1b1('dul ba): @##/ /'dul ba gzhi/bam po nyi shu gnyis pa/ sdom la/ smyug ma'i lo ma gro
1b2('dul ba): bzhin dang / /rjes su gnang dang bsrung phyir dang / /de bzhin bsegs su bcings pa dang / /
1b3('dul ba): rtse mo rnyed pa spu gu can/ /bcom ldan 'das kyis/ dge slong gis shing gi mchil lham bcang
1b4('dul ba): bar mi bya'o/ /zhes gsungs nas de dag smyug lo'i mchil lham 'chang ba dang / de nyid
2a1('dul ba): @##/ /nyes dmigs su gyur nas/ bcom ldan 'das kyis bka' stsal pa/ smyug lo'i mchil lham bcang bar
2a2('dul ba): mi bya'o/ /de dag rtswa mun dza'i mchil lham 'chang ba dang / de nyid nyes dmigs su gyur nas/ bcom ldan 'das kyis bka'
2a3('dul ba): stsal pa/ rtswa mun dza'i mchil lham bcang bar mi bya'o/ /de dag srad bu'i mchil lham 'chang ba dang / de nyid nyes dmigs su
2a4('dul ba): gyur nas/ bcom ldan 'das kyis bka' stsal pa/ srad bu'i mchil lham bcang bar mi bya'o/ /dge slong dag dreg gis btab ste
2a5('dul ba): de dag shu ba byung bas ko ba'i mchil lham rlan par gyur pa'i skabs de/ bcom ldan 'das la dge slong rnams kyis gsol pa dang /
2b1('dul ba): bcom ldan 'das kyis bka' stsal pa/ dreg gis thebs pa gang yin pa des/ srad bu'i mchil lham bcang bar bya'o/ gang gi tshe gro bzhin skyes bye ba nyi shu pa
2b2('dul ba): rab tu byung ba de'i tshe de'i rkang mthil la gser gyi kha dog 'dra ba'i spu sor bzhi tsam yod pa de/ drug sde dag gis mthong ngo / /mthong nas kyang de dag gis smras pa/
2b3('dul ba): dga' bo nye dga'/ re zhig mar sar gyi gong bu 'dra ba 'di/ gcig tu brtson pa'i bstan pa la rab tu byung nas ci zhig byed ces smras pa/ des thos so/ /des
2b4('dul ba): thos nas nga rgyal skyes te/ tshe dang ldan pa kun dga' bo'i drung du song ste phyin nas/ tshe dang ldan pa kun dga' bo la dris pa/ btsun pa kun dga' bo/ bcom
2b5('dul ba): ldan 'das kyis gcig tu brtson pa'i bstan pa la ting nge 'dzin yun ring du gnas par gsungs pa gang lags/ tshe dang ldan pa gro bzhin skyes/ 'chag pas
2b6('dul ba): thob pa yin no/ /de bsil ba'i tshal gyi dur khrod du song nas 'chag sa bcas so/ /de 'chag pa na/ spu gser gyi kha dog 'dra ba sor bzhi tsam po dag kyang
3a1('dul ba): @##/ /zad do/ /de'i 'og tu pags pa rdol/ de'i 'og tu khrag byung ste/ de ji srid 'chag sa'i mgo gcig nas gcig shos su song gi bar du
3a2('dul ba): de'i 'chag sa'i mgo gcig na yang khwa dag khrag 'thung la/ gnyis pa na yang 'thung ngo / /chos nyid kyis/ sangs rgyas bcom ldan 'das rnams bzhugs shing 'tsho
3a3('dul ba): la gzhes pa ni/ dus dus su chu bor rgyu ba spyod do zhes bya ba'i bar du rgyas par bya ste/ skabs 'dir ni/ sangs rgyas bcom ldan 'das gtsug lag khang du rgyu zhing
3a4('dul ba): gshegs pa yin pas/ tshe dang ldan pa gro bzhin skyes bye ba nyi shu pa'i gtsug lag khang gang na ba der gshegs pa dang / bcom ldan 'das kyis gro bzhin
3a5('dul ba): skyes bye ba nyi shu pa'i 'chag sa gzigs so/ /gzigs nas kyang sangs rgyas bcom ldan 'das rnams ni/ mkhyen bzhin rmed pa yin pas/ mkhyen bzhin du rmed
3a6('dul ba): de| sangs rgyas bcom ldan 'das kyis che dang ldan pa kun dga' bo la rmed pa/ kun dga' bo/ gcig tu brtson pa'i 'chag sa 'di/ dge slong gang gi yin/ gro bzhin
3b1('dul ba): skyes bye ba nyi shu pa'i lags so/ /kun dga' bo/ de lta bas na/ rjes su gnang ste gro bzhin skyes bye ba nyi shu pas rim pa gcig pa'i mchil lham bcang bar bya'o/ /rim gnyis pa ma yin/ rim gsum pa ma yin no/ /gal te
3b2('dul ba): rdol bar gyur na/ lhan pas btab ste bcang bar bya'o/ /de nas tshe dang ldan pa kun dga' bo tshe dang ldan pa gro bzhin skyes bye ba nyi shu pa gang na ba der song ste/ son nas tshe dang ldan pa gro bzhin skyes bye ba nyi shu pa la 'di skad
3b3('dul ba): ces smras so/ /tshe dang ldan pa shes par gyis shig /ston pas khyod la mchil lham rim gcig pa rjes su gnang ste/ rim gnyis pa ma yin/ rim gsum pa ma yin no zhes bya ba rgyas par sbyar ro/ /btsun pa kun dga' bo/ ci/
3b4('dul ba): dge 'dun thams cad la'am/ 'on te bdag 'ba' zhig la/ khyod 'ba' zhig la'o/ /btsun pa kun dga' bo/ ston pa'i bka' mi gcog na/ gal te bdag gis bcangs na gzhi des bdag la tshangs pa mtshungs par spyod pa
3b5('dul ba): dag| e ma'o 'gro bzhin skyes bye ba nyi shu pa rab tu byung nas ltogs pa zhig rnyed do/ /gang yang yul tsam pa thun mong ma yin pa dang / glang po che bdun gyi tshogs spangs te rab tu byung la/ deng mchil lham theg gi ba
3b6('dul ba): tsam la chags pa lta zhes gleng bar 'gyur te/ de lta mod kyi/ gal te bcom ldan 'das kyis bdag la ltos te dge 'dun thams cad la rjes su gnang na/ bdag gis de bzhin du bcang bar bgyi'o/ /zhes pa'i skabs
3b7('dul ba): de| bcom ldan 'das la tshe dang ldan pa kun dga' bos rgyas par gsol pa dang / bcom ldan 'das kyis bka' stsal pa/ de lta bas na/ rjes su gnang ste/ gro bzhin skyes bye ba nyi shu pa la ltos nas dge 'dun thams cad
4a1('dul ba): kyis rim gcig pa'i mchil lham bcang bar bya ste/ rim gnyis pa ma yin zhes rgyas par sbyar ro/ /bcom ldan 'das kyi spyan snga na rgan zhugs mchil lham
4a2('dul ba): can gzhan zhig 'chag par byed pa dang / de nas bcom ldan 'das kyis dge slong de la 'di skad ces bka' stsal to/ /dge slong phar song / nga'i spyan snga na ma 'dug cig /de nas bcom ldan
4a3('dul ba): 'das kyis dge slong rnams la bka' stsal pa/ dge slong dag/ re zhig 'jig rten thams cad kyi zang zing dang 'dres pa'i ston pa gang yin pa/ ston pa de'i nyan thos rnams kyang 'di ltar myur
4a4('dul ba): ba myur bar ltung bar 'gyur ba'i brtul zhugs mi spyod na/ nga 'jig rten thams cad kyi zang zing dang bral bar gnas pa lta smos kyang ci dgos/ bcom ldan 'das kyis dgongs pa/ nyes dmigs
4a5('dul ba): gang ci byung ba de ni/ dge slong dag mchil lham 'chang ba yin te/ de lta bas na/ dge slong gis mchil lham bcang bar mi bya'o/ /bcom ldan 'das kyis dge slong gis mchil lham bcang bar mi
4a6('dul ba): bya'o| |zhes gsungs pa dang / gar mkhan gzhan zhig rab tu byung ba de'i chu snod chag nas/ de rkang pa bkru ba'i gnas su rkang pa bkrus nas kha'i nang du chus bkang ste/ rma bya'i 'gros su song
4a7('dul ba): ba de drug sde rnams kyis mthong nas/ de rnams kyis smras pa/ tshe dang ldan pa dag /rol mo'i sgra med par dge slong gar byed kyi/ rol mo'i sgra bya'o zhes de rnams kyis khas rol mo'i sgra bya bar brtsams
4b1('dul ba): so| |de rnams la dge slong dag gis smras pa/ tshe dang ldan pa dag/ ci ma grangs pa byed dam/ de rnams kyis smras pa/ 'di la ma grangs su ci zhig yod/ khyed kyis rol mo'i sgra med par dge slong gar byed pa mthong
4b2('dul ba): ngam zhes pa'i skabs de/ bcom ldan 'das la dge slong rnams kyis gsol pa dang / sangs rgyas bcom ldan 'das rnams ni/ mkhyen bzhin du rmed pa yin pas/ mkhyen bzhin rmed de/ sangs rgyas bcom
4b3('dul ba): ldan 'das kyis dge slong de la rmed pa/ dge slong / khyod kyis bsam pa ci zhig gis de lta bu byas/ btsun pa/ gnas mal bsrung slad du'o/ /dge slong 'di/ gnas mal bsrung ba'i phyir de lta bur byed pa la ltung ba
4b4('dul ba): med do/ /de lta bas na/ rjes su gnang ste/ gnas mal bsrung ba'i phyir rim gcig pa'i mchil lham bcang bar bya'o/ /rim gnyis pa ma yin/ rim gsum pa ma yin/ gal te rdol bar gyur na/ lhan pas
4b5('dul ba): btab ste bcang bar bya'o/ /bcom ldan 'das kyis rim gcig pa'i mchil lham bcang bar bya'o/ /zhes gsungs pa dang / bsod snyoms pa gzhan zhig la khyim bdag cig dad par gyur to/ /de nang par sngar langs te
4b6('dul ba): mchil lham med par mnyan yod du bsod snyoms la zhugs so/ /de mchil lham med pa khyim bdag des mthong ngo / /mthong nas smras pa/ 'phags pa la mchil lham ma mchis sam/ tshur spyon/ lham mkhan
4b7('dul ba): gyi drung du bzhud/ mchil lham zhig 'bul du stsal to/ /de lham mkhan gyi drung du song nas/ des lham mkhan la smras pa/ kye nang rje/ 'phags pa 'di la mchil lham zhig phul cig ces bsgos nas song ngo / /de'i
5a1('dul ba): tshe dge slong rnams dang / shi ba rnams dang gnyis kyi phyir mchil lham rim pa gcig pa dag byas so/ /dge slong de yang dang yang du lham mkhan gyi drung du song yang ma byin no/ /
5a2('dul ba): dus gzhan zhig na/ khyim bdag des yang dge slong mchil lham med pa mthong ngo / /mthong nas kyang smras pa/ 'phags pa/ khyod la lham mkhan gyi mchil lham ma phul lam/ khyim bdag/ lham mkhan
5a3('dul ba): la bden par smra ba dkon pa khyod kyis ma thos sam/ yang dang yang du song yang ma byin no/ /des smras pa/ 'phags pa tshur spyon/ khyim du bzhud/ des de khyim du khrid nas kha zas bsod pas tshim par byas te/
5a4('dul ba): rim pa mang po can gyi mchil lham zhig byin no/ /dge slong gis smras pa/ khyim bdag/ bcom ldan 'das kyis rjes su ma gnang ngo / /des 'phags pa bsnams te/ bzhud la/ rim gcig pa'i mchil lham
5a5('dul ba): mdzod la gsol cig / des de khyer te gnas khang du song nas des de dang gri blangs te shing drung du 'dug nas dral bar brtsams so/ /bcom ldan 'das kyang phyogs der byon nas/ dge slong ci byed/ bcom ldan
5a6('dul ba): 'das kyis rim pa mang po can gyi mchil lham bkag na/ bdag la rim pa mang po can 'di lta bu grub ste/ rim gcig par bgyis la bcang bar bgyi'o/ /de nas bcom ldan 'das 'di snyam du
5a7('dul ba): e ma'o/ /nga'i nyan thos rnams la bram ze dang khyim bdag dad pa can dag gis rim pa mang po'i mchil lham ster ba lta snyam du dgongs nas/ de lta bas na/ rjes su gnang ste/ mchil lham rim
5b1('dul ba): pa mang po can khyim pa'i dman ma yin phan chad pa bcang bar bya'o/ /tshe dang ldan pa nye bar 'khor gyis zhus te zhes bya ba'i bar du ste/ btsun pa/ bcom ldan 'das kyis mchil lham rim pa mang po can khyim
5b2('dul ba): pa'i dman ma yin phan chad bcang bar bya'o/ /zhes gsungs na/ btsun pa/ ji tsam gyis na/ khyim pa'i dman ma lags par brjod par bgyi/ nye bar 'khor/ tha na/ gom pa bdun nam brgyad bgos
5b3('dul ba): par gyur na yang yin no/ /gleng gzhi ni/ yangs pa can no/ /de'i tshe yangs pa can na 'di lta bu'i mchil lham dag byed de/ 'di lta ste/ khrig khrig/ tshig tshig chem chem zhes zer ba lug ru 'am/ byang
5b4('dul ba): chub kyi shing gi lo ma lta bu khra bo/ kaR+sha pa Na lnga ri ba dag byed do/ /drug sde dag gis mchil lham dag gyon pa zhig mthong nas de dag gis rting pa rkang pa'i mthe bos mnan nas ltag pa nas phul te/
5b5('dul ba): khyod kyis sbyin pa 'di phul bas sems kyi rgyan dang / sems kyi yo byad dang / rnal 'byor gyi tshogs dang / don gyi mchog sangs rgyas nyid thob par gyur cig ces byas nas blangs pa dang / phyogs kun tu
5b6('dul ba): 'phags pa dag ni/ lham de lta bus 'phrog go/ zhes sgra grag go/ /rgan mo zhig gis mag pa zhig 'ongs pa dang de la des mchil lham zhig byin nas 'phags pa dag mchil lham 'phrog gi /ji nas
5b7('dul ba): kyang 'phrog par mi 'gyur bar bag yod par gyis shig ces bsgo'o/ /bsod snyoms pa zhig bsod snyoms kyi phyir zhugs pa/ des mthong nas de khyim zhig tu zhugs so/ /de yang de nyid du zhugs pa
6a1('dul ba): dang | de khyim de nas byung nas khyim gzhan zhig tu zhugs so/ /bsod snyoms pas kyang de nyid du zhugs pa dang / des smras pa/ 'phags pa/ khyod don ci'i phyir kho bo'i rjes
6a2('dul ba): bzhin rjes bzhin du 'brang / ci/ mchil lham 'di 'phrog par bzhed mod/ bzhin bzang / khyod kyi mchil lham kho bo mi 'phrog ste/ 'on kyang kho bo bsod snyoms kyi phyir zhugs so/ /des smras
6a3('dul ba): pa| 'phags pa/ 'phrog kyang rung / mi 'phrog kyang rung ste/ 'on kyang phyogs kun tu 'phags pa khyed cag mchil lham 'phrog go zhes sgra grags so/ /zhes pa'i skabs de/ bcom ldan 'das la dge slong
6a4('dul ba): rnams kyis gsol pa dang / de nas bcom ldan 'das 'di snyam du dgongs te/ nyes dmigs gang ci byung ba de ni/ dge slong dag mchil lham khrig khrig ces bya ba nas/ de lta bas na/ dge slong
6a5('dul ba): gis mchil lham khrig khrig zer ba bcang bar mi bya'o/ /zhes bya ba'i bar rgyas par sbyar ro/ /de lta bu bcang bar mi bya'o/ /dge slong gis de lta bu'i mchil lham bcangs na/ 'gal tshabs can du
6a6('dul ba): 'gyur ro/ /gleng gzhi ni/ mnyan yod na'o/ /de'i tshe dge slong rnams mchil lham gyis rkang pa'i bol la rma byung ba/ bram ze dang khyim bdag rnams kyis mthong nas khyed cag gis zhabs kyi bol ci zhig
6a7('dul ba): gis rma byung bar gyur/ mchil lham gyis so/ /ci/ khyed cag gis bsegs su bcings nas ma bcings sam/ bcom ldan 'das kyis rjes su ma gnang ngo / /zhes pa'i skabs de/ bcom ldan 'das
6b1('dul ba): la dge slong rnams kyis gsol pa dang / bcom ldan 'das kyis bka' stsal pa/ de lta bas na/ rjes su gnang ste/ bsegs su bcings nas bcang bar bya'o/ /dge slong rnams bya rgod phung po'i ri la 'dzeg pa
6b2('dul ba): na| rkang pa'i mthe bor rma byung ngo / /de dag bram ze dang khyim bdag gis mthong nas smras pa/ khyed cag gi zhabs kyi mthe bong ci zhig gis rma byung / bya rgod kyi phung po'i ri la 'dzeg pa na'o/ /ci/ khyed cag gis
6b3('dul ba): mchil lham gyi rtse mo spu gu can ma bcangs sam/ bcom ldan 'das kyis rjes su ma gnang ngo / /zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka'
6b4('dul ba): stsal pa/ de lta bas na/ rjes su gnang ste/ dge slong gis mchil lham gyi rtse mo spu gu can bcang bar bya'o/ /dge slong rnams bya rgod phung po'i ri las babs pa na/ rkang pa'i rting pa rma byung ba/ bram ze dang /
6b5('dul ba): khyim bdag rnams kyis mthong nas smras pa/ 'phags pa/ khyed cag rnams kyi zhabs kyi rting pa ci zhig gis rma byung / bya rgod kyi phung po'i ri las babs pa na'o/ /ci/ khyed cag gis mchil lham gyi rting
6b6('dul ba): pa sbu gu can ma bcangs sam/ bcom ldan 'das kyis rjes su ma gnang ngo / /zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal
6b7('dul ba): pa/ de lta bas na/ rjes su gnang ste/ dge slong gis mchil lham gyi rting pa spu gu can bcang bar bya'o/ /sdom la/ mgul chad dang / ni yu thung lham/ /kha khrod dag tu sgrog gu can/ /dom gyi pags pa
7a1('dul ba): gnang ba dang / /smyung bu 'breng bu chu gri'o/ /gleng gzhi ni/ mnyan yod na'o/ /dge slong rnams rtswa'i myu gus rkang pa rma byung ba dag /bram ze dang khyim bdag rnams kyis mthong
7a2('dul ba): nas| smras pa/ 'phags pa dag /khyed cag gi zhabs ci zhig gis rma byung / rtswa'i myu gus so/ /ci/ khyed cag gis lham mgul chad ma bcangs sam/ bcom ldan 'das kyis rjes su ma gnang
7a3('dul ba): ngo| |zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ de lta bas na/ rjes su gnang ste/ lham mgul chad bcang bar bya'o/ /
7a4('dul ba): gang gi tshe rtswa'i myu gu cher skyes pa de'i tshe dge slong rnams kyi rkang pa de bas kyang rma cher byung ba/ bram ze dang khyim bdag rnams kyis mthong nas smras pa/ khyed cag gi zhabs ci zhig gis rma byung / de
7a5('dul ba): rnams kyis smras pa/ rtswa'i myu gu dag cher skyes pas bdag cag gi rkang pa de bas kyang rma cher byung ngo / /'phags pa rnams/ ci/ khyed cag gis lham yu thung ma bcangs sam/ bcom ldan
7a6('dul ba): 'das kyis rjes su ma gnang ngo / /zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ de lta bas na/ rjes su gnang ste/
7a7('dul ba): lham yu thung bcang bar bya'o/ /gang gi tshe skyes bu gti mug 'phags skyes pos ser skya na gnas pa'i shAkya rnams kha btag pa na/ de dag las kha cig nub phyogs su dong pa nas/ kha cig bal
7b1('dul ba): yul gyi bar du dong ngo / /mnyan yod pa'i don mthun dag zong thogs te bal yul du lhags pa dang / de dag gis de rnams mthong nas smras pa/ shes ldan dag /khyed cag gang nas da 'dir lhags/ de rnams
7b2('dul ba): kyis smras pa/ mnyan yod nas so/ /bdag cag gi gnyen 'phags pa kun dga' bo yod na/ lan 'ga' yang 'phags pa kun dga' bo 'dir 'ongs te bdag cag la gtam ma dris so/ /de rnams kyis smras
7b3('dul ba): pa| bdag cag gis/ 'phags pa kun dga' bo'i drung du song la sbran par bgyi'o/ /de rnams kyis zong rnams bsgyur ba'i zong dag khyer te mnyan yod du lhags nas/ de rnams kyis 'phags pa kun dga' bo
7b4('dul ba): la smras pa/ 'phags pa kun dga' bo/ khyod kyi gnyen bal yul na mchis te/ de dag khyed mthong bar 'tshal lo/ /tshe dang ldan pa kun dga' bo ni gnyen la gdung ba yin pas/ de gnyen dag blta ba'i phyir bal
7b5('dul ba): yul du song ba las/ de lhags pas lag pa dang / rkang pa ser ga byung ba dang / de la dge slong rnams kyis smras pa/ tshe dang ldan pa kun dga' bo/ pad+ma'i 'dab ma ral ba bzhin du khyod kyi lag pa dang rkang pa
7b6('dul ba): ci zhig gis ser ga byung bar gyur/ de smras pa/ lhags pas so/ /khyod kyi gnyen dag ni/ lham sgro gu can ci ste 'chang / khyod ci'i phyir mi 'chang / bcom ldan 'das kyis rjes su ma gnang ngo / /zhes pa'i
7b7('dul ba): skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ de lta bas na/ rjes su gnang ste/ yul kha ba can rnams su lham sgrog gu can bcang bar
8a1('dul ba): bya'o| |sangs rgyas bcom ldan 'das la tshe dang ldan pa nye bar 'khor gyis zhus pa/ btsun pa/ bcom ldan 'das kyis yul kha ba can rnams lham sgrog gu can bcang bar bya'o/ /
8a2('dul ba): zhes gsungs pa gang lags pa/ btsun pa/ ji tsam gyis yul kha ba can du brjod par bgyi/ nye bar 'khor/ gang na snod du chu 'khyag pa yin no/ /dge slong gzhan zhig la rngon pa zhig dad par gyur nas/
8a3('dul ba): rngon pa des dom lpags shig rnyed pa dge slong de la phul ba dang / des ma blangs so/ /des dge slong de'i phyi bzhin 'brang zhing smras pa/ 'phags pa/ bdag gis dom lpags rnyed pa khyod la 'bul gyi/ bzhes
8a4('dul ba): shig / dge slong des ma blangs so/ /bcom ldan 'das kyang phyogs der gshegs te/ sangs rgyas bcom ldan 'das rnams ni/ mkhyen bzhin du rmed pa yin pas/ mkhyen bzhin du rmed de/ sangs rgyas bcom
8a5('dul ba): ldan 'das kyis tshe dang ldan pa kun dga' bo la rmed pa/ kun dga' bo/ /dge slong 'o na'i phyi bzhin du rngon pa pha bi ci ste 'brang / btsun pa/ rngon pa des dom lpags shig rnyed nas/ des dge slong 'o ni la
8a6('dul ba): stsal pa las/ dge slong gis de ma blangs pa dang / rngon pa de dge slong 'o na'i phyi bzhin mchi'o/ /bcom ldan 'das kyis bka' stsal pa/ kun dga' bo/ rngon pa dad pa can ni/ dkon te/ gal te brgya'am
8a7('dul ba): stong zhig dang 'phrad na/ thams cad gsod pa yin pas na/ de bas na gal te rngon pas dom lpags byin na blang bar bya'o/ /blang nas dri gtsang khang gi sgo'am/ rkang pa'i 'og tu gding bar bya ste/ dom lpags
8b1('dul ba): thams cad ni/ mig la phan no/ /dge slong gzhan zhig gi mchil lham ral nas/ de lham ral nas/ de lham mkhan gyi drung du song ste son nas/ smras pa/ bzhin bzang / bdag gi mchil lham ral pa brgyus
8b2('dul ba): te| bdag la byin cig / lham mkhan gyis bsam pa/ shAkya'i sras kyi dge slong rnams ni/ rngan pa med par tshol gyi/ yun ring du bsgyangs pa dang / rang gi blo slar log par 'gyur ro/ /snyam nas/ 'phags
8b3('dul ba): pa| bdag/ brel gyi/ sang spyon cig /dge slong de yang dang yang du lham mkhan de'i drung du song yang des bsgyangs pa dang / de mdza' bshes dge slong rnams kyis mthong nas de la smras pa/ tshe dang ldan pa/ ci/ de
8b4('dul ba): na khyod kyi zas sbyor ba'i khyim yod dam/ 'on te gnyen gyi khyim yod/ des smras pa/ de na bdag gi zas sbyor ba'i khyim yang med/ gnyen gyi khyim yang med mod kyi/ bdag gi mchil lham ral nas/ bdag gis
8b5('dul ba): de la brgyus te byin cig ces smras na/ des bsgyangs so/ /des smras pa/ 'phags pa/ lham mkhan la bden par smra ba dkon par khyod kyis ma thos sam/ 'on kyang bdag gis shes kyi/ gal te bcom ldan
8b6('dul ba): 'das kyis rjes su gnang na/ bdag gis de la brgyus te khyod la sbyin no zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ dge slong
8b7('dul ba): gang zhig shes pa yod na/ des gang du gzhan gyis mthong na mi dad par mi 'gyur ba dben pa'i phyogs su 'dug ste brgyu bar bya'o/ /de de'i drung du song ste smras pa/ bcom ldan 'das kyis rjes su gnang gi/
9a1('dul ba): rgyus shig /des smras pa/ ci/ 'di de bzhin du brgyur rung snyam mam/ de la re zhig smyung bu dang dra gri dang / 'breng bu yang dgos so/ /zhes pa'i skabs de/ bcom ldan
9a2('dul ba): 'das la dge slong rnams kyis gsol pa dang / bcom ldan 'das kyis bka' stsal pa/ dge slong gang zhig shes pa yod na/ des smyung bu dang 'breng bu ni/ bcang bar bya'o/ /dra gri ni/ bcang bar mi
9a3('dul ba): bya'o| |ko lpags kyi gzhi rdzogs so/ / //sman gyi gzhi'i bsdus pa'i sdom la/ sman dag dang ni sde can dang / /rgyal po'i khab dang 'od ma'i tshal/ /shing mkhan id tsa nang ga la/ /kam+pi la dang sngon
9a4('dul ba): rgyal po'i/ /gzhon nu 'phel dang nad pa dang / /gtam du gyur dang sder bsdus pa'o/ /sdom la/ sman ni rjes su gnang ba dang / /tshil dang g.yan pa mig sman dang / /smyon pa dang ni pi lin da/ /nam gru dang ni skyur
9a5('dul ba): khu'o| |sangs rgyas bcom ldan 'das rgyal bu rgyal byed kyi tshal/ mgon med zas sbyin gyi kun dga' ra ba na bzhugs so/ /de'i tshe dge slong rnams ston ka'i nad kyis thebs te/ de rnams ston ka'i nad kyis
9a6('dul ba): btab pas skya bo seng seng por gyur cing / rid pa dang / nyam chung ba dang / na bas nyams dmas par gyur to/ /sangs rgyas bcom ldan 'das rnams ni/ mkhyen bzhin rmed pa ste/ sangs rgyas bcom ldan 'das
9a7('dul ba): kyis tshe dang ldan pa kun dga' bo la rmed pa/ kun dga' bo/ ci'i phyir da ltar dge slong 'di rnams skya bo seng seng por gyur cing / rid pa dang / nyam chung ba dang / na bas nyams dmas par gyur/ tshe dang ldan
9b1('dul ba): pa kun dga' bos gsol pa/ btsun pa/ dge slong 'di rnams ston ka'i bro nad kyis btab ste/ 'di rnams ston ka'i bro nad kyis btab pas/ skya bo seng seng por gyur cing / rid pa dang / nyam chung ba dang / bro 'tshal
9b2('dul ba): bas nyams dmas par gyur to/ /bcom ldan 'das kyis bka' stsal pa/ kun dga' bo/ de lta bas na rjes su gnang ste/ dge slong gis sman so sor bsten par bya'o/ /bcom ldan 'das kyis
9b3('dul ba): dge slong gis sman so sor bsten par bya'o/ /zhes gsungs pa dang / de rnams dus su za ba yin pas dus su sten par byed kyi/ dus las yol bar sten par mi byed pas/ de rnams skya bo seng
9b4('dul ba): seng por gyur cing / rid pa dang / nyam chung ba dang / na bas nyams dmas par gyur to/ /sangs rgyas bcom ldan 'das rnams ni/ mkhyen bzhin du rmed pa yin pas/ sangs rgyas bcom ldan
9b5('dul ba): 'das kyis tshe dang ldan pa kun dga' bo la rmed pa/ kun dga' bo/ ngas dge slong gis sman so sor bsten par bya'o/ /zhes bka' stsal na/ 'on kyang da ltar dge slong 'di rnams skya bo seng seng por gyur
9b6('dul ba): cing / rid pa dang / nyam chung ba dang / na bas nyams dmas par gyur tam/ tshe dang ldan pa kun dga' bos gsol pa/ btsun pa/ bcom ldan 'das kyis dge slong gis sman so sor bsten par bya'o/ /
9b7('dul ba): zhes gsungs pa/ 'di dag dus su 'tshal ba lags pas dus su sten par bgyid kyi/ dus las yol bar mi sten te/ de'i slad du skya bo seng seng por gyur cing / rid pa dang / nyam chung ba dang / bro
10a1('dul ba): 'tshal bas nyams dmas par gyur lags so/ /kun dga' bo/ de lta bas na/ rjes su gnang ste/ dge slong rnams kyis sman rnam pa bzhi po/ dus su rung ba dang / thun tshod du rung ba dang /
10a2('dul ba): zhag bdun pa dang / 'tsho ba'i bar du bcang ba so sor bsten par bya'o/ /de la dus su rung ba ni/ lde gu dang / 'bras can dang / zan dron dang / sha dang / snum khur ro/ /thun tshod du rung ba ni/ btung ba rnam pa
10a3('dul ba): brgyad po/ shing tog tso tsa'i btung ba dang / chu shing gi 'bras bu'i btung ba dang / rgya shug gi btung ba dang / a shwang+tha'i btung ba dang / u dum ba ra'i btung ba dang / ba ru sha ka'i btung ba dang / rgun 'brum gyi
10a4('dul ba): btung ba dang / 'bra go'i btung ba dang / bar sdom la/ tso tsa chu shing rgya shug dang / /a shwad u dum ba ra dang / /pa ru sha ka rgun 'brum dang / /brgyad pa yang ni 'bra go yin/ /zhag bdun pa ni/ mar dkar dang / til
10a5('dul ba): mar dang / bu ram gyi dbu pa dang / sbrang rtsi dang / sha kha ra'o/ /'tsho ba'i bar du bcang ba ni/ rtsa ba'i sman dang / sdong bu'i sman dang / lo ma'i sman dang / me tog gi sman dang / 'bras bu'i sman dang / trang chu lnga dang /
10a6('dul ba): thal ba lnga dang / lan tshwa lnga dang / bska ba lnga'o/ /de la/ rtsa ba'i sman ni/ gla sgang dang / shu dag dang / yung nga dang / sge'u gsher dang / bong nga dkar po dang / gzhan yang / rtsa ba'i sman gyi nang du gtogs pa/
10a7('dul ba): zas kyi don du mi 'gyur ba gang yin pa'o/ /sdong bu'i sman ni/ tsan+dan dang / dbyi mo dang / shug pa dang / thang shing dang / sle tres dang / skyer pa dang / gzhan yang / sdong bu'i sman gyi nang du gtogs pa zas kyi
10b1('dul ba): don du mi 'gyur ba gang yin pa'o/ /lo ma'i sman ni/ pa to la'i lo ma dang / ba sha ka'i lo ma dang / nim pa'i lo ma dang / ko sha ta ka'i lo ma dang / sap+ta pa rna'i lo ma dang / gzhan yang lo ma'i sman gyi nang du gtogs
10b2('dul ba): pa| zas kyi don du mi 'gyur ba gang yin pa'o/ /me tog gi sman ni/ me tog lnga po/ ba sha ka'i me tog dang / nim pa'i me tog dang / d+ha ka'i me tog dang / sha ta'i me tog dang / pad+ma ke sa ra'i me tog dang /
10b3('dul ba): gzhan yang / me tog gi sman gyi nang du gtogs pa/ zas kyi don du mi 'gyur ba gang yin pa'o/ /'bras bu'i sman ni/ a ru ra dang / skyu ru ra dang / ba ru ra dang / na le sham dang / pi pi ling dang / gzhan yang
10b4('dul ba): 'bras bu'i sman gyi nang du gtogs pa/ zas kyi don du mi 'gyur ba gang yin pa'o/ /trang chu lnga ni/ shing kun dang / sra rtsi dang / rgya skegs dang / spra tshil dang / drod sman no/ /de la/ shing kun ni/ shing kun gyi
10b5('dul ba): shing gi trang chu'o/ /sra rtsi ni/ shing sA la'i trang chu'o/ /rgya skegs ni/ /rgya skegs so/ /spra tshil ni/ spra tshil lo/ /drod sman ni/ de dag las gzhan pa'i shing rnams kyi trang chu'o/ /thal ba lnga gang zhe na/ nas kyi
10b6('dul ba): thal pa dang / nas kyi phub ma'i thal ba dang / shing sa rdzi ka'i thal ba dang / til gyi thal ba dang / shing 'ba' shi ka'i thal ba'o/ /lan tshwa lnga gang zhe na/ rgyam tshwa dang / lan tshwa smug po dang / kha ru tshwa dang /
10b7('dul ba): lan tshwa dang / rgya mtsho'i lan tshwa'o/ /bska ba lnga gang zhe na/ a mra'i bska ba dang / nim pa'i bska ba dang / 'dzam bu'i bska ba dang / shi ri sha'i bska ba dang / ko sham pa'i bska ba'o/ /de la/ dus su
11a1('dul ba): rung ba gang yin pa dang / thun tshod du rung ba gang yin pa dang / zhag bdun pa gang yin pa dang / 'tsho ba'i bar du bcang ba gang yin pa de/ dus su rung ba dang 'dres par
11a2('dul ba): gyur na/ dus su spyad par bya'i/ /dus ma yin par longs spyad par mi bya'o/ /dus su rung ba gang yin pa dang / thun tshod du rung ba gang yin pa dang / zhag bdun pa gang yin pa dang / 'tsho ba'i bar
11a3('dul ba): du bcang ba gang yin pa de/ gal te thun tshod du rung ba dang 'dres par gyur na/ thun tshod la yongs su spyad par bya'i/ thun tshod las 'das par spyad par mi bya'o/ /zhag bdun pa gang yin pa dang /
11a4('dul ba): 'tsho ba'i bar du bcang ba gang yin pa de/ zhag bdun pa dang 'dres par gyur na/ zhag bdun du spyad par bya'i/ zhag bdun las 'das par spyad par mi bya'o/ /'tsho ba'i bar du bcang ba ni/
11a5('dul ba): 'tsho ba'i bar du bcang bar byin gyis brlabs nas yongs su spyad par bya'o/ /byin gyis brlab pa ni/ 'di ltar bya ste/ zan ma zos pa'i mdun du lag pa gnyis bkrus nas byin len byas te/
11a6('dul ba): dge slong zhig gi 'dun du 'dug nas/ 'di skad ces brjod par bya'o/ /tshe dang ldan pa dgongs su gsol/ bdag ming 'di zhes pa'i sman 'di/ bdag dang tshangs pa mtshungs par spyod pa rnams
11a7('dul ba): kyi don du 'tsho ba'i bar du bcang bar byin gyis brlab po/ /de bzhin du lan gnyis lan gsum du brjod do/ /'tsho ba'i bar du bcang bar byin gyis brlab pa ji lta ba de bzhin du thun tshod du rung ba
11b1('dul ba): dang / zhag bdun pa yang byin gyis brlab par bya'o/ /gleng gzhi ni/ mnyan yod na'o/ /de nas dge slong gzhan zhig rlung nad kyis thebs nas sman pa'i drung du song ste/ bzhin bzang / kho bo 'di
11b2('dul ba): 'dra ba'i nad kyis btab na/ sman ston cig /des smras pa/ 'phags pa/ tshil sten cig dang / khyod sos par 'gyur ro/ /dge slong gis smras pa/ bzhin bzang / ci/ kho bo 'dre yin nam/ sman pas
11b3('dul ba): smras pa/ dge slong khyod kyi sman 'di yin te/ gzhan gyis ni sos par mi nus so/ /zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka'
11b4('dul ba): stsal pa/ gal te sman pa na re/ dge slong khyod kyi sman 'di yin te/ gzhan gyis ni sos par mi nus so/ /zhes smras na/ tshil bsten par bya'o/ /dge slong dag gis ma shes nas sman pa la dris pa
11b5('dul ba): dang / des smras pa/ 'phags pa/ khyed cag gi ston pa thams cad mkhyen pa yin gyi/ de kho na'i drung du bzhud la zhus shig /skabs de/ bcom ldan 'das la dge slong rnams kyis gsol pa dang /
11b6('dul ba): bcom ldan 'das kyis bka' stsal pa/ tshil lnga so sor bstan par bya ste/ lnga gang zhe na/ nya tshil dang / sbal pa dkar po'i tshil dang / chu srin byis pa gsod kyi tshil dang / dom tshil dang / phag gi
11b7('dul ba): tshil lo/ /tshil 'di lnga dus ma yin par btsos pa dang / dus ma yin par btsags pa dang / dus ma yin par byin len byas pa dang / dus ma yin par byin gyis brlabs na/ longs spyad par mi bya'o/ /
12a1('dul ba): dus su btsos la dus ma yin par btsags/ dus ma yin par byin len byas/ dus ma yin par byin gyis brlabs na/ longs spyad par mi bya'o/ /dus su btsos/ dus su
12a2('dul ba): btsags la/ dus ma yin par byin len byas/ dus ma yin par byin gyis brlabs na/ spyad par mi bya'o/ /dus su btsos/ dus su btsags/ dus su byin len byas la/ dus ma yin par
12a3('dul ba): byin gyis brlabs nas spyad par mi bya'o/ /dus su btsos/ dus su btsags/ dus su byin len byas/ dus su byin gyis brlabs na/ til mar la spyod pa bzhin du zhag bdun du spyad par bya'o/ /de nas dge
12a4('dul ba): slong des tshil longs spyad nas sos par gyur to/ /de sos par gyur pa dang / de tshil gyi lhag ma dag bor ro/ /ji tsam na dge slong gzhan zhig de 'dra ba'i nad kyis thebs nas/ de yang sman pa'i drung du song
12a5('dul ba): nas smras pa/ bzhin bzang / kho bo la 'di 'dra ba'i nad kyis btab kyi sman ston cig /des de la yang tshil bstan pa dang / de dge slong de'i drung du song nas smras pa/ tshe dang ldan pa/ khyod kyis tshil spyad pa/
12a6('dul ba): kho bo la yang sman pas bstan na/ tshil lhag pa lta cung zad kyang yod dam/ des smras pa/ bdog bdog pa las bdag gis de bor ro/ /ma legs pa zhig byas so/ /zhes pa'i skabs de/ bcom ldan 'das la dge slong
12a7('dul ba): rnams kyis gsol pa dang / bcom ldan 'das kyis bka' stsal pa/ dge slong gis tshil longs spyad pa'i lhag ma bor bar mi bya ste/ 'on kyang bcang bar bya'o/ /ngas dge slong tshil 'chang ba'i kun tu spyod pa'i chos bca' bar bya ste/
12b1('dul ba): tshal 'chang ba'i dge slong gis tshil spyad pa'i lhag ma dge slong gzhan la sbyin par bya'o/ /gal te ma byin na sman khang du gzhag par bya ste/ su 'dod pa des blang bar bya'o/ /tshil 'chang ba'i dge
12b2('dul ba): slong gis kun tu spyod pa'i chos ji ltar bcas pa yang dag par blangs nas 'jug par mi byed na 'gal tshabs can du 'gyur ro/ /bcom ldan 'das mnyan yod na bzhugs so/ /de'i tshe dge slong
12b3('dul ba): gzhan zhig g.yan pa'i nad kyis thebs nas de sman pa'i drung du song ste/ bzhin bzang / kho bo g.yan pa'i nad kyis thebs kyi sman ston cig /des smras pa/ 'phags pa/ bska ba sten cig dang
12b4('dul ba): khyod sos par 'gyur ro/ /bzhin bzang / ci kho bo 'dod pa la spyod pa yin nam/ des smras pa/ dge slong khyod kyi sman 'di yin te/ gzhan gyis ni sos par mi nus so zhes pa'i skabs de/
12b5('dul ba): bcom ldan 'das la dge slong rnams kyis gsol pa dang zhes bya ba nas gong ma bzhin du ste/ khyod kyi ston pa ni thams cad mkhyen pa yin pas de kho nas mkhyen par 'gyur ro zhes pa'i skabs
12b6('dul ba): de| bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ bska ba ni lnga ste/ a mra'i bska ba zhes bya ba nas/ gong ma bzhin du'o/ /dge
12b7('dul ba): slong des bska ba dag lde gur byas te lus la byugs pa las rma mched nas/ bcom ldan 'das kyis bka' stsal pa/ phye ma bya'o/ /dge slong dag gis rlon pa la btab pas ri lur gyur pa dang /
13a1('dul ba): bcom ldan 'das kyis bka' stsal pa/ bskam par bya'o/ /de dag gis nyi ma la bskams pa dang / mthu nyams par gyur nas/ bcom ldan 'das kyis bka'
13a2('dul ba): stsal pa/ nyi ma la bskam par mi bya'o/ /de dag gis grib ma la bskams pa dang / 'on kyang rul par gyur nas/ bcom ldan 'das kyis bka' stsal pa/ nyi ma'i grib mar bskam par
13a3('dul ba): bya'o| |dge slong gis bska bas lus byugs nas bkrus te bska ba'i bya ba mi byed do/ /bcom ldan 'das kyis bka' stsal pa/ lag pas ji tsam chog gi bar du dril nas khrus bya'o/ /bkrus
13a4('dul ba): nas slar yang bska bas bskus nas bkrus na/ bska ba'i bya ba byed par 'gyur ro/ /dge slong des bska bas bskus pa dang nad zhi bar gyur to/ /des bska ba'i lhag ma bor ro/ /ji tsam na/
13a5('dul ba): dge slong gzhan zhig de 'dra ba'i nad kyis thebs nas de yang sman pa'i drung du song ste zhes bya ba nas gong ma bzhin du ste/ kho bos de ni bor ro/ /ma legs pa zhig byas so/ /zhes pa'i skabs
13a6('dul ba): de| bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ ngas bska ba 'chang ba'i dge slong gi kun tu spyod pa'i chos bca' bar bya ste/ bska ba
13a7('dul ba): 'chang ba'i dge slong gis/ bska ba spyad pa'i lhag ma dge slong su slong ba de la sbyin par bya'o/ /gal te ma byin na/ sman khang du gzhag par bya'o/ /bska ba 'chang ba'i dge slong gis kun tu spyod
13b1('dul ba): pa'i chos ji ltar bcas pa yang dag par blangs te 'jug par mi byed na/ 'gal tshabs can du 'gyur ro/ /gleng gzhi ni/ mnyan yod na'o/ /de'i tshe dge slong gzhan zhig mig nad kyis thebs
13b2('dul ba): nas| de sman pa'i drung du song ste/ bzhin bzang / kho bo mig nad kyis thebs par gyur na/ kho bo la sman ston cig /des smras pa/ 'phags pa/ mig sman so sor sten cig dang / khyod sos
13b3('dul ba): par 'gyur ro/ /bzhin bzang / ci/ kho bo 'dod pa la longs spyod dam/ 'phags pa/ khyod kyi sman 'di yin te/ gzhan gyis ni/ sos par mi nus so/ /zhes bya ba'i skabs de/ bcom ldan
13b4('dul ba): 'das la dge slong rnams kyis gsol pa dang / bcom ldan 'das kyis bka' stsal pa/ gal te sman pa na re/ sman 'di yin te/ gzhan gyis ni sos par mi nus so zhes zer na/ mig sman
13b5('dul ba): bsten par bya'o/ /dge slong dag gis mig sman gang bsten par bya ma shes nas/ de dag gis sman pa la dris pa dang / des smras pa/ 'phags pa/ khyod kyi ston pa thams cad mkhyen pa yin gyi zhes
13b6('dul ba): bya ba'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ mig sman ni/ lnga ste/ me tog gi mig sman dang / khu ba'i mig sman dang /
13b7('dul ba): phye ma'i mig sman dang / ri lu'i mig sman dang / btsag yug rnams kyi mig sman no/ /de nas dge slong des mig sman de bsten nas sos par gyur to/ /des mig sman gyi lhag ma gar bab bab tu bzhag
14a1('dul ba): pa las/ de chud zos par gyur to/ /ji tsam na/ dge slong gzhan zhig mig nad kyis thebs nas/ des kyang sman pa la dris pa dang / des de la yang mig sman de nyid bstan to/ /de dge slong de'i
14a2('dul ba): drung du song nas/ tshe dang ldan pa/ kho bo yang mig nad kyis btab par gyur na/ khyod la mig sman gyi lhag ma cung zad yod dam/ de btsal bar brtsams pa las/ ma rnyed nas/ des smras pa/ tshe dang ldan pa
14a3('dul ba): mig sman de bdog bdog ste/ bzhag pa las de stor to/ /zhes zer ba'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ dge slong gis
14a4('dul ba): mig sman gar bab bab tu gzhag par mi bya'o/ /ngas mig sman 'chang ba'i dge slong gis kun tu spyod pa'i chos bca' bar bya ste/ mig sman 'chang ba'i dge slong gis mig sman rnams so sor phye la gzhag
14a5('dul ba): par bya ste/ me tog gi mig sman ni/ snod kyi nang du'o/ /khu ba'i mig sman ni/ gab tshe'i nang du'o/ /phye ma'i mig sman ni/ dong bu'i nang du'o/ /ri lu'i mig sman dang btsag yug rnams kyi mig sman ni/ sgye'u
14a6('dul ba): 'am| thun por skud pas bcing la/ zung nga la gdags par bya'o/ /mig sman 'chang ba'i dge slong gis kun tu spyod pa'i chos ji ltar bcas pa bzhin yang dag par blangs nas 'jug par mi byed na/
14a7('dul ba): 'gal tshabs can du 'gyur ro/ /gleng gzhi ni/ mnyan yod na'o/ /de'i tshe tshe dang ldan pa bye ma skyes sems 'khrugs te smyos par gyur nas de/ de dang de dag tu 'phyan pa/ ji tsam na/ bram ze dang khyim bdag
14b1('dul ba): dag gis mthong ste/ de dag gis smras pa/ shes ldan dag /'di su'i bu zhig yin/ gzhan dag gis smras pa/ khyim bdag che ge mo zhig gi'o/ /de dag gis smras pa/ shAkya'i sras kyi dge sbyong mgon
14b2('dul ba): med pa rnams kyi nang du rab tu ma byung na/ 'di gnyen rnams kyis gso bar 'gyur pa zhig ces pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis
14b3('dul ba): bka' stsal pa/ dge slong dag /de lta bas na/ dge slong bye ma skyes kyi dpyad sman pa la dris la byos shig /sman pa'i drung du dong nas/ bzhin bzang / dge slong zhig 'di 'dra ba'i nad kyis thebs kyi/ de'i
14b4('dul ba): sman ston cig / des smras pa/ 'phags pa dang / sha rjen 'tshal du gsol cig /des sos par 'gyur ro/ /bzhin bzang / de ci/ 'dre yin nam/ 'phags pa/ de'i sman 'di lags te/ gzhan gyis ni/
14b5('dul ba): sos par mi nus so/ /zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ gal te sman pa na re de'i sman 'di yin te/ gzhan gyis ni sos
14b6('dul ba): par mi nus so zer na/ sha rjen pa sbyin par bya'o/ /dge slong dag gis de bzhin du byin pa dang / de zar ma btub bo/ /bcom ldan 'das kyis bka' stsal pa/ mig ras kyis bkab la sbyin par bya'o//
14b7('dul ba): de dag gis byin te byin ma thag tu ras phye ba dang / des lag pa la reg pa mthong nas/ de zhe log pas skyugs so/ /bcom ldan 'das kyis bka' stsal pa/ mod la ras dbye bar mi byas te/ de lta mod
15a1('dul ba): kyi| bca' ba bzang ba gtsang zhing bsod pa dag mdun du bzhag nas gang gi tshe lag pa bkrus pa de'i tshe de dbye bar bya'o/ /de sos par gyur pa dang / de de nyid la sred par
15a2('dul ba): gyur pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ gang gi tshe sos par gyur pa de'i tshe/ bslab pa ji ltar bcas pa
15a3('dul ba): bzhin yang dag par blangs te 'jug par bya'o/ /longs spyod na/ 'gal tshabs can du 'gyur ro/ /gleng gzhi ni/ rgyal po'i khab na'o/ /tshe dang ldan pa pi linada'i bu gang gi tshe rab tu byung ba de tshun
15a4('dul ba): chad rtag tu na pa dang / zug gzer mang por gyur pa dang / de la dge slong dag gis smras pa/ gnas brtan/ khyod kyi snyun gyi zo ji lta/ des smras pa/ tshe dang ldan pa dag /bdag rgyun du na ba
15a5('dul ba): dang | zug gzer mang pas theg pa'i skabs med do/ /gnas brtan/ khyod sngon ci zhig 'chang bar byed/ des smras pa/ sman gyi mchan khug go /de ci'i phyir mi bcang / bcom ldan 'das
15a6('dul ba): kyis rjes su ma gnang ngo / /zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ dge slong dang / de lta bas na/ rjes su gnang
15a7('dul ba): ste| dge slong gis sman gyi mchan khug bcang bar bya'o/ /dge slong dag gis rtsa ba dang / me tog dang / sdong bu dang / 'bras bu'i sman rags pa dag de'i nang du bcug pa dang / de dag rul nas/ bcom
15b1('dul ba): ldan 'das kyis bka' stsal pa/ de dag sbam pa'am/ bam por byas te zung nga la gdags par bya'o/ /de dag rul nas bcom ldan 'das kyis bka' stsal pa/ dus dus su bskam par bya'o/ /de
15b2('dul ba): dag gis nyi ma la bskams pa dang / de dag mthu chung bar gyur nas/ bcom ldan 'das kyis bka' stsal pa/ nyi ma la bskam par mi bya'o/ /de dag gis grib ma la bskams pa dang / 'on kyang rul par
15b3('dul ba): gyur nas/ bcom ldan 'das kyis bka' stsal pa/ grib ma la bskam par mi bya'o/ /de dag gis gting nas dong ba dang / char pa dang / rlung byung ste/ ma bsdus nas bcom ldan 'das kyis bka'
15b4('dul ba): stsal pa/ bsdu bar bya'o/ /bcom ldan 'das kyis bsdu bar bya'o/ /zhes gsungs pa dang / de dag gis sus bsdu ba ma shes nas/ bcom ldan 'das kyis bka' stsal pa/ khyim pas so/ /khyim pa
15b5('dul ba): med na/ dge sbyong gis so/ /dge sbyong med na/ dge slong nyid kyis bsdu bar bya'o/ /dge slong gis bsdus pa dang / 'dres par gyur nas/ 'dres so/ /zhes ma zos pa dang / bcom ldan 'das kyis
15b6('dul ba): bka' stsal pa/ so sor phye nas longs spyad par bya ste/ de la 'gyod par mi bya'o/ /ngas/ na ba dag la rjes su gnang ba gang yin pa de thams cad mi na ba'i gnas skabs na spyod par mi bya'o/ /spyod na/
15b7('dul ba): 'gal tshabs can du 'gyur ro/ /gleng gzhi ni/ mnyan yod na'o/ /tshe dang ldan pa nam gru gar yang som nyi za bas/ de'i ming nam gru som nyi can nam gru som nyi can zhes bya bar grags so/ /de snga
16a1('dul ba): dro sham thabs bgos/ chos gos dang lhung bzed thogs nas mnyan yod du bsod snyoms la zhugs te/ de rim gyis bu ram byed pa'i grong du phyin pa dang / ji tsam na/ 'bras phye
16a2('dul ba): dang | bu ram 'bru bar byed pa mthong nas/ des smras pa/ shes ldan dag/ bu ram 'bras phye dang ma sbru zhig /'phags pa/ spyi bar bgyid pa gzhan 'ga' mkhyen nam/ kho bos spyi ba gzhan yang mi shes mod
16a3('dul ba): kyi| bdag cag dus ma yin par longs spyod dgos so/ /'phags pa/ dus su'am dus ma yin par gsol yang rung ste/ de'i spyi pa ni/ 'di lags te/ gzhan gyis ni mi 'bru'o/ /ji tsam dus gzhan
16a4('dul ba): zhig na/ dge 'dun gyi bca' ba bu ram dag rnyed pa na/ des ma zos so/ /de'i lhan cig gnas pa dang / nye gnas dag gis smras pa/ slob dpon/ dge 'dun gyi bca' ba bu ram zhig rnyed kyi/ longs
16a5('dul ba): spyad du gsol/ des smras pa/ bzhin bzang / zas dang 'dres so/ /de de dag gis kyang longs ma spyad pa dang / de rnams la dge slong gzhan dag gis smras pa/ tshe dang ldan pa dag /dge 'dun gyi bca'
16a6('dul ba): pa bu ram zhig rnyed na/ ci ste longs ma spyad/ de dag gis smras pa/ mkhan po'i zhal nas 'di zas dang 'dres so/ /zhes gsung ngo / /de rnams kyis kyang longs ma spyad do/ /'khor phal pho che dang / dge
16a7('dul ba): 'dun ril las kyang phal po ches longs ma spyad pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ zas kyis zas kyi bya ba mi byed pa ni/ mi
16b1('dul ba): rnyed pas 'byung khungs yongs su dag pas longs spyad par bya ste/ 'di la 'gyod par mi bya'o/ /gleng gzhi ni/ mnyan yod na'o/ /tshe dang ldan pa nam gru snga dro sham thabs bgos/ chos gos dang / lhung bzed
16b2('dul ba): thogs nas mnyan yod du bsod snyoms la zhugs te/ rim gyis srang zhig tu phyin pa dang / des spos tshong zhig phye la reg nas bu ram la reg par byed pa mthong nas des smras pa/ bzhin bzang / phye la
16b3('dul ba): reg nas bu ram la reg par ma byed/ dus ma yin par yang bdag cag gis longs spyad dgos so/ /des smras pa/ 'phags pa/ bdag la yang dang yang du sug chab gtong ba su zhig mchis/ dus gzhan
16b4('dul ba): zhig na| dge 'dun gyi bca' ba bu ram zhig rnyed pa dang / des longs ma spyad do/ /lhan cig gnas pa dang / nye gnas dag gis smras pa/ slob dpon/ dge 'dun gyi bca' ba bu ram dag rnyed na/ ci ste mi
16b5('dul ba): gsol| des smras pa/ bzhin bzang / 'di zas dang 'dres so/ /de rnams kyis kyang longs ma spyad pa dang / de rnams la dge slong dag gis smras pa/ tshe dang ldan pa dag /dge 'dun gyi bca' ba bu ram
16b6('dul ba): zhig rnyed na/ ci ste mi za/ de rnams kyis smras pa/ mkhan po'i zhal nas 'di zas dang 'dres so zhes gsung ngo / /de dag gis kyang longs ma spyad do/ /'khor phal po che de dang / dge 'dun ril las kyang phal
16b7('dul ba): ches longs ma spyad pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ zas kyis zas kyi bya ba mi byed pa mi rnyed kyi/ khyim pas yongs su
17a1('dul ba): dag pas longs spyad par bya ste/ de la 'gyod par mi bya'o/ /gleng gzhi ni/ mnyan yod na'o/ /tshe dang ldan pa shA ri'i bu rlung nad kyis thebs nas/ tshe dang ldan pa mo'u 'gal
17a2('dul ba): gyi bu chen pos bsam pa/ tshe dang ldan pa shA ri'i bu la/ bdag rang gi blos rim gro ni/ lan mang du byas mod kyi/ lan 'ga' yang sman pa la ma dris kyi/ ma la da ni sman pa la dri'o/ /snyam nas/
17a3('dul ba): de sman pa'i drung du song ste/ bzhin bzang / tshe dang ldan pa shA ri'i bu 'di 'dra ba'i nad kyis thebs par gyur na/ de'i sman ston cig /des smras pa/ 'phags pa/ skyur khu'i nang du lan tshwa stsal la gsol
17a4('dul ba): cig dang / sos par 'gyur ro/ /des skyur khu ni/ rnyed na/ lan tshwa med nas/ de lan tshwa btsal bar brtsams pa dang / tshe dang ldan pa po linada'i bus smras pa/ tshe dang ldan pa mo'u 'gal gyi bu/ nga la
17a5('dul ba): lan tshwa rwa gang 'tsho ba'i bar du bcang bar byin gyis brlabs pa zhig yod kyi/ gal te bcom ldan 'das kyis gnang na/ sbyin no/ /zhes smras pa/ tshe dang ldan pa shA ri'i bus thos nas des smras pa/ tshe
17a6('dul ba): dang ldan pa mo'u 'gal gyi bu chen po/ kho bo 'di snyam du sems te/ 'tsho ba'i bar du bcang ba dus su rung ba dang 'dres pa longs spyad par mi dbang ngo snyam mo/ /zhes pa'i skabs de/ bcom ldan 'das
17a7('dul ba): la tshe dang ldan pa mo'u 'gal gyi bu chen pos gsol ba dang / bcom ldan 'das kyis bka' stsal pa/ mo'u 'gal gyi bu/ mi dbang ste/ dus su rung ba gang yin pa dang / thun tshod du rung ba gang yin pa
17b1('dul ba): dang | zhag bdun pa gang yin pa dang / 'tsho ba'i bar du bcang ba gang yin pa de/ gal te dus su rung ba dang 'dres par gyur la/ gal te byin gyis kyang ma brlabs na/ dus su rung pa dang 'dres pas/
17b2('dul ba): dus su spyad par bya'i/ dus las 'das par mi bya'o/ /thun tshod du rung pa gang yin pa dang / zhag bdun pa gang yin pa dang / 'tsho ba'i bar du bcang ba gang yin pa de/ gal te thun tshod du rung ba dang
17b3('dul ba): 'dres par gyur la/ gal te byin gyis ma brlabs na/ thun tshod du rung ba dang 'dres pas thun tshod du spyad par bya'o/ /thun tshod las 'das par spyad par mi bya'o/ /zhag bdun pa gang yin pa dang / 'tsho
17b4('dul ba): ba'i bar du bcang ba gang yin pa de/ zhag bdun pa dang 'dres par gyur na/ zhag bdun pa dang 'dres pas zhag bdun du spyad par bya'i/ zhag bdun las 'das par spyad par mi bya'o/ /'tsho ba'i bar
17b5('dul ba): du bcang ba gang yin pa de ni/ ji srid 'tsho'i bar du spyad par bya ste/ gzhan du spyod na/ 'gal tshabs can du 'gyur ro// //sdom la/ sde chen sha dang gzhang 'brum dang / /rlung nad can dang
17b6('dul ba): gang po dang / /mes byin dang ni be'i ra to/ /sprin chen bya rog rnams yin no/ /sangs rgyas bcom ldan 'das yul ka shi nas ljongs rgyu zhing gshegs pa na/ wA ra NA sir byon nas wA ra NA si na drang srong
17b7('dul ba): smra ba ri dwags kyi nang na bzhugs so/ /wA ra NA si na khyim bdag sde chen zhes bya ba phyug cing nor mang ba/ longs spyod che ba zhig gnas so/ /de'i chung ma ni/ sde chen ma zhes bya'o/ /de chung ma dang bcas te
18a1('dul ba): dad pa bzang ba/ dge ba'i bsam pa can yin te/ des bcom ldan 'das yul ka shi zhes bya ba nas ljongs rgyu zhing gshegs pa na/ wA ra NA sir byon nas wA ra NA
18a2('dul ba): si na drang srong smra ba ri dwags na bzhugs so/ /zhes thos so/ /thos nas kyang yang 'di snyam du sems te/ bcom ldan 'das bdag gi khyim du lan mang du spyan drangs te zhal zas ni/ gsol na/
18a3('dul ba): yo byad thams cad kyis ma bstabs kyi/ ma la bdag gis da bcom ldan 'das la zla ba gsum du yo byad thams cad kyis bstab par bya'o/ /snyam nas/ bcom ldan 'das gang na ba der song ste phyin
18a4('dul ba): nas| bcom ldan 'das kyi zhabs gnyis la mgo bos phyag byas te phyogs gcig tu 'dug pa dang / bcom ldan 'das kyis/ khyim bdag sde chen la chos dang ldan pa'i gtam gyis yang dag par
18a5('dul ba): ston par mdzad/ yang dag par 'dzin du 'jug par mdzad/ yang dag par gzengs bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i gtam gyis
18a6('dul ba): yang dag par bstan/ yang dag par 'dzin tu bcug /yang dag par gzengs bstod/ yang dag par rab tu dga' bar mdzad nas cang mi gsung ngo / /de nas khyim bdag sde chen/ bcom ldan 'das
18a7('dul ba): kyis bka' stsal pa la mngon par bstod de/ rjes su yi rang nas stan las langs te bla gos phrag pa gcig tu gzar nas/ bcom ldan 'das gang na ba de logs su thal mo sbyar ba btud de/ bcom
18b1('dul ba): ldan 'das la 'di skad ces gsol to/ /bcom ldan 'das/ dge slong gi dge 'dun dang thabs cig la dgung zla gsum du na bza' dang / chos gos dang / bsod snyoms dang / gzims cha dang / snyun spyad
18b2('dul ba): kyi rkyen sman dang / yo byad rnams 'bul na/ bdag la gnang bar mdzad du gsol/ bcom ldan 'das kyis khyim bdag sde chen la cang mi gsung bas gnang ngo / /de nas khyim bdag sde chen bcom ldan 'das
18b3('dul ba): kyis gsungs pa la mngon par bstod de rjes su yi rang nas/ bcom ldan 'das kyi zhabs gnyis la mgo bos phyag byas nas stan las langs te song ngo / /bcom ldan 'das dge slong gi dge 'dun
18b4('dul ba): dang thabs cig tu khyim bdag sde chen gyis zla ba gsum du na bza' dang / chos gos dang / bsod snyoms dang / gzims cha dang / snyun gsos kyi rkyen sman dang / yo byad rnams kyis bsnyen bkur kho na byas
18b5('dul ba): nas so/ /khyim bdag sde chen gyi kun tu spyod pa ni/ nang par sngar langs te/ bcom ldan 'das kyi zhabs la mgo bos phyag 'tshal te/ dge slong rnams la lta bar byed pa las/ dge slong na ba/ nad tshabs
18b6('dul ba): che ba/ sdug bsngal ba'i nad pa gzhan zhig yod pa de la/ sman pas sha khu 'thungs shig ces bstan to/ /de nas khyim bdag sde chen dge slong de gang na ba der song ste son nas/ rkang pa gnyis la mgo
18b7('dul ba): bos phyag byas te dris ba/ 'phags pa/ sman pas ci bstan/ des smras pa/ sha khu 'thungs shig lo/ /de nas khyim bdag sde chen rang gi khyim du song ste chung ma la smras pa/ slob dpon che ge mo zhes bya ba la
19a1('dul ba): sman pas sha khu 'thungs shig ces bstan gyi/ sbyor la skur cig /des bu mo zhig la rin bskur nas tshong 'dus su btang ba las/ de'i nyin mo rgyal po'i sras bltams nas/ de
19a2('dul ba): dril sgrog tu bcug ste/ sus kyang srog gcad par mi bya'o/ /gang gis srog bcad na chad pas gcod par bcad do zhes bsgo'o/ /de nas rin gyis kyang tshong 'dus su sha ma rnyed nas de nas bu mo des de
19a3('dul ba): ltar gyur pa dag / khyim bdag sde chen la rgyas par brjod pa dang / khyim bdag sde chen gyi chung mas bsam pa/ sangs rgyas la sogs pa dge slong gi dge 'dun la bdag cag gis yo byad thams
19a4('dul ba): cad kyis bstabs na/ gal te dge slong zhig sman med pas shi bar gyur na ma legs so zhes de snyam du dpyad nas/ gri rnon po blangs te khyim du zhugs nas/ brla'i sha las bcad de bu mo la byin
19a5('dul ba): nas bu sha 'di khu bar byos la 'phags pa che ge mo zhes bya ba'i drung du khyer cig / des de khyer nas dge slong gis longs spyad pa las sos par gyur to// //'dul ba gzhi/ bam po nyi shu
19a6('dul ba): rtsa gsum pa/ dge slong des 'di ltar bdag la khyim bdag gi chung ma 'dis rang gis shas bsnyen bkur byas par rig nas de 'di snyam du sems te/ bdag dad pas byin pa longs spyad nas/ glos
19a7('dul ba): phab ste 'dug pa ni/ rigs pa ma yin gyi/ ma la bdag gis ma thob pa thob par bya ba dang / ma rtogs pa rtogs par bya ba dang / mngon sum du ma byas pa mngon du bya ba'i phyir brtson par bya'o//
19b1('dul ba): snyam nas/ de brtson 'grus brtsam par brtsams te/ de brtson pa dang / 'bad pa dang / rtsal ba byas pas/ 'khor ba'i 'khor lo'i cha lnga pa g.yo ba dang / mi g.yo ba 'di nyid rig ste 'du byed kyi rnam pa thams
19b2('dul ba): cad nyams pa dang / ltung ba dang / rnam par 'thor ba dang / rnam par 'jig pa'i chos nyid du zil gyis mnan nas/ nyon mongs pa thams cad spangs te dgra bcom pa mngon sum du byas nas dgra bcom par
19b3('dul ba): gyur te/ khams gsum gyi 'dod chags dang bral ba/ bong ba dang gser du mnyam pa/ nam mkha' dang lag mthil du mnyam pa'i sems/ ste'u dang tsan+dan du mnyam pa/ rig pas ma rig pa'i sgo nga'i sbubs
19b4('dul ba): dral cing / rig pa dang / mngon par shes pa dang / so sor yang dag par rig pa thob pa/ srid pa'i rnyed pa dang / chags pa dang / bkur sti la rgyab kyis phyogs pa/ dbang po dang / nye dbang dang bcas pa'i lha rnams kyis
19b5('dul ba): mchod par bya ba dang / rjed par bya ba dang / mngon du smra bar bya bar gyur to/ /skabs de la/ sangs rgyas bcom ldan 'das rnams ni/ mi mkhyen pa'am/ mi gzigs pa'am/ thugs su ma chud pa'am/ rnam par mi
19b6('dul ba): mkhyen pa cung zad kyang mi mnga'o/ /de nas bcom ldan 'das snga dro sham thabs mnabs/ lhung bzed dang chos gos bsnams nas/ dge slong gi tshogs kyis yongs su bskor cing / dge slong gi dge 'dun gyis
19b7('dul ba): mdun gyis bltas te/ khyim bdag sde chen gyi khyim gang na ba der gshegs te byon nas dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis khyim
20a1('dul ba): bdag sde chen la bka' stsal pa/ khyim bdag /khyim bdag gi chung ma sde chen ma mi snang na/ ga re/ bcom ldan 'das spyod lam rdo mi thogs pas phugs na mchis
20a2('dul ba): so| |sangs rgyas bcom ldan 'das rnams kyi che ba'i bdag nyid ni/ bsam gyis mi khyab pa yin pas bcom ldan 'das kyis/ gang gis na rma de mdog 'dra ba dang / pags pa 'dra ba dang / ba
20a3('dul ba): spu 'dra bar 'gyur pa de ltar byin gyis brlabs so/ /de nas khyim bdag sde chen gyis chung ma dad pa skyes te sgor byung nas bcom ldan 'das kyi zhabs gnyis la gtugs so/ /bcom ldan 'das
20a4('dul ba): kyis bka' stsal pa/ ci/ khyim bdag gi chung ma 'di/ byang chub sems dpa'i spungs nyams su myong bar byed dam/ des tshigs su bcad de gsol pa/ sgrim mi dgos par 'khor ba na/ /lus ni
20a5('dul ba): shin tu rnyed par sla'i/ /bskal pa bye ba stong rnams su/ /sbyin gnas shin tu rnyed par dka'/ /de nas khyim bdag sde chen gyis sangs rgyas la sogs pa'i dge slong gi dge 'dun bde bar gshegs
20a6('dul ba): par rig nas/ gtsang zhing bsod pa'i bza' ba dang bca' ba rnams rang gi lag nas stob cing tshim par byed do/ /rnam grangs su mar gtsang zhing bsod pa'i bza' ba dang bca' ba dag /rang gi lag
20a7('dul ba): gis bstabs shing tshim par byas te/ bcom ldan 'das kyis gsol zin nas phyag bcabs te lhung bzed gyu bar rig nas/ stan ches dma' ba zhig blangs te/ bcom ldan 'das kyi spyan sngar chos
20b1('dul ba): mnyan pa'i phyir 'dug go / de nas bcom ldan 'das kyis/ khyim bdag sde chen la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par gzengs
20b2('dul ba): bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzengs bstod/
20b3('dul ba): yang dag par rab tu dga' bar mdzad nas gdan las bzhengs te gshegs so/ /de nas bcom ldan 'das gtsug lag khang du gshegs nas dge slong gi dge 'dun gyi gung la gdan bshams pa nyid
20b4('dul ba): la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag /sha rnams kyi nang na ni/ 'di lta ste/ mi'i sha tha chad yin no/ /de lta bas na/ dge slong gis
20b5('dul ba): mi sha bza' bar mi bya'o/ /dge slong gis mi'i sha zos na/ ltung ba spom por 'gyur ro/ /gzhan yang / ngas dge 'dun gyi gnas brtan gyis dge slong gi kun tu spyod pa'i chos bca' bar bya ste/ dge
20b6('dul ba): 'dun gyi gnas brtan gyis dge slong gi sha 'brim par byed na/ 'di ci'i sha zhes dri bar bya'o/ /gal te dge 'dun gyi gnas brtan gyi gnas brtan gyis ma spobs na/ gnas brtan gnyis pas dri bar bya'o/ /dge
20b7('dul ba): 'dun gyi gnas brtan gyis kun tu spyod pa'i chos ji ltar bcas pa bzhin yang dag par blangs te 'jug par mi byed na/ 'gal tshabs can du 'gyur ro/ /dge slong thams cad the tshom skyes nas the
21a1('dul ba): tshom thams cad gcod pa/ sangs rgyas bcom ldan 'das la zhus pa/ btsun pa/ khyim bdag sde chen gyi mchis brang gis rang gi shas dge slong 'di la bsnyen bkur bgyis
21a2('dul ba): la| dge slong 'dis kyang sde chen ma la brten nas nyon mongs pa thams cad spangs te dgra bcom pa mngon sum du bgyis pa la gzigs/ bcom ldan 'das kyis bka' stsal pa/ dge slong dag /da
21a3('dul ba): ltar 'ba' zhig ma yin gyi/ ji ltar 'dis 'das pa'i dus na yang / dge slong 'di la rang gi shas bsnyen bkur byas te/ 'dis kyang de la brten nas mngon par shes pa lnga mngon sum du byas
21a4('dul ba): pa de/ shin tu legs par rab tu nyon la yid la zungs shig dang bshad do/ /dge slong dag /sngon byung ba/ wA ra NA si'i grong na khyim bdag sde chen zhes bya ba zhig yod de/ de'i chung ma sde chen ma zhes
21a5('dul ba): bya'o| |ji tsam na/ bram ze tshogs 'don du bcug pa gzhan zhig bram ze'i bu lnga brgya tsam la bram ze'i gsang tshig 'don du 'jug go /de la khyim bdag sde chen dad pa skyes te/ des de 'khor dang bcas
21a6('dul ba): pa la yo byad thams cad kyis bstabs te/ khyim bdag sde chen gyis bram ze de 'khor dang bcas pa la bkur sti kho na byas so/ /khyim bdag de'i kun tu spyod pa ni/ nang bar sngar langs te/ nad pa rnams
21a7('dul ba): la lta bar byed pa las/ ji tsam na/ bram ze'i khye'u gzhan zhig na ba/ sdug bsngal ba/ nad tshabs che bar gyur nas/ de la sman pas sha khu 'thungs shig ces bstan to/ /de nas khyim bdag
21b1('dul ba): sde chen bram ze'i khye'u gang na ba der song ste son nas phyag byas te dris pa/ bram ze'i khye'u/ khyod la sman pas ci bstan/ des smras pa/ sha khu 'thungs shig lo/ /de nas khyim bdag sde chen khyim du song nas/
21b2('dul ba): chung ma la smras pa/ bram ze'i khye'u che ge mo zhes bya ba la sha khu 'thungs shig ces sman pas bstan gyi/ de sbyor la skur cig /des bu mo zhig la rin bskur te tshong 'dus su btang ngo / /de nyid kyi nyin mo rgyal
21b3('dul ba): po'i bu btsas nas/ des dril sgrog tu bcug ste/ sus kyang srog gcad par mi bya'o/ /gang gis srog bcad par gyur na/ de chad pas gcod par bcad do zhes bsgo'o/ /de nas tshong 'dus su rin gyis kyang sha
21b4('dul ba): ma rnyed do/ /de nas bu mo des de ltar gyur pa dag /khyim bdag sde chen gyi chung ma la rgyas par smras pa dang / khyim bdag sde chen gyi chung mas bsam pa/ bram ze 'khor dang bcas pa 'di la bdag cag gis
21b5('dul ba): yo byad thams cad bstabs na/ gal te bram ze'i khye'u zhig sman med pas dus byas par gyur na ma legs so/ /zhes de snyam du dpyad nas gri rnon po blangs te/ khyim gyi nang du zhugs nas brla'i sha las bcad
21b6('dul ba): de bu mo la byin nas/ bu/ sha 'di khu bar byos la/ bram ze'i khye'u che ge mo zhes bya ba'i drung du khyer cig /des khyer nas bram ze'i khye'u des longs spyad nas sos par gyur to/ /bram ze'i khye'u des/ 'di ltar bdag
21b7('dul ba): la khyim bdag gi chung ma des rang gi shas bsnyen bkur byas par rig nas/ de 'di snyam du sems te/ bdag dad pas byin pa yongs su longs spyad nas bdag glos phab ste 'dug pa na/ rigs pa ma yin gyi/
22a1('dul ba): ma la bdag gis ma thob pa thob par bya ba dang / ma rtogs pa rtogs par bya ba dang / mngon sum du ma byas pa mngon sum du bya ba'i phyir bdag gis 'bad par bya'o/ /snyam nas/ de nas
22a2('dul ba): de zhi ba'i phyogs su song ste/ mngon par shes pa lnga mngon sum du byas so/ /dge slong dag /ji snyam du sems/ de'i tshe de'i dus kyi khyim bdag sde chen zhes bya ba'i chung ma gang yin pa de ni/ khyim bdag
22a3('dul ba): sde chen gyi chung ma 'di nyid yin no/ /de'i tshe de'i dus kyi bram ze'i khye'u gang yin pa de ni/ dge slong 'di nyid yin te/ de'i tshe yang 'dis dge slong de la rang gi shas bsnyen bkur byas te/ 'dis kyang de la
22a4('dul ba): brten nas mngon par shes pa lnga mngon sum du byas so/ /da ltar yang 'dis dge slong 'di la rang gi shas bsnyen bkur byas so/ /dge slong 'dis kyang 'di la brten nas nyon mongs pa thams cad spangs te
22a5('dul ba): dgra bcom pa mngon sum du byas so/ /dge slong dag /de lta bas na/ las gcig tu gnag pa rnams kyi rnam par smin pa ni/ gcig tu gnag pa yin/ las gcig tu dkar ba rnams kyi ni/ gcig tu dkar
22a6('dul ba): ba yin/ 'dren ma rnams kyi ni/ 'dren ma yin no/ /dge slong dag /de lta bas na/ da phyin chad las gcig tu gnag pa rnams dang 'dren ma ni/ spangs la/ las gcig tu dkar ba la brtsal par bya ste/ dge
22a7('dul ba): slong dag / khyed kyis de lta bu la bslab par bya'o/ /gleng gzhi ni/ mnyan yod na'o/ /de'i tshe yul ko sa la'i rgyal po gsal rgyal gyi glang po che tsho rgu kha btag go /mu ge'i dus byung bas/ bram ze dang khyim
22b1('dul ba): bdag rnams kyis glang po che'i sha za bar brtsams so/ /drug sde'i dge slong dag /snga dro sham thabs pa gos/ lhung bzed dang chos gos thogs nas mnyan yod du bsod snyoms la zhugs so/ /ji tsam na/ khyim
22b2('dul ba): bdag gzhan zhig gis glang po che'i sha phru bar bcug ste 'tshod cing 'dug pa'i khyim der de dag zhugs pa dang / khyim bdag gi chung mas smras pa/ 'phags pa/ dbul du cung zad kyang ma mchis kyi/ bzhud
22b3('dul ba): cig / de dag gis smras pa/ phru ba 'di'i nang na 'tshod cing 'dug na/ 'phags pa/ 'di ni/ glang po che'i sha lags na/ ci/ khyed cag kyang glang po che'i sha gsol lam/ kho bo cag ni/ 'tsho ba khyed cag la rag
22b4('dul ba): las pa yin pas/ gal te/ khyed za na/ kho bo cag la yang byin cig /de dag la phul nas/ de dag gis lhung bzed kyi snod bkang ste phyir byung ba/ dge slong gzhan dag cig bsod snyoms la rgyu ba de dag
22b5('dul ba): gis mthong ngo / /mthong nas dris pa/ e ma drug sde dag lhung bzed kyi snod khengs na/ ci yin/ de dag gis smras pa/ glang po che'i sha cung zad rnyed do/ /ci/ khyed cag glang po che'i sha yang za'am/ tshe dang ldan pa
22b6('dul ba): dag / mu ge'i dus byung ba la/ gal te gzhan ma rnyed na/ ci/ kho bo cag ltogs te 'chi'am zhes pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis
22b7('dul ba): bka' stsal pa/ dge slong dag /rgyal po'i glang po che tsho rgu kha btag la/ gal te khyed kyis glang po'i sha zos pa rgyal pos thos na/ khyed la mngon par dad pa'i lha dang / klu dang / mi dang / mi ma yin
23a1('dul ba): pa gzhan dag kyang yod pas/ 'phags pa dag glang po che'i sha za ste/ des na bdag gi glang po che tsho rgu kha btag go zhes sems par mi 'gyur ram/ dge slong dag /de lta bas
23a2('dul ba): na| dge slong dag gis glang po che'i sha longs spyad par mi bya'o/ /longs spyad na/ 'gal tshabs can du 'gyur ro/ /glang po che'i sha ji lta ba bzhin rta'i sha yang de dang 'dra'o/ /sangs rgyas bcom ldan
23a3('dul ba): 'das yul tsam pa na/ drang srong gar ga'i rdzing 'gram na bzhugs so/ /yul tsam pa'i klu dad pa bzang ba/ dge ba'i bsam pa can de/ tshes brgyad dang bcu bzhi la gnas nas byung ste/ yan lag
23a4('dul ba): brgyad dang ldan pa'i bsnyen gnas blangs nas/ gnas snang bar lus chen por byas te lus btang nas 'dug cing 'jig rten na sems can dag gnas pa dag la cung zad kyang gnod pa'am skrag par
23a5('dul ba): mi byed do/ /mu ge'i dus byung bas las la mi lta ba'i mi phyugs rdzi rnams dang / lug rdzi rnams dang / rtswa thun rnams dang / shing thun rnams dang / lam gyis 'tsho ba rnams dang / lam gol bas
23a6('dul ba): 'tsho ba'i mi rnams kyis/ klu'i sha la dum bu dum bur bcad nas longs spyod par brtsams so/ /drug sde'i dge slong dag /snga dro sham thabs bgos/ lhung bzed dang / chos gos dag thogs nas bsod
23a7('dul ba): snyoms la zhugs pa las/ ji tsam na/ khyim bdag gzhan zhig gis klu'i sha phru bar bcug ste 'tshod cing 'dug pa'i khyim der de dag zhugs so/ /khyim bdag gi chung mas smras pa/ 'phags
23b1('dul ba): pa| dbul du cung zad kyang ma mchis kyi/ bzhud cig /de dag gis smras pa/ phru ba 'di'i nang na 'tshod cing 'dug na/ 'phags pa/ 'di ni/ klu'i sha lags na/ ci/ khyed cag kyang klu'i sha gsol lam/ kho bo cag
23b2('dul ba): ni/ 'tsho ba khyed cag la rag las pa yin pas/ gal te khyed cag za na/ kho bo cag la yang byin cig /de dag la phul nas/ 'phags pa rnams kyang longs spyod do zhes phal mo che spyad par brtsams so/ /de
23b3('dul ba): nas tsam pa'i klu'i chung ma 'di snyam du sems te/ 'phags pa 'di dag kyang klu'i sha la longs spyad pas/ skye bo'i tshogs phal mo ches longs spyad na/ bdag gi khyim thab kyis yun ji srid cig sdug bsngal
23b4('dul ba): brnag dgos/ bdag gis 'di'i phyir 'di kho na bya'o/ /snyam mo/ /de nas tsam pa'i klu'i chung ma de/ mtshan mo 'das nas kha dog 'phags pas/ bcom ldan 'das gang na ba der song ste phyin nas
23b5('dul ba): bcom ldan 'das kyi zhabs gnyis la mgo bos phyag byas te/ phyogs gcig tu 'dug go/ de'i tshe na tsam pa'i klu'i chung ma'i kha dog gi mthus drang srong gar ga'i rdzing gi nye 'khor thams cad snang ba rgya chen
23b6('dul ba): pos khyab par byas so/ /tsam pa'i klu'i chung ma phyogs gcig tu 'dug nas bcom ldan 'das la 'di skad ces gsol to/ /btsun pa/ bdag gi sdum thab dad pa bzang ba/ dge ba'i bsam pa can de/
23b7('dul ba): tshes brgyad dang bcu bzhi la gnas nas byung ste/ yan lag brgyad dang ldan pa'i bsnyen gnas blangs nas lus btang ste mchis la/ 'jig rten na sems can dag gnas pa la gnod pa dang / skrag pa cung
24a1('dul ba): zad kyang mi bgyid pa/ mu ge'i dus byung bas las la mi lta ba'i mi phyugs rdzi rnams dang / lug rdzi rnams dang / rtswa thun rnams dang / shing thun rnams dang / lam gyis 'tsho ba rnams
24a2('dul ba): dang / lam gol bas 'tsho ba'i mi rnams kyis klu'i sha dum bu dum bur bkum nas 'tshal ba/ 'phags pa dag gis gzigs nas 'phags pa rnams kyis kyang gsol bar brtsams so/ /'phags
24a3('dul ba): pa rnams kyis gsol la de dag gis kyang phal cher bkum zhing 'tshal bar brtsams nas/ bdag gi sdum thab kyis yun ji srid cig sdug bsngal brnag 'tshal/ kye ma/ bcom ldan 'das
24a4('dul ba): thugs brtse ba nye bar bzung ste/ gang gi phyir 'phags pa dag klu'i sha mi gsol bar dgongs pa'i rgyu cung zhig bca' bar gsol/ bcom ldan 'das kyis tsam pa'i klu'i chung ma la cang mi gsung
24a5('dul ba): bas gnang ngo / /de nas tsam pa'i klu'i chung mas bcom ldan 'das kyis cang mi gsung bas gnang bar rig nas/ bcom ldan 'das kyi zhabs gnyis la mgo bos phyag byas te/ de nyid du mi snang
24a6('dul ba): bar gyur to/ /de nas bcom ldan 'das de nyid kyi mtshan mo 'das nas/ dge slong gi dge 'dun gyi gung la gdan bshams pa nyid la bzhugs so/ /bzhugs nas/ bcom ldan 'das kyis dge slong
24a7('dul ba): rnams la bka' stsal pa/ dge slong dag /mdang sum nga'i spyan sngar tsam pa'i klu'i chung ma mtshan mo 'das nas/ kha dog 'phags pas nga gang na ba der 'ongs te phyin nas/ nga'i zhabs gnyis la mgo
24b1('dul ba): bos phyag byas te/ phyogs gcig tu 'dug go /yang de'i tshe tsam pa'i klu'i chung ma'i kha dog gi mthus drang srong gar ga'i rdzing gi nye 'khor thams cad snang ba rgya chen pos khyab par byas so/ /tsam pa'i klu'i chung
24b2('dul ba): ma phyogs gcig tu 'dug nas/ nga la 'di skad ces gsol to/ /btsun pa/ bdag gi sdum thab dad pa bzang ba/ dge ba'i bsam pa can de/ tshes brgyad dang bcu bzhi la rang gi gnas nas byung ste/
24b3('dul ba): yan lag brgyad dang ldan pa'i bsnyen gnas blangs nas lus btang ste mchis la/ 'jig rten na sems can dag gnas pa la gnod pa dang skrag pa cung zad kyang mi bgyid pa mu ge'i dus byung bas las
24b4('dul ba): la mi lta ba'i mi phyugs rdzi rnams dang / lug rdzi rnams dang / rtswa thun rnams dang / shing thun rnams dang / lam gyis 'tsho ba rnams dang / lam gol bas 'tsho ba'i mi rnams kyis klu'i sha dum bu dum bur
24b5('dul ba): bkum nas 'tshal lo/ /de dag gis 'tshal ba dang / 'phags pa dag gis kyang gsol bar brtsams so/ /'phags pa rnams kyis gsol to zhes de dag gis cher bkum zhing 'tshal bar brtsams na/
24b6('dul ba): bdag gi sdum thab yun ji srid cig sdug bsngal brnag 'tshal/ kye ma/ bcom ldan 'das thugs brtse ba nye bar bzung ste/ gang gi phyir 'phags pa dag klu'i sha mi gsol bar dgongs pa'i rgyu
24b7('dul ba): cung zhig bca' bar gsol zhes zer nas/ ngas tsam pa'i klu'i chung ma la cang mi gsung bas gnang ngo / /de nas tsam pa'i klu'i chung mas nga cang mi gsung bas gnang bar rig nas/ nga'i zhabs gnyis
25a1('dul ba): la mgo bos phyag byas te/ de nyid du mi snang bar gyur to/ /gang la da lta lha dag kyang shAkya'i sras kyi dge sbyong de rnams ni/ dge ba'i chos rnams las nyams so/ /zhes smod par byed/
25a2('dul ba): 'phyar ka gtong bar byed/ kha zer bar byed pa 'di ni/ bzang po ma yin/ rigs pa ma yin te/ dge slong dag /de lta bas na/ dge slong dag gis klu'i sha bza' bar mi bya'o/ /za na/ 'gal tshabs
25a3('dul ba): can du 'gyur ro/ /bcom ldan 'das yul ma ga d+ha'i ljongs rgyu zhing gshegs pa na/ rgyal po'i khab tu byon nas/ rgyal po'i khab 'od ma'i tshal bya ka lan+da ka gnas pa na bzhugs so/ /ma ga d+ha'i
25a4('dul ba): rgyal po bzo sbyangs gzugs can snying pos/ bcom ldan 'das yul ma ga d+ha'i ljongs rgyu zhing gshegs te rgyal po'i khab tu byon nas/ rgyal po'i khab 'od ma'i tshal bya ka lan+da ka gnas pa na
25a5('dul ba): bzhugs so/ /zhes thos so/ /thos nas kyang 'di snyam du sems te/ bcom ldan 'das bdag gis lan mang du spyan drangs te/ zhal zas gsol na/ lan 'ga' yang zla ga gsum du yo byad thams
25a6('dul ba): cad kyis ma bstabs kyi/ ma la bdag gis bcom ldan 'das la zla ba gsum du yo byad thams cad kyis bstabs shing / sman pa'i rgyal po 'tsho byed kyang dbul lo/ /snyam mo/ /de nas rgyal po'i
25a7('dul ba): 'byor ba dang / rgyal po'i mthu chen pos bcom ldan 'das gang na bder song ste phyin nas bcom ldan 'das kyi zhabs gnyis la mgo bos phyag byas te/ phyogs gcig tu 'dug go /phyogs
25b1('dul ba): gcig tu 'dug pa dang / bcom ldan 'das kyis yul ma ga d+ha'i rgyal po bzo sbyangs gzugs can snying po la chos dang ldan pa'i gtam gyis yang dag par ston par mdzad/ yang dag par 'dzin tu
25b2('dul ba): 'jug par mdzad/ yang dag par gzengs bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin
25b3('dul ba): du bcug / yang dag par gzengs bstod/ yang dag par rab tu dga' bar mdzad nas cang mi gsung ngo / /de nas ma ga d+ha'i rgyal po bzo sbyangs gzugs can snying po stan las langs te/ bla gos
25b4('dul ba): phrag pa gcig tu gzar nas/ bus mo g.yas pa'i lha nga sa la btsugs te/ bcom ldan 'das gang na ba de logs su thal mo sbyar ba btud nas/ bcom ldan 'das la 'di skad ces gsol to/ /
25b5('dul ba): bcom ldan 'das dge slong gi dge 'dun dang thabs cig la dgung zla gsum du bsod snyoms dang / na bza' chos gos dang / gzims cha dang / snyun dpyad kyi rkyen sman gyi yo byad rnams dang /
25b6('dul ba): sman pa'i rgyal po 'tsho byed 'bul na/ bdag la gnang bar mdzad du gsol/ /bcom ldan 'das kyis ma ga d+ha'i rgyal po bzo sbyangs gzugs can snying po la cang mi gsung bas gnang ngo / /
25b7('dul ba): de nas ma ga d+ha'i rgyal po bzo sbyangs gzugs can snying pos/ bcom ldan 'das kyis cang mi gsung bas gnang bar rig nas/ stan las langs te bcom ldan 'das kyi zhabs gnyis la mgo
26a1('dul ba): bos phyag byas nas song ngo / /bcom ldan 'das dge slong gi dge 'dun dang thabs cig tu ma ga d+ha'i rgyal po bzo sbyangs gzugs can snying pos zla ba gsum du na bza' chos gos dang /
26a2('dul ba): bsod snyoms dang / gzims cha dang / snyun dpyad kyi rkyen sman gyi yo byad thams cad dang / sman pa'i rgyal po 'tsho byed kyis rim gro kho na byas so/ /yul ko sa la'i rgyal po gsal rgyal gyis bcom ldan
26a3('dul ba): 'das nyan thos kyi dge 'dun dang thabs cig tu/ ma ga d+ha'i rgyal po bzo sbyangs gzugs can snying pos yo byad thams cad dang / sman pa'i rgyal po 'tsho byed bstabs so/ /zhes thos so/ /thos nas kyang
26a4('dul ba): 'di snyam du sems te/ de yang rgyal po rgyal rigs kyi spyi bo nas dbang bskur ba yin/ bdag kyang rgyal po rgyal rigs spyi bo nas dbang bskur ba yin la/ de'i sman pa'i rgyal po ni/ 'tsho byed yin la
26a5('dul ba): bdag gi sman pa'i rgyal po ni/ rgyun shes kyi bu yin gyi/ gang gi tshe bcom ldan 'das mnyan yod na byon pa de'i tshe/ bdag gis kyang bcom ldan 'das nyan thos kyi dge 'dun dang thabs cig la yo byad
26a6('dul ba): thams cad dang / sman pa'i rgyal po rgyun shes kyi bu bstab par bya'o/ /snyam mo/ /ji tsam na/ bcom ldan 'das rgyal po'i khab tu dbyar zhugs nas/ dbyar gyi zla ba gsum 'das nas chos gos byas
26a7('dul ba): pa dang ldan/ chos gos zin pa dang ldan nas/ lhung bzed dad chos gos bsnams te/ dge slong gi tshogs kyis yongs su bskor cing / dge slong gi dge 'dun gyi mdun gyis bltas nas/ mnyan
26b1('dul ba): yod du byon nas/ mnyan yod gang na ba der rgyu zhing gshegs te/ rim gyis rgyu zhing gshegs pa nas mnyan yod du byon nas/ mnyan yod na rgyal bu rgyal byed kyi tshal mgon med zas sbyin gyi kun dga' ra ba
26b2('dul ba): na bzhugs so/ /ko sa la'i rgyal po gsal rgyal gyis bcom ldan 'das yul ko sa la'i ljongs rgyu zhing gshegs pa na/ mnyan yod du rgyal bu rgyal byed kyi tshal mgon med zas sbyin gyi kun dga' ra ba na
26b3('dul ba): bzhugs so/ /zhes thos so/ /thos nas kyang mnyan yod nas byung nas/ bcom ldan 'das gang na ba der song ste phyin nas/ bcom ldan 'das kyi zhabs gnyis la mgo bos phyag byas nas phyogs
26b4('dul ba): gcig tu 'dug go / phyogs gcig tu 'dug pa dang / bcom ldan 'das kyis ko sa la'i rgyal po gsal rgyal la chos dang ldan pa'i gtam gyis yang dag par ston par mdzad/ yang dag par 'dzin
26b5('dul ba): du 'jug par mdzad/ yang dag par gzengs bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par
26b6('dul ba): 'dzin du bcug / yang dag par gzengs bstod/ yang dag par rab tu dga' bar mdzad nas cang mi gsung ngo / /de nas ko sa la'i rgyal po gsal rgyal stan las langs te/ bla gos phrag pa gcig
26b7('dul ba): tu ga bar nas pus mo g.yas pa'i lha nga sa la btsugs te/ bcom ldan 'das gang na ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das
27a1('dul ba): dge slong gi dge 'dun dang thabs cig la dgung zla gsum du na bza' chos gos dang / bsod snyoms dang / gzims cha dang / snyun dpyad kyi rkyen sman gyi yo byad
27a2('dul ba): rnams dang / sman pa'i rgyal po rgyun shes kyi bu dbul na/ bdag la gnang bar mdzad du gsol/ bcom ldan 'das kyis/ ko sa la'i rgyal po gsal rgyal la cang mi gsung bas
27a3('dul ba): gnang ngo / /de nas ko sa la'i rgyal po gsal rgyal bcom ldan 'das kyis cang mi gsung bas gnang bar rig nas stan las langs te/ bcom ldan 'das kyi zhabs gnyis la mgo bos
27a4('dul ba): phyag byas nas song ngo / /bcom ldan 'das dge slong gi dge 'dun dang thabs cig ko sa la'i rgyal po gsal rgyal gyis zla ba gsum du yo byad thams cad dang / sman pa'i rgyal po rgyun shes
27a5('dul ba): kyi bus/ rim gro kho na byas so/ /ko sa la'i rgyal po gsal rgyal gyi kun tu spyod pa ni/ nang par sngar langs te/ bcom ldan 'das kyi zhabs la phyag byas nas/ dge slong nad pa la
27a6('dul ba): blta ba yin no/ /ji tsam na/ dge slong gzhan zhig gzhang 'brum gyis thebs nas de skya bo seng seng por gyur cing / rid pa dang / nyam chung ba dang / na bas nyams dmas pas
27a7('dul ba): gyur pa de/ ko sa la'i rgyal po gsal rgyal gyis mthong nas smras pa/ 'phags pa/ khyod ci'i phyir skya bo seng seng por gyur cing / rid pa dang / nyam chung ba dang / na bas nyams dmas
27b1('dul ba): par gyur/ lha/ bdag gzhang 'brum gyis thebs so/ /de nas rgyal pos/ sman pa'i rgyal po rgyun shes kyi bu la bsgo ba/ dge slong 'di'i dpyad byos shig /lha/ bka' bzhin 'chel/ de
27b2('dul ba): ma dad pas/ de ma byas so/ /ji tsam na/ rgyal pos yang dge slong de mthong nas dris pa/ 'phags pa/ khyod rgyun shes kyi bus dpyad ma bgyis sam/ lha/ ma bgyis so/ /de nas rgyal po
27b3('dul ba): khros te/ rgyun shes kyi bu pho nyas bkug nas bsgo ba/ gal te khyod kyis dge slong 'di'i dpyad byas na/ de lta na legs/ gal te ma byas na/ khyod kyi dbang thang gcad do/ /de rang bzhin gyis
27b4('dul ba): ma dad pa zhig pas ches 'khrugs nas dge sbyong mgo reg 'di'i phyir lhas bdag gi dbang thang gcod par 'gyur ro/ /zhes/ des dge slong de rgyal bu rgyal byed kyi tshal gyi sgor bzo bcos
27b5('dul ba): byas nas/ de dang de nas mtshon gyi las bya bar brtsams so/ /de nas dge slong de/ nyam nga ba dang / dog pa dang / gnod pa thob cing sdug bsngal rtsub pa/ tsha ba/ mi bzad pa/ yid du mi 'ong
27b6('dul ba): ba'i tshor ba nyams su myong nas bsam pa/ nyam nga ba/ dog pa/ gnod pa thob pa la bcom ldan 'das kyis ma dgongs pa lta zhig/ skabs de la/ sangs rgyas bcom ldan 'das rnams mi mkhyen
27b7('dul ba): pa'am/ mi gzigs pa'am/ thugs su mi chud pa'am/ rnam par mi mkhyen pa cung zad kyang mi mnga'o/ /de nas bcom ldan 'das thugs rje chen pos bskul nas phyogs der gshegs pa dang / sman
28a1('dul ba): pa'i rgyal po rgyun shes kyi bus/ bcom ldan 'das phyogs der gshegs pa mthong ngo / /mthong nas kyang kun nas dkris pa drag pos/ bcom ldan 'das
28a2('dul ba): la smras pa/ dge sbyong bran mo'i bu tshur shog /nyan thos rkub phye ba ltos/ de nas bcom ldan 'das de nyid slar log ste/ gtsug lag khang du gshegs nas gdan bshams
28a3('dul ba): pa nyid la bzhugs so/ /bzhugs nas bcom ldan 'das kyis 'dzum pa mdzad do/ /'di ni/ chos nyid yin te/ gang gi tshe sangs rgyas bcom ldan 'das rnams 'dzum pa mdzad pa
28a4('dul ba): de'i tshe/ zhal nas 'od zer sngon po dang / ser po dang / dmar po dang / dkar po dag 'byung zhing / kha cig ni/ 'og tu 'gro'o/ /kha cig ni/ steng du 'gro'o/ /gang dag 'og tu song ba
28a5('dul ba): dag ni/ yang sos dang / thig nag dang / bsdus gzhom dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa dang / chu bur can dang / chu bur rdol
28a6('dul ba): ba dang / so tham tham dang / kyi hud zer ba dang / a chu zer ba dang / ut+pal ltar gas pa dang / pad+ma ltar gas pa dang / pad+ma ltar gas pa chen po rnams su song ste/ tsha ba'i sems can
28a7('dul ba): dmyal ba gang dag yin pa de dag la ni/ bsil bar 'bab bo/ /grang ba'i sems can dmyal ba rnams gang dag yin pa de dag la ni/ dro bar 'bab bo/ /des sems can de rnams
28b1('dul ba): kyi sdug bsngal gyi khyad par dag so sor zhi bar byas so/ /de rnams 'di snyam du sems te/ shes ldan dag /ci/ bdag cag 'di nas shi 'phos par gyur tam/ 'on te gzhan du skyes par gyur snyam pa
28b2('dul ba): la| de rnams dad pa bskyed pa'i phyir bcom ldan 'das kyis sprul pa zhig btang ngo / /de rnams kyis sprul pa mthong nas 'di snyam du sems te/ shes ldan dag /bdag cag ni/ 'di nas shi 'phos
28b3('dul ba): pa med la gzhan du skyes pa med kyis kyang / sngon ma mthong ba'i sems can 'di'i mthus/ bdag cag gi sdug bsngal gyi khyad par rnams so sor zhi bar byas so/ /zhes de rnams sprul pa la sems
28b4('dul ba): mngon par dad par gyur pas dmyal ba myong bar 'gyur ba'i las de zad par byas nas/ gang du bden pa rnams mthong ba'i snod du gyur pa lha dang mi rnams kyi nang du nying mtshams sbyor ba bzung
28b5('dul ba): ngo| |gang dag steng du song ba de dag ni/ rgyal chen bzhi'i ris dang / sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed dang /
28b6('dul ba): tshangs ris dang / tshangs pa'i mdun na 'don pa dang / tshangs pa chen po dang / 'od chung dang / tshad med 'od dang / 'od gsal ba dang / dge chung dang / tshad med dge dang / dge rgyas dang / sprin med dang /
28b7('dul ba): bsod nams skyes dang / 'bras bu che dang / mi che ba dang / mi gdung ba dang / gya nom snang dang / shin tu mthong dang / 'og min gyi lha rnams kyi nang du song nas/ mi rtag pa dang / sdug bsngal dang /
29a1('dul ba): stong pa dang / bdag med pa'i dbyangs sgrog cing / tshigs su bcad pa 'di gnyis kyang bsgrags so/ /brtsam par bya zhing 'byung bar bya/ /sangs rgyas bstan la 'jug par
29a2('dul ba): bya| |'dam bu'i khyim la glang chen bzhin/ /'chi bdag sde ni gzhom par bya/ /gang zhig rab tu bag yod pas/ /chos 'dul 'di la brtson gyur na/ /skye ba'i 'khor ba rab spangs nas/ /sdug
29a3('dul ba): bsngal tha mar byed par 'gyur/ /de nas 'od zer de dag gis stong gsum gyi stong chen po'i 'jig rten gyi khams rnams byul nas/ bcom ldan 'das nyid kyi rjes bzhin rjes bzhin 'gro'o//
29a4('dul ba): de la/ gal te bcom ldan 'das kyis 'das pa'i las rnams lung ston par bzhed na ni/ bcom ldan 'das kyi snam logs su nub par 'gyur ro/ /ma 'ongs pa lung ston par bzhed na ni/
29a5('dul ba): mdun logs su nub par 'gyur ro/ /dmyal bar skye bar lung ston par bzhed na ni/ zhabs kyi mthil du nub par 'gyur ro/ /dud 'gror skye bar lung ston par bzhed na ni/ zhabs kyi rting par
29a6('dul ba): nub par 'gyur ro/ /yi dwags su skye bar lung ston par bzhed na ni/ zhabs kyi mthe bor nub par 'gyur ro/ /mir skye bar lung ston par bzhed na ni/ zhabs kyi pus mor nub par 'gyur ro/ /
29a7('dul ba): stobs kyi 'khor los bsgyur ba'i rgyal por lung ston par bzhed na ni/ phyag g.yon pa'i mthil du nub par 'gyur ro/ /'khor los bsgyur ba'i rgyal por lung ston par bzhed na ni/ phyag
29b1('dul ba): g.yas pa'i mthil du nub par 'gyur ro/ /lha rnams su lung ston par bzhed na ni/ sku'i lte bar nub par 'gyur ro/ /nyan thos kyi byang chub tu lung ston par bzhed na ni/ zhal gyi nang du nub par
29b2('dul ba): 'gyur ro/ /rang byang chub tu lung ston par bzhed na ni/ mdzod spur nub par 'gyur ro/ /yang dag par rdzogs pa'i byang chub tu lung ston par bzhed na ni/ dbu'i gtsug tu nub par 'gyur ro/ /de nas
29b3('dul ba): 'od zer de dag gis bcom ldan 'das la lan gsum bskor ba byas nas bcom ldan 'das kyi zhabs mthil du nub bo/ /de nas bcom ldan 'das la tshe dang ldan pa kun dga' bos thal mo sbyar
29b4('dul ba): nas zhus pa/ kha dog sna tshogs stong gis bkra ba yi/ /tshogs rnams zhal gyi nang nas byung gyur la/ /ji ltar gdugs ni shar bar gyur pa bzhin/ /de yis phyogs rnams kun tu snang bar bgyis//
29b5('dul ba): yang tshigs su bcad pa dag gsol pa/ rgod bral zhum dang rgyags pa spangs pa yi/ /sangs rgyas 'gro nang mchog gi rgyur gyur pa/ /rgyal ba dgra thul byed rgyu ma mchis par/ /rtsa lag dung ltar
29b6('dul ba): dkar 'dzum ston mi mdzad/ /de slad bstan pa nyid slob dus mkhyen nas/ /rgyal ba'i dbang po thub pa skyes kyi mchog /nyan par 'tshal ba'i nyan pa po rnams kyi/ /the tshom skyes pa gsung tshig brtan pa
29b7('dul ba): dang / /dam pa bzang po dag gis bsal du gsol/ /tshwa chu ri bo lta bur brtan pa'i mgon/ /rdzogs sangs rgyas rnams glo bur 'dzum mi ston/ /brtan pa ci slad 'jum pa ston mdzad pa/ /skye bo phal chen
30a1('dul ba): 'di dag de nyan 'tshal/ /bcom ldan 'das kyis bka' stsal pa/ kun dga' bo/ de de bzhin te/ de de bzhin no/ /kun dga' bo/ de bzhin gshegs pa
30a2('dul ba): dgra bcom pa yang dag par rdzogs pa'i sangs rgyas rnams ni/ rgyu med/ rkyen med par 'dzum pa mi ston te/ kun dga' bo/ sman pa'i rgyal po rgyun shes kyi bu nyams shing chud zos par
30a3('dul ba): gyur te/ des/ de bzhin gshegs pa mang pos bkur ba'i gdung rgyud nas bzung ste/ spyod pa skyon mi mnga' ba la bran mo'i bu zhes smras so/ /de deng nas zhag bdun na khrag dron du skyugs
30a4('dul ba): te| dus byed par 'gyur te/ lus zhig nas sems can dmyal ba rnams su skye bar 'gyur ro/ /dge slong dag /de bas na/ rgyun shes kyi bu'am/ rgyun shes kyi bu 'dra ba la bsnyen bkur byed
30a5('dul ba): du ma gzhug cig / gzhang 'brum yang gcad par mi bya'o/ /'on kyang gzhang 'brum gyi dpyad ni/ rnam pa gnyis kyis bya ste/ gsang sngags dang / sman gyis so/ /dge slong gis gzhang
30a6('dul ba): 'brum gcod dam/ rgyun shes kyi bu 'dra ba la bsnyen bkur byed du 'jug na/ 'gal tshabs can du 'gyur ro/ /dge slong de rgyun shes kyi bus ji ltar gnod pa de nyid kyis dus las 'das
30a7('dul ba): pa de lta de ltar byas so/ /de nas blon po dag gis rgyal po gsal rgyal la smras pa/ lha/ rgyun shes kyi bus ni/ bcom ldan 'das la yang bran mo'i bu zhes tshig tu smras la/ dge slong de
30b1('dul ba): yang ji ltar gnod pa de nyid kyis dus las 'das pa de lta de ltar bgyis so/ /de nas rgyal po che thang du khros nas blon po rnams la bsgo ba/ shes ldan dag /ngas sman pa'i rgyal po rgyun shes kyi bu yongs
30b2('dul ba): su btang zin gyi/ dengs shig/ blon po rnams kyis smras pa/ lha/ gum lags pa de dgum ci 'tshal/ bcom ldan 'das nyid kyis zhag bdun na khrag drod du skyugs nas dus byed par 'gyur
30b3('dul ba): te| lus zhig nas sems can dmyal ba rnams su skye bar 'gyur ro/ /zhes lung bstan lags so/ /rgyal pos smras pa/ gal te de ltar gyur na/ nga'i yul nas spyugs shig /de dag gis de spyugs
30b4('dul ba): nas/ yul gnas bcas zhes bya bar phyin no/ /yul gnas bcas na gnas pa'i lha rnams kyis/ skyes bu gti mug/ gang gi phyir khyod khams gsum gyi mgon po la/ bran mo'i bu
30b5('dul ba): zhes tshig tu smras pa/ khyod 'dir gnas su ga la rung zhes mang du spyos nas bskrad do/ /de de nas wA ra NA sir song ngo / /de nas kyang bskrad nas yangs pa can du song ngo / /de nas kyang bskrad nas
30b6('dul ba): yul tsam par song ngo / /de nas kyang bskrad nas rgyal po'i khab tu song ngo / /de nas kyang bskrad nas shing drung zhig na gnas so/ /de nas kyang shing la gnas pa'i lha rnams kyis bskrad nas 'bab
30b7('dul ba): chu dang mtsho dang mtshe'u dag gi 'gram zhig tu song ba dang / der yang skabs ma rnyed nas/ des bsam pa/ 'dzam bu'i gling 'di na/ re zhig wa dag gis kyang skabs rnyed na/ bdag gi skabs
31a1('dul ba): shing drung dang mtsho dang mtshe'u dag na yang med do/ /snyam pa dang / de la/ gang gis na/ khrag dron po skyugs nas dus las 'das pa de lta bu'i kun nas dkris
31a2('dul ba): pa skyes so/ /dus las 'das ma thag tu mnar med pa'i sems can dmyal ba chen por skyes so/ /de nas bcom ldan 'das kyis byung ba de la tshigs su bcad pa dag gsungs pa/ mi zhig
31a3('dul ba): skyes par gyur pa yi/ /kha nas sta re tshig byung ste/ /nyes par smra ba smra tshig des/ /bdag nyid la ni gcod par byed/ /gang zhig smad 'os skye po bsngags byed cing / /bsngags 'os skye bo
31a4('dul ba): rnam par smod byed pa/ /de ni kha yi nyes pa gang gis na/ /bde ba 'thob mi 'gyur ba'i nyes pa gsog /'dir ni rgyan pos rang gi nor yal ba/ /'di ni phung ba cung zad tsam yin te/ /bde
31a5('dul ba): gshegs rnams la yid kyis gdug bsam pa/ /gang yin de ni phung ba chen po yin/ /'phags la smod byed lus dang ngag gi las/ /sdig to byas nas chu bur rdol rnams su/ /lo 'bum
31a6('dul ba): dag dang chu bur can du lo/ /bzhi khri tshig stong gang yin dmyal der 'gro/ /sangs rgyas bcom ldan 'das yul ka shi nas ljongs rgyu zhing gshegs pa na/ grong rdal mtshams ma
31a7('dul ba): bcad pa gzhan zhig tu dgongs btab nas bzhugs so/ /de nas bcom ldan 'das rlung nad kyi snyun gyis thebs par gyur to/ /de nas tshe dang ldan pa kun dga' bo 'di snyam du sems
31b1('dul ba): te| bcom ldan 'das la bdag gis rang gi blos ni/ rim gro lan mang du byas na/ sman pa la lan 'ga' yang ma dris kyi/ ma la bdag gis da ni sman pa la dri'o/ /snyam ste/ de sman pa'i drung du
31b2('dul ba): song nas bzhin bzang / bcom ldan 'das 'di lta bu'i snyun gyis thebs kyi/ sman ston cig /des smras pa/ 'phags pa/ gru gsum cha ba mar mang pos stsal ba sgrol la gsol cig/
31b3('dul ba): snyun gdangs par 'gyur ro/ /de nas tshe dang ldan pa kun dga' bo rang nyid kyis byas te btsos nas/ bcom ldan 'das la phul lo/ /sangs rgyas bcom ldan 'das rnams ni/ mkhyen bzhin du
31b4('dul ba): rmed pa yin pas/ sangs rgyas bcom ldan 'das kyis tshe dang ldan pa kun dga' bo la rmed pa/ kun dga' bo/ 'di ci yin/ des gsol pa/ btsun pa/ bdag gi glo ba la bsam na/
31b5('dul ba): bcom ldan 'das la bdag gis rang gi blos ni/ rim gro lan mang du bgyis na/ sman pa la lan 'ga' yang ma dris kyi/ ma la bdag gis da ni sman pa la dri'o/ /snyam bgyid nas/
31b6('dul ba): bdag gis sman pa la smras na/ de'i mchid nas gru gsum chab mar mang pos stsal pa/ sgrol la stsol cig dang / snyun gdangs par 'gyur ro/ /zhes mchid nas/ de nas bdag gis bgyis
31b7('dul ba): te| bsgral ba lags so/ /kun dga' bo/ gang du btsos/ mtshams kyi nang du'o/ /gang du bzhag /mtshams kyi nang du'o/ /sus btsos/ bdag gis mtshams kyi nang du'o/ /kun dga' bo/
32a1('dul ba): mtshams kyi nang du btsos la/ mtshams kyi nang du bzhag kyang zhag lon pa longs spyad par mi bya'o/ /mtshams kyi nang du btsos la/ mtshams kyi phyi rol tu zhag
32a2('dul ba): lon pa yang longs spyad par mi bya'o/ /mtshams kyi phyi rol tu btsos la/ mtshams kyi nang du zhag lon pa yang longs spyad par mi bya'o/ /mtshams kyi phyi rol tu btsos la mtshams kyi phyi rol
32a3('dul ba): du zhag lon na yang longs spyad par mi bya'o/ /kun dga' bo/ mtshams kyi nang yang rung / mtshams kyi phyi rol tu yang rung ste/ dge slong gis btsos pa ni/ thams cad kyi thams cad du longs
32a4('dul ba): spyad par mi bya'o/ /bcom ldan 'das kyis/ dge slong gis btsos pa thams cad kyi thams cad du longs spyad par mi bya'o/ /zhes gsungs pa dang / mnyan yod na khyim bdag gzhan zhig
32a5('dul ba): yod pa de/ bcom ldan 'das gang na ba der song ste phyin nas/ bcom ldan 'das kyi zhabs la mgo bos phyag byas te/ phyogs gcig tu 'dug go/ /phyogs gcig tu 'dug pa dang / bcom
32a6('dul ba): ldan 'das kyis khyim bdag de la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par gzengs bstod par mdzad/ yang dag
32a7('dul ba): par rab tu dga' bar mdzad de/ rnam grangs du mar zhes bya ba nas yang dag par rab tu dga' bar mdzad nas cang mi gsung ngo / /zhes bya ba'i bar du'o/ /de nas khyim bdag de stan las langs
32b1('dul ba): te| bla gos phrag pa gcig tu gzar nas/ bcom ldan 'das gang na ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das dge slong gi
32b2('dul ba): dge 'dun dang thabs cig sang bdag gi sdum par gdugs tshod sbyor zhing mchis na/ gnang bar mdzad du gsol zhes bya ba nas rgyas par sbyar te/ ji tsam na/ spyan 'dren gyis dus tshod gsol
32b3('dul ba): pa| btsun pa/ gdugs tshod lags na/ bcom ldan 'das da de'i dus la bab par dgongs su gsol/ de nas dge slong gi dge 'dun snga dro sham thabs bgos/ lhung bzed dang chos gos thogs
32b4('dul ba): nas| khyim ga la ba der dong ngo / /bcom ldan 'das ni/ bsod snyoms bzhes nas rdzas kyis bsgrubs pa'i khyim na bzhugs so/ /sangs rgyas bcom ldan 'das rnams ni/ bsod snyoms bzhes
32b5('dul ba): nas rgyu lngas rdzas kyis bsgrubs pa'i khyim na bzhugs te/ lnga gang zhe na/ nad pa la gzigs par bzhed pa dang / gnas mal la gzigs par bzhed pa dang / nang du yang dag 'jog la bzhugs
32b6('dul ba): par bzhed pa dang / lha rnams la chos ston par bzhed pa dang / nyan thos rnams 'dul ba la bslab pa'i gzhi bca' bar bzhed pa yin no/ /skabs 'dir ni/ bcom ldan 'das nyan thos rnams
32b7('dul ba): 'dul ba la bslab pa'i gzhi bca' bar bzhed pas bsod snyoms bzhed nas rdzas kyis bsgrubs pa'i khyim na bzhugs so/ /tshe dang ldan pa kun dga' bo ni/ bcom ldan 'das kyi bsod snyoms
33a1('dul ba): nod pa yin te/ ji tsam na/ der 'bras chan ma tshos pa zhig phog pa dang / de nas tshe dang ldan pa kun dga' bo 'di snyam du sems te/ bcom ldan 'das snyun
33a2('dul ba): gdangs nas ring po ma lon la/ 'bras chan 'di yang ma tshos pa zhig pas 'di gal te longs spyad na snyun slar ldang bar 'gyur srid kyi/ bcom ldan 'das kyis ma gnang yang / 'di nyid
33a3('dul ba): kyis rkyen byas nas gnang bar 'gyur ba'i gnas de yod do snyam nas/ des chu snod blangs te chus btab nas ji srid tshos pa de srid du btsos so/ /de nas bcom ldan 'das la gsol to/ /sangs
33a4('dul ba): rgyas bcom ldan 'das rnams ni/ mkhyen bzhin du rmed pa yin pas/ sangs rgyas bcom ldan 'das kyis tshe dang ldan pa kun dga' bo la rmed pa/ kun dga' bo/ ci/ dge 'dun thams cad
33a5('dul ba): kyi 'bras chan yang 'di 'dra'am/ btsun pa/ ma lags te/ 'on kyang ma dral ba lags so/ /'o na/ 'di ga las 'ongs/ des skabs de/ bcom ldan 'das la rgyas par gsol pa dang / bcom
33a6('dul ba): ldan 'das kyis bka' stsal pa/ kun dga' bo/ legs so/ /legs so/ /ngas rjes su gnang ba gang yin pa de yang khyod kyis shes so/ /de lta bas na/ rjes su gnang ste/ dge slong gis ma
33a7('dul ba): tshes pa byin len byos la/ btsos la longs spyad par bya'o/ /bcom ldan 'das kyis dge slong gis ma tshos pa byin len byos la/ btsos te longs spyad par bya'o/ /zhes gsungs pa dang / drug
33b1('dul ba): sde rnams kyis 'bras skam byin len byas te/ btsos nas longs spyad par brtsams pa'i skabs de/ bcom ldan 'das la dge slong rnams kyis gsol pa dang / bcom ldan 'das kyis bka'
33b2('dul ba): stsal pa/ 'bras chan sum cha tshos pa byin len byos la/ btsos te longs spyad par bya'o/ /tshod ma dang / me tog dang / 'bras bu dang / nya dang / sha dag ni/ kha dog gyur na/ byin len byas te longs
33b3('dul ba): spyad par bya'o/ /'o ma la sogs pa'i rdzas kyi khu ba rnams/ gang gi tshe lan gnyis lan gsum du bskol bar gyur pa de'i tshe byin len byas te bskol nas spyad par bya ste/ 'di la 'gyod par mi bya'o/ /
33b4('dul ba): 'di las gzhan du longs spyad na/ 'gal tshabs can du 'gyur ro/ /sangs rgyas bcom ldan 'das rgyal bu rgyal byed kyi tshal/ mgon med zas sbyin gyi kun dga' ra ba na bzhugs so/ /de'i tshe grong
33b5('dul ba): khyer slo ma lta bu zhes bya ba na/ khyim bdag 'byor pa zhes bya ba phyug pa/ nor mang ba/ longs spyod che ba/ yongs su bzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la
33b6('dul ba): nor gyis 'gran pa zhig gnas so/ /des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/
33b7('dul ba): dga' mgur spyod par byed pa las/ dus gzhan zhig na chung ma la sems can zhugs par gyur to/ /de zla ba brgyad dam dgu 'das nas/ khye'u gzugs bzang ba/ mdzes pa/ blta na sdug pa zhig
34a1('dul ba): btsas nas/ de nyi ma bdun gsum nyi shu rtsa gcig tu btsas pa'i btsas ston rgya cher byas nas/ ming 'dogs par byed de/ khye'u 'di'i ming cir gdags/ nye du
34a2('dul ba): rnams kyis smras pa/ khye'u 'di/ khyim bdag 'byor pa'i bu yin pas/ de lta bas na/ khye'u'i ming 'byor len zhes bya bar gdags so/ /zhes khye'u de'i ming 'byor len zhes bya bar
34a3('dul ba): btags so/ /yang rtse bar byed/ dga' bar byed/ dga' mgur spyod par byed pa las khye'u btsas nas/ de'i ming ni/ 'byor skyob ces bya bar btags so/ /yang de'i khye'u zhig btsas
34a4('dul ba): te| de'i ming ni/ 'byor dga' zhes btags so/ /ji tsam dus gzhan zhig na/ khyim bdag 'byor ba nad kyis btab par gyur nas de shin tu tshig rtsub por smra ste/ des na/ chung ma dang /
34a5('dul ba): bus kyang yal bar bor ro/ /de'i mngag gzhug byed pa'i bu mo zhig yod pa des bsam pa/ bdag gi jo bos thabs brgya stong du mas longs spyod rnams bsags na/ de nad kyis thebs
34a6('dul ba): par gyur pa dang / chung ma dang bus kyang yal bar bor ro/ /bdag gis rje bo yal bar 'dor ba ni/ bdag la rigs pa ma yin no/ /snyam nas/ des sman pa'i drung du song ste/ jo bo khyod kyis
34a7('dul ba): khyim bdag 'byor pa mkhyen tam/ shes so/ /de ci bya/ de 'di 'dra ba'i bro nad cig gis thebs te/ de chung ma dang bus kyang yal bar bor na/ de'i sman ston cig /des smras pa/ chung ma dang
34b1('dul ba): bu dag gis kyang yal bar bor ro/ /zhes khyod nyid zer na/ 'o na/ de la su zhig rim gro byed/ de'i rim gro bdag gis bgyi mod kyi/ ci nas kyang sman rin chung ba zhig ston cig /des/ de'i sman ni/
34b2('dul ba): 'di yin no/ /zhes bstan to/ /de nas des bdag rang gi rgyags las kyang cung zad sbyar/ khyim de nyid nas kyang cung zad brkus nas/ rim gro byas te de sos par gyur to/ /des bsam pa/ bdag gi
34b3('dul ba): chung ma dang bus kyang yal bar bor te/ 'di ltar bdag gson por gyur pa ni/ bu mo 'di'i mthu yin gyi/ 'di la phan gdags par bya'o/ /snyam nas/ des de la smras pa/ bu mo/ kho bo ni/ chung
34b4('dul ba): ma dang / bus kyang yal bar bor ba las/ kho bo cung zad cig gson pa de thams cad ni/ khyod kyi drin yin na/ khyod mchog ci 'dod pa sbyin gyi/ smros shig /gal te jo bo/ bdag khyod kyi thugs su
34b5('dul ba): 'thad par gyur na/ bdag khyod dang lhan cig 'grogs par 'tshal lo/ /des smras pa/ nga dang khyod lhan cig 'grogs pas ci byed/ kaR+sha pa Na lnga brgya byin la bran las dbyung bar bya'o/ /des smras pa/
34b6('dul ba): jo bo/ bdag rgyangs bkum par mchis kyang bran mo kho na lags par bas te/ gal te rje'i sras khyod dang lhan cig 'grogs na/ de lta na/ bran mor mi 'gyur lags so/ /des gal gyis chu bar
34b7('dul ba): shes nas smras pa/ bu mo gang gi tshe rung zhing zla mtshan dang ldan par gyur pa de'i tshe kho bo la sbron cig /des dus gzhan zhig na/ rung zhing zla mtshan dang ldan par gyur nas des de la sbran to/ /de nas
35a1('dul ba): khyim bdag 'byor pa dang / de gnyis lhan cig dga' mgur spyad pas/ de sems can dang ldan par gyur to/ /gang gi nyi ma la sems can zhugs par gyur pa'i
35a2('dul ba): nyin de kho na nas bzung nas/ khyim bdag 'byor ba'i nor thams cad dang las kyi mtha' thams cad yongs su rdzogs par gyur to/ /de zla ba brgyad dam dgu 'das nas khye'u gzugs bzang ba
35a3('dul ba): mdzes pa/ blta na sdug pa/ mdog gser 'dra ba/ mgo gdugs ltar 'dug pa/ lag pa ring ba/ dpral ba'i dbyes che ba/ smin ma 'dzar ba/ sna'i gzengs mtho ba/ yan lag dang nying
35a4('dul ba): lag thams cad dang ldan pa zhig btsas so/ /de btsas nas lhag par khyim bdag 'byor pa'i dgos pa thams cad dang / las kyi mtha' thams cad yongs su rdzogs par gyur to/ /de nyi
35a5('dul ba): ma bdun gsum nyi shu rtsa gcig tu btsas pa'i btsas ston rgya cher byas nas ming 'dogs par byed de zhes bya ba nas gang po zhes bya bar gdags so/ /zhes de'i ming gang po zhes btags
35a6('dul ba): so| |zhes bya ba'i bar gong ma bzhin no/ /khye'u gang po ma ma brgyad la rjes su gtad de/ dri ma 'phyi ba'i ma ma gnyis dang zhes bya ba nas rgyas par sbyar te/ rdzing na gnas pa'i pad+ma bzhin du myur
35a7('dul ba): du skyed par byed do zhes bya ba'i bar du'o/ /de chen por gyur pa de'i che yi ge dang / rtsis dang / grangs dang / lag rtsis dang / dbyung pa dang / gzhug pa dang / gzhag pa la nye bar zhugs shing /
35b1('dul ba): brtag pa brgyad po gzhi brtag pa dang / ras brtag pa dang / rin po che brtag pa dang / shing brtag pa dang / glang po che brtag pa dang / rta brtag pa dang / gzhon nu brtag pa dang / gzhon nu ma brtag
35b2('dul ba): pa la shin tu byang zhing / brtag pa gzhan yang byed pa dang / klog pa la mkhas pa dang / spyod pa gsal bar gyur to/ /de nas khyim bdag 'byor pas 'byor len la sogs pa bu rnams rim bzhin du khyim
35b3('dul ba): phub pa dang / de dag chung ma la lhag par chags pas/ 'tsho nam yal bar bor te 'jo sgeg lhur len cing 'khod do/ /de nas khyim bdag 'byor pa/ lag pa la 'gram pa gtad nas sems khong du
35b4('dul ba): chud cing 'dug pa de/ bu rnams kyis mthong nas dris pa/ yab/ khyod ci'i slad du phyag la zhal gtad nas sems khong du chud cing bzhugs/ des smras pa/ bu dag/ nga ni/ ji srid gser 'bum ma rnyed
35b5('dul ba): pa de srid du khyim ma phub bo/ /khyed cag 'tsho nam yal bar bor nas chung ma la lhag par chags pas 'jo sgeg lhur len cing 'khod de/ nga shi nas khyim mya ngan gyis gang bar 'gyur na/ ji ltar sems
35b6('dul ba): khong du chud par mi 'gyur/ 'byor len gyis/ rin po che'i rna rgyan thogs pa phral nas shing gi rna rgyan zhig btags te/ bdag gis ji srid gser 'bum ma grub pa de srid du rin po che'i rna rgyan gdags
35b7('dul ba): par mi bya'o/ /zhes dam bcas so/ /gcig gis ni/ rgya skegs kyi rna rgyan no/ /gcig gis ni/ zha nye'i rna rgyan no/ /de dag gi ming 'byor len dang / 'byor skyob dang / 'byor dga' zhes bya ba gang yin pa de
36a1('dul ba): dag nub par gyur nas/ shing gi rna rgyan can/ rgya skegs kyi rna rgyan can/ zha nye'i rna rgyan can zhes bya bar ming grags so/ /de rnams zong thogs te/ rgya mtsho chen por dong ba
36a2('dul ba): dang / gang pos smras pa/ yab/ bdag kyang rgya mtsho chen por mchi'o/ /des smras pa/ bu khyod bus pa yin gyi/ 'di nyid du 'dug /tshong khang gi bya ba dag byos shig /ces de ni/ de nyid du 'dug
36a3('dul ba): go |de rnams kyis kyang gru bo che grub nas lhags te/ lam gyis dub pa ngal sos nas smras pa/ yab/ bdag cag gi zong 'di rtsir gsol/ brtsis nas re res kyang gser 'bum 'bum rnyed par
36a4('dul ba): gyur to/ /gang pos kyang de nyid du chos dang mthun par bsgyur ba gser 'bum lhag cig rnyed nas/ gang bos kyang pha'i rkang pa gnyis la gtugs nas smras pa/ yab/ bdag gi tshong khang nas bsgyur
36a5('dul ba): ba'i rdzas kyang rtsir gsol/ des smras pa/ bu khyod 'di nyid na 'dug 'dug na/ khyod la ci zhig rtsir yod/ des smras pa/ yab/ 'on kyang rtsir gsol/ mkhyen par 'gyur ro/ /brtsis nas gang
36a6('dul ba): po yang rigs par bsgrubs pa bzhi po nyid ma gtogs pa/ gser 'bum lhag cig byung ngo / /khyim bdag 'byor pa/ dga' ba dang yid bde ba skyes te bsam pa/ sems can 'di ni/ bsod
36a7('dul ba): nams kyi mthu chen po dang ldan pa zhig lta ste/ 'dis 'di nyid na 'dug bzhin du gser 'bum snyed cig grub bo/ /snyam mo/ /ji tsam dus gzhan zhig na/ khyim bdag 'byor pa nad kyis btab par
36b1('dul ba): gyur nas des bsam pa/ bdag shi ba dang 'di dag 'bye bar 'gyur gyi/ thabs shig bsham par bya'o/ /snyam nas/ des de dag la smras pa/ bu dag/ shing skam po dag lta gon gyis shig /de rnams
36b2('dul ba): kyis shing dag sta gon dag byas pa dang / des smras pa/ me bus shig /de rnams kyis me bus pa dang / des smras pa/ mgal ba re re nas phyung zhig/ de rnams kyis mgal ba re re nas phyung ba dang / me de
36b3('dul ba): shi bar gyur to/ /des smras pa/ bu dag/ khyod kyis mthong ngam/ yab/ mthong lags so/ /des tshigs su bcad pa dag smras pa/ mgal ba tshogs pas me 'bar ltar/ /spun tshogs pa yang de bzhin no/ /
36b4('dul ba): mgal ba phral na shi 'gyur ba/ /mi rnams kyang ni de dang 'dra/ /bu dag /nga shi nas khyed cag gis bud med kyi tshig mnyan par mi bya'o/ /bud med kyis ni bza' dag 'byed/ /sngar ma rnams ni ngag gis 'byed
36b5('dul ba): ngan la smras pas gsang tshig 'phel/ /'dod pa yis ni mdza' bshes 'byed/ /de dag gzhan ni/ dong ngo / /'byor len de nyid na 'dug pa dang / des smras pa/ bu khyod kyis ji ltar gyur kyang gang po gtang
36b6('dul ba): bar mi bya ste/ sems can 'di ni/ bsod nams kyi mthu chen po dang ldan pa yin no/ /zhes bsgo ste/ bsags pa kun gyi mtha' zad cing / /mthon po rnams kyi mtha' ltung 'gyur/ /phrad pa'i mtha' ni 'bral
36b7('dul ba): ba ste| |gson pa'i mtha' ni 'chi ba yin/ /zhes smras nas/ dus kyi chos dang ldan par gyur to/ /de rnams kyis de ras sngon po dang / ser po dang / dmar po dang / dkar po rnams kyis khyogs brgyan te/
37a1('dul ba): bkur sti cher byas nas dur khrod du khyer te bsregs so/ /de nas mya ngan sangs pa byas nas smras pa/ gang gi tshe bdag cag gi pha gson pa de'i tshe ni srog de la
37a2('dul ba): rag las na/ da de dus las 'das na/ gal te de 'tsho nam yal bar bor te 'dug na/ khyim zhig par 'gyur zhing / nye du rnams kyis kyang dpyas par 'gyur gyi/ ma la bdag cag zod
37a3('dul ba): thogs te/ yul gzhan du 'dong ngo / /gang pos smras pa/ gal te de lta na bdag kyang mchi'o/ /de rnams kyis smras pa/ khyod 'di nyid du 'dug la tshong khang gi bya ba dag byos shig /kho bo
37a4('dul ba): cag kho na 'dong ngo zhes de rnams kyis zong khyer te yul gzhan du dong ngo / / //'dul ba gzhi/ bam po nyi shu bzhi pa/ gang po la ni dgos pa thams cad gtad nas de nyid na gnas
37a5('dul ba): so| |chos nyid kyis/ phyug pa'i khyim bdag na nyin re zhing 'god pa 'bog pa yin pas de dag gi chung mas bran mo dag mngags te 'god pa nod du btang ba las/ gang po tshong pa dang / tshong dpon
37a6('dul ba): dang / ded dpon dang / gzhan yang rjes su 'tsho ba dag gis yongs su bskor cing 'dug ste/ de dag gis skabs ma rnyed do/ /ji tsam na/ de dag langs te dong par gyur pa de'i tshe/ de dag la nyin
37a7('dul ba): par gyi 'god pa phog go/ bu mo de dag ring zhig lon te 'ongs pa dang / kye ma/ bu mo khyed cag ring zhig cis thogs zhes spyos pa las/ de dag gis smras pa/ gang po tshong pa dang / tshong dpon dang /
37b1('dul ba): ded dpon dang / gzhan yang rjes su 'tsho ba dag gis yongs su bskor cing nyi ma'i 'od zer lta bur gzi brjid 'bar zhing bzhugs te/ gang gi tshe de dag langs te mchis pa de'i tshe phog go/ de dag
37b2('dul ba): gis smras pa/ gang dag gi khyim na bran mo'i bu dag dbang phyug la dbang byed pa de dag la yong yang de ltar 'gyur ro/ /'byor len gyi chung mas bran mo la smras pa/ ring mo zhig tu ci'i phyir thogs
37b3('dul ba): des skabs de rgyas par smras pa dang / des smras pa/ khyod 'or che'o/ /khyod kyis dus shes par byos la song zhig /des dus shes par byas nas song ba dang myur du thob bo/ /gzhan dag ni/ ring du
37b4('dul ba): thogs par gyur nas de dag gis de la dris pa/ khyod ni/ ci ste myur bar 'khor/ des thams cad smras nas/ de dag kyang de dang lhan cig 'dong bar brtsams so/ /gang po yang tshong pa dang / tshong dpon dang /
37b5('dul ba): ded dpon dang / gzhan yang rjes su 'tsho ba rnams kyis yongs su bskor cing 'dug pa las/ de dag kyang dong nas des de la nyin par gyi 'god pa phog go /de dag gis kyang myur du thob bo/ /de dag
37b6('dul ba): gi jo mo dag gis smras pa/ myur du 'khor ba 'di la rgyu ci yod/ de dag gis smras pa/ jo mo thu mo snyun mi mnga' bar gyur cig/ gang gi tshe de'i bran mo mchis pa de'i tshe phog lags kyi/ bdag
37b7('dul ba): cag de dang 'grogs te mchi'o/ /de dag mi bzod pa skyes nas smras pa/ gang dag gi khyim na bran mo'i bu dag dbang phyug la dbang byed pa de dag la yong yang de ltar 'gyur ro/ /ji tsam dus gzhan
38a1('dul ba): zhig na/ 'byor len dang / 'byor skyob dang / 'byor dga' rnams lhan cig tu dga' zhing mthun rgya mtsho chen po nas gru bo che grub ste 'ongs so/ /'byor len gyis
38a2('dul ba): chung ma la dris pa/ bzang mo/ gang pos khyod legs par bskyangs sam/ des smras pa/ ji ltar ming po'am/ bus bgyi ba bzhin du legs par bgyis so/ /gzhan dag la khyim thab dag
38a3('dul ba): gis smras pa dang / de dag gis smras pa/ gang dag gi khyim na bran mo'i bu dbang phyug la dbang bgyis pa de dag la yong yang de ltar 'gyur lags so/ /de dag gis bsam pa/ bud med
38a4('dul ba): dag ni/ mdza' bshes kyi dbyen du 'gyur ro snyam mo/ /ji tsam dus gzhan zhig na/ ka shi ka'i ras kyi tshong khang gi sgo phye ma thag tu 'byor len gyi bu 'ongs nas/ gang pos/ de la ka
38a5('dul ba): shi ka'i ras yug cig bskon no/ /mna' ma dag gis mthong nas smras pa/ bu/ 'di sus byin/ des smras pa/ khu gus byin no/ /gzhan dag gis mthong nas kyang rang rang gi bu btang
38a6('dul ba): ba dang / ka shi ka'i ras kyi tshong khang gi sgo ni/ bcad/ ras sbom po dag yod pa'i tshong khang gi sgo phye ba la de dag kyang ma stes te phyin nas/ de dag la gang pos ras sbom po bdag bskon
38a7('dul ba): no| |de dag gis mthong nas khyim thab dag la smras pa/ khyed cag gis gzigs sam/ kha cig la ni/ ka shi ka'i ras yug stsal la/ kha cig la ni/ ras sbom po dag go/ de dag gis
38b1('dul ba): lan btab pa/ ci/ gdon mi za bar 'di ltar ka shi ka'i tshong khang gi ras kyi sgo ni/ bcad la/ ras sbom po'i sgo phye ba la bab pa zhig ma yin grang / de dag gis smras pa/ da dung yang brtag par
38b2('dul ba): bgyi'o| |ji tsam dus gzhan zhig na/ sha kha ra'i tshong khang gi sgo phye ba na 'byor len gyi bu 'ongs nas/ des sha kha ra phor bu gang thob ste/ des de khyer nas khyim du song ba dang / mna' ma dag gis
38b3('dul ba): mthong nas smras pa/ bu/ 'di sus byin/ des smras pa/ khu gus byin no/ /de dag gis kyang rang rang gi bu btang ba dang / sha kha ra'i tshong khang gi sgo ni/ bcad/ bu ram gyi tshong khang gi sgo phye ba dang / de dag
38b4('dul ba): kyang ma stes te/ bu ram gyi tshong khang gi sgo phye ba'i khar 'ongs nas de dag gis bu ram zhig thob bo/ /de dag gis smras pa/ khyod kyis gzigs sam/ gcig la ni/ sha kha ra stsal la/ gzhan
38b5('dul ba): la bu ram stsal lo/ /de dag gis de mthong ste/ ji ltar khyim bgo ba byed par stsol ba de ltar khyim thab dag bye nas de dag phan tshun gros byas pa/ bdag cag gi khyim gtan zhig gis bgo
38b6('dul ba): bar bya'o/ /gcig gis smras pa/ phu bo chen po sbran pa snyam/ gcig gis smras pa/ re zhig ji lta bgo bar dpyad do/ /gnyis kyis rang gi blos dpyad pa/ gcig gis ni/ khyim na yod pa dang zhing
38b7('dul ba): na yod pa'o/ /gcig gis ni/ tshong khang na yod pa dang yul gzhan na yod pa'o/ /gcig gis ni gang po'o/ /gal te phu bo chen pos/ khyim na yod pa dang zhing na yod pa blangs na/ bdag cag gis
39a1('dul ba): tshong khang na yod pa dang yul gzhan na yod pas rang 'tsho bar nus so/ /'on te tshong khang na yod pa dang yul gzhan na yod pa blangs na/ 'on kyang bdag cag gis khyim
39a2('dul ba): na yod pa dang zhing na yod pas rang 'tsho bar bya zhing / gang po yang mnar bar nus so/ /snyam nas/ de gnyis kyis de ltar gros byas te/ 'byor len gyi drung du song nas spun zhig par 'gyur gyi/
39a3('dul ba): bdag cag khyim bgo'o/ /des smras pa/ khyim 'jig par byed pa ni/ bud med dag yin pas/ legs par brtags te bya ba snyam/ de gnyis kyis smras pa/ bdag cag gis brtags zin
39a4('dul ba): gyi| bgo'o/ /des smras pa/ gal te de lta na/ gzu bo mi lnga zhig bos shig /de gnyis kyis smras pa/ bdag cag gis snga mo zhig tu bgos zin na/ gzu bo mi lnga ci dgos kyi/ gcig gis
39a5('dul ba): ni| khyim na yod pa dang zhing na yod pa dag go / gcig gis ni/ tshong khang na yod pa dang yul gyi mtha' na yod pa'o/ /gcig gis ni/ gang po'o/ /des smras pa/ ci/ gang po la skal pa mi sbyin
39a6('dul ba): na ma/ de gnyis kyis smras pa/ bran mo'i bu de la bgo skal sus sbyin/ der ma bos kyi/ de nyid bdag cag gis bgo'o/ /gal te khyod bzhed na/ khyod nyid snyoms shig /des bsam pa/
39a7('dul ba): pha na re/ bdag khyod kyis bdog pa thams cad yongs su btang yang gang po gtang bar mi bya'o/ /zhes bsgo bas/ gang po blang bar bya'o/ /snyam du bsam nas/ smras pa/ gal te de lta na/ gang
39b1('dul ba): po ni/ kho bos bkur ro/ /khyim na yod pa dang zhing na yod pa dbang ba gang yin pa de ni/ rings par khyim du song nas smras pa/ mna' mthu mo phyung zhig /de'i phyir phyung ba dang / slar yang ma
39b2('dul ba): 'jug cig / ci'i phyir/ bdag cag gis khyim du gtogs pa bgos zin to/ /tshong khang na yod pa dang yul gzhan na yod pa dbang ba gang dag de yang / de ma thag tu tshong khang du song nas smras
39b3('dul ba): pa| gang po mar bobs shig/ des babs pa dang / da phan chad ma 'dzeg cig /ci'i phyir/ bdag cag gis khyim bgos te/ yul gzhan na yod pa dang tshong khang na yod pa ni/ bdag gi yin
39b4('dul ba): no| |des smras pa/ bdag gi bgo skal byin cig /des smras pa/ khyod bran mo'i bu yin na/ khyod la ci'i phyir bgo skal byin/ der ma zad/ khyod nyid kho bo cag gis bgos te/ phu bo chen pos
39b5('dul ba): thob bo/ /'byor len gyi chung ma gang po dang lhan cig 'grogs te gnyen zhig gi khyim du dong ba dang / bus pa bkres nas ngu bar brtsams so/ /des smras pa/ gang po/ bus pa dag la g.yar
39b6('dul ba): tshus stsol cig / des smras pa/ kaR+sha pa na phog cig /des smras pa/ khyod kyis gser 'bum snyed kyi spogs byas na/ bus pa dag gis g.yar tshus ma mchis pa lta/ ci/ kho bos khyed cag
39b7('dul ba): gis khyim 'di 'dra ba 'khos su 'bebs par 'gyur bar shes sam/ gal te/ kho bos shes par gyur na/ gser 'bum phrag du ma spags pa zhig /bud med kyi gos kyi mthar ma sha
40a1('dul ba): ka sgyu ma can dag thum po byed pa de ni/ chos nyid yin te/ des ma sha ka sgyu ma can zhig phog ste/ g.yar tshus bsnams te byon cig /des de khyer te tshong 'dus su song
40a2('dul ba): ba las| mi zhig gis rgya mtsho'i rlabs kyis bdas pa'i shing las khur cig khyer te grang bas sbrebs nas 'dar zhing 'ong ba de/ des mthong nas dris pa/ kye nang rje/ ci'i phyir de ltar 'dar/
40a3('dul ba): des smras pa/ bdag gis kyang ma 'tshal te/ cung zad du na shing khur 'di thogs nas bdag 'di 'dra bar grang bar gyur to/ /de shing brtag pa la mkhas pas/ des shing de brtag par brtsams
40a4('dul ba): pa dang / de na tsan+dan sa mchog yod par mthong nas/ des de la smras pa/ kye nang rje/ rin ji tsam du btsong / kaR+sha pa Na lnga brgyar ro/ /des de shing khur de blangs nas tsan+dan sa mchog phyung ste/
40a5('dul ba): tshong 'dus su song nas sog les dum bu bzhir gshags te/ dum bu de rnams kaR+sha pa Na stong du btsong nas/ de nas de la kaR+sha pa Na lnga brgya byin te/ 'di skad ces smras so/ /khyim ga ge mo
40a6('dul ba): zhes bya ba na 'byor len gyi chung ma 'dug gi / der shing khur 'di khyer la gang pos bskur ba yin no/ /zhes byos shig /des de khyer nas ji ltar gyur pa dag smras pa dang / des brang brdungs
40a7('dul ba): nas smras pa/ 'di ltar/ de nor 'khyams na/ shes rab kyang 'khyams sam/ ci/ btso ba tshol du btang na/ btso rgyu gang yin pa de nyid med par bus pa bskur to/ /ji tsam dus gzhan
40b1('dul ba): zhig na/ grong khyer slo ma lta bu'i rgyal po tsha ba'i rims chen pos thebs nas/ myog myog por gyur pa de la sman pas tsan+dan sa mchog bstan to/ /de nas blon po rnams kyis tsan+dan sa mchog bcal
40b2('dul ba): bar brtsams pa dang / de rnams kyis tshong 'dus su brgyud pa las thos nas/ de rnams gang po'i drung du song ste tsan+dan sa mchog yod dam/ yod do/ /rin ji tsam du btsong / kaR+sha pa Na stong ngo / /de
40b3('dul ba): rnams kyis/ kaR+sha pa Na stong gis nyos nas rgyal po la byugs pa dang sos par gyur to/ /rgyal pos bsam pa/ gang gi khyim na tsan+dan sa mchog yod pa'i khyim de ci 'dra ba zhig yin snyam
40b4('dul ba): nas| rgyal pos blon po rnams la rmed pa/ 'di ga las 'ongs/ blon po rnams kyis smras pa/ lha/ gang po las so/ /gang po 'dir khug cig /der pho nya song nas smras pa/ gang po/ lhas bka'
40b5('dul ba): stsal to/ /des dpyad par brtsams pa/ rgyal po bdag la ci'i phyir bka' stsol/ des yang bsam pa/ de tsan+dan sa mchog gis snyun gdangs par gyur pas de'i phyir bdag la bka' stsal gyi/
40b6('dul ba): tsan+dan sa mchog thams cad khyer te 'gro'o/ /snyam nas/ des tsan+dan sa mchog gi dum bu gsum ras kyi nang du dkris te/ gcig lag tu thogs nas rgyal po'i drung du song ba dang / rgyal pos smras pa/
40b7('dul ba): gang po/ tsan+dan sa mchog cung zad yod dam/ des smras pa/ lha/ 'dir mchis so/ /'di la rin ji tsam/ gser 'bum mo/ /gzhan yang yod dam/ lha mchis so/ /zhes des dum bu gsum char
41a1('dul ba): bstan pa dang / rgyal pos blon po rnams la bsgo ba/ gang po la gser bzhi 'bum byin cig/ gang pos smras pa/ lha/ gsum gyi ni stsol cig /gcig gi ni/ lha
41a2('dul ba): la skyes su 'bul lo/ /gsum gyi byin nas/ rgyal pos smras pa/ gang po khyod nga'i thugs su 'thad kyi/ mchog ci 'dod pa gsol cig dang sbyin no/ /lha/ gal te thugs dang 'thad par gyur na/
41a3('dul ba): lha'i yul du sus kyang mi gtse bar mchis par gsol/ rgyal pos blon po rnams la bsgo ba/ shes ldan dag /deng phyin chad khyed kyis gzhon nu rnams la bsgo bar bya'o/ /gang po la ni ma yin
41a4('dul ba): no| |ji tsam na/ tshong pa lnga brgya tsam rgya mtsho chen po'i gru bo che grub nas grong khyer slo ma lta bur lhags so/ /tshong pa'i tshogs kyis nang khrims bcas pa/ bdag cag sus kyang gcig
41a5('dul ba): pus tshogs las gar te tshong pa'i drung du 'gro bar mi bya'o/ /gal te song na/ de la kaR+sha pa Na drug cu dbab po/ /blangs kyang tshogs 'dus te blang bar bya'o/ /zhes bcas so/ /kha cig gis
41a6('dul ba): smras pa/ gang po yang sbran pa snyam/ kha cig gis smras pa/ bkren pa de la sbran na ci yod/ de'i tshe gang po phyir byung ba na/ des tshong pa lnga brgya tsam rgya mtsho chen po nas gru po che grub nas grong
41a7('dul ba): khyer slo ma lta bur phyin no/ /zhes thos nas de grong khyer du ma zhugs pa nyid du de dag gi drung du song ste dris pa/ shes ldan dag /rdzas 'di dag ci yin/ de rnams kyis smras pa/ 'di dang 'di
41b1('dul ba): dag yin no/ /rin ji tsam/ ded dpon gar phyin yang khyod kho na dri bar bas so/ /des smras pa/ gal te de yin yang 'on kyang rin thang smos shig /de dag gis gser sa ya dang brgyad 'bum du rin
41b2('dul ba): btab bo/ /des smras pa/ shes ldan dag /thag bcad pa'i gser sum 'bum khyer cig /zong 'di dag ni/ kho bo'i yin no/ /lhag ma ni/ nang du phyin nas sbyin no/ /de bzhin du bgyi'o/ /zhes
41b3('dul ba): pa dang / des gser sum 'bum yang blangs nas thag bcad pa'i phyir byin/ rang gi rgyas kyang btab ste song ngo / /de nas tshong pa'i tshogs kyis/ tshong pa'i g.yog gi mi dag rdzas ci yod ltos shig
41b4('dul ba): ces mngags nas/ de dag song ste dris pa/ rdzas 'di dag ci yin/ 'di dang 'di dag yin no/ /bdag cag la 'di 'dra bas ni/ mdzod dang bang ba gang bar 'dug go /de rnams kyis smras pa/ gang
41b5('dul ba): yang rung / ma gang yang rung ste/ 'on kyang 'di btsong zin to/ /su zhig la/ gang po la'o/ /gang po la btsong na/ chen mo zhig khugs mod/ de rnams kyis smras pa/ des thag bcad par byin pa
41b6('dul ba): gang yin pa de/ khyed kyis rin du yang mi sbyin no/ /des thag bcad par ci byin/ gser sum 'bum mo/ /des phu bo de dag las brkus yang dag go /de rnams slar log ste tshong pa'i tshogs
41b7('dul ba): la smras pa/ rdzas de dag ni/ btsong zin to/ /su zhig la/ gang po la'o/ /gang po la btsong na/ chen mo zhig khugs mod/ /des thag bcad par byin pa gang yin pa de khyed kyis rin du yang
42a1('dul ba): mi sbyin no/ /des thag bcad par ci byin/ srang sum 'bum mo/ /des spun de dag la brkus yang dag go/ de rnams kyis de bos nas smras pa/ gang po/ tshong pa'i
42a2('dul ba): tshogs kyis khrims su bcas pa/ sus kyang gcig pus zong mi blang gi/ tshong pa'i tshogs kho na blang bar bya'o zhes bcas na/ khyod kyis ci'i phyir blang / des smras pa/ shes ldan dag/ gang
42a3('dul ba): gi tshe khyed kyis khrims su bca' ba byas pa de'i tshe/ ci/ kho bo'am kho bo'i phu nu po dag la bsgo'am/ khyod kho nas khrims su bca' ba byas/ khyed cag gnyid srungs shig /de nas tshong
42a4('dul ba): pa'i tshogs khros nas/ kaR+sha pa Na drug cu'i phyir bzung ste nyi ma la bzhag pa/ rgyal po'i mi gang gis mthong ba de dag gis rgyal po la smras pa dang / rgyal pos bsgo ba/ shes ldan
42a5('dul ba): dag| de rnams khug cig / de dag gis de rnams bkug pa dang / rgyal pos smras pa/ shes ldan dag /khyed cag gis ci'i phyir gang po bzung ste nyi ma la bzhag/ lha/ tshong ba rnams
42a6('dul ba): kyis khrims su bcas pa/ sus kyang gcig pus zong 'jal tshong mi bgyi'o/ /zhes bcas pa las/ 'di gcig pus 'jal tshong bgyis pas so/ /des smras pa/ lha/ gang gi tshe
42a7('dul ba): 'di dag gis khrims su bca' ba bgyis pa de'i tshe 'di dag gis/ ci/ bdag gam/ bdag gi phu nu bo dag la bsgo'am/ zhes rmed gsol/ rgyal pos smras pa/ shes ldan dag/ gang
42b1('dul ba): po'i shags bzang ngo / /de rnams skyengs nas de btang ngo / /ji tsam dus gzhan zhig na/ rgyal po la rdzas shig gi dgos pa byung nas/ des tshong ba'i tshogs bkug ste bgo ba/ shes ldan dag
42b2('dul ba): nga la rdzas che ge mo zhes bya ba zhig dgos kyi/ de nga la phul cig /de rnams kyis smras pa/ lha/ gang po la mchi'o/ /des smras pa/ nga de la bka' mi stsol gyi/ khyod nyid kyis de nyos la nga la phul
42b3('dul ba): cig / de dag gis gang po la pho nya btang ste/ tshong ba'i tshogs 'bod do zhes byas so/ /des smras pa/ kho bo mi 'ong ngo / /de nas tshong pa'i tshogs thams cad 'dus te/ de'i khyim du song nas sgor
42b4('dul ba): bsdad de/ de la 'phrin btang nas/ gang po/ tshong pa'i tshogs sgo na sdod kyi/ phyung zhig ces spring ngo / /de nga rgyal dang nyam bu shed dang bcas pa'i dregs pas byung ba dang / tshong ba'i tshogs kyis
42b5('dul ba): smras pa/ ded dpon ji ltar nyos pa bzhin du zong byin cig /des smras pa/ gal te ji ltar nyos pa bzhin zong byin na/ kho bo tshong pa chen po yin mod/ de dag gis smras pa/ rin nyis 'gyur
42b6('dul ba): gyi byin cig dang / tshong pa'i tshogs mchod par 'gyur ro/ /des bsam pa/ tshong ba'i tshogs mchod par bya ba yin no snyam nas/ des sa ya dang lnga 'bum/ rin nyis 'gyur du byin no/ /
42b7('dul ba): lhag ma ni/ khyim du sbas nas des bsam pa/ ji ga/ zil pa'i thigs pas bum pa dgang bar nus sam/ rgya mtsho chen por 'jug par bya'o/ /snyam nas/ rgya mtsho chen por 'jug par bya ba'i
43a1('dul ba): phyir des grong khyer slo ma lta bur dril bsgrags tu bcug pa/ shes ldan grong khyer slo ma lta bu na gnas pa'i tshong pa dag nyon cig /ded dpon gang po rgya mtsho chen
43a2('dul ba): por 'jug par 'gyur gyi/ khyed cag las gang dag ded dpon gang po dang lhan cig sho gam med pa dang / la gcan pa'i gla med pa dang / gru btsas med par rgya mtsho chen por 'jug
43a3('dul ba): par spro ba de dag gis rgya mtsho chen por 'dong ba'i zong sta gon byos shig / tshong pa lnga brgya tsam gyis rgya mtsho chen por 'dong ba'i zong sta gon byas so/ /de nas ded dpon gang po dge mtshan
43a4('dul ba): dang / bkra shis dang / bde legs su 'gyur ba dag byas te/ 'khor tshong pa lnga brgya dang rgya mtsho chen por zhugs pa las gru bo che grub nas grong khyer slo ma lta bur 'khor to/ /de lta bur
43a5('dul ba): lan drug gi bar du rgya mtsho chen por zhugs pa las gru bo che grub nas slar 'khor to/ /phyogs kun tu gang pos lan drug gi bar du rgya mtsho chen por zhugs pa las gru bo cher grub nas
43a6('dul ba): slar 'khor to/ /zhes sgra grags pa dang / mnyan yod pa'i tshong pa dag zong thogs te grong khyer slo ma lta bur dong nas/ de dag lam gyis dub pa ngal sos nas ded dpon gang na ba der
43a7('dul ba): dong ste lhags nas smras pa/ ded dpon rgya mtsho chen por bzhud dam/ des smras pa/ shes ldan dag/ lan drug gi bar du rgya mtsho chen po nas gru bo che grub ste/ slar 'khor ba las bdun
43b1('dul ba): par 'jug par khyed cag gis mthong ba'am/ thos pa 'ga' yod dam/ de dag gis smras pa/ gang po/ bdag cag bshul ring po nas khyed kyi ched du lhags te/ gal te mi 'jug na/
43b2('dul ba): khyod nyid tshad ma yin no/ /des bsam pa/ bdag la ni nor gyis cung zad kyang mi chog pa med na/ 'di dag gi don du 'gro bar bya'o/ /snyam nas/ de de rnams dang lhan cig tu rgya mtsho chen por
43b3('dul ba): chas so/ /de dag gis nam tho rangs kyi dus su ched du brjod pa dang / pha rol 'gro byed dang / bden pa mthong ba dang / gnas brtan pa'i tshigs su bcad pa dang / gnas brtan ma'i tshigs su
43b4('dul ba): bcad pa dang / rig gnas pa'i tshigs su bcad pa dang / thub pa'i tshigs su bcad pa dang / don gyi tshoms kyi mdo dag gsang bstod de bton pa dang / des de dag thos nas smras pa/ shes ldan
43b5('dul ba): dag / glu bzang po zhig gis longs shig /de rnams kyis smras pa/ ded dpon/ de dag ni/ glu ma lags so/ /'o na ci/ de ni/ sangs rgyas kyi bka'o/ /des/ sangs rgyas zhes bya ba'i sgra sngon ma thos
43b6('dul ba): pa thos nas/ ba spu'i khung bu thams cad nas spu zing zhes phyed nas/ gus pa dang bcas pas dris pa/ shes ldan dag /sangs rgyas zhes bya ba de su zhig yin/ de rnams kyis smras pa/ shAkya'i
43b7('dul ba): sras/ dge sbyong go'u ta ma/ shAkya'i rigs las skra dang kha spu bregs nas gos dur smrig bgos te/ yang dag pa kho nar dad pas khyim nas khyim med par rab tu byung nas/ de bla na med pa
44a1('dul ba): yang dag par rdzogs pa'i byang chub mngon par rdzogs par sangs rgyas pa zhig yod de/ ded dpon/ de ni sangs rgyas zhes bgyi'o/ /shes ldan dag/
44a2('dul ba): bcom ldan 'das de/ da ltar gang na bzhugs/ ded dpon/ /mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /des de snying la bzung
44a3('dul ba): nas de rnams dang lhan cig rgya mtsho chen por zhugs te gru bo che grub nas slar lhags so/ /de'i phu bo 'byor len gyis bsam pa/ 'di rgya mtsho chen por 'gro 'gro bas dub bar gyur gyi/ 'di'i
44a4('dul ba): khyim dbub par bya'o/ /snyam nas/ des de la smras pa/ khyod kyi don du tshong pa dang / tshong dpon gang gi bu mo blang pa phu bo la smros shig /des smras pa/ bdag 'dod pa mi 'tshal gyi/ gal te
44a5('dul ba): gnang na/ rab tu 'byung ngo / /des smras pa/ gang gi tshe bdag cag khyim gyi 'tsho nam la ma zhugs pa de'i tshe rab tu mi 'byung bar/ da ci'i phyir du rab tu 'byung / des smras pa/ de'i tshe ni/ mi
44a6('dul ba): rigs lags so/ /da ni/ rigs lags so/ /des de gdon mi za bar gal gyis 'chu bar shes nas/ gnang ngo / /des smras pa/ phu bo/ /rgya mtsho chen po na nyes dmigs ni/ mang la/
44a7('dul ba): mnog ni/ chung ngo / /der 'jug pa ni/ mang la/ slar 'khor ba ni/ nyung bas khyod kyis rnam pa thams cad du rgya mtsho chen por 'jug par mi bya'o/ /khyod la rigs pas bsgrubs pa'i
44b1('dul ba): nor phal mo che yod la/ khyed kyi nu bo dag rigs pa ma yin pas bsgrubs pa yin pas/ gal te de dag na re/ lhan cig 'khod par bya'o zhes zer na/ 'dug par mi bya'o/ /zhes smras nas/ rim
44b2('dul ba): gro ba gcig khrid de mnyan yod du song ste/ mnyan yod kyi skyed mos tshal du 'dug nas/ khyim bdag mgon med zas sbyin la 'phrin pa btang ste/ khyim bdag/ ded dpon gang po khyim bdag
44b3('dul ba): lta bar 'dod nas skyed mos tshal na sdod do zhes spring pa dang / mgon med zas sbyin gyis bsam pa/ gdon mi za bar chu'i bzhon pas dub/ da ni/ thang gi bzhon pas 'ongs so snyam mo/ /de nas
44b4('dul ba): dris pa/ kye nang rje/ zong ji snyed cig khyer/ nga la zong ga la yod/ rim gro ba dang gnyis su ste/ de dang bdag tu bas so/ /mgon med zas sbyin gyis bsam pa/ gang bdag gis skyes bu dam pa
44b5('dul ba): de la bkur sti ma byas par khyim du 'bod pa ni/ bdag rigs pa dang ldan pa ma yin no/ /snyam nas/ des de bkur sti chen pos khyim du bos nas bsku mnye byas te khrus byas nas zan byin te dga'
44b6('dul ba): ba'i gtam byas te 'dug nas/ mgon med zas sbyin gyis dris pa/ ded dpon/ dgos pa ci zhig la 'ongs/ khyim bdag/ bdag ni/ legs par gsungs pa'i chos 'dul ba la rab tu byung ba
44b7('dul ba): dang | bsnyen par rdzogs pa dge slong gi dngos po 'tshal lo/ /de nas khyim bdag mgon med zas sbyin gyis/ ro stod bstod nas lag pa g.yas pa brkyang ste ched du brjod pa/ kye ma'o sangs rgyas/
45a1('dul ba): kye ma'o chos/ kye ma'o dge 'dun/ kye ma'o chos legs par gsungs pa nyid de la ni/ da skyes bu gtso bo 'di lta bu yang / rang gi skye bo dang / gnyen bshes kyi
45a2('dul ba): tshogs rgya chen po dang / mdzod dang / bang mdzod rgyas pa rnams kyang spangs nas legs par gsungs pa'i chos 'dul ba la rab tu 'byung zhing bsnyen par rdzogs pa dge slong gi dngos po 'dod
45a3('dul ba): par gyur to/ /de nas khyim bdag mgon med zas sbyin gyis/ ded dpon gang po khrid de/ bcom ldan 'das gang na pa der song ngo / /de'i tshe bcom ldan 'das dge slong gi 'khor brgya phrag du
45a4('dul ba): ma'i gung la bzhugs nas chos 'chad do/ /bcom ldan 'das kyis khyim bdag mgon med zas sbyin skyes dang bcas te 'ongs pa gzigs so/ /gzigs nas kyang dge slong rnams la bka'
45a5('dul ba): stsal pa/ dge slong dag /khyim bdag mgon med zas sbyin skyes dang bcas te da ltar 'ong ngo / /de bzhin gshegs pa'i skyes ni/ 'di lta bu med de/ 'di lta ste/ 'dul ba'i skyes bu'o/ /de nas
45a6('dul ba): khyim bdag mgon med zas sbyin gyis bcom ldan 'das kyi zhabs gnyis la mgo bos phyag byas te ded dpon gang po dang lhan cig phyogs gcig tu 'dug go / phyogs gcig tu 'dug nas/
45a7('dul ba): khyim bdag mgon med zas sbyin gyis bcom ldan 'das la 'di skad ces gsol to/ /btsun pa/ ded dpon gang po 'di/ legs par gsungs pa'i chos 'dul ba la rab tu 'byung zhing bsnyen
45b1('dul ba): par rdzogs pa dge slong gi dngos po 'tshal na/ de bcom ldan 'das kyis rab tu dbyung ba dang / bsnyen par rdzogs par mdzad du gsol/ bcom ldan 'das kyis khyim bdag mgon med zas
45b2('dul ba): sbyin la cang mi gsung bas gnang ngo / /de nas bcom ldan 'das kyis ded dpon gang po la bka' stsal pa/ dge slong tshur shog /tshangs par spyad pa spyod cig ces bcom ldan 'das kyis bka'
45b3('dul ba): stsal ba'i mod kho nar de skra byi ba dang / snam sbyar gyon par gyur te/ skra dang / kha spu zhag bdun skyes pa tsam dang / lag na lhung bzed dang bya ma bum thogs pa dang / dge slong bsnyen par rdzogs
45b4('dul ba): nas lo brgya lon pa'i spyod lam lta bur gnas par gyur to/ /de bzhin gshegs pas tshur shog gsungs pa yis/ /skra byi snam sbyar gyon pa'i lus ldan zhing / /mod la dbang po rab zhir gnas
45b5('dul ba): gyur te/ /sangs rgyas dgongs pas lus gzugs bkab par gyur/ /de nas dus gzhan zhig na/ tshe dang ldan pa gang bo bcom ldan 'das gang na ba der song ste/ phyin nas bcom ldan 'das
45b6('dul ba): kyi zhabs gnyis la mgo bos phyag byas te phyogs gcig tu 'dug go / phyogs gcig tu 'dug nas/ tshe dang ldan pa gang pos/ bcom ldan 'das la 'di skad ces gsol to/ /bcom ldan
45b7('dul ba): 'das/ bcom ldan 'das las bdag gis mdor bsdus pa'i chos thos pa ji lta bus gcig pu dben pa bag yod pa dang / rtun pa dang ldan la/ bdag nyid la bdag nyid gtod cing
46a1('dul ba): gnas par 'gyur ba de lta bu'i chos mdor bsdus pa legs par bshad du gsol/ gcig pu dben pa bag yod pa dang / rtun pa dang ldan la bdag
46a2('dul ba): nyid la bdag nyid gtod cing gnas na/ rigs kyi bu dag /gang gi phyir skra dang kha spu bregs nas gos ngur smrig bgos te yang dag pa'i dad pa kho nas khyim nas/ khyim ma mchis
46a3('dul ba): par rab tu 'byung bar bgyid pa tshangs par spyod pa'i mtha' bla na ma mchis pa de mthong ba'i chos de nyid la rang gi mngon par shes pas mngon sum du bgyis te bsgrubs nas/ bdag
46a4('dul ba): gi skye ba ni/ zad do/ /tshangs par spyod pa ni/ spyad do/ /bya ba ni/ byas so/ /srid pa 'di las gzhan mi shes so/ /zhes go bar bgyid pa'o/ /de skad ces gsol pa dang / bcom ldan
46a5('dul ba): 'das kyis tshe dang ldan pa gang po la 'di skad ces bka' stsal to/ /gang po/ legs so/ /legs so/ /gang po/ gang khyed 'di skad du srid pa 'di las gzhan mi shes so zhes bya ba
46a6('dul ba): nas de lta bu'i chos mdor bsdus pa legs par bshad du gsol zhes bya ba'i bar smra ba ni yang legs so zhes bya ba snga ma bzhin te/ de'i phyir rab tu nyon la yid la zungs shig dang bshad
46a7('dul ba): do| |gang po/ mig gis rnam par shes par bya ba'i gzugs sdug pa dang / chags pa dang / dga' ba dang / yid du 'ong ba dang / 'dod pa dang ldan pa dang / kun tu chags par 'gyur ba
46b1('dul ba): yod la/ de dag gal te/ dge slong gis mthong nas mngon par dga' ba dang / mngon par bstod pa dang / lhag par chags pa dang / lhag par zhen cing gnas na/ de dag la mngon par dga' ba
46b2('dul ba): dang / mngon par bstod pa dang / lhag par chags pa dang / lhag par zhen cing gnas pa de la kun tu dga' ba 'byung ngo / /kun tu dga' ba yod na/ dga' ba dang yid bde bar 'gyur ro/ /dga' ba dang
46b3('dul ba): yid bde ba yod na/ kun tu chags par 'gyur ro/ /kun tu chags pa yod na/ kun tu sbyor bar 'gyur te/ dga' ba dang / kun tu chags pa dang / kun tu sbyor ba dang ldan par gyur ba'i dge slong ni/ gang
46b4('dul ba): po| mya ngan las 'das pa las ring du gyur pa zhes bya'o/ /gang po/ rna bas rnam par shes par bya ba'i sgra dang / snas rnam par shes par bya ba'i dri dang / lces rnam par shes par bya ba'i ro dang / lus
46b5('dul ba): kyis rnam par shes par bya ba'i reg bya dang / yid kyis rnam par shes par bya ba'i chos sdug pa dang / chags pa dang / dga' ba dang / yid du 'ong ba dang / 'dod pa dang ldan pa dang / kun tu chags par
46b6('dul ba): 'gyur ba rnams yod la/ de dag gal te/ dge slong gis thos nas zhes bya ba nas mya ngan las 'das pa las ring du gyur pa zhes bya'o/ /zhes bya ba'i bar snga ma bzhin no/ /gang po/ mig gis rnam par
46b7('dul ba): shes par bya ba'i gzugs sdug pa dang / chags pa dang / dga' ba dang / yid du 'ong ba dang / 'dod pa dang ldan pa dang / kun tu chags par 'gyur ba yod la/ de dag gal te/ dge slong gis
47a1('dul ba): mthong nas mngon par mi dga' ba dang / mngon par mi bstod pa dang / lhag par ma chags pa dang / lhag par ma zhen cing gnas na/ de dag la mngon par mi dga' ba
47a2('dul ba): dang / mngon par mi bstod pa dang / lhag par ma chags pa dang / lhag par ma zhen par gnas pa de la kun tu dga' ba mi 'byung ngo / /kun tu dga' ba med na/ dga' ba dang / yid bde ba
47a3('dul ba): med par 'gyur ro/ /dga' ba dang yid bde ba med pa na/ kun tu ma chags par 'gyur ro/ /kun tu chags pa med na/ kun tu sbyor ba med par 'gyur ro/ /kun tu sbyor ba med na/ dga' ba dang /
47a4('dul ba): kun tu chags pa dang / kun tu sbyor ba dang mi ldan pa'i dge slong ni/ gang po/ mya ngan las 'das pa la nye bar gyur pa zhes bya'o/ /gang po/ rna bas rnam par shes par bya ba'i sgra dang / snas rnam
47a5('dul ba): par shes par bya ba'i dri dang / lces rnam par shes par bya ba'i ro dang / lus kyis rnam par shes par bya ba'i reg bya dang / yid kyis rnam par shes par bya ba'i chos sdug pa dang / chags
47a6('dul ba): pa dang / dga' ba dang / yid du 'ong ba dang / 'dod pa dang ldan pa dang / kun tu chags par 'gyur ba yod la/ de dag gal te/ dge slong dag gis thos nas zhes bya ba nas/ de ni/ mya ngan
47a7('dul ba): las 'das pa la nye bar gyur pa zhes bya ba'i bar gong ma bzhin du'o/ /gang po/ ngas mdor bsdus pa'i gdams ngag 'dis khyod la gdams na/ gang du gnas par 'dod/ gang du gnas
47b1('dul ba): bca' bar 'dod/ btsun pa/ bcom ldan 'das kyis mdor bsdus pa'i gdams ngag 'dis bdag la gdams lags pas/ gro bzhin skyes gnas pa'i yul gyi mthar mchis par 'tshal
47b2('dul ba): lags so/ /gang po/ gro bzhin skyes gnas pa'i yul gyi mtha'i mi rnams ni/ gtum pa/ gzu lums can/ rtsub pa/ gshe ba/ spro thung ba/ 'phya ba yin te/ gang po/ gal te khyod la gro
47b3('dul ba): bzhin skyes gnas pa'i mtha'i mi rnams/ mngon sum du sdig pa/ tshogs par mi dbyung ba'i tshig rtsub pos gshe bar byed/ zher 'debs par byed/ 'phya bar byed na/ de la khyod ji snyam du byed/
47b4('dul ba): btsun pa/ gal te gro bzhin skyes gnas pa'i mtha'i mi rnams bdag la mngon sum du sdig pa/ tshogs par mi dbyung ba'i tshig rtsub pos gshe bar bgyid/ zher 'debs par bgyid/ 'phya
47b5('dul ba): bar bgyid na/ de la/ bdag gis 'di snyam du sems te/ e ma'o/ /gro bzhin skyes gnas pa'i mtha'i mi rnams ni/ rung ba dag yin no/ /e ma'o/ /gro bzhin skyes gnas pa'i mtha'i mi
47b6('dul ba): rnams ni/ blo dang ldan pa yin te/ de dag bdag la sdig pa/ tshogs par mi dbyung ba'i tshig rtsub pos gshe bar byed/ zher 'debs par byed/ 'phya bar byed kyang / lag pa'am/ bong bas ma
47b7('dul ba): brgyab snyam mo/ /gang po/ gro bzhin skyes gnas pa'i mtha'i mi rnams ni/ gtum pa zhes bya ba nas 'phya bar byed pa yin no/ /zhes bya ba'i bar gong ma bzhin te/ gang po/ gal te gro bzhin skyes
48a1('dul ba): gnas pa'i mtha'i mi rnams kyis dbyug pa'am/ mtshon gyis brgyab na/ de la khyod ji snyam byed/ btsun pa/ gal te bdag la gro bzhin skyes gnas pa'i mtha'i
48a2('dul ba): mi rnams kyis dbyug pa 'am/ mtshon gyis brgyab par gyur na/ de la bdag gis 'di snyam du sems te/ kye ma'o/ /gro bzhin skyes gnas pa'i mtha'i mi rnams ni/ rung ba dag yin no/ /
48a3('dul ba): kye ma'o/ /gro bzhin skyes gnas pa'i mtha'i mi rnams ni/ blo dang ldan pa yin te/ de dag bdag la dbyug pa 'am/ mtshon gyis brgyab kyang / thams cad kyi thams cad du srog dang bral
48a4('dul ba): bar mi byed do snyam mo/ /gang po/ gro bzhin skyes gnas pa'i mtha'i mi rnams ni/ gtum pa zhes bya ba nas 'phya bar byed pa yin no zhes bya ba'i bar du ste/ gal te gang po/ gro bzhin skyes
48a5('dul ba): gnas pa'i mtha'i mi rnams kyis khyod thams cad du srog dang bral bar byed na/ de la khyod ji snyam byed/ btsun pa/ gal te bdag la gro bzhin skyes gnas pa'i mtha'i mi rnams
48a6('dul ba): kyis/ thams cad du srog dang bral bar bgyid na/ de la bdag nyid 'di snyam du sems te/ bcom ldan 'das kyi nyan thos lus rnag can 'dis skyo ba dang / ngo tsha dang / rnam par smod pa gang dag
48a7('dul ba): mtshon gyis kyang 'debs par byed/ dug kyang za bar byed/ thag pas kyang 'gegs te 'chi bar byed/ g.yang sa nas kyang mchongs te 'chi ba yod na/ kye ma'o/ /gro bzhin skyes gnas
48b1('dul ba): pa'i mtha'i mi rnams ni/ rung ba dag yin no/ /kye ma'o/ /gro bzhin skyes gnas pa'i mtha'i mi rnams ni/ blo dang ldan pa yin te/ de dag bdag gi lus rnag can 'di las/ tshogs chung dus grol bar
48b2('dul ba): byed do snyam bsam par bgyi'o/ /gang po/ legs so/ /legs so/ /gang po khyod/ bzod pa dang des pa 'di dang ldan par gro bzhin skyes gnas pa'i yul gyi mthar gnas par nus pa ni/ khyod kyang
48b3('dul ba): legs so/ /gang po song la/ ma bsgral ba rnams ni/ sgrol cig /ma grol ba rnams ni/ grol cig /dbugs ma phyin pa rnams ni/ dbugs phyung zhig /yongs su mya ngan las ma 'das pa rnams ni/
48b4('dul ba): yongs su mya ngan las zlo zhig /de nas tshe dang ldan pa gang po bcom ldan 'das kyis gsungs pa la mngon par bstod cing rjes su yi rang nas/ bcom ldan 'das kyi zhabs gnyis la mgo bos
48b5('dul ba): phyag byas te bcom ldan 'das kyi spyan snga nas song ngo / /de nas tshe dang ldan pa gang po de nyid kyi mtshan mo 'das nas snga dro sham thabs bgos te/ lhung bzed dang chos gos thogs te mnyan yod du
48b6('dul ba): bsod snyoms la zhugs te/ mnyan yod du bsod snyoms kyi zas kyi bya ba byas nas/ zas phyi ma'i bsod snyoms las slar log ste/ gnas mal ji ltar longs spyod pa 'khos su phab nas lhung
48b7('dul ba): bzed dang chos gos thogs te/ gro bzhin skyes gnas pa'i yul gyi mtha' gang na ba der chas te rim gyis rgyu zhing song ba na/ gro bzhin skyes gnas pa'i yul gyi mthar phyin to/ de nas tshe dang ldan
49a1('dul ba): pa gang po/ snga dro sham thabs bgos/ lhung bzed dang chos gos thogs te gro bzhin skyes gnas pa'i mthar bsod snyoms la zhugs pa/ rngon pa zhig mda'
49a2('dul ba): gzhu lag tu thogs te ri dwags gshor du 'gro ba des mthong nas/ des bsam pa/ dge sbyong mgo reg 'di mthong ba ni/ kha rje ma rung bar byas so/ /snyam du bsam nas/ gzhu rna drung du
49a3('dul ba): bkang ste/ tshe dang ldan pa gang po gang na ba der brgyugs pa dang / de nas tshe dang ldan pa gang pos de mthong ngo / /mthong nas kyang bla gos bsnyil te smras pa/ bzhin bzang / dgang dka'
49a4('dul ba): ba 'di'i don du zhugs pas 'di la snun cig / tshigs su bcad de yang smras pa/ gang gi don du mkha' la bya rgyu ri dwags rnyis zin gyur/ /g.yul ngor mda' mdung mda' bo che
49a5('dul ba): thogs mi rnams 'chi 'gyur la/ /bkren pa nyon mongs yul ngan rgyu zhing mchil pas nya zin pa/ /sdig pa rab mang lto 'dir khyod kyis tsham rims mda' 'phongs shig /des bsam
49a6('dul ba): pa| rab tu byung ba 'di ni/ 'di lta bu'i bzod pa dang / des pa dang ldan pa yin no/ /ci'i phyir 'di la mda' 'phang snyam du bsam nas/ de sems mngon par dad par gyur te/ /de nas tshe
49a7('dul ba): dang ldan pa gang pos de la chos bshad de skyabs su 'gro ba dang / bslab pa'i gzhi rnams la bzhag pa dang / des ri khrod pa gzhan lnga brgya ni/ dge bsnyen du byas/ lnga brgya ni/
49b1('dul ba): dge bsnyen mar byas nas gtsug lag khang lnga brgya rtsig tu bcug ste/ khri dang khri'u dang / stan nang tshangs can dang / sngas nang tshangs can dang / gor thabs brgya phrag du ma 'bul du
49b2('dul ba): bcug go / zla ba gsum po de 'das pa dang / des rig pa gsum lus kyis mngon sum du byas nas dgra bcom par gyur te/ khams gsum gyi 'dod chags dang bral ba zhes bya ba nas
49b3('dul ba): dbang po dang nye dbang po'i lha dang bcas pa rnams kyis mchod par bya ba dang / rjed par bya ba dang / mngon sum du smra bar bya bar gyur to zhes bya ba'i bar du'o/ /ji tsam dus gzhan zhig na/
49b4('dul ba): shing gi rna cha can gyi nu bo gnyis/ longs spyod bsrabs shing yongs su zad la gtugs par gyur nas/ de gnyis kyis smras pa/ byur lta bu de/ bdag cag gi khyim nas song gi/ tshur
49b5('dul ba): shog / lhan cig gnas par bya'o/ /des smras pa/ byur lta bu de gang zhig yin/ gang po yin mod/ de ni/ kho bo'i khyim nas dpal byung ba yin gyi/ de byur lta bu ni/ ma yin no/ /de
49b6('dul ba): gnyis kyis smras pa/ dpal yang rung / byur yang rung / tshur shog /lhan cig tu gnas par bya'o/ /des smras pa/ khyed cag gi nor ni/ rigs par bsgrubs pa ma yin la kho bos ni/
49b7('dul ba): rigs par bsgrubs pa yin pas/ khyed cag dang kho bo lhan cig gnas par mi bya'o/ /de gnyis kyis smras pa/ bran mo'i bu des rgya mtsho chen por yang song yang song nas khyod kyi longs spyod
50a1('dul ba): dag bsgrubs pa/ khyod de la spyod pas rgyags su zad/ khyod kyis ni/ rgya mtsho chen por 'jug par ga la nus/ de de gnyis las nga rgyal bzung nas/ nges
50a2('dul ba): bsam pa/ bdag kyang rgya mtsho chen por 'jug par bya'o snyam nas zhes bya ba nas rgya mtsho chen por zhugs so/ /zhes bya ba'i bar gong ma bzhin du'o/ /ji tsam na/ gru bo che de rjes su
50a3('dul ba): mthun pa'i rlung gis tsan+dan sa mchog gi tshal du bdas so/ /sa mkhan gyis smras pa/ shes ldan dag /tsan+dan sa mchog gi tshal zhes grags pa gang yin pa de ni/ 'di yin gyi/ 'di las
50a4('dul ba): 'doms la longs shig / de'i tshe na/ tsan+dan sa mchog gi tshal gyi dbang po gnod sbyin dbang phyug chen po zhes bya ba yin te/ de yang gnod sbyin rnams kyi gnod sbyin gyi mdun sar song ngo / /
50a5('dul ba): de nas tsan+dan sa mchog gi tshal sta re lnga brgya tsam gyis gcod par brtsams so/ /gnod sbyin mi dga' ba zhes bya bas tsan+dan sa mchog gi tshal sta re lnga brgya tsam gyis gcod pa mthong ngo / /
50a6('dul ba): mthong nas kyang gnod sbyin dbang phyug chen po gang na ba der song ste phyin nas/ gnod sbyin dbang phyug chen po la 'di skad ces smras so/ /dpon po mkhyen par mdzod cig /tsan+dan sa mchog gi
50a7('dul ba): tshal sta re lnga brgya tsam gyis 'gum na/ khyod kyi 'phrin las sam bgyi ba gang lags pa de mdzod cig /de nas gnod sbyin dbang phyug chen po gnod sbyin gyis mdun ma byas nas mi bzod pa
50b1('dul ba): skyes te/ rlung nag po chen po 'jigs su rung ba bslangs nas/ tsan+dan sa mchog gi tshal gang na ba der chas so/ /sa mkhan gyis smras pa/ shes ldan 'dzam bu'i gling pa'i tshong ba dag nyon cig/
50b2('dul ba): rlung nag po chen po 'jigs pa zhig yod do/ /zhes grags pa gang yin pa de ni/ 'di yin gyi/ ngo lon soms shig /de nas tshong pa'i tshogs de rnams 'jigs skrag/ phongs te ba spu'i khung bu
50b3('dul ba): thams cad nas spu zing zhes byed nas lha rnams la gsol bar byed par rtsom ste/ zhi ba dang ni chu lha lus ngan nor lha sogs/ /lha mi lto 'phye gnod sbyin lha min dbang po rnams/ /bdag cag
50b4('dul ba): shin tu nyam thag 'jigs par gyur lags kyi/ /bsnyengs bral de ring bdag cag rnams kyi mgon mdzod cig /mi rnams kha cig bde sogs khyod la 'dud/ /gzhan dag tshangs dad khyab
50b5('dul ba): 'jug lha chen dang / sar brten shing dang tshal la brten pa la/ /sha za'i rlung gis zin pas skyabs tshol 'dud/ /shing gi rna cha can sems las chung ngus 'dug pa dang / tshong pa rnams kyis
50b6('dul ba): smras pa/ ded dpon/ bdag cag ni/ sdug bsngal mi zad pa/ nyam nga bar gyur na/ khyod ci'i phyir sems las chung ngur 'dug /des smras pa/ shes ldan dag /kho bo la nu bos bsgo ba/
50b7('dul ba): phu bo rgya mtsho chen por zhugs pa ni/ gnog chung la nyes dmigs mang ba ste/ sred pas ldongs pa phal cher 'jug kyang / slar 'khor ba nyung bas khyod kyis rnam pa gang gis kyang rgya
51a1('dul ba): mtsho chen por 'jug par mi bya'o zhes bsgo ba las/ kho bos de'i tshig ma mnyan te/ rgya mtsho chen por zhugs pas da ci byar yang med do/ /khyod kyi nu bo gang
51a2('dul ba): yin/ gang po yin no/ /tshong pa'i tshogs rnams kyis smras pa/ shes ldan dag /'phags pa gang po de ni/ bsod nams kyi mthu chen po dang ldan pa yin gyi/ de nyid la bdag cag skyabs
51a3('dul ba): su 'gro bar bya'o zhes/ de thams cad kyis tshig mthun par 'di skad ces/ 'phags pa gang po de la phyag 'tshal lo/ /'phags pa gang po de la phyag 'tshal lo/ /phyag 'tshal lo/ /
51a4('dul ba): zhes smras so/ /de nas tshe dang ldan pa gang po la mngon par dga' ba'i lha gang yin pa de dag tshe dang ldan pa gang po gang na ba der song ste phyin nas/ tshe dang ldan pa gang po la 'di skad ces
51a5('dul ba): smras so/ /'phags pa/ khyod kyi gcen ni/ sdug bsngal mi zad pa/ nyam nga bar gyur gyi/ dgongs su gsol/ des bsam ste/ de nas sems ji ltar mnyam par gzhag na/
51a6('dul ba): gro bzhin skyes gnas pa'i mtha' nas mi snang bar gyur te/ rgya mtsho chen por gru'i dngor skyil mo krung bcas nas 'dug pa de lta bu'i ting nge 'dzin la snyoms par zhugs so/ /de nas
51a7('dul ba): rlung nag po de ri rab la phog ste/ rdugs pa bzhin du slar log par gyur to/ /gnod sbyin dbang phyug chen pos bsam pa/ sngon chad ni/ rlung nag pos gru gang la reg pa de shing bal
51b1('dul ba): gyi 'da' bu bzhin 'phangs pa dang / 'jig par 'gyur na/ da rlung nag po de ri rab la phog ste/ rdugs pa bzhin du slar log par gyur pa'i rgyu gang yin snyam nas/ phan tshun
51b2('dul ba): du brtag par brtsams pa las ji tsam na/ tshe dang ldan pa gang po gru'i dngor skyil mo krung bcas nas 'dug pa mthong ngo / /mthong nas kyang des smras pa/ 'phags pa gang po mtho
51b3('dul ba): 'tsham ste ci bgyi/ gang pos smras pa/ rga ba'i chos can khyod nyid kyis nga la mtho 'tsham mam/ gal te ngas 'di lta bu'i yon tan gyi tshogs ma thob par gyur na/ khyod kyis nga'i phu bo
51b4('dul ba): ming lus par byas par 'gyur ro/ /dbang phyug chen pos smras pa/ 'phags pa/ tsan+dan sa mchog 'di ni/ 'khor los bsgyur ba'i rgyal po'i don du srung lags so/ /gang pos smras
51b5('dul ba): pa| dpon po ji snyam du sems/ de bzhin gshegs pa dgra bcom pa yang dag par rdzogs pa'i sangs rgyas dang / 'khor los bsgyur ba'i rgyal po gang che/ 'phags pa/ ci/ bcom
51b6('dul ba): ldan 'das 'jig rten du byung ngam/ byung ngo / /gal te de lta na/ da gang ma gang ba de khongs shig /de nas tshong pa'i tshogs de rnams srog byin te/ tshe dang ldan pa gang po la sems mngon
51b7('dul ba): par dad nas gru de tsan+dan sa mchog gis bkang ste chas pa dang / rim gyis grong khyer slo ma lta bur phyin to/ /de nas gang pos phu bo la smras pa/ gang gi ming gis gru bo che grub ste 'ongs pa
52a1('dul ba): de ni/ de dbang pas khyod kyis rin po che ni/ tshong pa 'di rnams la bgos shig /bdag gis ni/ tsan+dan sa mchog 'di rnams kyis bcom ldan 'das
52a2('dul ba): kyi phyir tsan+dan gyi phreng ba'i khang bzang rtsig go / des tshong pa de rnams la rin po che rnams bgos so/ /de nas gang pos tsan+dan sa mchog gi khang bzang zhig rtsig par brtsams te/
52a3('dul ba): des bzo bo dag bkug nas/ smras pa/ shes ldan dag /ci/ nyi ma re re zhing kaR+sha pa Na lnga brgyad len nam/ 'on te tsan+dan sa mchog gi phye ma pho sum gang len/ de dag gis smras
52a4('dul ba): pa| 'phags pa/ tsan+dan sa mchog gi phye ma pho sum gang 'tshal lo/ /ji tsam na/ ring por mi thogs par tsan+dan gyi phreng ba'i khang bzang brtsigs te byi dor thams cad zin par gyur
52a5('dul ba): to| |de na zhogs ma dang phye ma'i lhag ma gang yin pa de dag kyang btags nas de nyid la zhal zhal du byugs so/ /des spun de rnams phan tshun thams cad bzod pa gsol du bcug
52a6('dul ba): nas smras pa/ sangs rgyas la sogs pa dge slong gi dge 'dun rnams spyan drongs la zhal zas gsol cig /'phags pa gang po/ bcom ldan 'das gang na bzhugs/ mnyan yod
52a7('dul ba): na'o| |lam ji srid mchis/ mnyan yod du dpag tshad brgya lhag tsam mo/ /re zhig rgyal po la brtag par bgyi'o/ /de bzhin du gyis shig /de dag rgyal po'i drung du dong nas/ lha/ bdag
52b1('dul ba): cag ni/ sangs rgyas la sogs pa dge slong gi dge 'dun spyan drangs te zhal zas gsol bar 'tshal na/ lhas bdag cag la bstang du gsol/ rung gi/ de bzhin du bya'o/ /de nas tshe
52b2('dul ba): dang ldan pa gang po khang steng du 'dzegs nas rgyal byed kyi tshal logs su kha bltas te/ pus mo'i lha nga gnyis sa la btsugs te 'dug nas me tog gis gtor/ bdug pas bdugs nas khyim
52b3('dul ba): pa zhig gser gyi bya ma bum 'dzin du bcug ste gsol pa 'debs pa la zhugs pa/ tshul khrims rnam dag shin tu rnam dag blo/ /zhal zas dus su rtag tu don gzigs pa/ /mgon med
52b4('dul ba): gyur pa rab tu gzigs nas ni/ /shin tu thugs brtser mdzad de gshegs par gsol/ /de nas me tog de rnams sangs rgyas rnams kyi sangs rgyas kyi mthu dang / lha rnams kyi lha'i mthus
52b5('dul ba): me tog gi khang bzang du byas te/ rgyal bu rgyal byed kyi tshal du rgan rim bzhin du gnas par gyur to/ /bdug pa ni/ sprin ltar spungs so/ /chu ni/ bai DUr+ya'i phur ma lta bur gyur to/ /tshe dang
52b6('dul ba): ldan pa kun dga' bo mtshan ma la mkhas pa yin pas thal mo sbyar ba byas te/ bcom ldan 'das la zhus pa/ btsun pa/ spyan 'dren pa gang nas mchis/ kun dga' bo/ grong khyer slo ma
52b7('dul ba): lta bu nas so/ /btsun pa/ grong khyer slo ma lta bur ji srid cig mchis/ kun dga' bo/ dpag tshad brgya lhag tsam yod kyi/ song la/ dge slong rnams la khyed cag las gang dang gang / sang
53a1('dul ba): grong khyer slo ma lta bur song nas zas za bar spro bas tshul shing longs shig ces sgos shig / btsun pa/ bka' bzhin 'tshal zhes tshe dang ldan pa kun dga' bos
53a2('dul ba): bcom ldan 'das las mnyan nas tshul shing blangs te/ bcom ldan 'das kyi spyan sngar 'dug pa dang / bcom ldan 'das dang / dge slong gnas brtan gnas brtan rnams kyis
53a3('dul ba): tshul shing blangs so/ /de'i tshe yul chu mig can na gnas pa'i gnas brtan tshe dang ldan pa gang po shes rab kyis rnam par grol ba 'khor de nyid du 'dus te 'dug par gyur pa des kyang
53a4('dul ba): tshul shing blang bar brtsams pa dang / de la tshe dang ldan pa kun dga' bos slar tshigs su bcad de smras pa/ tshe dang ldan pa zan 'di ni/ /ko sa la bdag po'i pho brang ngam/ /rab sbyin
53a5('dul ba): khyim dang ri dwags kyi/ /khyim gyi zas kyang ma lags so/ /grong khyer slo ma zhes bya ba/ /dpag tshad brgya lhag mchis pa der/ /rdzu 'phrul gyis ni bzhud 'tshal bas/ /gang po khyod ni ma
53a6('dul ba): gsungs bzhugs/ /de shes rab kyis rnam par grol ba yin gyi/ des rdzu 'phrul ma skyes pas de 'di snyam du sems te/ gang gi phyir bdag gi nyon mongs pa'i tshogs mtha' dag rtsal
53a7('dul ba): cing bor la spangs shing so sor spangs na/ bdag mu stegs can dang thun mong ba'i rdzu 'phrul la sgyid lug gam snyam nas/ des brtson 'grus la gnas te/ rdzu 'phrul bskyed pas ji
53b1('dul ba): srid tshe dang ldan pa kun dga' bos gnas brtan gsum pa la tshul shing ma byin pa de'i bar du des lag pa glang po che'i sna lta bu brkyangs nas tshul shing blangs te/ de nas tshigs su bcad
53b2('dul ba): de smras pa/ go'u tam 'di ni mngon shes drug po nyid/ /grags pa dang ni thos pas 'thob min la/ /tshan gyi yon tan rnams dang ngag dang ni/ /yid smon chen pos kyang ni ma yin gyi/ /
53b3('dul ba): bdag 'dra yongs su rtogs par byed pa rnams/ /rga bas dar yal gyur kyang zhi ba dang / /tshul khrims lhag mthong stobs dang bsam gtan stobs/ /rnam pa du mas mngon shes drug ldan
53b4('dul ba): 'gyur| |de nas bcom ldan 'das kyis dge slong rnams la bka' stsal pa/ dge slong dag/ 'di ni/ nga'i dge slong rnams kyi mchog yin te/ nga'i nyan thos mchod pa'i tshul shing blang ba la
53b5('dul ba): dang po tshul shing len pa rnams kyi nang na 'di lta ste/ yul chu mig can na gnas pa'i gnas brtan gang po mchog yin no/ /de nas bcom ldan 'das kyis tshe dang ldan pa kun dga' bo la bka'
53b6('dul ba): stsal pa/ kun dga' bo song la dge slong rnams la/ ngas dge slong dag /khyed kyis dge ba mi spyom pa dang / sdig pa mi bcab par gnas par bya'o/ /zhes bshad mod kyi/ 'on kyang grong
53b7('dul ba): khyer de na mu stegs pa rnams gnas pas khyed las gang gis rdzu 'phrul gang thob pa de/ des grong khyer slo ma lta bur song la zan bza' bar bya'o/ /zhes sgos shig/ btsun pa/ bka'
54a1('dul ba): bzhin 'tshal zhes/ tshe dang ldan pa kun dga' bos/ bcom ldan 'das las nyan nas dge slong rnams la smras pa/ tshe dang ldan pa dag/ bcom ldan
54a2('dul ba): 'das kyis 'di skad ces/ ngas dge slong rnams kyis dge ba mi spyom pa dang / sdig pa mi bcab par gnas par bya'o/ /zhes bshad mod kyi zhes bya ba nas song la zan bza' bar bya'o
54a3('dul ba): zhes bya ba'i bar gong ma bzhin du'o/ /rgyal pos grong khyer slo ma lta bu rdo ba dang / gseg ma dang / gyo mo rnams sel du bcug ste/ tsan+dan gyi chus chag chag btab/ dri zhim po'i pog phor
54a4('dul ba): sna tshogs bshams/ dar gyi chun 'phyang mang po dpyangs/ me tog sna tshogs chal bar bkram ste/ dga' dga' ltar byas so/ /grong khyer slo ma lta bu la sgo bco brgyad yod la/ rgyal po de
54a5('dul ba): la yang bu bcu bdun yod de/ grong khyer gyi sgo re re so sor rgyal po'i bu rnams 'byor pa mchog dang bkod do/ /sgo chen por ni/ slo ma lta bu'i bdag po'i rgyal po/ rgyal po'i 'byor pa
54a6('dul ba): chen po dang / tshe dang ldan pa gang po dang / shing gi rna cha can dang / rgya skegs kyi rna cha can dang / zha nye'i rna cha can 'dug go /ji tsam na/ lo ma 'brim pa dang / shang tshe 'brim pa dang /
54a7('dul ba): snod spyad 'brim pa dag rdzu 'phrul gyis lhags pa rgyal pos mthong nas smras pa/ ci/ btsun pa gang po/ bcom ldan 'das gshegs sam/ des smras pa/ 'di dag ni/ lo ma
54b1('dul ba): 'brim pa dang / shang tshe 'brim pa dang / snod spyad 'brim pa lags te/ bcom ldan 'das ma lags so/ /ji tsam na/ dge slong gnas brtan gnas brtan rnams bsam gtan
54b2('dul ba): la snyoms par zhugs pa rnam pa du mas lhags pa dang / rgyal pos yang dris pa/ ci/ btsun pa gang po/ bcom ldan 'das gshegs sam/ des smras pa/ ma lags te/ 'di dag ni/
54b3('dul ba): dge slong gnas brtan gnas brtan rnams bsam gtan la snyoms par zhugs pa/ rnam pa du mas lhags pa lags so/ /de nas dge bsnyen zhig gis tshigs su bcad de smras pa/ kha cig seng
54b4('dul ba): ge stag dang glang po che rta klu dang khyu mchog bzang po bcibs/ /kha cig rin chen gzhal med khang dang ri dang shing mdzes shing rta 'bar la brten/ /gzhan dag nam mkha'i ngos las chu 'dzin
54b5('dul ba): glog gi phreng bas brgyan pa lta bur ni/ /rab tu dgyes bzhin lha yi pho brang lta bur rdzu 'phrul dag gis gshegs par brtson/ /kha cig sa brtol gyen du 'byung / /kha cig nam mkha'i dkyil
54b6('dul ba): nas 'bab/ /kha cig stan las sprul par byed/ /rdzu 'phrul ldan pa'i mthu la ltos/ /de nas bcom ldan 'das kyis gtsug lag khang gi phyi rol tu zhabs gnyis bkrus te/ gtsug lag khang
54b7('dul ba): du zhugs nas gdan bshams pa nyid la bzhugs te/ sku drang por bsrang nas dgongs pa mngon du phyogs par bzhag go /ji tsam na/ bcom ldan 'das kyis mngon par 'du byed pa
55a1('dul ba): dang bcas pa'i zhabs kyis dri gtsang khang du bzhag pa na/ sa rnam pa drug tu g.yos par gyur te/ sa chen po 'di g.yos/ rab tu g.yos/ kun tu g.yos
55a2('dul ba): kun tu rab tu g.yos so/ /chem chem/ rab tu chem chem/ kun tu rab tu chem chem ste/ shar phyogs mtho na/ nub phyogs dma'/ nub phyogs mtho na/ shar phyogs dam/ /lho phyogs
55a3('dul ba): mtho na/ byang phyogs dma'/ byang phyogs mtho na/ lho phyogs dma'/ mtha' mtho na/ dbus dma'/ dbus mtho na/ mtha' dma' 'o/ /rgyal pos tshe dang ldan pa gang po la dris pa/ 'phags
55a4('dul ba): pa gang po/ 'di ci zhig lags/ des smras pa/ bcom ldan 'das kyis mngon par 'du byed pa dang bcas pa'i zhabs kyis dri gtsang khang du bzhag pa des na/ sa rnam pa drug tu g.yos par
55a5('dul ba): gyur pa lags so/ /de nas bcom ldan 'das kyis gser gyi 'od zer gyi kha dog lta bu'i 'od bkye ste/ des 'dzam bu'i gling gser zhun ma lta bur snang bar gyur to/ /yang rgyal po ngo
55a6('dul ba): mtshar du gyur pas mig phye nas dris pa/ 'phags pa gang po/ 'di ci lags/ des smras pa/ rgyal po chen po/ bcom ldan 'das kyis gser gyi kha dog lta bu'i 'od zer bkye ba lags
55a7('dul ba): so|| ||'dul ba gzhi/ bam po nyi shu lnga pa/ 'dul ba gzhi/ bam po nyi shu lnga pa/ de nas bcom ldan 'das dul ba 'khor dul ba/ zhi ba 'khor zhi ba/ dgra bcom pa lnga brgya dang thabs cig tu slo ma lta
55b1('dul ba): bur gshegs so/ /de nas rgyal bu rgyal byed kyi tshal na gnas pa'i lha des ba ku la'i yal ga zhig blangs te/ bcom ldan 'das la grib ma byed cing rjes bzhin rjes bzhin du song ba dang /
55b2('dul ba): bcom ldan 'das kyis de'i bsam pa dang / bag la nyal ba dang / khams dang / rang bzhin mkhyen nas de dang mthun pa'i 'phags pa'i bden pa bzhi rtogs par 'gyur ba'i chos bshad
55b3('dul ba): pa mdzad de/ thos nas lha de 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas/ rgyun du zhugs pa'i 'bras bu mngon sum du byas par gyur to/ /ji tsam na phyogs
55b4('dul ba): gzhan zhig na/ yugs sa mo lnga brgya tsam gnas pa de dag gis/ sangs rgyas bcom ldan 'das sku skyes bu chen po'i mtshan sum cu rtsa gnyis kyis kun nas brgyan pa/ dpe byad bzang po
55b5('dul ba): brgyad cus mdzes par byas pa/ 'od 'dom gang gis brgyan pa/ nyi ma stong bas lhag pa'i 'od mnga' ba/ rin po che'i ri bo 'gro ba lta bur kun nas bzang ba mthong ngo / /mthong ma thag tu
55b6('dul ba): yang de rnams bcom ldan 'das la sems dang ba chen po skyes so/ /'di ni chos nyid yin te/ ji ltar dge ba'i rtsa ba bsags pa'i rgyu can gyi sems can gyis dang por sangs rgyas mthong ba
55b7('dul ba): ltar lo bcu gnyis su zhi gnas kyi sems goms par byas pa dang / bu med pas bu rnyed pa dang / dbul pos gter mthong ba dang / rgyal srid la mngon par dga' ba rgyal srid kyi dbang
56a1('dul ba): phyug thob pa ni/ de ltar nyams dga' ba skyed pa ma yin no/ /de nas bcom ldan 'das kyis/ de rnams kyi gdul ba'i dus la gzigs nas/ dge slong gi dge
56a2('dul ba): 'dun gyi gung la gdan bshams pa nyid la bzhugs so/ /de rnams kyis kyang bcom ldan 'das kyi zhabs gnyis la mgo bos phyag byas te/ phyogs gcig tu 'dug go/ de nas
56a3('dul ba): bcom ldan 'das kyis de rnams kyi bsam pa dang / bag la nyal dang / khams dang rang bzhin mkhyen nas zhes bya ba nas rgyun du zhugs pa'i 'bras bu mngon sum du byas so zhes bya
56a4('dul ba): ba'i bar gong ma bzhin du'o/ /de rnams kyis bden pa mthong nas lan gsum du ched du brjod pas ched du brjod pa/ btsun pa/ bdag cag la 'di lta bu ni/ mas ma bgyis/ phas ma
56a5('dul ba): lags/ rgyal pos ma lags/ lhas ma lags/ sdug pas ma lags/ rang gi skye bo dang gnyen gyi tshogs kyis ma lags/ sngon gyi 'das pas ma lags/ dge sbyong dang bram zes
56a6('dul ba): ma lags pa gang lags/ bcom ldan 'das kyis bdag cag la mdzad de/ khrag dang mchi ma'i rgya mtsho ni/ bskams/ rus pa'i ri bo las ni/ bsgral/ ngan song gi sgo ni/ bkum
56a7('dul ba): thar pa dang mtho ris kyi sgo ni/ phye nas bdag cag lha dang mi rnams su ni bkod de/ btsun pa/ bdag cag 'phags so/ /mngon par 'phags so/ /bdag cag bcom ldan 'das dang / chos
56b1('dul ba): dang / dge slong gi dge 'dun la skyabs su mchis lags kyi/ bdag cag dge bsnyen du gzung du gsol/ de dag stan las langs te/ bcom ldan 'das gang na ba de logs su thal mo sbyar ba
56b2('dul ba): btud nas/ bcom ldan 'das la 'di skad ces gsol to/ /kye ma bcom ldan 'das/ bdag cag la cung zad cig stsol cig dang / de la bdag cag bgyi ba dag bgyi'o/ /de nas bcom
56b3('dul ba): ldan 'das kyis rdzu 'phrul gyis dbu skra dang sen mo bregs te byin no/ /de dag gis/ bcom ldan 'das kyi dbu skra dang sen mo'i mchod rten zhig brtsigs so/ /de nas rgyal bu rgyal byed kyi tshal na
56b4('dul ba): gnas pa'i lha gang yin pa des/ mchod rten de'i 'khor sar ba ku la'i yal ga de bskyed de/ bcom ldan 'das la gsol pa/ bcom ldan 'das/ bdag ni/ mchod rten 'di la bgyi ba bgyid
56b5('dul ba): cing mchis so/ /zhes de de nyid na gnas so/ /de la kha cig gis ni/ yugs sa mo'i mchod rten no zhes bya bar shes so/ /kha cig gis ni/ ba ku la'i 'khor sa zhes bya bar shes te/ mchod
56b6('dul ba): rten la phyag byed pa'i dge slong dag da dung yang phyag byed do/ /bcom ldan 'das gshegs pa dang / ji tsam na bsti gnas gzhan zhig na drang srong lnga brgya gnas te/ de dag gis ni/ bsti gnas
56b7('dul ba): de me tog dang / 'bras bu dang / chu phun sum tshogs pas/ de dag des rgya gas nas ci yang mi sems so/ /de nas bcom ldan 'das kyis de rnams kyi gdul ba'i dus la gzigs nas/
57a1('dul ba): bsti gnas der gshegs te byon pa dang / rdzu 'phrul gyis bsti gnas de'i me tog dang 'bras bu ni/ brlag /chu ni/ bskams/ ne'u gsing rnams ni/ rlogs
57a2('dul ba): 'dug gnas dag ni/ brtib bo/ /de nas drang srong de dag lag pa 'gram par gtad nas sems khong du chud cing 'dug go /de nas bcom ldan 'das kyis bka' stsal pa/ ci'i phyir sems
57a3('dul ba): khong du chud cing 'dug / de rnams kyis gsol pa/ bcom ldan 'das/ bsod nams kyi zhing rkang gnyis khyod 'dir gshegs nas bdag cag ni/ gnas skabs 'di 'dra bar gyur to/ /
57a4('dul ba): bcom ldan 'das kyis bka' stsal pa/ drang srong dag /bsti gnas me tog dang / 'bras bu dang / chu phun sum tshogs pa ci ste ma rung / ji sngon gyi ji lta ba de bzhin du bya'am/ bcom
57a5('dul ba): ldan 'das/ mdzad du gsol/ de nas bcom ldan 'das kyis rdzu 'phrul brtul ba dang / sngon gyi ji lta ba bzhin du gyur to/ /de nas de dag mchog tu ya mtshan du gyur nas/ bcom ldan
57a6('dul ba): la sems mngon par dad pa skyes so/ /de nas bcom ldan 'das kyis/ drang srong lnga brgya po de dag gi bsam pa dang / bag la nyal dang / khams dang rang bzhin mkhyen nas/ de dang mthun
57a7('dul ba): pa'i chos bshad pa mdzad de/ de thos nas de dag gis phyir mi 'ong ba'i 'bras bu mngon sum du byas te/ rdzu 'phrul mngon par bsgrubs nas/ de nas bcom ldan 'das gang na ba de logs
57b1('dul ba): su thal mo sbyar ba btud de bcom ldan 'das la 'di skad ces gsol to/ /btsun pa/ bdag cag legs par gsungs pa'i chos 'dul ba la rab tu 'byung ba dang / bsnyen par rdzogs pa dge slong ba/
57b2('dul ba): dngos po 'thob pa lta na/ bcom ldan 'das kyi spyan sngar bdag cag tshangs par spyod pa spyad par bgyi'o/ /de nas bcom ldan 'das kyis/ de dag la dge slong tshur shog /tshangs par spyad pa
57b3('dul ba): spyod cig ces/ bcom ldan 'das kyis bka' stsal pa'i mod la skra dang kha spu byi ba dang snam sbyar gyon par gyur te/ lag na lhung bzed dang bya ma bum thogs pa dang / skra dang kha spu zhag bdun
57b4('dul ba): skyes pa tsam dang / dge slong bsnyen par rdzogs nas lo brgya lon pa'i spyod lam lta bur gnas par gyur to/ /de bzhin gshegs pas tshur shog bka' stsal pas/ /skra byi snam sbyar gyon pa'i lus
57b5('dul ba): ldan zhing / /mod la dbang po rab zhir gnas gyur te/ /sangs rgyas dgongs pas lus gzugs bka' bar gyur/ /de dag gis 'bad pa dang bcas pas brtson 'grus brtsams pas/ 'khor ba'i
57b6('dul ba): 'khor lo cha lnga pa g.yo ba dang / mi g.yo ba 'di nyid rig ste/ 'du byed kyi rnam pa thams cad ces bya ba nas mngon du smra bar bya bar gyur to zhes bya ba'i bar gong ma bzhin du'o/ /de dag la 'doms par
57b7('dul ba): byed pa'i drang srong gang yin pa des gsol pa/ bcom ldan 'das/ bdag gi cha byad 'dis skye bo'i tshogs chen po bslus pa de dag je dad pa skyes par bgyis la slad kyis rab tu dbyung bar bgyi'o/ /de
58a1('dul ba): nas bcom ldan 'das drang srong lnga brgya dang / sngon gyi dge slong rnams kyis zla ba kham pa lta bur bskor nas de nyid rdzu 'phrul gyis steng gi nam mkha' la
58a2('dul ba): gshegs te/ rim gyis gtun ri la byon to/ /de'i tshe gtun ri la drang srong shing gos can zhes bya ba zhig gnas te/ drang srong des bcom ldan 'das skyes bu chen po'i mtshan sum cu rtsa
58a3('dul ba): gnyis kyis kun nas brgyan pa zhes bya ba nas kun nas mdzes pa rgyang ring po kho na nas mthong ngo / /zhes bya ba'i bar gong ma bzhin du'o/ /mthong ma thag tu de bcom ldan 'das la sems
58a4('dul ba): mngon par dad par gyur te/ de dad pa skyes nas bsam pa/ ma la bdag ri las babs te/ bcom ldan 'das blta zhing 'gror ni bcom ldan 'das gdul ba la gzigs pas 'das par
58a5('dul ba): 'gyur gyi/ ma la bdag nyid mchong bar bya'o/ /snyam nas/ de ri las bdag nyid mchongs pa dang / sangs rgyas bcom ldan 'das rnams ni/ bsnyel ba mi mnga' ba'i chos can yin pas/
58a6('dul ba): bcom ldan 'das kyi rdzu 'phrul gyis blangs so/ /de nas bcom ldan 'das kyis/ de'i bsam pa dang / bag la nyal ba dang / khams dang rang bzhin mkhyen nas de dang mthun pa'i chos bshad
58a7('dul ba): pa mdzad de/ de thos nas shing gos can gyis phyir mi 'ong ba'i 'bras bu mngon sum du byas te rdzu 'phrul mngon par bsgrubs nas/ de nas bcom ldan 'das la 'di skad ces gsol to/ /
58b1('dul ba): btsun pa/ bdag legs par gsungs pa'i chos 'dul ba la rab tu 'byung ba dang / bsnyen par rdzogs pa dge slong gi dngos po 'thob pa lta na zhes bya ba nas/ bcom ldan 'das kyis/ dge
58b2('dul ba): slong tshur shog ces bya bas rab tu byung ngo / /zhes bya ba dang / sangs rgyas dgongs pas lus gzugs bkab par gyur/ /ces bya ba'i bar gong ma bzhin du'o/ /de nas bcom ldan 'das kyis dge
58b3('dul ba): slong rnams la bka' stsal pa/ dge slong dag/ nga'i dge slong dad pas rnam par grol ba rnams kyi mchog ni/ 'di yin te/ 'di lta ste/ dge slong shing gos can no/ /de nas bcom ldan 'das dge
58b4('dul ba): slong stong gis yongs su bskor te/ cho 'phrul rnam pa sna tshogs mdzad cing grong khyer slo ma lta bur gshegs so/ /bcom ldan 'das kyis dgongs pa/ gal te sgo gcig nas zhugs na/ gzhan dag
58b5('dul ba): gzhan du sems par 'gyur bas/ ma la nga rdzu 'phrul kho nas 'jug par bya'o/ /snyam nas/ de nas rdzu 'phrul gyis steng gi nam mkha' las grong khyer slo ma lta bu'i dbus su gshegs so//
58b6('dul ba): de nas slo ma lta bu'i bdag po rgyal po dang / tshe dang ldan pa gang po dang / shing gi rna cha can dang / rgya skegs kyi rna cha can dang / zha nye'i rna cha can dang / rgyal po'i sras bcu bdun po de dag kyang
58b7('dul ba): rang rang gi 'khor dang srog chags brgya stong phrag du ma bcom ldan 'das gang na ba der song ngo / /de nas bcom ldan 'das srog chags brgya stong phrag du mas zham ring byas shing tsan+dan gyi phreng ba'i
59a1('dul ba): khang bzang gang na ba der gshegs te/ byon nas dge slong gi dge 'dun gyi gung la gdan bshams pa nyid la bzhugs te/ skye bo'i tshogs chen po des bcom
59a2('dul ba): ldan 'das ma mthong ngo / /tsan+dan gyi phreng ba'i khang bzang zhig la thug pa dang / bcom ldan 'das kyis dgongs pa/ gal te tsan+dan gyi phreng ba'i khang bzang zhig par gyur na/ sbyin bdag rnams
59a3('dul ba): kyi bsod nams kyi bar chad du 'gyur gyi/ ma la ngas 'di shel gyi rang bzhin du sprul par bya'o/ /snyam nas/ bcom ldan 'das kyis/ de ji ltar skye bo'i tshogs des sangs rgyas kyi sku sgrib pa
59a4('dul ba): med par mthong bar 'gyur bar shel gyi rang bzhin du sprul to/ /de nas 'khor de dag gi bsam pa dang / bag la nyal dang / khams dang rang bzhin mkhyen nas de dang 'dra ba'i chos bshad pa
59a5('dul ba): mdzad de/ de thos nas srog chags brgya stong phrag du mas khyad par chen po dag rtogs te/ kha cig gis ni/ thar pa'i cha dang mthun pa'i dge ba'i rtsa ba bskyed/ kha cig gis ni/ nges par
59a6('dul ba): 'byed pa'i cha dang mthun pa/ kha cig gis ni/ rgyun du zhugs pa'i 'bras bu mngon sum du byas/ kha cig gis ni/ lhan gcig phyir 'ong ba'i 'bras bu/ kha cig gis ni/ phyir mi 'ong ba'i
59a7('dul ba): 'bras bu/ kha cig gis ni/ rab tu byung nas nyon mongs pa thams cad spangs te dgra bcom pa mngon sum du byas/ kha cig gis ni/ nyan thos kyi byang chub tu sems bskyed/ kha cig gis
59b1('dul ba): ni| rang sangs rgyas kyi byang chub tu'o/ /kha cig gis ni/ bla na med pa yang dag par rdzogs pa'i byang chub tu'o/ /'khor de phal cher sangs rgyas la gzhol ba dang / chos la 'bab pa dang / dge 'dun la
59b2('dul ba): bab par bkod do/ /de nas shing gi rna cha can dang / rgya skegs kyi rna cha can dang / zha nye'i rna cha can gyis/ gtsang zhing bsod pa'i bza' ba dang / bca' ba dag sta gon byas nas gdan
59b3('dul ba): bshams te/ nor bu'i chu snod bzhag nas/ bcom ldan 'das la spyan 'dren gyis dus tshod gsol pa/ btsun pa/ gdugs tshod lags shing mchis na/ bcom ldan 'das da de'i dus la
59b4('dul ba): bab par dgongs su gsol/ de'i tshe klu'i rgyal po nag po dang / gau ta ma zhes bya ba rgya mtsho chen po na gnas pa de gnyis kyis bsam pa/ bcom ldan 'das grong khyer slo ma lta bu na chos 'chad
59b5('dul ba): kyi dong nas mnyan par bya'o snyam mo/ /de nas de gnyis klu lnga brgya'i 'khor dang grong khyer slo ma lta bur chu bo lnga brgya phab nas chas so/ /sangs rgyas bcom ldan 'das rnams ni bsnyel ba mi
59b6('dul ba): mnga' ba'i chos can yin pas/ bcom ldan 'das kyis dgongs pa/ klu'i rgyal po nag po dang ge ta ma 'di gnyis gal te grong khyer slo ma lta bur 'ongs par gyur na/ yul phung par byed par
59b7('dul ba): 'gyur ro snyam nas/ de nas bcom ldan 'das kyis/ tshe dang ldan pa mo'u 'gal gyi bu chen po la bka' stsal pa/ mo'u 'gal gyi bu/ de bzhin gshegs pa'i rings pa'i bsod snyoms
60a1('dul ba): longs shig / mo'u 'gal gyi bu/ de ci'i phyir zhe na/ rings pa'i bsod snyoms ni/ lnga ste/ lnga gang zhe na/ glo bur ba dang / 'gro bar chas pa dang /
60a2('dul ba): nad pa dang / nad g.yog dang / dge bskos so/ /skabs 'dir ni/ bcom ldan 'das dge bskos su dgongs te/ bcom ldan 'das rdzu 'phrul gyis de nyid nas steng gi nam
60a3('dul ba): mkha' las gshegs so/ /bcom ldan 'das dang mo'u 'gal gyi bu gnyis/ klu'i rgyal po nag po dang / go'u ta ma gang na ba der gshegs te byon nas bka' stsal pa/ klu'i
60a4('dul ba): dbang po/ grong khyer slo ma lta bu la soms la/ yul phung par ma bya zhig /de gnyis kyis gsol pa/ btsun pa/ bdag cag gang srog chags grog sbur la yang gnod pa mi
60a5('dul ba): bgyid pa de lta bu'i dad pas mchis na/ slo ma lta bu na gnas pa'i skye bo'i tshogs la lta smos kyang ci 'tshal/ de nas bcom ldan 'das kyis/ klu'i rgyal po nag po dang go'u ta
60a6('dul ba): ma la de lta bu'i chos bshad pa mdzad de/ de thos nas sangs rgyas dang chos dang dge 'dun la skyabs su song zhing bslab pa'i gzhi rnams bzung ngo / /bcom ldan 'das kyis zhal zas
60a7('dul ba): gsol ba'i mdzad pa brtsams pa dang / klu re re nas bsam pa/ kye ma'o/ /bcom ldan 'das la bdag gis chu'i btung ba gsol lo snyam mo/ /bcom ldan 'das kyis dgongs pa/
60b1('dul ba): gal te gcig gi chu gsol na ni/ des na gzhan dag gzhan du sems par 'gyur bas thabs shig bsham par bya'o/ /snyam du dgongs nas/ de nas bcom ldan 'das kyis tshe dang ldan pa mo'u
60b2('dul ba): 'gal gyi bu chen po la bka' stsal pa/ mo'u 'gal gyi bu song la/ gang na chu bo lnga brgya 'dres pa de las chus lhung bzed khongs la khyer te shog cig /btsun pa/ bka' bzhin 'tshal/
60b3('dul ba): zhes tshe dang ldan pa mo'u 'gal gyi bu chen pos/ bcom ldan 'das kyi ltar mnyan nas gang du chu bo lnga brgya 'dres pa de nas cus lhung bzed bkang nas khyer te/ bcom ldan 'das gang na ba
60b4('dul ba): der song ste phyin nas/ bcom ldan 'das la lhung bzed bkang ba'i chu phul ba dang / bcom ldan 'das kyis bzhes te gsol lo/ /tshe dang ldan pa mo'u 'gal gyi bu chen pos bsam pa/
60b5('dul ba): bcom ldan 'das kyis sngon bka' stsal pa/ dge slong dag/ pha dang mas ni/ bu gsos/ bsrings bskyed de nu mas bsnun/ 'dzam bu'i gling gi tshogs ston par byed pa yin pas shin tu
60b6('dul ba): dga' ba byed pa ste/ bus/ phrag pa gcig la ni ma bzhag/ gcig shos la ni pha bzhag nas lo brgya tshang bar khur du thogs sam/ sa chen po 'di'i nor bu dang / mu tig dang / baiDUr+ya
60b7('dul ba): dang / man shel dang / byi ru dang / dngul dang / gser dang / rdo'i snying po dang / spug dang / pad+ma rA ga dang / dung g.yas su 'khyil ba ste/ de lta bu'i dbang phyug la bdag por bcug kyang bus
61a1('dul ba): pha ma la de tsam gyis phan thogs pa'am/ lan lon par mi 'gyur gyi/ gang gis/ pha ma dad pa med pa dad pa phun sum tshogs pa yang dag par 'dzin du
61a2('dul ba): 'jug la/ 'dul zhing 'dzud de/ so sor 'god par byed pa dang / tshul khrims 'chal ba tshul khrims phun sum tshogs pa dang / ser sna can gtong ba phun sum tshogs pa dang /
61a3('dul ba): shes rab 'chal ba shes rab phun sum tshogs pa yang dag par 'dzin du 'jug la/ 'dul zhing 'dzud de/ so sor 'god par byed na/ de tsam gyis/ bus pha dang ma la phan thogs
61a4('dul ba): pa dang lan lon pa yin no/ /zhes gsungs na/ bdag gis ni/ ma la lan ci yang ma lon gyi/ ma la bdag gis bdag gi ma gang du skyes pa bsam mo snyam nas/ bsam pa la zhugs
61a5('dul ba): pa dang / 'jig rten gyi khams 'od zer can du skyes par mthong ngo / /des na/ de sus gdul ba yin par brtags nas/ bcom ldan 'das kyis yin par mthong nas/ de 'di snyam du
61a6('dul ba): sems te/ bdag lam ring po nas 'dir 'ongs pas/ ci nas kyang bdag gis bcom ldan 'das la don 'di gsol lo snyam nas/ bcom ldan 'das la 'di skad ces gsol to/ /
61a7('dul ba): btsun pa/ bcom ldan 'das kyis/ sngon dge slong dag /pha dang ma ni/ bu la shin tu dga' ba byed pa yin no zhes gsungs na/ bdag gi ma 'jig rten gyi khams 'od zer can du skyes
61b1('dul ba): te| de yang bcom ldan 'das kyis 'dul bar 'gyur ba lags na/ bcom ldan 'das kyis thugs brtse ba nye bar bzung ste 'dul bar gsol/ bcom ldan 'das kyis bka' stsal pa/
61b2('dul ba): mo'u 'gal gyi bu/ su'i rdzu 'phrul gyis 'dong / bcom ldan 'das/ bdag gi'o/ /de nas bcom ldan 'das dang / tshe dang ldan pa mo'u 'gal gyi bu chen po ri rab kyi rtse mo la gom pa por zhing
61b3('dul ba): gshegs pa dang / zhag bdun gyis 'jig rten gyi khams 'od zer can du byon to/ /bu mo bzang mo des/ tshe dang ldan pa mo'u 'gal gyi bu rgyang ring po kho na nas mthong ngo / /mthong nas kyang dga'
61b4('dul ba): ba dang bcas pas de'i drung du song ste smras pa/ kye ma'o/ /yun ring po zhig lon nas bu mthong ngo / /kye ma'o/ /yun ring mo ring mo zhig lon nas bu mthong ngo / /de nas skye bo'i tshogs chen pos smras pa/
61b5('dul ba): shes ldan dag /rab tu byung ba 'di ni/ rgan na/ ji ltar bu mo 'di/ de'i ma yin/ tshe dang ldan pa mo'u 'gal gyi bu chen pos smras pa/ shes ldan dag /kho bo'i lus 'di 'dis bskyed de/
61b6('dul ba): des na kho bo'i ma yin no/ /de nas bcom ldan 'das kyis bu mo bzang mo de'i bsam pa dang / bag la nyal ba dang / khams dang rang bzhin mkhyen nas/ de dang mthun par 'phags pa'i bden pa
61b7('dul ba): bzhi rtogs par 'gyur ba'i chos bshad pa mdzad de/ de thos nas bu mo bzang mo des 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas/ rgyun du zhugs pa'i 'bras bu
62a1('dul ba): mngon sum du byas te/ des bden pa mthong nas lan gsum du ched du brjod pa ched du brjod do/ /zhes bya ba nas lha dang mi rnams su rab tu bzhag ces bya ba'i bar
62a2('dul ba): gong ma bzhin no/ /yang smras pa/ nyes pa mang por ldan pas mi bzad pa'i/ /ngan song lam ni khyod kyi mthus bcad do/ /mtho ris 'gro ba bsod nams bzang ldan phye/ /mya ngan 'das pa'i lam
62a3('dul ba): yang bdag gis thob/ /khyod la brten nas shin tu rnam dag mig /nyes dang bral bas dag pa deng 'dir thob/ /'phags pa dgyes pa'i go 'phang zhi thob nas/ /sdug bsngal rgya mtsho'i pha rol
62a4('dul ba): bdag gis brgal/ /'gro bar lha min lha dang mis mchod pa/ /skye rga 'chi dang na dang rnam bral ba/ /srid pa stong du rnyed par rab dka' ba/ /thub pa khyod mthong deng 'dir 'bras bur bcas/ /
62a5('dul ba): btsun pa/ bdag ni/ 'phags shing mngon par 'phags te/ bdag bcom ldan 'das dang / chos dang / dge 'dun la skyabs su mchi lags kyi/ dge bsnyen du gzung du gsol/ deng slan
62a6('dul ba): chad ji srid 'tsho'i bar du bsam pa thag pas skyabs su mchi bar mngon par spro lags so/ /bcom ldan 'das mo'u 'gal gyi bu chen po dang thabs cig tu deng bsod snyoms sbyor zhing
62a7('dul ba): mchis na/ gnang bar mdzad du gsol/ bcom ldan 'das kyis/ bu mo bzang po de la cang mi gsung bas gnang ngo / /de nas bu mo bzang mos bcom ldan 'das kyis gnang bar rig
62b1('dul ba): ste/ bcom ldan 'das dang / tshe dang ldan pa mo'u 'gal gyi bu chen po gdan la bde bar bzhugs par rig nas/ gtsang zhing bsod pa'i bza' ba dang / bca' ba dag rang gi lag
62b2('dul ba): nas stob cing tshim par byed de/ rnam grangs du mar gtsang zhing bsod pa'i bza' ba dang / bca' ba dag /rang gi lag nas bstabs shing tshim par byas so/ /bcom ldan 'das kyis gsol
62b3('dul ba): zin nas/ phyag gnyis bcabs te lhung bzed gyu bar rig nas/ stan dma' ba zhig blangs te/ bcom ldan 'das kyi spyan sngar bting nas chos mnyan pa'i phyir 'dug pa dang / de la bcom
62b4('dul ba): ldan 'das kyis chos bshad do/ /bcom ldan 'das kyi lhung bzed tshe dang ldan pa mo'u 'gal gyi bu chen pos blangs te 'khru bar byed pa na/ bcom ldan 'das kyis bka' stsal pa/ mo'u
62b5('dul ba): 'gal gyis bu/ 'dong ngam/ bcom ldan 'das/ gshegs so/ /su'i rdzu 'phrul gyis/ bcom ldan 'das kyi'o/ /gal te de lta na/ rgyal byed kyi tshal soms shig /bcom ldan 'das/ 'o
62b6('dul ba): skol byon lags sam/ mo'u 'gal gyi bu/ yu bu phyin zin to/ /de nas ngo mtshar du dad pa'i yid kyis gsol ba/ bcom ldan 'das/ rdzu 'phrul 'di'i ming ci lags/ mo'u 'gal gyi bu
62b7('dul ba): yid mgyogs yin no/ /btsun pa/ sangs rgyas kyi chos zab mo de lta bu ni/ bdag gi glo bar ma chud do/ /gal te bdag gis glo bar chud par gyur na/ bdag gi lus til gyi phye ma ltar bgyis kyang bla na
63a1('dul ba): med pa yang dag par rdzogs pa'i byang chub kyi sems las phyir mi ldog par 'gyur ba zhig na/ da ni/ shing tshig pa bzhin cir bgyir yang ma mchis so/ /dge slong rnams the
63a2('dul ba): tshom skyes te/ the tshom thams cad gcod pa sangs rgyas bcom ldan 'das la zhus pa/ btsun pa/ tshe dang ldan pa gang pos las ci zhig bgyis na/ las de'i rnam par smin pas phyug pa/
63a3('dul ba): nor mang ba/ longs spyod che ba'i rigs su skyes lags/ las ci zhig bgyis na/ des bran mo'i mngal du skyes shing rab tu byung nas nyon mongs pa thams cad spangs te/ dgra bcom pa mngon
63a4('dul ba): sum du bgyis lags/ bcom ldan 'das kyis bka' stsal pa/ dge slong dag /gang po nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi
63a5('dul ba): za bar 'byung bar 'gyur ba dag byas shing bsags pas/ gang pos las byas shing bsags pa dag gzhan su zhig gis so sor myong bar 'gyur/ dge slong dag /las byas shing bsags
63a6('dul ba): pa dag ni/ phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar/ las dge ba dang
63a7('dul ba): mi dge ba byas shing bsags pa dag ni/ zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za ba'ang tshogs
63b1('dul ba): dang dus/ /rnyed nas lus can rnams la ni/ /'bras bu dag tu 'gyur ba nyid/ /dge slong dag /sngon byung ba bskal ba bzang po 'di nyid la skye rgu'i tshe lo nyi khri thub pa na/ ston pa de bzhin gshegs
63b2('dul ba): pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi
63b3('dul ba): rnams kyi ston pa sangs rgyas bcom ldan 'das 'od srung zhes bya ba 'jig rten du byung ste/ de grong khyer wA ra NA sir nye bar brten cing bzhugs so/ /de'i bstan pa la 'di rab tu byung nas sde snod
63b4('dul ba): gsum par gyur te/ chos bzhin gyis dge 'dun gyi zhal ta pa byed do/ /re zhig cig na dgra bcom pa zhig la dge bskos bab ste/ des gtsug lag khang phyag dar bya bar brtsams pa dang / rlung
63b5('dul ba): langs pas phyag dar phan tshun du khyer bar gyur to/ /des bsam pa/ re zhig rlung zhi bar gyur gyi bar du gzhag go snyam pa las/ ji tsam na gtsug lag khang de ma phyags pa zhal ta pa des mthong
63b6('dul ba): nas| de kun nas dkris pa drag pos ngag rtsub po'i las phyung ba/ bran mo'i bu gang zhig dge bskos byed/ dgra bcom pa des mthong nas/ des bsam pa/ 'di kun nas dkris pa yin pas
63b7('dul ba): re zhig bzhag la phyis go bar bya'o/ /snyam nas/ gang gi tshe kun nas dkris pa dang bral ba de'i tshe de'i drung du song ste smras pa/ khyod kyis kho bo su yin shes sam/ des smras pa/ shes te/ khyod
64a1('dul ba): dang kho bo yang dag par rdzogs pa'i sangs rgyas 'od srung gi bstan pa la rab tu byung ba yin no/ /des smras pa/ gal te de lta yin mod kyi/ kho bos ni/ rab tu
64a2('dul ba): byung ba'i bya ba byas te/ /kho bo ni/ 'ching ba mtha' dag las grol ba yin la/ khyod ni/ 'ching ba mtha' dag gis bcings pa yin pas/ khyod kyis ngag rtsub po'i las phyung gi/ nyes pa la
64a3('dul ba): nyes par shogs shig dang / des na las de srab pa dang / yongs su zad pa dang / gtugs par 'gyur ro/ /des nyes pa las nyes par bshags pa/ sems can dmyal bar skye zhing bran
64a4('dul ba): mo'i bur 'gyur ba las/ de sems can dmyal bar ma skyes par tshe rabs lnga brgyar bran mo'i mngal du skyes te/ da ltar gyi bar du srid pa tha ma la yang bran mo'i mngal du skyes par gyur to/ /
64a5('dul ba): gang yang dge 'dun la bsnyen bkur byas pa des na/ phyug pa dang / nor mang ba dang / longs spyod che ba'i rigs su skyes so/ /gang yang de na bklags shing bton pas phung po la mkhas pa dang /
64a6('dul ba): khams la mkhas pa dang / skye mched la mkhas pa dang / rten cing 'brel par 'byung ba la mkhas par byas pa des na/ nga'i bstan pa la rab tu byung ste/ nyon mongs pa thams cad spangs nas dgra
64a7('dul ba): bcom pa mngon sum du byas so/ /dge slong dag /de lta bas na/ las gcig tu gnag pa rnams kyi rnam par smin pa gcig tu gnag pa yin/ gcig tu dkar ba rnams kyi rnam par smin
64b1('dul ba): pa ni/ gcig tu dkar ba yin/ 'dren ma rnams kyi ni/ 'dren ma yin no/ /dge slong dag /de lta bas na/ las gcig tu gnag pa rnams dang 'dren ma rnams ni/ spangs la/ las gcig tu dkar
64b2('dul ba): ba la brtsam par bya ste/ dge slong dag /khyed kyis de lta bu la bslab par bya'o/ /bcom ldan 'das kyis de skad ces bka' stsal nas/ dge slong dag yi rang ste/ bcom ldan 'das kyis gsungs
64b3('dul ba): pa la mngon par bstod do/ /gleng gzhi ni/ rgyal po'i khab na'o/ /de'i tshe rgyal po'i khab na/ klu'i rgyal po grog mkhar dang ri bo gnas so/ /de nyid kyi mthus/ dka' thub kyi chu lnga brgya yang rtag
64b4('dul ba): tu 'bab la/ chu mig dang / mtsho dang / mtshe'u rnams kyang skam par mi 'gyur/ lhas dus dus su char gyi rgyun legs par phab pas/ lo tog rnams kyang lhag par legs par 'gyur ro/ /
64b5('dul ba): gang gi tshe bcom ldan 'das kyis klu'i rgyal po dga' bo dang nye dga' bo gnyis btul ba na/ de gnyis ri rab kyi bang rim nas/ nyi ma re re zhing bcom ldan 'das la bsnyen bkur byed du 'ong
64b6('dul ba): ngo| |de nas klu'i rgyal po grog mkhar dang / ri bo 'di snyam du sems te/ klu'i rgyal po dga' bo dang / nye dga' bo 'di gnyis/ ri rab kyi bang rim nas nyi ma re re zhing bcom ldan 'das la
64b7('dul ba): bsnyen bkur byed cing 'ong na/ bdag cag 'di nyid na gnas bzhin du bcom ldan 'das la bsnyen bkur mi byed pa ni/ bzang po ma yin gyi/ ma la bdag cag gis kyang bcom ldan 'das
65a1('dul ba): la bsnyen bkur bya'o/ /snyam nas/ de gnyis bcom ldan 'das gang na ba der dong ste phyin nas/ bcom ldan 'das kyi zhabs gnyis la mgo bos phyag byas te/
65a2('dul ba): phyogs gcig tu 'dug go /phyogs gcig tu 'dug nas/ bcom ldan 'das kyis/ de gnyis la de 'dra ba'i chos bshad pa mdzad de/ de thos nas de gnyis sangs rgyas la skyabs su dong
65a3('dul ba): zhing / chos dang dge 'dun la'ang skyabs su dong nas bslab pa'i gzhi rnams blangs so/ /gang gi tshe bcom ldan 'das las skyabs su 'gro ba dang / bslab pa'i gzhi rnams blangs pa
65a4('dul ba): de'i tshe lus dang longs spyod lhag par 'phel bar gyur to/ /de gnyis bcom ldan 'das gang na ba der dong ste phyin nas/ bcom ldan 'das kyi zhabs gnyis la mgo bos phyag byas
65a5('dul ba): nas gsol ba/ bcom ldan 'das gang gi tshe bdag cag gis bcom ldan 'das la skyabs su mchis shing / bslab pa'i gzhi rnams mnos pa de'i tshe/ lus dang longs spyod lhag
65a6('dul ba): par 'phel bar gyur lags so/ /bcom ldan 'das/ gal te bcom ldan 'das kyis rjes su gnang na/ bdag rgya mtsho chen por 'jug lags so/ /bcom ldan 'das kyis bka'
65a7('dul ba): stsal pa/ klu'i dbang po dag /khyed rgyal po'i yul na gnas pa yin gyi/ rgyal po la rtogs shig /de gnyis kyis bsam pa dang / don gyis na/ bdag cag bcom ldan 'das kyis
65b1('dul ba): rjes su ma gnang ngo zhes smras nas/ de nyid na gnas so/ /klu'i rgyal po grog mkhar dang / ri bo'i kun tu spyod pa ni/ gal te nub mo bcom ldan 'das bltar 'gro na ni/ lha'i bu'i cha byad kyis so/
65b2('dul ba): 'on te nyin par na ni/ khyim bdag gi cha byad kyis so/ /de gnyis khyim bdag gi cha byad du byas shing nyin re zhing bcom ldan 'das la bsnyen bkur byed do/ /rgyal po gzugs can snying po rgyal
65b3('dul ba): rigs kyi mngon pa'i nga rgyal can gyi kun du spyod pa ni/ de gang gi tshe bcom ldan 'das blta bar 'gro ba de'i tshe/ 'ga' zhig bdag mthong na/ ldang bar mi byed pa med grang zhes mi gnang chen
65b4('dul ba): gtong bar byed de/ des mi gnang chen zhig mngags te/ kye/ nang rje song la bcom ldan 'das la su dag bsnyen bkur byed ltos shig /de song ba las ji tsam na/ khyim bdag gnyis shig
65b5('dul ba): mthong nas des bsam pa/ 'di gnyis ni/ lha'i yul na gnas pas ci'i phyir ldang bar mi byed snyam nas/ des rgyal po la smras pa/ lha khyim bdag gnyis shig mchis pa ni/ lha'i yul
65b6('dul ba): nyid na gnas pa lags so/ /rgyal po gzugs can snying pos bsam pa/ de gnyis kyis bdag mthong na ci'i phyir ldang bar mi byed kyi/ 'gro'o/ /snyam nas de nas bcom ldan 'das gang na
65b7('dul ba): ba der song ba dang / klu'i rgyal po grog mkhar dang / ri bos rgyal po gzugs can snying po mthong ngo / /mthong nas kyang bcom ldan 'das la 'di skad ces gsol to/ /bcom ldan 'das/ rgyal
66a1('dul ba): po gzugs can snying po mchis na/ ci/ re zhig rgyal po la bsti stang bgyi'am/ 'on te chos la bgyi/ bcom ldan 'das kyis bka' stsal pa/ klu'i
66a2('dul ba): dbang po dag / chos la bsti stang byos shig /dam pa'i chos la ni/ 'di ltar/ sangs rgyas bcom ldan 'das rnams kyang bla mar byed la/ chos la ni dgra bcom pa rnams kyang bla mar byed
66a3('dul ba): do| |tshigs su bcad de bka' stsal pa/ 'das pa'i sangs rgyas gang yin dang / /ma byon sangs rgyas gang yin dang / /da ltar sangs rgyas gang yin pa/ /mang po'i mya ngan 'joms mdzad
66a4('dul ba): pa| |bzhud dang bzhugs dang 'byon 'gyur ba/ /thams cad dam chos bla mar byed/ /'di ni sangs rgyas chos nyid yin/ /de bas 'dir bdag phan 'dod pa/ /bdag nyid chen por 'dod pa
66a5('dul ba): yis| |sangs rgyas bstan pa dran byas te/ /dam pa'i chos la bkur sti bya/ /de gnyis kyis ldang ba ma byas so/ /de nas rgyal po mi bzod pa skyes te/ des gsol pa/ bcom ldan 'das
66a6('dul ba): kyis chos bshad du gsol/ bcom ldan 'das kyis tshigs su bcad de bka' stsal pa/ zhe sdang dang ni 'khrug pa dang / /ma dad pa yi sems kyis ni/ /rdzogs pa'i sangs rgyas
66a7('dul ba): kyis bshad pa'i/ /dam chos shes par mi nus so/ /gang gis khros dang bag med pa'i/ /sems ni dul bar byas pa dang / /'di la mnar sems spangs pa des/ /legs par gsungs
66b1('dul ba): pa shes par 'gyur/ /rgyal pos bsam pa/ khyim bdag 'di gnyis 'ongs pas/ bcom ldan 'das kyis bdag gi chos nyan pa'i bar yang chad par gyur to snyam nas/ de stan las langs
66b2('dul ba): te/ bcom ldan 'das kyi zhabs gnyis la mgo bos phyag byas te song ngo / /de song nas blon po rnams la bsgo ba/ khyim bdag 'di gnyis gang gi tshe bcom ldan 'das kyi spyan snga nas
66b3('dul ba): dong ba de'i tshe khyed gnyis nga'i yul na ma 'dug cig ces sgos shig / de gnyis bcom ldan 'das kyi zhabs gnyis la mgo bos phyag 'tshal nas song ba dang / blon po bdag gis bsgo ba/
66b4('dul ba): lha'i zhal nas/ khyed cag gnyis nga'i yul na ma 'dug cig ces gsung ngo / /de gnyis kyis smras pa/ bka' bzhin 'tshal mchi'o/ /bsam pa/ bdag cag gnyis kyis/ yun ring po
66b5('dul ba): zhig nas bsam pa gang yin pa de ni tshegs chung dus grub bo/ /snyam mo/ /de nas 'od pa'i chu chen po nas phyung nas grog mo chung ngu'i nang du zhugs so/ /grog mo chung du nas grog mo chen por ro/ /grog mo
66b6('dul ba): chen po nas chu bran du'o/ /chu bran nas chu chen por ro/ /chu chen po nas rgya mtsho chen por te/ gang gi tshe rgya mtsho chen por zhugs pa de'i tshe/ de gnyis phyir zhing lus dang longs spyod shin tu 'phel bar
66b7('dul ba): gyur to/ /ji tsam dus gzhan zhig na/ rgyal po'i khab kyi dka' thub kyi chu lnga brgya dang / chu mig dang / mtsho dang / mtshe'u rnams kyang chung ba dang / yongs su zad pa dang / gtugs par gyur la
67a1('dul ba): thug / lhas kyang dus dus su char gyi rgyun legs par ma bab pas lo nyes par gyur te/ mu ge nyam nga ba dgon pa slong mo bas zas rnyed par dka' ba byung bar
67a2('dul ba): gyur to/ /rgyal pos bsam pa/ rgyal po'i khab 'di na klu'i rgyal po ri bo dang grog mkhar gnas te/ de gnyis kyi mthus/ dka' thub kyi chu lnga brgya yang 'bab/ chu mig dang / mtsho dang / mtshe'u
67a3('dul ba): rnams kyang chu che/ lhas kyang dus su char gyi rgyun legs par phab pa nyid kyis lo tog legs par rgyas par gyur na/ da ni/ dka' thub kyi chu lnga brgya dang / chu mig dang / mtsho dang / mtshe'u rnams
67a4('dul ba): kyang chung ba dang / yongs su zad pa dang / gtugs par gyur la thug /lhas kyang dus dus su char gyi rgyun legs par ma phab pas lo nyes par gyur te/ mu ge nyam nga ba dgon pa slong mo bas
67a5('dul ba): zas rnyed par dka' ba byung bar gyur na/ klu'i rgyal po ri bo dang / grog mkhar shi'am/ bya'i rgyal po nam mkha' lding gis khyer ba'am/ sbrul khas sdigs kyis bzung ba'am/ des
67a6('dul ba): 'jigs nas bros par ma gyur grang / de lta mod kyi/ sangs rgyas bcom ldan 'das ni/ thams cad mkhyen pa/ thams cad gzigs pa yin gyi/ ma la bdag gis bcom ldan 'das
67a7('dul ba): la zhu'o/ /snyam du bsam nas/ bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /
67b1('dul ba): phyogs gcig tu 'dug nas/ rgyal po gzugs can snying pos bcom ldan 'das la don de rgyas par gsol to/ /bcom ldan 'das kyis bka' stsal pa/ rgyal po chen po/ de gnyis ni/ shi
67b2('dul ba): ba yang ma yin/ bya'i rgyal po nam mkha' lding gis kyang ma khyer/ sbrul khas sdigs kyis kyang ma bzung / des 'jigs pas kyang ma bros mod kyi/ rgyal po khyod nyid kyis yul nas bskrad do/ /
67b3('dul ba): bcom ldan 'das/ bdag gis de gnyis mthong bar yang mi dran na/ de gnyis yul nas bskrad pa lta smos kyang ci 'tshal/ rgyal po chen po/ ngas khyod dran par bya'o/ /rgyal po chen po khyod kyis
67b4('dul ba): khyim bdag gnyis shig yul nas bskrad pa dran nam/ bcom ldan 'das/ dran lags so/ /de gnyis ni/ klu'i rgyal po ri po dang grog mkhar yin no/ /btsun pa/ de gnyis gang du mchis/
67b5('dul ba): rgya mtsho chen por dong ngo / /bdag gi yul ma rung bar gyur lags so/ /rgyal po chen po/ de gnyis la bzod pa byin cig dang / ma rung bar mi 'gyur ro/ /de gnyis rgya mtsho chen po na mchis na/
67b6('dul ba): ji ltar bzod pa stsal/ de gnyis tshes brgyad dang / bcu bzhi la khyim bdag gi cha byad du byas nas/ nga'i zhabs gnyis la phyag 'tshal du 'ongs pa dang / ngas rtags bstan gyis/ khyod kyis
67b7('dul ba): bzod pa byin cig / bcom ldan 'das/ ci/ bdag gis rkang pa gnyis la gtugs par bgyi'am/ rkang pa gnyis la gtugs par mi bya ste/ 'on kyang lag pa rkyongs la klu'i dbang po bzod par
68a1('dul ba): gsol lo/ /zhes smros shig dang bzod par 'gyur ro/ /rgyal pos de gnyis 'ongs pa la 'bad de sdod cing 'dug pa dang / ji tsam na/ de gnyis khyim bdag
68a2('dul ba): gi cha byad du byas nas bcom ldan 'das kyi spyan sngar 'ongs pa dang / de ma thag tu rgyal po yang 'ongs nas/ bcom ldan 'das kyis rtags bstan pa dang / rgyal pos lag pa mngon du brkyangs
68a3('dul ba): nas smras pa/ klu'i dbang po gnyis bzod par gsol lo/ /rgyal po chen po/ bzod par bgyi'o/ /gal te bzod par gyur na/ 'dir spyon cig /rgyal po chen po gang gi tshe bcom ldan 'das
68a4('dul ba): las bdag cag gis skyabs su 'gro ba dang / bslab pa'i gzhi rnams blangs pas de nyid kyi tshe bdag cag gi lus dang longs spyod skyes te/ gal te da che bzhin du 'dir 'ongs na/ yul ma
68a5('dul ba): ga d+ha ru yang mi shong bar 'gyur ro/ /'o na yul ma ga d+ha ma rung bar 'gyur mod/ ma rung bar mi 'gyur ro/ /ji ltar mi 'gyur/ khyod kyis kho bo cag gi khang bzang gnyis brtsigs la/
68a6('dul ba): zla ba drug cing dus mchod kyis shig dang / kho bo cag gi 'khor bzhag la/ dus mchod kyi tshe yang 'du bar bya'o/ /rgyal pos de bzhin du byed pa dang / de gnyis kyis 'khor dag kyang
68a7('dul ba): bzhag la/ dus mchod kyang rang nyid nyams su myong bar byed do/ /ji tsam dus gzhan zhig na/ de dag gi 'khor bag med par gnas pa na/ klu gdug pa dag gis glags rnyed nas/
68b1('dul ba): de dag gis ser ba dbab par brtsams so/ /rgyal po'i khab na/ bram ze ser ba'i sngags la mkhas pa gzhan zhig yod de/ des de bab cing bab pa dag bcad pa dang / de la yul ma ga d+ha na gnas
68b2('dul ba): pa'i skye bo'i tshogs kyis dbang thang byin no/ /lho phyogs na/ bram ze mes byin zhes bya ba ser ba'i sngags la mkhas pa zhig yod pa des/ byang phyogs na/ yul nus pa can zhes bya ba zhig yod de/
68b3('dul ba): de na rgyal po sde mchog ces bya ba rgyal srid byed du 'jug go /de'i yul na klu'i rgyal po rab mdzes kyi gnas yod de/ de na sman mthu che ba pha rol gnon pa yod par thos nas/ de'i ched 'gro'o/ /zhes
68b4('dul ba): de chas te/ rim gyis rgyal po'i khab tu phyin nas/ bram ze ser ba'i sngags 'chang ba de'i gnas su zhugs pa dang / ji tsam na/ ser ba chen po 'bab pa bram ze gnyug mar gnas pa des gcad
68b5('dul ba): par ma nus nas/ de phyir byung / nang du zhugs par byed pa dang / bram ze mes byin gyis dris pa/ mkhan po/ ci'i slad du mkhan po 'di phyir byung / nang du zhugs par mdzad des smras pa/ bu/ ser ba
68b6('dul ba): chen po bab pa gcad par ma nus par bas mod/ bdag gis dgum mo/ bu legs so/ /de chu nyung zhig la bzlas te gtor bas tshal pa brgyar gyes so/ /rgyal po'i khab kyi bram ze dang khyim
68b7('dul ba): bdag rnams mchog tu ngo mtshar du gyur nas rngan pa thogs te/ bram ze de'i khyim du dong nas smras pa/ mkhan po/ rgyal po'i khab kyi skye bo'i tshogs mngon par dga' bar gyur gyi/ rngan pa
69a1('dul ba): longs shig / ci'i phyir/ khyod kyis ser ba chen po khums pa'i slad du'o/ /des smras pa/ kho bos ni/ ma bcad de/ 'on kyang bram ze 'dis bcad do/ /de
69a2('dul ba): dag bram ze de'i drung du dong nas bram ze'i khye'u 'di nyid du 'dug cig dang / dbang thang sbyin no/ /de bzhin du gnas par bya'o/ /zhes de gnas so/ /des ser ba de dus tha gi tsam zhig gi bar
69a3('dul ba): du sngags kyis bgags te mi 'bab par gyur to/ /rgyal po'i khab kyi bram ze dang / khyim bdag rnams kyis smras pa/ shes ldan dag /bdag cag nyid kyi bsod nams kyis ser ba mi
69a4('dul ba): 'bab na/ ci'i phyir de la dbang thang sbyin zhes de rnams kyis bcad do/ /bram ze des sngags brtul nas yul nus pa can du song ba dang phyir yang ser ba 'bab par gyur to/ /de rnams bram ze
69a5('dul ba): de'i drung du song ste smras pa/ mkhan po/ bram ze'i khye'u de gar mchis/ des smras pa/ khyed cag gis de la bkur sti ma byas pas de song ngo / /mkhan po/ gal te mchis na/ bdag cag
69a6('dul ba): la sbron cig / de bzhin du bya'o/ /de yang rim gyis rgyal po sde mchog gang na ba der song ste phyin nas/ rgyal po sde mchog la rgyal ba dang / tshe spel ba dag byas nas smras pa/ lha khyod kyi
69a7('dul ba): yul na klu'i rgyal po rab mdzes zhes bgyi ba mchis pa de'i gnas na/ mod la mthu skyes pa zhes bya ba'i sman mchis kyi/ lhas de ston cig dang / lha'i skal ba yang dbul bar bgyi'o/ /
69b1('dul ba): rgyal pos smras pa/ kye bram ze/ klu'i rgyal po rab mdzes ni/ gtum po yin pas des khyod brlag par mi byed grang / lha/ re zhig bdag la sngags kyi mthu dang sman gyi mthu mchis te/ gal te
69b2('dul ba): klu'i rgyal po rab mdzes dang 'dra ba'i klu rnams kyis dzam+bu'i gling 'di lta ste/ bu ram shing gi tshal lam/ 'dam bu'i tshal bzhin gang bar gyur kyang / bdag gi ba spu gcig kyang bskyod par
69b3('dul ba): rngo mi thogs na/ klu'i rgyal po rab mdzes kyis lta smos kyang ci 'tshal/ 'on kyang lha'i mi dgum pa la thug pa 'ga' mchis sam/ bram ze/ yod do/ /lha/ dkri zhig dang / des de'i gnas ston par
69b4('dul ba): 'gyur ro/ /de nas rgyal pos mi de la bos te bsgo ba/ kye nang rje/ bram ze 'di la klu'i rgyal po rab mdzes kyi gnas ston cig /lha/ bka' bzhin 'tshal zhes mi des rgyal po'i ltar mnyan
69b5('dul ba): nas bram ze de khrid de chas so/ /ji tsam na/ mi ring ba zhig tu bsdad nas de la smras pa/ bram ze/ tshal sngo zhing sngo ba dag sbrengs pa pha bi mthong ngam/ mthong ngo / /de ni/ klu'i rgyal po rab mdzes
69b6('dul ba): kyi gnas yin no/ /de song ste/ des der mod la mthu bskyed pa zhes bya ba'i sman las khur du sbrags nas des de thogs te/ yul nus pa can du song nas rgyal po sde mchog gi skal pa byin te/
69b7('dul ba): rim gyis rgyal po'i khab tu phyin nas/ bram ze de nyid kyi khyim du zhugs so/ /de nas des rgyal po'i khab kyi bram ze dang khyim bdag rnams la sbran pa dang / de dag mchod yon thogs te lhags
70a1('dul ba): nas| bram ze'i khye'u 'di nyid du 'dug cig / dbang thang sbyin no/ /des smras pa/ khyed cag gis bkur sti ma byas pas kho bo mi 'dug go /de rnams kyis de gzhag
70a2('dul ba): par gal gyis 'chu bar brtsams te gsol ba btab pa dang / khas blangs nas de dag gis 'tsho ba'i ris bcad do/ /'jig rten ni/ phun sum tshogs pa 'dod kyi/ rgyud pa dang mi mthun pas/
70a3('dul ba): des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur spyod par byed pa
70a4('dul ba): na| khye'u zhig btsas te/ des de'i ming ri bo can zhes bya bar btags so/ /de/ yang rtse bar byed/ dga' bar byed/ dga' mgur spyod par byed pa na bu mo zhig btsas te/ de'i ming ni/ ser
70a5('dul ba): ba zhes bya bar btags so/ /bram ze mo ni/ 'khor bral zhes bya'o/ /mna' ma ni/ klog ces bya'o/ /des bsam pa/ yang dang yang du ser ba gcod cing ci las med yun ring rab tu sngags kyis
70a6('dul ba): bgag par bya'o/ /zhes des yun ring por sngags kyis bgag pa byas te bzhag pas ser ba mi 'bab par gyur to/ /rgyal po'i khab kyi bram ze dang khyim bdag rnams kyis smras pa/ bdag
70a7('dul ba): kho na'i bsod nams kyi mthus ser ba mi 'bab na/ ci'i phyir dbang thang sbyin zhes de rnams kyis bcad do/ /bram ze de phrag dog gis zil gyis non pas bu yang sngags kyi tshig rnams 'dzin
70b1('dul ba): du ma bcug go / bde ba la chags pas kha ton yang ma byas la/ sman yang skam du ma bcug go /des sngags kyi tshig rnams ni/ bsam na brjed/ sman ni/ ma bskams pas rul bar gyur
70b2('dul ba): to| |de rgyal po'i khab kyi bram ze dang khyim bdag rnams la snying na ches nas/ de rnams la klan ka btsal ba'i phyir mu stegs kyi gnas dang / dka' thub kyi tshal de dang de dag tu song nas dris pa/ shes
70b3('dul ba): ldan dag / gang gis gang bsam pa dang / gang don du gnyer ba de la thams cad 'grub par 'gyur ba'i thabs lta ci yod/ de na kha cig gis smras pa/ mer zhugs shig /kha cig gis smras pa/ dug
70b4('dul ba): zo zhig / kha cig gis smras pa/ g.yang sa nas bdag nyid mchongs shig /kha cig gis smras pa/ bdag rang gi ske la thag pa thogs te/ shing gi yal ga las 'phyang du chug cig /ces thams cad
70b5('dul ba): kyis 'chi ba'i thabs bstan gyi/ nges par 'byung ba'i thabs ni/ ma yin pas/ de rim gyis 'od ma'i tshal du song ngo / /des dge slong zhig mthong nas dris pa/ 'phags pa/ gang gis gang bsam pa
70b6('dul ba): dang gang don du gnyer ba de la thams cad 'grub par 'gyur ba'i thabs lta 'ga' mchis sam/ de smras pa/ bcom ldan 'das las rab tu phyung zhig /der ci zhig bgyi/ der ji srid 'tsho'i bar du
70b7('dul ba): tshangs par spyod pa yang spyad par bya/ bsam gtan dang gdon pa dang ldan par yang gnas par bya ste/ gal te re zhig mthong ba'i chos nyid la kun shes pa thob pa na/ des na de nyid khyod kyi sdug bsngal
71a1('dul ba): gyi mthar phyin pa yin no/ /'on te sbyor ba'i lhag ma dang bcas bzhin dus byed na/ gang bsam pa dang / gang don du gnyer ba de la thams cad 'grub par 'gyur
71a2('dul ba): ro| |'phags pa/ /de ni rngo mi thogs na/ gzhan yang cung zad ci mchis/ sangs rgyas la sogs pa dge slong gi dge 'dun spyan drongs la gdugs tshod gsol cig /de yang rngo mi thogs na/
71a3('dul ba): gzhan bstan du gsol/ bum pa bzang po lta bu'i nyan thos chen po bzhi spyan drongs la gdugs tshod gsol te/ smon lam thob cig dang / gang bsam pa dang gang don du gnyer ba de
71a4('dul ba): thams cad 'grub bo/ /'phags pa/ de ni/ rngo thogs kyi/ bgyi'o/ /zhes bum pa bzang po lta bu'i nyan thos chen po bzhi spyan drangs te/ gdugs tshod gsol nas smon lam btab pa/
71a5('dul ba): dge ba'i rtsa ba 'dis/ rab mdzes klu'i gnas nas bsad la bdag der skye zhing de nas rgyal po'i khab kyi mi rnams la gnod pa byed par gyur cig /ces smon lam btab bo/ /de la chung mas
71a6('dul ba): dris pa/ rje'i sras/ smon lam ci zhig btab/ dge ba'i rtsa ba 'dis/ rab mdzes klu'i gnas nas bsad la bdag der skye zhing de nas rgyal po'i khab kyi mi rnams la gnod pa byed par
71a7('dul ba): gyur cig / ces smon lam btab bo/ /legs te/ bdag kyang khyod kyi chung mar gyur cig /bus smras pa/ bdag kyang khyod kyi bur gyur cig /de bzhin du bu mos smras pa/ bdag kyang
71b1('dul ba): khyod kyi bu mor gyur cig/ de bzhin du mna' mas smras pa/ bdag kyang mna' mar gyur cig/ ces byas nas/ de rnams khyim rnying pa zhig tu zhugs te nyal ba dang / sprin kha dog lnga pa las
71b2('dul ba): char babs te/ rtsig pa 'gyel bas non te kha btag go /klu rab mdzes shi 'phos nas 'khor drug khri dang skyes nas/ de yang rab mdzes zhes bya bar grags so/ /chung ma 'khor bral zhes
71b3('dul ba): bya'o| |bu ni/ ri bo can zhes bya'o/ /bu mo ni/ ser ba zhes bya'o/ /mna' ma ni/ klog ces bya'o/ /chos nyid kyis/ klu'am/ klu'i bu mo skyes nas ring po ma lon par gnas gsum dran par 'gyur te/
71b4('dul ba): gang nas shi 'phos pa dang / gang du skyes pa dang / las gang gis yin pa'o/ /des bltas na/ mi las shi 'phos so/ /gang du skyes she na/ klu rnams su'o/ /las gang gis she na/ smon lam
71b5('dul ba): gyi dbang gis so/ /ci'i phyir snyam na/ rgyal po'i khab kyi mi rnams la gnod pa bya ba'i phyir ro/ /des bsam pa/ ci/ lo tog ji lta ba bzhin du skyes pa la bya na/ mi rnams kyi sdug bsngal skye bar
71b6('dul ba): 'gyur ram/ 'on te ma skyes pa rnams la 'gyur snyam na/ des ji ltar skyes pa la byas pa ltar ma skyes pa la ni de ltar ma yin par mthong nas/ des 'khor rnams la bsgo ba/ shes ldan tshur
71b7('dul ba): shog/ yul ma ga d+har dengs la char pas lo tog thams cad skrun cig/ de rnams kyis lo tog thams cad bskrun pa dang / de nas drug stong gi 'khor dang / gshol mda' tsam gyi char
72a1('dul ba): gyi rgyun gyis ji ltar yul ma ga d+har sog ma yang khyer ba de lta bu'i char gyi rgyun dbab par brtsams so/ /de nas de dag phan tshun du smras pa/ sog ma yang klu 'dis
72a2('dul ba): 'phrog go/ zhes de'i ming sog ma med ces bya bar thogs so/ /sdom la/ rgyal po'i khab dang nA lan+da/ /'od ma'i dbyug pa dmar bu'i grong / /chu bo gang+gA sprin brtsegs dang / /sgra chen yangs pa
72a3('dul ba): tha ma yin/ /sangs rgyas bcom ldan 'das rgyal po'i khab 'od ma'i tshal bya ka lan+da ka gnas pa na bzhugs so/ /gang gi tshe gzhon nu ma skyes dgra lhas sbyin gyis rbad nas/ pha chos kyi rgyal
72a4('dul ba): po| chos dang ldan pa bsad de rang nyid kyis cod pan bcings nas/ rgyal por zhugs pa de'i tshe bcom ldan 'das la bkur sti ma yin pa mang po bya bar brtsams te/ dgongs pa man chad
72a5('dul ba): bya ba'i phyir glang po che nor skyong dang / khyi gtum po za ba dag rbad pa dang / de'i ma/ lus 'phags mas smras pa/ bu/ bcom ldan 'das la bkur sti ma yin pa ma byed cig /sangs
72a6('dul ba): rgyas bcom ldan 'das rnams ni/ bkur sti ma yin pas bsnyengs pa yin gyi/ rgyal po'i khab nas bzhud de gnod par gyur ta re/ bcom ldan 'das kyi mthus yul ang+ga dang / ma
72a7('dul ba): ga d+ha rnams 'byor cing nyams dga' ba yin no/ /snying rnyog pa can des smras pa/ ci/ gang na bcom ldan 'das med pa'i yul de dag zhig pa dang / stongs par gyur tam/ de nas
72b1('dul ba): thams cad kyi thams cad du bzlog kyang ma btub nas/ bcom ldan 'das kyis dgongs pa/ gzhon nu ma skyes dgra 'di/ bsod nams ma yin pa mang du gsog gi/ ngas 'di gzhi med pa'i
72b2('dul ba): dad pa la gzhag tu re zhig de'i dus la ma bab pas mnyan yod du gshegs so/ /snyam nas/ de nas bcom ldan 'das nyan thos kyi dge 'dun dang thabs cig tu mnyan yod gang na ba der rgyu
72b3('dul ba): zhing gshegs te rim gyis rgyu zhing gshegs pa na mnyan yod du byon nas/ mnyan yod du rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mtha'i rgyal phran
72b4('dul ba): dag gis bcom ldan 'das la ma skyes dgras bkur sti ma yin pa byas pas de bkur sti ma yin pas bsnyengs nas rgyal po'i khab nas gshegs te mnyan yod du byon to/ /zhes thos nas/ de
72b5('dul ba): dag 'di snyam du sems te/ re zhig rgyal po sdig can des/ pha chos kyi rgyal po/ chos dang ldan pa bsad na/ des kyang mchog nas bcom ldan 'das lha dang / lha ma yin dang / mi rnams
72b6('dul ba): kyis mchod pa de la yang bkur sti ma yin pa byas te/ sangs rgyas bcom ldan 'das rnams ni/ bkur sti ma yin pas bsnyengs pa yin pas/ de nas bcom ldan 'das rgyal po'i khab nas
72b7('dul ba): gshegs te mnyan yod du byon par gyur pas/ de yong ye rgyal srid las dbyung bar bya'o/ /snyam nas de dag gis phan tshun pho nyas bzlugs nas blo gros gcig tu byas te/ dpung gi
73a1('dul ba): tshogs yan lag bzhi pa go bskon pa/ glang po che ba'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs dang rgyal po'i
73a2('dul ba): khab tu dong ste/ lo bcom nas phru mar bskor te 'khod de/ klu'i rgyal po sog ma med kyis kyang ser ba'i rgyun phab pas lo tog lhag ma rnams ma rung par byas so/ /dka' thub kyi chu
73a3('dul ba): lnga brgya dang / chu mig dang / mtsho dang / mtshe'u rnams bskams la thug pas mu ge byung bar gyur to/ /chu lhag ma gzhan dag kyang mtha'i rgyal phran dag gis dug gis ma rung bar
73a4('dul ba): byas so/ /de nas ma skyes dgra /sdug bsngal mi bzang pa/ rtsub pa/ nyam nga bar gyur pa la mi ma yin pa dag gis glags rnyed de rma la thal bas btab pa ltar mi ngas gyung ste/ khyogs
73a5('dul ba): dang khyogs 'drud par gyur te/ de nas rgyal po ma skyes dgra/ gnod pa brgya phrag du mas snying dkrugs pas lag pa 'gram pa la gtad de sems khong du chud cing 'dug go /de nas
73a6('dul ba): lus 'phags mas smras pa/ bu/ ci'i phyir sems khong du chud/ yum/ gnod pa brgya phrag du ma dag byung bar gyur to/ /bu/ kho mos sngar khyod la bcom ldan 'das la
73a7('dul ba): bkur sti ma yin pa ma byed cig/ / //'dul ba gzhi/ bam po nyi shu drug pa/ sangs rgyas bcom ldan 'das rnams ni/ bkur sti ma yin pas bsnyengs pa yin gyi/
73b1('dul ba): bcom ldan 'das rgyal po'i khab nas bzhud de gnod par gyur ta re zhes ma smras sam/ de ni/ 'di yin no/ /yum/ de la ji ltar bsgrub par bgyi/ bu/ bcom ldan 'das la bzod par
73b2('dul ba): gsol cig/ yum/ bcom ldan 'das kyi spyan sngar mchis pa'i rngo mi thogs lags so/ /bu/ khyod kyis sangs rgyas bcom ldan 'das rnams ni/ tsan+dan dang ste'ur mnyam pa/ khong khro ba
73b3('dul ba): dang rjes su chags pa spangs pa yin no/ /zhes ma thos sam/ gal te 'ga' zhig gis bcom ldan 'das kyi phyag dpung pa gcig la ste'us 'jog par byed la/ gcig shos la
73b4('dul ba): tsan+dan sa mchog gis nyug par byed na/ de la/ bcom ldan 'das rjes su chags pa yang mi mnga'/ khong khro ba yang mi mnga'o/ /de nas lus 'phags ma'i bu rgyal po ma skyes dgras mi
73b5('dul ba): zhig la smras pa/ kye nang rje tshur shog/ khyod bcom ldan 'das gang na ba der song la son nas/ kho bo'i tshig gis bcom ldan 'das kyi zhabs gnyis la mgo bos phyag byas te/ gnod
73b6('dul ba): pa chung ngam/ nyam nga ba nyung ngam/ bskyod pa yang ngam/ 'tsho'am/ gnod pa mi mnga'am/ stobs dang bde ba la reg par bzhugs sam zhes snyun gsol la/ 'di skad ces kyang gsol
73b7('dul ba): cig| btsun pa/ lus 'phags ma'i bu yul ma ga d+ha'i rgyal po ma skyes dgra'i mchid nas/ btsun pa/ bu ngan pa ni/ mchis kyi/ pha ngan pa ni/ ma mchis pas/ bcom ldan 'das thugs
74a1('dul ba): brtse ba nye bar bzung ste/ rgyal po'i khab tu gshegs par gsol/ gal te bcom ldan 'das ma gshegs na/ ring por mi thogs pa kho nar rgyal
74a2('dul ba): po'i khab kyi grong khyer stongs te ming lus par 'gyur ro/ /zhes gsol cig/ lha/ bka' bzhin 'tshal zhes mi des ma ga d+ha'i rgyal po ma skyes dgra'i ltar mnyan nas chas te/
74a3('dul ba): rim gyis mnyan yod du phyin nas/ bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug
74a4('dul ba): go |phyogs gcig tu 'dug nas mi des/ bcom ldan 'das la 'di skad ces gsol to/ /btsun pa/ lus 'phags ma'i bu yul ma ga d+ha'i rgyal po ma skyes dgras bcom ldan
74a5('dul ba): 'das kyi zhabs gnyis la mgo bos phyag 'tshal te/ gnod pa chung ngam/ nyam nga ba nyung ngam zhes bya ba nas bde ba la reg par bzhugs sam/ zhes snyun gsol lags so/ /zhes
74a6('dul ba): bya ba'i bar gong ma bzhin du'o/ /kye/ mi khyod dang / lus 'phags ma'i bu yul ma ga d+ha'i rgyal po ma skyes dgra bde bar gyur cig/ btsun pa/ lus 'phags ma'i bu yul ma ga
74a7('dul ba): d+ha'i rgyal po ma skyes dgra'i mchid nas/ btsun pa/ bu ngan pa ni/ mchis kyi/ pha ngan pa ni/ ma mchis pas/ bcom ldan 'das thugs brtse ba nye bar bzung ste/ rgyal po'i
74b1('dul ba): khab tu gshegs su gsol/ gal te bcom ldan 'das ma gshegs na zhes bya ba nas ming lus par 'gyur ro/ /zhes bya ba'i bar gong ma bzhin du'o/ /bcom ldan 'das cang mi gsung bas mi de la
74b2('dul ba): gnang ngo / /de nas mi de bcom ldan 'das cang mi gsung bas gnang bar rig nas/ bcom ldan 'das kyi spyan snga nas song ngo / /de nas bcom ldan 'das ji srid bzhed kyi bar du mnyan yod du bzhugs nas/
74b3('dul ba): nyan thos kyi dge 'dun dang thabs cig tu rgyal po'i khab gang na ba der rgyu zhing gshegs te/ rim gyis rgyu zhing gshegs pa na yul ma ga d+har byon to/ /bcom ldan 'das kyi mthus rlung gtong ba'i
74b4('dul ba): lha'i bu rnams kyis ni/ dug gis ma rung bar byas pa'i chu de dag bskams so/ /char pa 'bebs pa'i lha'i bu rnams kyis ni/ yan lag brgyad dang ldan pa'i chus bkang ngo / /lha rnams ni/ char pa
74b5('dul ba): 'bebs pa la zhugs so/ /sangs rgyas la mngon par dad pa'i lha rnams kyis ni/ rgyal po'i khab nas mi ma yin pa rnams bskrad nas mi ngas zhi bar 'gyur ro/ /mtha'i rgyal phran dag gis ni/ bcom
74b6('dul ba): ldan 'das gshegs pa mthong nas grong khyer bskor ba btang ste dong ngo / /tshong pa rnams kyis ni/ zong dag bkram mo/ /bzo phal pa gzhan dag gis ni/ rang rang byed par brtsams so/ /yul so
74b7('dul ba): so na gnas pa'i tshong pa rnams dang / ded dpon rnams ni/ zong dang 'jug par brtsams so/ /lo ni/ legs par gyur to/ /lam po che dang / srang dang / sum mdo dang / bzhi mdo rnams su
75a1('dul ba): ni| bcom ldan 'das kyi bdag nyid chen po sgrog par gyur to/ /mu stegs pa rnams ni bag 'khums par gyur to/ /skye bo'i tshogs rnams ni/ rab tu dga'
75a2('dul ba): bar gyur to/ /lus 'phags ma'i bu yul ma ga d+ha'i rgyal po ma skyes dgras/ bcom ldan 'das yul ma ga d+har gshegs so zhes thos so/ /thos nas kyang snying dga' ba dang / mgu
75a3('dul ba): ba dang / rab tu dga' ba dang / dga' ba rgya chen po dang / yid bde ba skyes nas/ blon po rnams la smras pa/ shes ldan dag/ dengs la/ bcom ldan 'das kyi phyir dpag tshad phyed
75a4('dul ba): dang gsum gyi lam bstar ba dang / grong khyer dag bzang por byos shig /rgyal po'i khab kyi grong khyer thams cad kyang rdo ba dang / gseg ma dang / gyo mo sel te tsan+dan gyi chus chag chag
75a5('dul ba): thob la dar gyi chun 'phyang mang po pyongs shig / dri zhim po'i pog phor dag shoms la/ gdugs dang rgyal mtshan dag tshugs shig /bar bar du me tog gi gzhal med mdzes pa dag byos
75a6('dul ba): shig| lha/ bka' bzhin 'tshal zhes blon po rnams kyis lus 'phags ma'i bu yul ma ga d+ha'i rgyal po ma skyes dgra'i ltar mnyan nas thams cad rgyas par byed du bcug go/ de
75a7('dul ba): nas lus 'phags ma'i bu yul ma ga d+ha'i rgyal po ma skyes dgra/ rgyal po chen po'i 'byor pa dang / rgyal po chen po'i mthus/ bdag nyid dpung gi tshogs yan lag bzhi dang bsur song
75b1('dul ba): ngo| |de nas bcom ldan 'das dul pa 'khor du ba/ zhi ba 'khor zhi ba/ grol ba 'khor grol ba/ dbugs phyin pa 'khor dbugs phyin pa/ rnam par dul ba 'khor rnam par dul ba/ dgra
75b2('dul ba): bcom pa 'khor dgra bcom pa/ 'dod chags dang bral ba 'khor 'dod chags dang bral/ mdzes par 'khor mdzes pa/ khyu mchog ba lang gi tshogs kyis bskor ba lta bu/ glang po che glang
75b3('dul ba): po che'i phru gu'i tshogs kyis bskor ba lta bu/ seng ge mche ba can gyi tshogs kyis bskor ba lta bu/ ngang pa'i rgyal po ngang pa'i tshogs kyis bskor ba lta bu/ nam mkha' lding 'dab chags kyi
75b4('dul ba): tshogs kyis bskor ba lta bu/ bram ze slob ma'i tshogs kyis bskor ba lta bu/ sman pa mkhas pa nad pa'i tshogs kyis bskor ba lta bu/ dpa' bo dmag gi tshogs kyis bskor ba lta bu/ lam
75b5('dul ba): mkhan 'gron po'i tshogs kyis bskor ba lta bu/ ded dpon tshong pa'i tshogs kyis bskor ba lta bu/ tshong dpon rang gi skye bos bskor ba lta bu/ rgyal phran blon po'i tshogs
75b6('dul ba): kyis bskor ba lta bu/ 'khor los bsgyur ba bu stong gis bskor ba lta bu/ zla ba rgyu skar gyi tshogs kyis bskor ba lta bu/ nyi ma 'od zer stong gis bskor ba lta bu/ yul 'khor skyong dri
75b7('dul ba): pa'i tshogs kyis bskor ba lta bu/ lus 'phags po grul bum gyi tshogs kyis bskor ba lta bu/ mig mi bzang klu'i tshogs kyis bskor ba lta bu/ nor sbyin gnod sbyin gyi tshogs kyis bskor
76a1('dul ba): ba lta bu/ thag bzang ris lha ma yin gyi tshogs kyis bskor ba lta bu/ brgya byin sum cu rtsa gsum pa'i tshogs kyis bskor ba lta bu/ tshangs pa tshangs ris kyi
76a2('dul ba): tshogs kyis bskor ba lta bu rgya mtsho mi g.yo ba lta bu/ sprin chu dang bcas pa lta bu/ glang po che dam pa rgyags pa dang bral ba ltar dbang po rnams shin tu dul bsam g.yeng pa'i spyod
76a3('dul ba): pa can/ sku skyes bu chen po'i mtshan sum cu rtsa gnyis kyis kun nas brgyan pa/ dpe byad bzang po brgyad cus mdzes par byas pa/ sku 'od 'dom gang gis brgyan pa/ nyi ma stong gi 'od zer
76a4('dul ba): bas lhag pa/ rin po che'i ri bo 'gro ba ltar kun nas mdzes pa/ stobs bcu dang / mi 'jigs pa bzhi dang / ma 'dres pa gsum dang / dran pa nye bar gzhag pa dang / thugs rje chen po
76a5('dul ba): dang ldan pa/ dge slong gi dge 'dun rab tu mang po dang lus 'phags ma'i bu yul ma ga d+ha'i rgyal po ma skyes dgra dang / lha brgya stong phrag du mas zham ring byas te rgyal po'i khab kyi
76a6('dul ba): grong khyer du gshegs so/ /gang gi tshe bcom ldan 'das rgyal po'i khab tu zhugs te/ mngon par 'du byed pa dang bcas pas/ grong khyer gyi sgo'i them pa la zhabs g.yas pas
76a7('dul ba): mnan pa de'i tshes rnam pa drug tu g.yos par gyur te/ sa chen po 'di g.yos/ rab tu g.yos/ kun tu rab tu g.yos/ ldeg /rab tu ldeg /kun tu rab tu ldeg cing / shar phyogs
76b1('dul ba): mtho na nub phyogs dma'/ nub phyogs mtho na shar phyogs dma'/ lho phyogs mtho na byang phyogs dma'/ byang phyogs mtho na lho phyogs dma'/ mtha' mtho na dbus dma'/ dbus mtho
76b2('dul ba): na mtha' dma' bar gyur to/ /'jig rten 'di/ 'jig rten gyi bar dang bcas pa thams cad kyang snang ba rgya chen pos gsal bar gyur to/ /lhas kyang bar snang la rnga brdungs so/ /nam mkha'
76b3('dul ba): la gnas pa'i lha rnams kyis ni/ bcom ldan 'das kyi steng nas lha'i me tog ut+pa la dang / pad+ma dang / ku mu da dang / pad+ma dkar po dang / a ka ru'i phye ma dang / rgya spos kyi phye ma dang / gur
76b4('dul ba): gum gyi phye ma dang / ta ma la'i lo ma'i phye ma dang / lha'i me tog man dA ra ba dang / gos dag 'thor bar byed de/ bcom ldan 'das grong khyer du gshegs pa na/ de lta bu'i ya mtshan dag
76b5('dul ba): byung bar gyur to/ /gzhan yang / dog pa dag ni/ yangs par gyur to/ /dma' ba dag ni/ mtho bar gyur to/ /mtho ba dag ni/ phya le bar gyur to/ /glang po che dag ni/ skad 'byin par gyur
76b6('dul ba): to| |rta dag kyang skad 'byin par gyur to/ /khyu mchog dag kyang skad 'byin par gyur to/ /khyim gyi nang na bzhag pa'i snod sna tshogs dag ni/ ma brdungs par rang sgra 'byin par gyur te/ long
76b7('dul ba): ba rnams kyis ni/ mig thob par gyur to/ /'on pa rnams ni/ rna bas sgra thos par gyur to/ /lkugs pa rnams ni/ smra nus par gyur to/ /dbang po lhag ma ma tshang ba rnams ni/ dbang po so sor
77a1('dul ba): thob par gyur to/ /chang gis myos pa rnams ni/ myos pa dang bral bar gyur to/ /dug 'thungs pa dag zhi bar gyur to/ /phan tshun 'khon byung ba rnams ni/ mdza'
77a2('dul ba): bar gyur to/ /sbrum ma dag ni/ bde bar btsas par gyur to/ /btson du bcings pa dag ni/ thar par gyur to/ /nor med pa dag ni/ nor rnyed par gyur to/ /de lta bu'i 'byor pa de mthong nas/
77a3('dul ba): dge bsnyen zhig gis tshigs su bcad de smras pa/ yul gang zhig tu 'jig rten gtso bor gshegs pa der/ /lo nyes mi ngas dang ni phyi dgra'i 'jigs pa med/ /lha rnams char 'bebs
77a4('dul ba): skye bo bsod nams rab tu byed/ /der ni ya mtshan rgya phrag gzhan yang 'byung bar 'gyur/ /de nas bcom ldan 'das rgyal po'i khab tu zhugs te/ skye bo'i tshogs dbugs phyung nas
77a5('dul ba): rgyal po'i khab nas byung ste 'od ma'i tshal du gshegs so/ /de nas lus 'phags ma'i bu yul ma ga d+ha'i rgyal po ma skyes dgra bcom ldan 'das gang na ba der song ste phyin nas/ bcom
77a6('dul ba): ldan 'das kyis zhabs gnyis la mgo bos phyag byas te phyogs gcig tu 'dug go/ phyogs gcig tu 'dug pa dang / bcom ldan 'das kyis/ lus 'phags ma'i bu yul ma ga
77a7('dul ba): d+ha'i rgyal po ma skyes dgra la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par gzengs bstod par mdzad ces bya
77b1('dul ba): ba nas yang dag par rab tu dga' bar mdzad nas cang mi gsung ngo / /zhes bya ba'i bar gong ma bzhin du'o/ /de nas lus 'phags ma'i bu yul ma ga d+ha'i rgyal po ma skyes dgra/ bcom ldan 'das kyis bka'
77b2('dul ba): stsal pa la mngon par bstod de/ rjes su yi rang nas stan las langs te/ bla gos phrag pa gcig tu gzar nas/ bcom ldan 'das gang na ba de logs su thal mo sbyar ba btud de/ bcom ldan
77b3('dul ba): 'das la 'di skad ces gsol to/ /bcom ldan 'das dge slong gi dge 'dun dang thabs cig la bdag gis dgung zla gsum du na bza' chos gos dang / bsod snyoms dang / gzims cha dang /
77b4('dul ba): snyun dpyad kyi rkyen sman dang / yo byad 'bul zhing mchis na/ gnang bar mdzad du gsol/ bcom ldan 'das kyis lus 'phags ma'i bu yul ma ga d+ha'i rgyal po ma skyes dgra la cang mi
77b5('dul ba): gsung bas gnang ngo / /de nas lus 'phags ma'i bu yul ma ga d+ha'i rgyal po ma skyes dgras/ bcom ldan 'das cang mi gsung bas gnang bar rig nas/ bcom ldan 'das kyi zhabs
77b6('dul ba): gnyis la mgo bos phyag 'tshal te stan las langs te song ngo / /bcom ldan 'das dge slong gi dge 'dun dang thabs cig tu lus 'phags ma'i bu yul ma ga d+ha'i rgyal po ma skyes dgras/
77b7('dul ba): zla ba gsum du na bza' chos gos dang / bsod snyoms dang / gzims dang / snyun dpyad kyi rkyen sman dang / yo byad rnams kyis bsnyen bkur byas so/ /de nas sangs rgyas la mngon par dga'
78a1('dul ba): ba'i lha rnams kyis/ mi ngas de bskrad nas rgyal po'i khab nas byung nas sgra sgrog ces bya ba'i nang du byung ste yangs pa can du 'dug nas/ yangs pa can gyi skye bo'i
78a2('dul ba): tshogs la mi ngas byung bar gyur te khyogs dang khyogs 'drud par gyur to/ /yangs pa can na bram ze mdun na 'don mda' bo che zhes bya ba zhig gnas pa de'i rmi lam na/ yangs pa can na gnas
78a3('dul ba): pa'i lha zhig gis smras pa/ gal te mi 'dul kha lo sgyur ba'i mchog /shAkya'i rigs dag pa yi bcom ldan 'das/ /yangs pa can du gshegs par gyur na ni/ /gnod pa rnams ni rnam par 'jig
78a4('dul ba): par 'gyur/ /des nam langs nas yangs pa can gyi li tsa byi rnams la smras pa/ shes ldan dag /bdag gi rmi lam 'di 'dra ba zhig mthong ngo / /de rnams kyis smras pa/ shes ldan dag/
78a5('dul ba): de la ji ltar bsgrub par bya/ des bcom ldan 'das kyi spyan sngar pho nya su zhig gtang zhes phan tshun bgro bar brtsams pa dang / mdun na 'don dma' bo che 'di nyid thams cad du nus pa
78a6('dul ba): yin la/ bdag cag la byams pa yin gyi/ gtang ngo / /de la de dag gis smras pa/ bcom ldan 'das gang na ba der song la phyin nas/ bdag cag gi tshig gis bcom ldan 'das
78a7('dul ba): kyi zhabs gnyis la mgo bos phyag byos la/ gnod pa chung ngam/ nyam nga ba nyung ngam zhes bya ba nas snyun gsol la zhes bya ba'i bar gong ma bzhin du'o/ /'di skad ces kyang gsol
78b1('dul ba): cig |btsun pa/ yangs pa can gyi tshogs kyi mchid nas/ bcom ldan 'das yangs pa can du gshegs su gsol/ gal te bcom ldan 'das yangs pa can du ma gshegs na/ ring por mi thogs pa
78b2('dul ba): kho nar yangs pa can stongs shing ming lus par 'gyur zhes gsol cig / des smras pa/ shes ldan dag /lus 'phags ma'i bu yul ma ga d+ha'i rgyal po ma skyes dgra ni/ khyed la yun ring du
78b3('dul ba): gnod pa byed pa'i phyir rgol ba dgra bor gyur pa yin pas/ bdag la gnod pa byed par mi 'gyur grang / de dag gis tshigs su bcad de smras pa/ yul 'khor gzhan dang 'gyed par yang //
78b4('dul ba): pho nya mi gsod ces grag na/ /khyod ni rgyal ba'i pho nya yin/ /kun gyis mi gsod smos ci dgos/ /de nas mdun na 'don mda' bo che/ dge mtshan dang / bkra shis dang / bde legs su
78b5('dul ba): 'gyur ba dag byas te/ rim gyis rgyal po'i khab tu phyin nas/ de lam gyis dub pa bsal te/ bcom ldan 'das gang na ba der song ste phyin nas/ bcom ldan 'das dang lhan cig mngon du
78b6('dul ba): yang dag par dga' bar 'gyur ba dang / yang dag par mgu bar 'gyur ba'i gtam rnam pa sna tshogs byas nas phyogs gcig tu 'dug go/ phyogs gcig tu 'dug nas mdun na 'don mda'
78b7('dul ba): bo ches/ bcom ldan 'das la 'di skad ces gsol to/ /kye go'u ta ma/ yangs pa can gyi tshogs bcom ldan 'das go'u ta ma'i zhabs gnyis la mgo bos phyag 'tshal te/ gnod pa
79a1('dul ba): chung ngam/ nyam nga ba nyung ngam/ bskyod pa yang ngam/ 'tsho'am/ gnod pa ma mchis sam/ stobs dang bde ba la reg par spyod dam zhes snyun gsol lags
79a2('dul ba): so| |mda' bo che khyod dang / yangs pa can gyi tshogs bde bar gyur cig /kye go'u ta ma/ yangs pa can gyi tshogs kyi mchid nas/ bcom ldan 'das yangs pa can du gshegs su gsol/
79a3('dul ba): gal te bcom ldan 'das yangs pa can du ma gshegs na/ ring por mi thogs pa kho nar yangs pa can stong shing ming tsam lus par 'gyur ro zhes mchi'o/ /bcom ldan 'das kyis bka'
79a4('dul ba): stsal pa/ mda' bo che/ 'dir nga nyan thos kyi dge 'dun dang thabs cig tu lus 'phags ma'i bu yul ma ga d+ha'i rgyal po ma skyes dgras/ zla ba gsum du yo byad thams cad kyis bstabs
79a5('dul ba): pas rgyal po la rtogs shig / gal te rgyal pos gnang na/ nga de bzhin du gshegs par bya'o/ /des yangs pa can du bcom ldan 'das ni/ 'di skad ces gsung ngo / /zhes spring ngo / /
79a6('dul ba): de rnams kyis kyang spring pa/ de nyid kyi phyir khyod lus 'phags ma'i bu yul ma ga d+ha'i rgyal po ma skyes dgra gang na ba der song la son nas bdag cag gi tshig gis lus 'phags ma'i
79a7('dul ba): bu yul ma ga d+ha'i rgyal po ma skyes dgra la gnod pa chung ngam/ nyam nga ba nyung ngam/ bskyod pa yang ngam/ 'tsho'am/ gnod pa ma mchis sam/ stobs dang / bde ba la reg par gnas
79b1('dul ba): sam zhes kyang dris la/ 'di skad ces/ lha/ bcom ldan 'das yangs pa can du gshegs par bcom ldan 'das la rjes su gnang bar mdzad du gsol/ lhas gal te bcom ldan 'das la rjes
79b2('dul ba): su ma gnang na/ ring por mi thogs pa kho nar yangs par can stongs shing ming lus par 'gyur ro/ /zhes smros shig /de nas mdun na 'don mda' bo ches bsam pa/ ci/ re zhig rgyal po la
79b3('dul ba): bsnyen par bya'am/ 'on te blon po rnams la bya snyam du bsam pa dang / de 'di snyam du sems te/ 'ga' zhig gi ngag las bsnyen par mi bya ste/ 'on kyang bsnyen par byed pa la bsnyen par bya'o/
79b4('dul ba): zhes 'byung bas/ mdor na/ blon po rnams la bsnyen par bya'o/ /snyam nas/ des blon po rnams la bsnyen par bya bar brtsams so/ /de nas blon po rnams kyis smras pa/ mdun na 'don dgos
79b5('dul ba): pa ci zhig la 'ongs/ des smras pa/ shes ldan dag/ kho bo ni/ bcom ldan 'das kyi phyir lha la gsol ba 'debs su mchis kyi/ khyed cag gis grogs mdzod cig /de rnams kyis smras
79b6('dul ba): pa| de bzhin du bya'i/ kho bo cag gis ji tsam na bos pa de'i tshe khyod shog cig/ de nas de dag gis skabs shes nas bos pa dang / de nas mdun na 'don mda' bo che/ lus 'phags ma'i
79b7('dul ba): bu yul ma ga d+ha'i rgyal po ma skyes dgra gang na ba der song ste son nas/ lus 'phags ma'i bu yul ma ga d+ha'i rgyal po ma skyes dgra la rgyal ba dang / tshe spel ba dag byas nas phyogs gcig tu
80a1('dul ba): 'dug go / phyogs gcig tu 'dug nas mdun na 'don mda' bo ches/ lus 'phags ma'i bu yul ma ga d+ha'i rgyal po ma skyes dgra la 'di skad ces smras
80a2('dul ba): so| |lha/ yangs pa can gyi tshogs kyi mchid nas/ lha la gnod pa chung ngam/ reg par gnas sam zhes bya ba rgyas par snyun gsol lo/ /mda' bo che/ khyod dang / yangs pa can gyi tshogs
80a3('dul ba): bde bar gyur cig / lha/ yangs pa can gyi tshogs kyi mchid nas/ 'di skad ces/ lha/ bcom ldan 'das yangs pa can du gshegs par bcom ldan 'das la rjes su gnang ba mdzad du
80a4('dul ba): gsol/ lhas gal te bcom ldan 'das la rjes su ma gnang na/ ring por mi thogs pa kho nar yangs pa can stongs shing ming lus par 'gyur ro/ /zhes mchi'o/ /rgyal pos smras pa/
80a5('dul ba): mda' bo che/ kho bos yun ring mo zhig nas/ kye ma/ yangs pa can gyi gnas stongs kyang ci ma rung snyam du bsam pa ste/ gal te yangs pa can gyi gnas stongs par gyur na/ kho bo yid
80a6('dul ba): la bsam pa tshegs chung ngus rdzogs par ma gyur tam/ de skad ces smras pa dang / mda' bo che song ngo / /blon po rnams kyis smras pa/ lha/ bcom ldan 'das kyis sems can gcig kyang yangs
80a7('dul ba): su btang ba lta mchis sam/ shes ldan dag/ med do/ /de lta na/ lhas/ bcom ldan 'das la bkur sti ma lags pa bgyis so/ /lhas/ bcom ldan 'das la rjes su gnang yang rung /
80b1('dul ba): ma gnang yang rung ste/ bcom ldan 'das ni/ yangs pa can gyi sems can la thugs brtse ba'i phyir gshegs par 'gyur ba nyid do/ /rgyal pos smras pa/ shes ldan dag/ kho bos ma shes kyi/ gal
80b2('dul ba): te de ltar na khug cig / de dag gis mda' bo che bkug nas rgyal po smras pa/ mda' bo che/ kho bos dam bca' ste/ bcom ldan 'das rjes su gnang bar bya'o/ /gal te kho bos bcom ldan
80b3('dul ba): 'das la mchod pa dang / bsnyen bkur ji 'dra ba byas pa de kho na 'dra bar yangs pa can gyi tshogs kyi bya na/ de lta na kho bos rjes su gnang ngo / /des/ yangs pa can rnams la rgyal pos 'di skad
80b4('dul ba): ces gsung ngo / /zhes spring ngo / /de rnams kyis smras pa/ rgyal po mi gcig pur gyur pas bcom ldan 'das la mchod pa dang / bkur sti byed na/ bdag cag tshogs su gyur pas ci ste mi bya zhes
80b5('dul ba): de dag gis bcom ldan 'das gshegs su gsol cig dang / bdag cag gis/ bcom ldan 'das la de bas kyang ches khyad par 'phags pa'i mchod pa dang / bkur sti bgyi'o/ /zhes spring
80b6('dul ba): ngo| |de nas mda' bo ches don de dag rgyal po la rig par byas so/ /de nas lus 'phags ma'i bu yul ma ga d+ha'i rgyal po ma skyes dgra/ bcom ldan 'das gang na ba der song ste phyin nas/
80b7('dul ba): bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug nas/ lus 'phags ma'i bu yul ma ga d+ha'i rgyal po ma skyes dgras/
81a1('dul ba): bcom ldan 'das la 'di skad ces gsol to/ /btsun pa/ bcom ldan 'das dge slong gi dge 'dun dang thabs cig la bdag ji srid 'tsho'i bar du na bza' chos
81a2('dul ba): gos dang / bsod snyoms dang / gzims cha dang / snyun dpyad kyi rkyen sman dang yo byad rnams kyis bsnyen bkur bgyid par spro lags mod kyi/ bcom ldan 'das sems can rnams la thugs
81a3('dul ba): brtse bas gnang bar mi 'gyur lags na/ bcom ldan 'das/ bdag gi gdugs tshod gsol bar gnang bar mdzad du gsol/ bcom ldan 'das kyis/ lus 'phags ma'i bu yul ma
81a4('dul ba): ga d+ha'i rgyal po ma skyes dgra la cang mi gsung bas gnang ngo / /de nas lus 'phags ma'i bu yul ma ga d+ha'i rgyal po ma skyes dgras/ bcom ldan 'das cang mi gsung bas gnang bar rig
81a5('dul ba): nas stan las langs te bcom ldan 'das kyi zhabs gnyis la mgo bos phyag byas te song ngo / /de nas lus 'phags ma'i bu yul ma ga d+ha'i rgyal po ma skyes dgras de nyid kyi mtshan mo nas
81a6('dul ba): zhes bya ba nas bcom ldan 'das kyis gsol zin nas phyag bcabs te lhung bzed gyu bar rig nas zhes bya ba'i bar gong ma bzhin du'o/ /gser gyi bya ma bum blangs te bcom ldan 'das la
81a7('dul ba): gsol ba 'debs pa la zhugs pa/ btsun pa/ bcom ldan 'das kyis klu gdug pa dang / gnod sbyin gdug pa de dang de rnams ni/ btul lags na/ btsun pa/ klu'i rgyal po sog ma med/
81b1('dul ba): 'di| yun ring mo zhig nas bdag cag la sha 'khon ma mchis par ni/ sha 'khon bgyid/ 'gran zla ma mchis par ni/ 'gran zlar gyur/ gnod pa ma mchis par ni/ gnod pa bgyid par gyur
81b2('dul ba): te| lo tog gang dag skyes shing skyes pa rnams chud gzon par bgyid lags na/ bcom ldan 'das thugs brtse ba nye bar bzung ste klu'i rgyal po sog ma med legs par gdul bar gsol/
81b3('dul ba): bcom ldan 'das kyis/ lus 'phags ma'i bu yul ma ga d+ha'i rgyal po ma skyes dgra la cang mi gsung bas gnang ngo / /de nas bcom ldan 'das kyis/ lus 'phags ma'i bu yul ma ga d+ha'i
81b4('dul ba): rgyal po ma skyes dgra la yon bsngo ba mdzad nas gshegs te gtsug lag khang du byon nas dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan
81b5('dul ba): 'das kyis tshe dang ldan pa kun dga' bo la bka' stsal pa/ kun dga' bo/ byang phyogs su klu'i rgyal po sog ma med 'dul du 'dong ngo / /byang phyogs na ni/ phan yon lnga yod de/ lnga gang zhe na/ me
81b6('dul ba): tog phun sum tshogs pa dang / 'bras bu phun sum tshogs pa dang / chu phun sum tshogs pa dang / bsod snyoms mod pa dang / skye bo'i tshogs drang po yod do/ /zhes gsungs nas bcom ldan 'das
81b7('dul ba): nang du yang dag 'jog gi phyir gtsug lag khang du zhugs so/ /de nas lus 'phags ma'i bu yul ga d+ha'i rgyal po ma skyes dgras/ rgyal po'i khab nas chu bo gang+gA'i bar gyi lam dang grong khyer
82a1('dul ba): dag che thang du stor du bcug ste/ lam rdo ba dang / gseg ma dang / gyo mo thams cad bsal nas tsan+dan gyi chus chag chag btab/ dri zhim po sna tshogs kyi pog phor
82a2('dul ba): dag bshams/ dar gyi chun 'phyang mang po dpyangs/ bar bar du me tog gi gzhal med khang dag byas so/ /yangs pa can gyi li tsa byi rnams kyis/ chu bo gang+gA nas yangs pa can gyi bar du de
82a3('dul ba): bas lhag par khyad par du 'phags par lam dang grong khyer dag stor du bcug go / de nas bcom ldan 'das dgongs ka nang du yang dag 'jog las bzhengs te/ tshe dang ldan pa kun dga'
82a4('dul ba): bo la bka' stsal pa/ kun dga' bo/ nA lan+da gang na ba der 'dong ngo / /btsun pa/ bka' bzhin 'tshal/ zhes tshe dang ldan pa kun dga' bos bcom ldan 'das kyi ltar mnyan nas/ de
82a5('dul ba): nas bcom ldan 'das dang / yul ma ga d+ha'i ljongs rgyu zhing gshegs pa na/ nA lan+dar byon nas/ nA lan+da na a mra'i tshal dgag dbye can zhes bya ba na bzhugs so/ /de'i tshe nA lan+da
82a6('dul ba): na kun tu rgyu 'dam bu'i tshong pa zhes bya ba/ rgas pa/ 'khogs pa/ gtugs pa/ btsas nas lo brgya nyi shu lon pa zhig gnas pa la/ nA lanada'i bram ze dang / khyim bdag rnams pa kur sti
82a7('dul ba): byed/ bla mar byed/ ri mor byed/ mchod par byed de/ dgra bcom par bkur ro/ /de nas kun tu rgyu 'dam bu'i tshong pa'i sngon gyi grogs po dang / blon po dang / gnyen dang / snag gi gnyen
82b1('dul ba): mtshams su gyur pa'i lha gang yin pa de/ 'di snyam du sems te/ gal te bdag gis kun tu rgyu 'dam bu'i tshong pa la 'di skad ces/ drang srong khyod tshur shog /bcom ldan 'das kyi spyan sngar
82b2('dul ba): tshangs par spyad pa spyod cig / ces smras na/ gang yang bdag gi tshig mi snyan pa de srid pas ma la bdag de'i drung du song ste/ yid kyi dri ba 'dzin du gzhug go /snyam nas/ de nas lha de/ kun tu
82b3('dul ba): rgyu 'dam bu'i tshong pa gang na ba der song ste phyin nas kun tu 'dam bu'i tshong pa la 'di skad ces smras so/ /drang srong tshur shog /kho bo las yid kyi dri ba longs la kun chub par gyis shig /ji ltar
82b4('dul ba): mdza' bo ma yin pa la mdza' bo ltar bcos pa yin par blta bar bya/ ji ltar bdag dang 'dra ba'i mdza' bo yin par rig par bya/ ci'i phyir spong / ji ltar nad med pa 'thob/ drang srong gang zhig
82b5('dul ba): khyod kyi dri ba yid kyis mngon par 'dus byas pa 'di dag tshig gis lung bstan pas sems rangs par byed pa de'i thad du khyod tshangs par spyad pa spyod cig / ces smras nas de nyid du mi snang bar gyur
82b6('dul ba): to| |de nas kun tu rgyu 'dam bu'i tshong pas/ lha de las yid kyi dri ba bzung ste kun chub par byas nas/ 'od srung rdzogs byed gang na ba der song ste phyin nas 'od srung rdzogs byed kyi drung du/ yid kyi dri ba
82b7('dul ba): yid kyis mngon par 'dus byas pa/ ji ltar mdza' bo ma yin pa la mdza' bo ltar bcos pa yin par blta bar bya zhes bya ba nas ji ltar nad med pa 'thob par 'gyur zhes bya ba'i bar gong ma
83a1('dul ba): bzhin du'o/ /'od srung rdzogs byed kyis/ de'i yid kyi dri ba yid kyis mngon par 'dus byas pa rnams kyang mi shes/ rnam par mi shes na/ lan glan pa lta smos kyang
83a2('dul ba): ci dgos/ de nas kun tu rgyu 'dam bu'i tshong pa/ 'di snyam du sems te/ 'od srung rdzogs byed kyis/ bdag gi yid kyi dri ba yid kyis mngon par 'dus byas pa rnams kyang mi shes/ rnam par
83a3('dul ba): mi shes na/ lan glan pa lta smos kyang ci dgos snyam nas/ de kun tu rgyu gnag lhas kyi bu dang / smra 'dod kyi bu mo'i bu yang dag rgyal ba can dang / mi pham skra'i la ba can dang / ka
83a4('dul ba): ta'i bu nog can dang / gcer bu pa gnyen gyi bu gang na ba der song ste phyin nas/ gcer bu pa gnyen gyi bu'i mdun du yid kyi dri ba yid kyis mngon par 'dus byas pa/ ji ltar mdza' bo
83a5('dul ba): ma yin pa la mdza' bo ltar bcos pa yin par blta bar bya zhes bya ba nas gcer bu pa gnyen gyi bu'i bar gyis kyang / bdag gis yid kyi dri ba yid kyis mngon par 'dus byas pa
83a6('dul ba): rnams kyang mi shes/ rnam par mi shes na/ lan glan pa lta smos kyang ci dgos snyam mo/ /zhes bya ba'i bar gong ma bzhin du'o/ /de nas kun tu rgyu 'dam bu'i tshong ba/ 'di snyam du sems
83a7('dul ba): te/ gang la yid kyi dri ba yid kyis mngon par 'dus byas pa 'di dag tshig gis lung bstan pa mi thob pa de 'dra ba'i rab tu byung bas bdag la ci zhig bya/ bdag gi nye du rnams la
83b1('dul ba): longs spyod rgya cher yod pas/ ma la bdag 'dug la 'dod pa la yang longs spyod cing / sbyin pa yang gtang / bsod nams kyang bya'o/ /snyam mo/ /yang de'i blo skyes pa/ ma la bdag/ dge
83b2('dul ba): sbyong go'u ta ma gang na ba der 'gro bar bya'o/ /snyam nas de chas pa dang / yang bsam pa/ re zhig/ dge sbyong dang bram ze rgan rabs gang yin pa 'di lta ste/ 'od srung rdzogs byed nas gcer bu
83b3('dul ba): pa gnyen gyi bu'i bar gong ma bzhin te/ de rnams kyis re zhig yid kyi dri ba yid kyis mngon par 'dus pa rnams kyang mi shes/ rnam par mi shes na/ dge sbyong go'u ta ma ni/ gzhon pa/
83b4('dul ba): gsar du rab tu byung ba lta smos kyang ci dgos snyam du bsam ste slar ldog par 'dod pa las/ yang / de 'di snyam du sems te/ sngon gyi kun tu rgyu rnying pa/ rgan po/ 'khogs pa/ spyod pa'i slob
83b5('dul ba): dpon dag las bdag gis dge slong gzhon nu la brnyas par mi bya/ dge slong gzhon nu la zil gyis mnan par mi bya ste/ dge slong gzhon nu yang de ni/ dbang che ba/ mthu che bar gyur pa yin no/ /
83b6('dul ba): zhes thos so snyam du bsam nas/ bcom ldan 'das gang na ba der song ste phyin pa dang / bcom ldan 'das kyi spyan sngar yid kyi zhu ba yid kyis mngon par 'dus byas pa/ ji ltar mdza' bo ma
83b7('dul ba): yin pa la mdza' bo ltar bcos pa yin par blta bar bya zhes bya ba nas ji ltar nad med pa 'thob ces bya ba'i bar gong ma bzhin du'o/ /de nas bcom ldan 'das kyi thugs kyis kun tu rgyu 'dam
84a1('dul ba): bu'i tshong pa'i bsam pa mkhyen nas/ de'i tshe tshigs su bcad de bka' stsal pa/ mdza' bo gzhan la rnam par smod byed cing / /de ni bdag tu zad do zhes
84a2('dul ba): smra la| |las kyang sla rgu 'dam zhing byed pa da/ /bdag gi bshes ma yin par shes par bya/ /gang zhig bden pa ma yin tshig /mdza' bo dag la smra byed cing / /smra la las su mi byed
84a3('dul ba): pa'ang / /mkhas pa rnams kyis yongs shes te/ /de lta bu ni/ mdza' bo ma yin pa la mdza' bo ltar bcos pa yin par shes par bya'o/ /ji ltar bdag dang 'dra ba'i mdza' bo yin par
84a4('dul ba): rig par bya zhe na/ gang zhig rtag tu bdag med dbye ba yi/ /bsam pas glags lta de ni mdza' min gyi/ /gang zhig 'dir ni snying dang 'dra gyur par/ /gzhan gyis mi phyed de ni mdza' bo
84a5('dul ba): yin| |de lta bu ni/ bdag dang 'dra ba'i mdza' bo yin par rig par bya'o/ /ci'i phyir spong zhe na/ skyes bu gces pa mthar 'byin cing / /'bras bu lta bar byed pa ni/ /rab tu dga' ba
84a6('dul ba): bskyed pa'i gnas/ /rab bsngags 'dren pa'i zhi ba bsgom/ /de don du gnyer bar bsgom mo/ /ji ltar nad med 'thob ce na/ /rab tu dben pa'i ro dang ni/ /nye bar zhi ba'i ro shes nas/ /
84a7('dul ba): chos la dga' ba'i ro 'thung ba/ /nad med sdig pa med par 'gyur/ /de ltar na/ nad med pa 'thob bo/ /de nas kun tu rgyu 'dam bu'i tshong pa 'di snyam du sems te/ dge sbyong go'u ta
84b1('dul ba): ma'i thugs kyis ni/ bdag gi bsam pa mkhyen no/ /snyam du rig nas bcom ldan 'das la 'di skad ces gsol to/ /go'u ta ma/ bdag legs par gsungs pa'i chos 'dul ba la rab tu byung ba dang
84b2('dul ba): bsnyen par rdzogs pa dge slong gi dngos po thob pa lta na/ bcom ldan 'das dge sbyong go'u ta ma'i spyan sngar bdag gis tshangs par spyod pa spyad par bgyi'o/ /kun tu rgyu 'dam bu'i tshang pa legs
84b3('dul ba): par gsungs pa'i chos 'dul ba la rab tu byung zhing bsnyen par rdzogs pa dge slong gi dngos po thob ste/ de ltar rab tu byung nas tshe dang ldan pa des zhes bya ba nas sems shin tu rnam par
84b4('dul ba): grol ba'i dgra bcom par gyur to/ /zhes bya ba'i bar gong ma bzhin du'o/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ dmar bu can gyi
84b5('dul ba): grong du 'dong ngo / /btsun pa/ bka' bzhin 'tshal/ zhes tshe dang ldan pa kun dga' bos bcom ldan 'das kyi ltar mnyan to/ /de nas bcom ldan 'das dge slong gi dge 'dun dang thabs
84b6('dul ba): cig tu dmar bu can gyi grong khyer dang rgyal po'i khab kyi bar gyi dbus na rgyal po'i gnas 'od ma'i dbyug pa can na nub mo nye bar brten cing bzhugs so/ /de nas bcom ldan 'das kyis dge
84b7('dul ba): slong rnams la bka' stsal pa/ dge slong dag /nga dang / khyed cag kho nas 'phags pa'i bden pa bzhi po dag ma shes/ ma mthong / khong du ma chud/ so sor ma rtogs pas/ lam ring po
85a1('dul ba): 'dir rgyug cing 'khor bar gyur to/ /bzhi po de dag /gang zhe na/ nga dang khyed cag kho nas zhes bya ba nas sdug bsngal 'phags pa'i bden pa ma shes/ ma
85a2('dul ba): mthong zhes bya ba'i bar gong ma bzhin du'o/ /nga dang khyed cag kho nas zhes bya ba nas sdug bsngal kun 'byung ba dang / sdug bsngal 'gog pa dang / sdug bsngal 'gog par 'gro ba'i lam
85a3('dul ba): ma shes/ ma mthong zhes bya ba'i bar gong ma bzhin du'o/ /ngas sdug bsngal 'phags pa'i bden pa rjes su rtogs shing so sor rtogs pas srid pa'i sred pa bcad pas 'khor ba'i skye ba zad
85a4('dul ba): de/ da ni/ srid pa gzhan med do/ /ngas sdug bsngal kun 'byung ba dang / sdug bsngal 'gog pa dang / sdug bsngal 'gog par 'gro ba'i lam 'phags pa'i bden pa rjes su rtogs shing
85a5('dul ba): so sor rtogs pas/ srid pa'i sred pa bcad pas 'khor ba'i skye ba zad de/ da ni/ srid pa gzhan med do/ /bcom ldan 'das kyis de skad ces bka' stsal to/ /bde bar gshegs pas de
85a6('dul ba): skad gsungs nas/ ston pas gzhan yang 'di skad ces bka' stsal to/ /nga dang khyed cag kho na yis/ /'phags pa'i bden pa bzhi po dag /ji lta ba bzhin ma mthong bas/ /lam ring
85a7('dul ba): du ni 'khor bar gyur/ /bden pa de dag mthong nas ni/ /srid pa'i sred pa bcad nas su/ /'khor ba'i skye ba zad pas na/ /da ni srid pa gzhan med do/ /bcom ldan 'das kyis de skad
85b1('dul ba): ces bka' stsal nas/ dge slong de dag yi rang ste bcom ldan 'das kyis gsungs pa la mngon par bstod do/ /de nas bcom ldan 'das kyis tshe dang ldan pa kun dga' bo la bka'
85b2('dul ba): stsal pa/ kun dga' bo/ /dmar bu can gyi grong gang na bar 'dong ngo / /btsun pa/ bka' bzhin 'tshal/ zhes tshe dang ldan pa kun dga' bos bcom ldan 'das kyi ltar mnyan to/ /de nas
85b3('dul ba): bcom ldan 'das dang / yul ma ga d+ha'i ljongs rgyu zhing gshegs pa na dmar bu can gyi grong gi dmar bu can gyi mchod rten na bzhugs so/ /dmar bu can gyi grong gi bram ze dang khyim
85b4('dul ba): bdag rnams kyis/ bcom ldan 'das yul ma ga d+ha'i ljongs rgyu zhing gshegs nas dmar bu can gyi grong du byon te dmar bu can gyi mchod rten na bzhugs so/ /zhes thos so/ /thos nas
85b5('dul ba): kyang tshogs nas tshogs dang / khyu nas khyur 'phrad cing 'dus nas/ dmar bu can gyi grong nas byung ste bcom ldan 'das gang na ba der song ste lhags nas bcom ldan 'das kyi zhabs gnyis
85b6('dul ba): la mgo bos phyag byas nas phyogs gcig tu 'dug go / phyogs gcig tu 'dug nas bcom ldan 'das kyis/ dmar bu can gyi grong gi bram ze dang / khyim bdag rnams la 'di skad ces
85b7('dul ba): bka' stsal to/ /bram ze dang khyim bdag dag /lnga po 'di dag ni/ bag med pa'i nyes dmigs dag yin te/ lnga gang zhe na/ bram ze dang khyim bdag dag/ 'di la/ bag med pa bag
86a1('dul ba): med pa la gnas pa'i rgyus/ longs spyod chen po las nyams par 'gyur te/ bram ze dang khyim bdag dag /bag med pa bag med pa la gnas pa'i
86a2('dul ba): rgyus| longs spyod chen po las nyams par 'gyur ba gang yin pa 'di ni/ bag med pa'i nyes dmigs dang po yin no/ /bram ze dang khyim bdag dag /gzhan yang / bag med pa
86a3('dul ba): bag med pa la gnas pa'i rgyus/ phyogs dang phyogs mtshams su sdig pa dang / bsngags pa ma yin pa dang / grags pa ma yin pa'i sgra dang / tshigs su bcad pa grags par 'gyur
86a4('dul ba): te| bram ze dang khyim bdag dag / bag med pa bag med pa la gnas pa'i rgyus/ phyogs dang phyogs mtshams su sdig pa dang / bsngags pa ma yin pa dang / grags pa ma yin pa'i
86a5('dul ba): sgra dang / tshigs su bcad pa grags par 'gyur ba gang yin pa 'di ni/ bag med pa'i nyes dmigs gnyis pa yin no/ /bram ze dang khyim bdag dag /gzhan yang / bag med pa
86a6('dul ba): bag med pa la gnas pa'i rgyus/ rgyal rigs kyi 'khor du'ang rung / bram ze'i 'khor du'ang rung / khyim bdag gi 'khor du'ang rung / dge sbyong gi 'khor du'ang rung / 'khor gang
86a7('dul ba): dang gang du 'gro ba'i 'khor de dang der zhum zhum por gyur nas dga' ba med pa dang / bag tsha bas 'gro bar 'gyur te/ bram ze dang khyim bdag dag /bag med pa la gnas pa'i rgyus/
86b1('dul ba): gang dang gang du zhes bya ba nas bag tsha bas zhes bya ba'i bar gong ma bzhin du'o/ /'di ni/ bag med pa'i nyes dmigs gsum pa'o/ /bram ze dang khyim bdag dag /gzhan yang / bag med
86b2('dul ba): pa bag med pa la gnas pa'i rgyus/ gang dang gang du zhes bya ba nas bag med pa'i rgyus yid la gcags bzhin 'chi bar 'gyur te/ bram ze dang khyim bdag dag /bag med pa bag med pa la
86b3('dul ba): gnas pa'i rgyus yid la gcags bzhin 'chi bar 'gyur ba gang yin pa 'di ni/ bag med pa'i nyes dmigs bzhi pa yin no/ /bram ze dang khyim bdag dag /gzhan yang / bag med pa bag med pa
86b4('dul ba): la gnas pa'i rgyus/ lus zhig nas shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur te/ bram ze dang khyim bdag dag /bag med pa bag
86b5('dul ba): med pa la gnas pa'i rgyus lus zhig nas shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur ba gang yin pa 'di ni/ bag med pa'i nyes dmigs
86b6('dul ba): lnga pa yin no/ /bram ze dang khyim bdag dag /lnga po 'di dag ni/ bag yod pa'i phan yon te/ lnga gang zhe na/ bram ze dang khyim bdag dag /bag yod pa bag yod pa la gnas pa'i rgyus/
86b7('dul ba): longs spyod chen po las nyams par mi 'gyur te/ bram ze dang khyim bdag dag /bag yod pa bag yod pa la gnas pa'i rgyus longs spyod chen po las nyams par mi 'gyur ba gang yin pa
87a1('dul ba): 'di ni/ bag yod pa'i phan yon dang po yin no/ /bram ze dang khyim bdag dag /gzhan yang / bag yod pa bag yod pa la gnas pa'i rgyus/ phyogs mtshams
87a2('dul ba): su dge ba dang / grags pa dang / sgra dang / tshigs su bcad pa rgya chen po grags par 'gyur te/ bram ze dang khyim bdag dag /bag yod pa bag yod pa la gnas pa'i rgyus phyogs dang
87a3('dul ba): phyogs mtshams su dge ba dang / grags pa dang / sgra dang / tshigs su bcad pa rgya chen po grags par 'gyur ba gang yin pa 'di ni/ bag yod pa'i phan yon gnyis pa yin no/ /bram
87a4('dul ba): ze dang khyim bdag dag / gzhan yang / bag yod pa bag yod pa la gnas pa'i rgyus/ rgyal rigs kyi 'khor du'ang rung / bram ze'i 'khor du'ang rung / khyim bdag gi 'khor du'ang
87a5('dul ba): rung / dge sbyong gi 'khor du'ang rung / 'khor gang dang gang du 'gro ba de dang der zhum zhum por ma yin pa dang / dga' ba dang / bag tsha ba med pas 'gro bar 'gyur te/ bram ze dang
87a6('dul ba): khyim bdag dag / bag yod pa bag yod pa la gnas pa'i rgyus zhes bya ba nas bag tsha ba med pa zhes bya ba'i bar gong ma bzhin du gang yin pa 'di ni/ bag yod pa'i phan yon
87a7('dul ba): gsum pa yin no/ /bram ze dang khyim bdag dag /gzhan yang / bag yod pa bag yod pa la gnas pa'i rgyus/ yid la gcags pa med bar 'chi bar 'gyur te/ bram ze dang
87b1('dul ba): khyim bdag dag/ bag yod pa bag yod pa la gnas pa'i rgyus yid la gcags pa med par 'chi bar 'gyur ba gang yin pa 'di ni/ bag yod pa'i phan yon bzhi pa yin no/ /bram ze dang khyim
87b2('dul ba): bdag dag / gzhan yang / bag yod pa bag yod pa la gnas pa'i rgyus/ lus zhig nas bde 'gro mtho ris kyi 'jig rten gyi lha rnams su skyes par 'gyur te/ bram ze dang khyim bdag
87b3('dul ba): dag |bag yod pa bag yod pa la gnas pa'i rgyus lus zhig nas bde 'gro mtho ris kyi 'jig rten gyi lha rnams su skyes par 'gyur ba gang yin pa 'di ni/ bag yod pa'i phan yon lnga pa
87b4('dul ba): yin no/ /de nas dmar bu can gyi grong gi bram ze dang khyim bdag rnams stan las langs te/ bla gos phrag pa gcig tu gzar nas bcom ldan 'das ga la ba de logs su thal mo
87b5('dul ba): sbyar ba btud de/ bcom ldan 'das la 'di skad ces gsol to/ /bcom ldan 'das/ bdag gi gnas su do mod bzhugs par gsol/ bcom ldan 'das kyis dmar bu can gyi grong
87b6('dul ba): gi bram ze dang khyim bdag rnams la cang mi gsung bas gnang ngo / /de nas dmar bu can gyi bram ze dang khyim bdag rnams kyis bcom ldan 'das cang mi gsung bas gnang bar rig nas/ bcom
87b7('dul ba): ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas dong ngo / /ma ga d+ha'i sna chen po la gtogs pa dbyar byed kyis/ dge sbyong go'u ta ma ma ga d+ha'i
88a1('dul ba): ljongs rgyu zhing gshegs pa na/ dmar bu can gyi grong du gshegs nas dmar bu can gyi grong gi dmar bu can gyi mchod rten na bzhugs te/ de
88a2('dul ba): la dmar bu can gyi grong gi bram ze dang khyim bdag rnams kyis bkur sti byas so/ /zhes thos so/ /thos nas kyang rta rgod ma dang ldan pa'i shing rta thams cad nas dkar ba'i nang du zhugs
88a3('dul ba): nas| gser gyi bya ma bum dang ril ba spyi blugs thogs te/ bram ze'i khye'u'i tshogs kyis yongs su bskor cing / bram ze'i tshogs kyi mdun gyis bltas nas dmar bu can gyi grong
88a4('dul ba): nas byung ste/ bcom ldan 'das la blta ba dang bsnyen bkur bya ba'i phyir song ngo / /de ji tsam bzhon pa'i sa'i bar du bzhon pas song nas/ bzhon pa las babs te rkang pas
88a5('dul ba): kun dga' ra bar zhugs nas bcom ldan 'das gang na ba der song ste phyin nas/ bcom ldan 'das dang lhan cig mngon du yang dag par dga' ba dang / yang dag par mgu bar
88a6('dul ba): 'gyur ba'i gtam rnam pa sna tshogs byas nas phyogs gcig tu 'dug go / phyogs gcig tu 'dug nas/ bcom ldan 'das kyis/ ma ga d+ha'i sna chen po la gtogs pa'i
88a7('dul ba): bram ze dbyar byed la chos dang ldan pa'i gtam gyis yang dag par ston par mdzad/ yang dag par gzengs bstod par mdzad/ yang dag par 'dzin du 'jug par mdzad/ yang
88b1('dul ba): dag par rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin tu bcug /yang dag par gzengs bstod/ yang dag par rab
88b2('dul ba): tu dga' bar mdzad de/ cang mi gsung ngo / /de nas ma ga d+ha'i sna chen po la gtogs pa bram ze dbyar byed stan las langs te bla gos phrag pa gcig tu gzar nas/ bcom ldan 'das gang na ba
88b3('dul ba): de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das go'u ta ma dge slong gi dge 'dun dang thabs cig tu sang bdag gi sdum par gdugs
88b4('dul ba): tshod sbyor zhing mchis na/ gnang bar mdzad du gsol/ bcom ldan 'das kyis ma ga d+ha'i sna chen po la gtogs pa bram ze dbyar byed la cang mi gsung bas gnang ngo / /de nas ma ga d+ha'i sna
88b5('dul ba): chen po la gtogs pa'i bram ze dbyar byed kyis/ bcom ldan 'das cang mi gsung bas gnang bar rig nas/ bcom ldan 'das kyi spyan snga nas song ngo / /de nas bcom ldan 'das kyis
88b6('dul ba): m a ga d+ha'i sna chen po la gtogs pa bram ze dbyar byed song nas ring po ma lon par thugs su chud nas 'dug gnas gang na ba der gshegs te byon nas 'dug gnas kyi phyi rol du zhabs
88b7('dul ba): gnyis bkrus te 'dug gnas su zhugs nas/ gdan bshams pa nyid la bzhugs te skyil mo krung bcas nas sku drang por bsrang ste dgongs pa mngon du phyogs par bzhag go /bcom
89a1('dul ba): ldan 'das 'dug gnas na nyin par gyi gnas pas bzhugs pa na/ lha'i spyan rnam par dag pa mi'i las 'phags pas dmar bu can gyi grong na mthu che ba
89a2('dul ba): mthu che ba'i lha rnams gnas kyis 'bre ba gzigs so/ /gzigs nas kyang dgongs ka nang du yang dag 'jog las bzhengs te 'dug gnas nas byung nas 'dug gnas kyi grib ma la
89a3('dul ba): dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khyod
89a4('dul ba): kyis dmar bu can gyi grong gi grong khyer rtsig par brtson pa su yin ci thos/ btsun pa/ bdag gis ma ga d+ha'i sna chen po la gtogs pa bram ze dbyar byed lags par thos so/ /kun
89a5('dul ba): dga' bo/ legs so/ /legs so/ /ma ga d+ha'i sna chen po la gtogs pa bram ze dbyar byed ni/ mkhas pa yin te/ 'di ltar/ sum cu rtsa gsum pa'i lha rnams dang lhan cig
89a6('dul ba): bgros pa lta zhig / kun dga' bo/ /'di na nga 'dug gnas na nyin par gyi gnas pas bzhugs pa na/ lha'i spyan rnam par dag pa mi'i las 'das pas/ dmar bu can gyi grong na mthu
89a7('dul ba): che ba mthu che ba'i lha rnams gnas kyis 'bre ba gzigs so/ /kun dga' bo/ /phyogs gang du mthu che ba mthu che ba'i lha rnams kyis gnas kyis bres ba'i phyogs der 'di lta ste/ gnas kyi
89b1('dul ba): phyir mthu che ba mthu che ba'i mi rnams kyi sems gzhol bar 'gyur ro/ /phyogs gang du lha bar ma dang phal bas gnas kyis bres pa'i phyogs der ni/ 'di lta ste/ gnas kyi phyir mi bar ma
89b2('dul ba): dang phal pa rnams kyi sems gzhol bar 'gyur ro/ /kun dga' bo/ phyogs 'dir ni/ mthu che ba mthu che ba'i lha rnams kyis gnas kyis bres pas phyogs 'dir 'di lta ste/ gnas
89b3('dul ba): kyi phyir dbang che bar grags pa dbang che bar grags pa'i mi rnams kyi sems gzhol bar 'gyur te/ kun dga' bo/ ya rabs kyi gnas kyi gnas dang / ya rabs kyi tha snyad ji snyed pa dang /
89b4('dul ba): zong 'grem pa rnams kyi nang na yang 'di lta ste/ dmar bu can gyi grong khyer 'di mchog tu 'gyur ro/ /kun dga' bo/ /'di la bar chad gsum 'byung bar rig par bya ste/ me dang / chu dang /
89b5('dul ba): nang 'khrug gis so/ /de nas ma ga d+ha'i sna chen po la gtogs pa'i bram ze dbyar byed/ de nyid kyi nub mo nas gtsang zhing bsod pa'i zhes bya ba nas phyag bcabs te lhung bzed gyu bar rig
89b6('dul ba): nas zhes bya ba'i bar gong ma bzhin te/ gser gyi bya ma bum thogs te gsol ba 'debs shing spyan sngar 'dug go /'di skad ces kyang gsol te/ kye go'u ta ma/ sbyin pa 'di las bsod
89b7('dul ba): nams kyi rgyu mthun pa dang / dge ba'i rgyu mthun pa dang / bde ba'i gzhi ci mchis pa de/ dmar bu can na gnas pa'i lha rnams kyi yun ring po'i don dang / phan pa dang bde ba'i slad du
90a1('dul ba): yon bsngo ba mdzad du gsol/ de nas bcom ldan 'das kyis de'i tshe tshigs su bcad de bka' stsal pa/ skyes bu gang zag dad pa can/ /gang zhig lha
90a2('dul ba): rnams mchod byed pa/ /ston pa'i bka' bzhin byed pa ste/ /de ni sangs rgyas rnams kyis bsngags/ /mkhas shing yid ni gzhungs pa yis/ /gang gi phyogs su gnas 'cha' ba/ /
90a3('dul ba): tshul khrims ldan pa bshos gsol nas/ /de yi 'og tu yon bsngo bya/ /de rnams rjed pas rjed 'gyur zhing / /mchod pas kyang ni mchod par 'gyur/ /de nas lto nas byung ba yin/ /bu la ma
90a4('dul ba): bzhin 'di la brtse/ /lha rnams brtse bas skyes bus ni/ /bde ba bzang po mthong bar 'gyur/ /de nas bcom ldan 'das kyis ma ga d+ha'i sna chen po la gtogs pa bram ze dbyar byed la
90a5('dul ba): chos dang ldan pa'i gtam gyis yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad nas gdan las bzhengs
90a6('dul ba): te gshegs so/ /de nas ma ga d+ha'i sna chen po la gtogs pa bram ze dbyar byed kyis/ der rgyus lhag gang yin pa de thams cad sbyin par btang nas bcom ldan 'das kyi rjes bzhin
90a7('dul ba): rjes bzhin du 'brang zhing 'di snyam du sems te sems las mngon par 'du byed de/ bcom ldan 'das go'u ta ma dmar bu can gyi grong gi sgo gang nas phyir gshegs pa de ni/ bdag
90b1('dul ba): gis go'u ta ma'i sgo zhes gdags so/ /chu bo gang+gA'i 'jug ngogs gang nas brgal ba de yang go'u ta ma'i 'jug ngogs zhes gdags so/ /snyam mo/ /de nas bcom ldan 'das kyi thugs kyis ma ga
90b2('dul ba): d+ha'i sna chen po la gtogs pa'i bram ze dbyar byed kyi bsam pa mkhyen nas/ dmar bu can gyi grong gi dbus thog thag gshegs nas byang phyogs su rgyu ste chu bo gang+gA gang na bar gshegs so/ /de
90b3('dul ba): nas lus 'phags ma'i bu ma ga d+ha'i rgyal po ma skyes dgra/ 'di snyam du sems te/ ma la bdag nyid kho nas bcom ldan 'das mchod pa bya ba la lhag par spro bar bya'o snyam du bsam nas/
90b4('dul ba): rtsibs brgya dang ldan pa'i gdugs lnga brgya bcom ldan 'das kyi dbu'i gtsug gi steng du bzung ba dang / yangs pa can gyi li tsa byi rnams kyis bsam pa/ lus 'phags ma'i bu ma ga d+ha'i
90b5('dul ba): rgyal po ma skyes dgra 'di bcom ldan 'das mchod pa la rang nyid lhag par spro bar gyur na/ ci'i phyir bdag cag gis spro bar mi bya snyam nas/ de rnams kyis kyang rtsibs brgya dang ldan pa'i gdugs
90b6('dul ba): lnga brgya bcom ldan 'das kyi dbu'i gtsug gi steng du bzung ngo / /klu rnams kyis bsam pa/ re zhig mi 'di rnams bcom ldan 'das mchod pa la lhag par spro bar gyur na/ bdag cag klu rnams
90b7('dul ba): ni| rnam par ltung ba'i lus can yin na/ ci'i phyir spro bar mi bya snyam nas/ de dag gis kyang rtsibs brgya dang ldan pa'i gdugs lnga brgya bcom ldan 'das kyi dbu'i gtsug gi steng du bzung ngo /
91a1('dul ba): rgyal chen bzhi'i ris kyi lha rnams kyis bsam pa/ re zhig mi bsod nams mngon sum du ma mthong ba 'di dag kyang bcom ldan 'das mchod pa la lhag par spro
91a2('dul ba): bar gyur na/ mngon sum du mthong ba bdag cag gis ci'i phyir spro bar mi bya snyam nas/ de dag gis kyang rtsibs brgya dang ldan pa'i lha'i gdugs lnga brgya bcom ldan 'das kyi dbu'i gtsug
91a3('dul ba): gi steng du bzung ngo / /sum cu rtsa gsum pa'i lha rnams kyis bsam pa/ lha dang mi 'di rnams bcom ldan 'das mchod pa la spro bar gyur na/ bdag cag gis ci'i phyir spro bar mi bya snyam nas/
91a4('dul ba): de dag gis kyang rtsibs brgya dang ldan pa'i gdugs lnga brgya bcom ldan 'das kyi dbu'i gtsug gi steng du bzung ngo / /bcom ldan 'das kyis dgongs pa/ ji ltar/ 'di dag phyir zhing dad pa
91a5('dul ba): mngon par 'phel bar 'gyur ba de ltar byin gyis brlab po/ /snyam nas/ de nas bcom ldan 'das kyis/ ji ltar/ re re'i yid la bcom ldan 'das kyi dbu'i gtsug gi steng na bdag
91a6('dul ba): gdugs 'dzin to/ /snyam pa de ltar byin gyis brlabs te/ de nas bcom ldan 'das mngon par rdzogs par byang chub pa la gdugs nyis stong lnga brgya/ lha dang mi rnams kyis dbu'i
91a7('dul ba): gtsug gi steng du bzung ngo / /dge slong rnams the tshom skyes nas/ the tshom thams cad gcod pa sangs rgyas bcom ldan 'das la zhus pa/ btsun pa/ bcom ldan 'das kyis 'phrin
91b1('dul ba): las ci zhig mdzad na/ des na/ bcom ldan 'das mngon par rdzogs par byang chub pa la gdugs nyis stong lnga brgya/ lha dang mi rnams kyis dbu'i gtsug gi steng du bzung bar gyur lags/ bcom
91b2('dul ba): ldan 'das kyis bka' stsal pa/ dge slong dag /de bzhin gshegs pa nyid kyis/ sngon gyi tshe rabs gzhan na las byas shing bsags pa/ tshogs rnyed pa zhes bya ba nas/ /lus can rnams la
91b3('dul ba): 'bras bur 'gyur/ /zhes bya ba'i bar gong ma bzhin no/ /dge slong dag /sngon byung ba/ 'khor los bsgyur ba'i rgyal po/ mtha' bzhir rnam par rgyal ba/ chos dang ldan pa/ chos kyi rgyal po/
91b4('dul ba): rin po che sna bdun dang ldan pa/ legs mthong chen po zhes bya ba byung ste/ rgyal po de la bu stong du gcig gis ma tshang ba zhig yod do/ /rgyal po de'i kun tu spyod pa ni/ bu btsas shing btsas pa
91b5('dul ba): dag phyi bzhin khrid de 'khyam par byed do/ /btsun mo rnams kyis bsam pa/ rgyal po 'di'i kun tu spyod pa ni/ sras btsas shing btsas pa dag phyi bzhin khrid nas 'khyam par mdzad pas
91b6('dul ba): bdag cag bu yod bzhin du bu med pa dang 'dra'i/ da ni/ nad khrims shig bca' ste/ gal te bdag cag las 'ga' zhig sems can dang ldan par gyur na/ des rgyal po la gdags par
91b7('dul ba): mi bya'o/ /zhes bcas so/ /ji tsam na/ btsun mo gzhan zhig sems can dang ldan par gyur nas/ de de dag gis phyogs dben pa zhig tu bzhag ste/ de zla ba brgyad dam dgu 'das pa dang /
92a1('dul ba): khye'u gzugs bzang ba/ blta na sdug pa/ mdzes pa/ pags pa'i mdog gser 'dra ba/ mgo gdugs lta bu/ lag pa ring ba/ dpral ba'i dbyes che ba/
92a2('dul ba): smin ma 'dzar ba/ sna'i gzengs mtho ba/ yan lag dang nying lag thams cad dang ldan pa zhig btsas so/ /ji tsam na/ chen por gyur pa dang / btsun mo de dag thams cad khye'u de la bu'i
92a3('dul ba): sdug pa skyes so/ / //'dul ba gzhi/ bam po nyi shu bdun pa/ de nas dus gzhan zhig na/ rgyal po legs mthong chen po shar gyi lus 'phags kyi gling nas rin po che sna
92a4('dul ba): bdun gyis sna drangs shing khams kyi rgyal phran stong gis yongs su bskor te/ bu stong du gcig gis ma tshang bas zla ba kham pa lta bur bskor nas/ gzi brjid nyi ma'i 'od zer stong bas
92a5('dul ba): lhag par spa zhing 'ongs pa/ gzhon nu khang bzang gi steng na 'dug pa des mthong nas/ des ma la dris pa/ yum/ mchi ba pha bi su lags/ bu/ khyod kyi yab rgyal po legs mthong chen
92a6('dul ba): po yin no/ /yum/ de 'das na/ bdag rgyal por 'gyur ram/ bu/ rgyal po de'i sras stong du gcig gis ma chang ba zhig yod pa de dag thams cad kyi phu bo gang yin pa de/ de 'das na
92a7('dul ba): rgyal por 'gyur na/ khyod ni/ thams cad kyi nu bo yin no/ /des smras pa/ yum/ gal te de 'das na bdag rgyal por mi 'gyur na/ gnang bar mdzod cig dang / bdag dad pa yang dag pa
92b1('dul ba): kho nas khyim nas khyim med par rab tu 'byung bar bgyi'o/ /btsun mo de dag thams cad kyis smras pa/ bu/ khyod la bdag cag gi bu'i sdug pa nyams su myong gi /de ltar ma byed cig /yum/
92b2('dul ba): gdon ma 'tshal bar rab tu 'byung bar bgyi'o/ /de dag gis de gdon mi za bar gal gyis 'chu bar shes nas smras pa/ bu/ gal te de lta na/ dam zhig bcas nas gnang bar bya ste/ gang yang
92b3('dul ba): khyod kyi yon tan gyi tshogs cung zad rtogs na/ de khyod kyis bdag cag la smros shig /de bzhin du bgyi'o/ /de de dag gis gnang nas/ de mtha' gcig tu song ste mkhan po dang slob dpon med
92b4('dul ba): par byang chub kyi phyogs kyi chos sum cu rtswa bdun gyi chos bskyed nas rang byang chub mngon sum du byas so/ /rang sangs rgyas des bsam pa/ bdag gis ma de rnams la khas blangs pa smra dgos pas/
92b5('dul ba): song la sngon gyi dam bcas pa mthar dbyung ngo / /snyam nas/ bdag nyid chen po de dag ni/ ngag gis chos mi ston gyi/ lus kyis yin pas/ des de rnams kyi mdun du 'bar ba dang / gsal ba
92b6('dul ba): dang / char 'bebs pa dang / glog 'byin pa dag gi cho 'phrul dag bya bar brtsams so/ /so so'i skye bo ni/ rdzu 'phrul la myur du sems gtod pa yin pas/ de dag shing rtsa ba nas bcad pa bzhin
92b7('dul ba): rkang pa gnyis la gtugs nas smras pa/ 'phags pa/ khyod kyis yon tan gyi tshogs 'di lta bu rtogs sam/ rtogs so/ /'phags pa/ khyod ni/ bsod snyoms bzhed pa lags la/
93a1('dul ba): bdag cag kyang bsod nams 'tshal ba lags na/ khyod 'di nyid du skyed mos tshal du bzhugs shig dang / bdag cag gis rgyun du bsod snyoms dbul
93a2('dul ba): bar bgyi'o/ /rang sangs rgyas des khas blangs nas/ de dag gis rang sangs rgyas la bsod snyoms kyis bsnyen bkur bya bar brtsams so/ /rang sangs rgyas des bsam pa/ bdag gi lus
93a3('dul ba): rnag can 'dis/ bya ba gang yin pa de ni byas kyi/ ma la bdag phung po lhag ma med pa'i mya ngan las 'das pa'i dbyings su 'jug go /snyam nas/ de nas de ngang pa'i rgyal po 'dab ma
93a4('dul ba): brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'bebs pa dang / glog 'byin pa'i cho 'phrul dag kyang bstan nas phung po lhag ma
93a5('dul ba): med pa'i mya ngan las 'das pa zhi ba'i dbyings su zhugs so/ /de nas de dag gis shing dri zhim po thams cad spungs te/ spungs nas bsregs te me'i phung po de 'o mas bsad nas rus pa
93a6('dul ba): de dag / gser gyi bum pa'i nang du bcug ste skyed mos tshal de nyid du rus pa'i mchod rten brtsigs te/ mgul gdub dang / gdu bu rgyan can dang / gzhan yang / rgyan rnam pa sna
93a7('dul ba): tshogs kyis brgyan cing / gdugs dang / rgyal mtshan dang / ba dan dag btsugs so/ /de nas dus gzhan zhig na/ rgyal po legs mthong chen po btsun mo'i 'khor gyis bskor nas
93b1('dul ba): sos ka'i dus la bab pa na/ me tog gi shing rnams kha 'bus shing / ngang pa dang / khrung khrung dang / rma bya dang / ne tso dang / ri skegs dang / bya ko ki la dang / shang shang te'u skad 'byin pa'i
93b2('dul ba): tshal gseb tu skyed mos tshal gyi gzhir song nas de skyed mos tshal du 'khyams pa las/ dgra bcom pa'i mchod rten de mthong ngo / /des skyed mos tshal srung ba'i mi la smras pa/ kwa'i nang rje/ 'di
93b3('dul ba): ci yin/ des smras pa/ lha/ bdag gis ni/ ma 'tshal te/ 'on kyang 'di'i don ni/ btsun mos 'tshal to/ /de nas des btsun mo'i 'khor rnams la smras pa dang / de dag gis rkang pa gnyis
93b4('dul ba): la gtugs te smras pa/ lha/ mi 'jigs pa stsal du gsol/ /des smras pa/ de bzhin du sbyin no/ /de dag gis skabs de rgyas par smras pa dang / rgyal pos smras pa/ khyed cag gis/ bu rgyal
93b5('dul ba): srid la mngon par dga' na/ de kho bo la ma gsol ba bzang po ma yin pa zhig byas so/ /gal te gsol bar gyur pa dang / kho bo de kho na la rgyal srid dbang bskur bas dbang bskur bar 'gyur
93b6('dul ba): ba zhig / 'on kyang ngas bdag nyid chen po de mya ngan las 'das par gyur kyang gdugs dang / cod pan dang / thor tshugs gdags so/ /zhes de nas de bu la byams pas rang sangs rgyas kyi
93b7('dul ba): mchod rten de la gdugs dang / cod pan dang / thor tshugs rnams btags so/ /dge slong dag /ji snyam du sems/ de'i tshe de'i dus kyi rgyal po chen po legs mthong gang yin pa de ni/ nga nyid
94a1('dul ba): yin no/ /gang yang ngas de na bu la byams pas rang sangs rgyas kyi mchod rten la gdugs dang / cod pan dang / thor tshugs btags te/ las de'i rnam par smin pas/ ngas
94a2('dul ba): 'khor los bsgyur ba'i rgyal po nyis stong lnga brgya byas so/ /las de kho na'i lhag mas/ da ltar nga mngon par rdzogs par byang chub pa na/ lha dang mi rnams kyis rtsibs brgya dang ldan pa'i gdugs nyis
94a3('dul ba): stong lnga brgya/ dbu'i gtsug gi steng du bzung bar gyur to/ /gal te/ ngas yon tan gyi tshogs 'di lta bu ma rtogs par gyur na/ gzhan du yang / ngas 'khor los bsgyur ba'i rgyal po nyis stong
94a4('dul ba): lnga brgya byed par 'gyur ro/ /de lta bas na/ nga'i bsod nams kyi rnam par smin pa can gang yin pa de/ ngas nyan thos rnams kyi longs spyod du rnam par smin par bsngos te/ gal te mu tig bre gang
94a5('dul ba): gis 'bras bre gang khugs kyang / 'on kyang nga'i nyan thos rnams ni/ bsod snyoms kyis phongs par mi 'gyur ro/ /dge slong dag /de lta bas na/ las gcig tu gnag pa rnams kyi rnam par
94a6('dul ba): smin pa ni/ gcig tu gnag pa yin la zhes bya ba nas brtsam par bya ste/ dge slong dag /khyed kyis de lta bu la bslab par bya'o/ /zhes bya ba'i bar gong ma bzhin du'o/ /bcom ldan 'das
94a7('dul ba): kyis de skad ces bka' stsal nas/ dge slong de dag yi rang ste/ bcom ldan 'das kyis gsungs pa la mngon par bstod do/ /lus 'phags ma'i bu/ yul ma ga d+ha'i rgyal po ma skyes dgras
94b1('dul ba): gru zam 'jugs su bcug pa dang / yangs pa can gyi li tsa byi rnams kyis kyang de bzhin du bcom ldan 'das kyi phyir gru zam btsugs so/ /klu rnams kyis bsam pa/ bdag cag klu rnams ni/
94b2('dul ba): rna ma par ltung ba'i lus can yin pas/ ma la bdag cag gis gdengs ka'i zam pas/ bcom ldan 'das chu bo gang+gA las bsgral bar bya'o/ /snyam nas de rnams kyis gdengs ka'i zam pa btsugs
94b3('dul ba): so| |de nas bcom ldan 'das kyis dge slong rnams la bka' stsal pa/ dge slong dag/ khyed cag las/ gang zhig lus 'phags ma'i bu yul ma ga d+ha'i rgyal po ma skyes dgra'i gru zam
94b4('dul ba): las chu bo gang+gA brgal bar spro ba de ni/ de las rgol cig /gang zhig yangs pa can gyi li tsa byi rnams kyis gru zam btsugs pa las spro ba gang yin pa de yang / de las rgol cig /nga yang dge
94b5('dul ba): slong kun dga' bo dang thabs cig klu rnams kyi gdengs ka'i zam pa las chu bo gang+gA brgal bar bya'o/ /de na kha cig ni/ lus 'phags ma'i bu yul ma ga d+ha'i rgyal po ma skyes dgra'i gru zam las
94b6('dul ba): brgal to/ /kha cig ni/ yangs pa can gyi li tsa byi rnams kyi gru zam las so/ /bcom ldan 'das kyis kyang tshe dang ldan pa kun dga' bo dang thabs cig klu rnams kyi gdengs ka'i zam pa las
94b7('dul ba): brgal to/ /de nas dge bsnyen zhig gis de'i tshe tshigs su bcad de smras pa/ kha cig zam pa btsugs nas chu bran bor te rgya mtsho brgal/ /skye bo rnams ni gzings 'cha' mkhas pa'i skye bo
95a1('dul ba): rnams chu brgal/ /sangs rgyas bcom ldan bram ze brgal bar gyur nas skam la bzhugs/ /dge slong dag 'dir khrus byed nyan thos rnams ni gzings 'cha' na/
95a2('dul ba): gal te kun na chu yod khron pa'i chus ni ci zhig bya/ /sred pa'i rtsa ba bcad nas su zhig spyod pa tshol bar byed/ /bcom ldan 'das kyis/ sa phyogs gzhan zhig na mtho zhing mtho ba'i sa
95a3('dul ba): phyogs shig gzigs so/ /gzigs nas kyang tshe dang ldan pa kun dga' bo la bka' stsal pa/ kun dga' bo/ khyod rgyal po sgra chen gyi lha'i mchod sdong srid du 'dom stong yod la/
95a4('dul ba): sbom du 'dom drug cu yod pa/ thams cad gser las byas pa/ rin po che sna tshogs kyis spras pa zhig yod de/ sbyin pa dag byin/ bsod nams dag byas nas chu bo gang+gA'i nang du bor ba
95a5('dul ba): gang yin pa de/ lta bar 'dod dam/ bcom ldan 'das/ de lta ba de'i dus la bab lags so/ /bde bar gshegs pa/ de'i tshod la bab lags te/ bcom ldan 'das kyis gang mchod
95a6('dul ba): sdong de bsgrengs na/ dge slong rnams lta bar 'gyur lags so/ /de nas bcom ldan 'das kyis 'khor lo dang / bkra shis dang / g.yung drung 'khyil ba dang / dra bas 'brel pa/ bsod
95a7('dul ba): nams brgya phrag du mas bskyed pa/ 'jigs pa rnams dbugs 'byin par mdzad pa'i phyag gis sa la reg par mdzad pa dang / klu rnams kyis bsam pa/ bcom ldan 'das ci'i
95b1('dul ba): phyir sa la reg par mdzad snyam na/ mchod sdong gzigs par bzhed par mthong ngo / /de nas de dag gis bsgrengs pa dang / dge slong rnams kyis mchod sdong lta bar brtsams so/ /tshe dang ldan pa
95b2('dul ba): legs ldan ni/ 'dod pa chung ba yin pas mtha' gcig tu song nas phyag dar khrod pa dag 'tshem mo/ /de nas bcom ldan 'das kyis dge slong rnams la bka' stsal pa/ dge slong dag /mchod
95b3('dul ba): sdong nub par 'gyur gyi/ rtags zungs shig /ces pa las/ de nub par gyur to/ /sangs rgyas bcom ldan 'das la dge slong rnams kyis zhus pa/ btsun pa/ dge slong rnams mchod sdong la
95b4('dul ba): lta ba bgyid na/ tshe dang ldan pa legs ldan ni/ 'dod pa chung bas mtha' gcig tu mchis nas phyag dar khrod pa 'tshem pa la gzigs/ ci lags/ re zhig 'dod chags dang bral ba'i slad
95b5('dul ba): du'am/ 'on te sngon bsten pa'i slad du lags/ gal te re zhig 'dod chags dang bral ba'i slad du lags na ni/ /gzhan yang / 'dod chags bral ba zhig mchis lags so/ /'on te sngon
95b6('dul ba): bsten pa'i slad du lags na ni/ 'dis gang du bsten lags/ bcom ldan 'das kyis bka' stsal pa/ dge slong dag /'dod chags dang bral ba'i phyir yang yin la/ sngon bsten pa'i phyir
95b7('dul ba): yang yin no/ /'dis sngon gang du bsten lags/ dge slong dag/ sngon byung ba rgyal po rab sgrog ces bya ba zhig byung ste/ de lha'i dbang po brgya byin dang grogs por gyur to/ /de bu 'dod kyang bu
96a1('dul ba): med nas lag pa la 'gram pa gtad de sems khong du chud cing 'dug ste/ nor rdzas mang po zhig bsags na/ bdag la bu med pas/ bdag shi na rgyal
96a2('dul ba): po'i gdung rgyud chad par 'gyur ro/ /snyam mo/ /de nas brgya byin gyis mthong nas dris pa/ grogs po/ khyod ci'i phyir lag pa la 'gram pa gtad nas/ sems khong du chud cing 'dug/
96a3('dul ba): des smras pa/ ko'u shi ka/ nor rdzas 'di snyed cig bsags na/ bdag la bu med pas/ bdag shi na rgyal po'i gdung rgyud chad par 'gyur bas so/ /brgya byin gyis smras pa/ grogs po/
96a4('dul ba): khyod sems khong du chud par ma byed cig /gal te lha'i bu 'ga' zhig 'chi 'pho'i chos byung bar gyur na/ de khyod kyi bur bsko bar bya'o/ /chos nyid kyis lha'i bu 'chi 'pho'i chos 'byung
96a5('dul ba): ba la ni/ ltas lnga 'byung bar 'gyur te/ gos ma rnying pa rnams rnying par 'gyur ba dang / me tog gi phreng ba ma rnying pa dag rnying par 'gyur ba dang / lus las dri mi zhim pa 'byung bar 'gyur
96a6('dul ba): ba dang / mchan khung gnyis nas rdul 'dzag pa dang / rang gi stan la mi dga' bar 'gyur ba'o/ /ji tsam na/ lha'i bu zhig la snga ltas lnga byung bar gyur nas/ de la lha'i dbang po brgya
96a7('dul ba): byin gyis smras pa/ grogs po/ rgyal po rab sgrog gi btsun mo dam pa'i mngal du nying mtshams sbyor cig /des smras pa/ ko'u shi ka/ de ni/ bag med pa'i gnas yin te/ ko'u shi ka/
96b1('dul ba): rgyal po rnams ni/ nyes pa mang po byed pa yin pas/ chos ma yin pas rgyal srid byas nas sems can dmyal bar gzhol bar gyur na/ mi rung ngo / /brgya byin gyis smras pa/ grogs po khyod la ngas dran
96b2('dul ba): par bya'o/ /ko'u shi ka/ lha rnams ni/ dga' ba mang pos bag med pa yin no/ /grogs po de ni/ bden na/ 'on kyang kho bos khyod la dran par bya'o/ /de nas rgyal po rab sgrog gi btsun mo dam pa'i
96b3('dul ba): mngal du nying mtshams sbyar to/ /gang gi nyi ma kho na la nying mtshams blangs pa de'i nyi ma kho na la skye bo'i tshogs chen pos sgra phyung bar gyur to/ /de zla ba brgyad dam dgu 'das nas khye'u zhig btsas te
96b4('dul ba): zhes bya ba nas sna'i gzengs mtho ba zhes bya ba'i bar gong ma bzhin no/ /de'i nye du dag 'dus shing tshogs nas ming 'dogs par byed de/ khye'u'i ming cir gdags/ gnyen rnams kyis smras
96b5('dul ba): pa| gang gi nyi ma kho na la khye'u 'di ma'i mngal du zhugs pa de'i nyi ma kho na la skye bo'i tshogs chen pos sgra phyung bar gyur pas/ de bas na/ khye'u'i ming sgra chen zhes bya bar gdags so/ /zhes de'i
96b6('dul ba): ming sgra chen zhes bya bar btags te/ khye'u sgra chen ma ma brgyad la rjes su gtad nas zhes bya ba nas brtag pa brgyad dang / dbye ba dang / klog pa la mkhas shing shes nyen can du gyur to/ /zhes
96b7('dul ba): bya ba'i bar gong ma bzhin du'o/ /de rgyal rigs spyi bo nas dbang bskur cing / yul gyi dbang phyug dang / mthu dang brtson 'grus thob pa/ sa'i dkyil 'khor chen po mngon par zil gyis mnan
97a1('dul ba): nas gnas pa rnams kyi bzo'i gnas dang / las kyi gnas tha dad pa gang yin pa 'di lta ste/ glang po che'i gnyar zhon pa dang / rta la zhon pa dang / shing rta'i thabs
97a2('dul ba): dang / ral gri'i thabs dang / mda' gzhu dang / phyir bsnur ba dang / mdun du bsnur ba dang / lcags kyu'i sgyur thabs dang / zhags pas gdab pa dang / mda' bo che 'phen pa dang / dbyug
97a3('dul ba): pas brdeg pa dang / 'dzin stangs dang / gom stangs dang / gcad pa dang / dral ba dang / dbyug pa dang / rgyang nas phog pa dang / sgra drag par phog pa dang / gnad du phog pa dang / mi
97a4('dul ba): tshor bar phog pa dang / tshabs che ba dag ste/ gnas lnga po/ de rnams la shin tu byang bar gyur to/ /chos nyid kyis/ re zhig pha ji tsam gson gyi bar du bu'i ming mi grags pa yin no/ /
97a5('dul ba): dus gzhan zhig na/ rgyal po rab sgrog shi nas sgra chen rgyal srid la bzhag pa dang / des tha gi tsam zhig chos bzhin gyis rgyal srid byed du bcug nas chos bzhin ma yin pas rgyal
97a6('dul ba): srid byed du bcug par gyur to/ /de nas brgya byin gyis smras pa/ grogs po/ kho bos khyod rgyal po rab sgrog gi bur bskos te/ chos bzhin ma yin pas rgyal srid ma byed cig /sems
97a7('dul ba): can dmyal bar gzhol bar gyur ta re zhes ma bsgos sam/ des tha gi tsam zhig chos bzhin gyis rgyal srid byed du bcug nas slar yang chos bzhin ma yin pas rgyal srid byed du
97b1('dul ba): bcug par gyur to/ /lan gnyis su yang brgya byin gyis smras pa/ grogs po/ kho bos khyod rgyal po rab sgrog gi bur bskos te/ chos bzhin ma yin pas rgyal srid ma byed cig /sems can
97b2('dul ba): dmyal bar gzhol bar gyur ta re zhes ma bsgos sam/ des smras pa/ ko'u shi ka/ bdag cag rgyal po rnams ni/ dga' ba mang pos bag med pas skad cig tu brjed par 'gyur gyi/ bdag
97b3('dul ba): la khyod kyis mtshan ma zhig zhog cig dang / bdag gis mthong nas nges par sbyin pa dag sbyin/ bsod nams dag bgyi'o/ /de nas lha'i dbang po brgya byin gyis lha'i bu las thams cad pa
97b4('dul ba): la bsgo ba/ las thams cad pa/ song la khyod kyis rgyal po sgra chen gyi gnas su lha'i 'khor gyi khyams dang / lha'i mchod sdong srid du 'dom stong yod pa/ sbom du 'dom drug cu yod pa/ thams
97b5('dul ba): cad gser las byas shing / rin po che sna tshogs kyis spras pa zhig sprul cig /de nas lha'i bu las thams cad pas rgyal po sgra chen gyi gnas su lha'i 'khor gyi khyams dang / lha'i mchod sdong
97b6('dul ba): srid du 'dom stong yod pa/ sbom du 'dom drug cu yod pa/ thams cad gser las byas pa/ rin po che sna tshogs kyis spras pa zhig sprul to/ /de nas rgyal po sgra chen gyis mchod sbyin gyi khang
97b7('dul ba): ba rtsig tu bcug nas rang gi zhang po mya ngan med ces bya ba mchod sdong gi zhal ta bar bzhag go/ de nas mchod sdong la 'dzam bu'i gling na gnas pa'i mi thams cad lta bar spro bas lhags
98a1('dul ba): nas/ zan zos shing mchod sdong lta bas rang gi las sgrub par mi byed do/ /de nas zhing las kyi mtha' rnams kyi bar chad byas pas rgyal po'i dpya thang bzhin ming du
98a2('dul ba): par gyur to/ /blon po rnams kyis dpya nyung du phul ba dang / rgyal po sgra chen gyis smras pa/ shes ldan dag /ci'i phyir dpya nyung zad cig dbul/ lha/ 'dzam bu'i gling na gnas pa'i
98a3('dul ba): skye bo'i tshogs mchis nas 'tshal ma 'tshal zhing mchod sdong la lta zhing mchis te/ rang gi las grub par mi bgyid pas/ zhing las kyi mtha' rnams kyi bar chad bgyis pas/ dpya thang
98a4('dul ba): bzhin mi 'du lags so/ /rgyal pos smras pa/ mchod sbyin gyi khang pa drol cig /de rnams kyis de dral na yang de bzhin du skye bo'i tshogs de rang rang gi rgyags blangs nas za zhing mchod
98a5('dul ba): sdong la rtog cing 'dug ste/ rang gi las sgrub par mi byed pas/ zhing las kyi mtha' rnams kyi bar chad byas pas de bzhin rgyal po'i dpya thang bzhin mi 'du bar gyur to/ /rgyal pos dris
98a6('dul ba): pa| shes ldan dag / mchod sbyin gyi khang pa dral na/ ci phyir da dung dpya nyung bar gyur/ blon po rnams kyis smras pa/ lha/ skye bo'i tshogs kyis rang rang gi rgyags blangs nas 'tshal zhing
98a7('dul ba): mchod sdong la rtog cing mchis te/ rang gi las sgrub par mi bgyid pas/ zhing las kyi mtha' rnams kyi bar chad bgyis pas des na dpya nyung bar gyur to/ /de nas rgyal po sgra chen gyis
98b1('dul ba): sbyin pa dag byin/ bsod nams dag byas nas mchod sdong de chu bo gang+gA'i nang du bor ro/ /dge slong dag /de ji snyam du sems/ rgyal po rab sgrog gi zhang po mya ngan med ces bya ba gang yin pa de ni/ dge slong
98b2('dul ba): legs ldan 'di nyid yin te/ 'dis sngon 'di bsten to/ /btsun pa/ mchod sdong 'di gang du zhig par 'gyur lags/ bcom ldan 'das kyis bka' stsal pa/ dge slong dag /ma 'ongs pa na mi
98b3('dul ba): rnams kyi tshe lo brgyad khri thub par 'gyur te/ mi tshe lo brgyad khri ba rnams kyi rgyal po dung zhes bya ba yang dag par sdom pa/ 'khor los bsgyur ba mtha' bzhir rnam par rgyal ba/ chos dang ldan pa
98b4('dul ba): chos kyi rgyal po/ rin po che sna bdun dang ldan pa zhig 'byung bar 'gyur ro/ /de'i rin po che sna bdun ni/ 'di lta bu dag 'byung bar 'gyur te/ 'di lta ste/ 'khor lo rin po che dang / glang po rin po che
98b5('dul ba): dang / rta rin po che dang / nor bu rin po che dang / bud med rin po che dang / khyim bdag rin po che dang / bdun pa ni/ blon po rin po che nyid do/ /de la/ bu dpa' ba/ rtul phod pa/ yan lag mchog gi
98b6('dul ba): gzugs dang ldan pa/ pha rol gyi sde rab tu 'joms par byed pa stong yang tshang bar 'byung bar 'gyur te/ de rgya mtsho la thug pa'i sa chen po ma lus par gnod par ba sngo ba med cing 'tshe ba med pa
98b7('dul ba): 'di nyid 'tshe ba med cing mtshon gyis 'debs pa med la/ chos dang mthun zhing snyoms pas legs par phab ste gnas par 'gyur ro/ /rgyal po dung gi mdun na 'don bram ze tshangs pa'i tshe zhes
99a1('dul ba): bya ba zhig 'byung ste/ de'i chung ma ni/ tshangs ldan ma zhes bya ba zhig 'byung ngo / /de byams pa chad med pa'i yan lag gis rgyas par byas pas/ bu byams
99a2('dul ba): pa zhes bya ba zhig btsa' bar 'gyur ro/ /bram ze tshangs pa'i tshe/ bram ze'i khye'u brgyad khri la bram ze rnams kyi gsang tshig klog tu 'jug go /des bram ze'i khye'u de rnams byams pa la
99a3('dul ba): gtad nas bram ze'i khye'u byams pas/ bram ze'i khye'u brgyad khri po rnams/ bram ze rnams kyi gsang tshig klog tu 'jug go/ /de nas rgyal po chen po bzhi po rnams kyis gter chen po bzhi
99a4('dul ba): po| ka ling+ka nas dmar ser te/ /mi thi la nas skya bo'o/ /sa 'dzin nas ni e la'i 'dab/ /wA ra NA si'i grong na dung / /mchod sdong 'di yang khyer nas rgyal po dung la dbul bar 'gyur ro/ /
99a5('dul ba): rgyal po dung gis kyang bram ze tshangs pa'i che la sbyin par 'gyur ro/ /bram ze tshangs pa'i tshes kyang bram ze'i khye'u byams pa la'o/ /bram ze'i khye'u byams pas kyang bram ze'i khye'u de rnams
99a6('dul ba): la'o| |de nas bram ze'i khye'u de rnams kyis mchod sdong de dum bu dum bur bcad nas 'gyed par 'gyur ro/ /de nas bram ze'i khye'u byams pas/ mchod sdong de'i mi rtag pa nyid mthong nas
99a7('dul ba): de nyid kyis skyo ba skyes nas nags su 'gro bar 'gyur ro/ /gang gi nyi ma kho na la lags su song ba de kho na'i nyi ma la byams pa tshad med pa'i yang lag gis rgyas par byas nas bla na med
99b1('dul ba): pa'i ye shes thob par 'gyur te/ de'i mtshan/ bla na med pa yang dag par rdzogs pa'i sangs rgyas byams pa/ bla na med pa yang dag par rdzogs pa'i sangs rgyas byams pa zhes bya bar 'gyur ro//
99b2('dul ba): gang gi nyi ma kho na la yang dag par rdzogs pa'i sangs rgyas byams pas/ bla na med pa'i ye shes thob par 'gyur ba de kho na'i nyi ma la rgyal po dung gi rin po che sna bdun nub par 'gyur ro/ /rgyal po
99b3('dul ba): dung yang khams kyi rgyal phran brgyad khri'i 'khor dang / bla na med pa yang dag par rdzogs pa'i sangs rgyas byams pa rab tu byung ba'i rjes su rab tu 'byung bar 'gyur ro/ /de'i chung ma rin po che sa ga
99b4('dul ba): zhes bya ba yang / bud med brgyad khri'i 'khor dang / bla na med pa yang dag par rdzogs pa'i sangs rgyas byams pa rab tu byung ba'i rjes su rab tu 'byung bar 'gyur ro/ /bram ze tshangs pa'i tshe yang /
99b5('dul ba): bram ze'i khye'u brgyad khri'i 'khor dang / bla na med pa yang dag par rdzogs pa'i sangs rgyas byams pa rab tu byung ba'i rjes su rab tu 'byung bar 'gyur ro/ /de nas yang dag par rdzogs pa'i sangs
99b6('dul ba): rgyas byams pa/ 'khor dge slong 'bum phrag dgu bcu rtsa drug dang ri bya gag rkang gang na ba der gshegs par 'gyur ro/ /de na dge slong 'od srung gi rus pa'i tshogs ma zhig pa 'dug pas/ ri bya
99b7('dul ba): gag rkang / bla na med pa yang dag par rdzogs pa'i sangs rgyas byams pa la kha dbye bar 'gyur ro/ /de nas bla na med pa yang dag par rdzogs pa'i sangs rgyas byams pas/ dge slong 'od srung gi
100a1('dul ba): rus pa'i tshogs ma zhig pa phyag g.yas pas blangs nas/ phyag g.yon par bzhag ste nyan thos rnams la 'di skad ces/ dge slong dag /skye rgu rnams kyi tshe lo
100a2('dul ba): brgya thub pa na ston pa shAkya thub pa zhes bya ba/ 'jig rten du byung ba de'i nyan thos rnams las chog shes pa dang / 'dod pa chung ba dang / sbyangs pa'i yon tan rnams kyi mchog ni/ 'od srung
100a3('dul ba): yin no/ /zhes bstan pa gang yin pa de ni/ 'di yin te/ shAkya thub pa yongs su mya ngan las 'das nas de'i bstan pa yang 'dis yang dag par bsdus so/ /zhes chos ston par 'gyur ro/ /de
100a4('dul ba): rnams kyis mthong nas skyo ba skyes te/ 'di 'dra ba'i lus kyis ji ltar 'di lta bu'i yon tan gyi tshogs thob par gyur snyam nas/ de rnams skyo ba skyes pa de nyid kyis dgra bcom pa mngon
100a5('dul ba): sum du byed par 'gyur te/ 'bum phrag dgu bcu rtsa drug dgra bcom pa nyid dang / sbyangs pa'i yon tan mngon du bya ba la brtson par 'gyur ro/ /mchod sdong de ni/ der zhig par 'gyur
100a6('dul ba): ro| |btsun pa/ rgyu gang dang rkyen gang gis dkon mchog gnyis 'jig rten du 'byung bar 'gyur lags/ bcom ldan 'das kyis bka' stsal pa/ smon lam gyi dbang gis so/ /bcom
100a7('dul ba): ldan 'das gang du smon lam btab lags/ dge slong dag /sngon byung ba/ yul dbus su rgyal po gos sbyin zhes bya ba/ 'byor ba dang / rgyas pa dang / bde ba dang / lo legs pa dang /
100b1('dul ba): skye bo dang mi mang pos rab tu gang ba na rgyal srid byed du 'jug go/ /de'i shing rnams me tog dang 'bras bu rtag pa dang / lhas dus dus su char gyi rgyun legs par phab pas lhag par lo tog rnams
100b2('dul ba): phun sum tshogs par 'gyur to/ /byang phyogs na rgyal po nor ldan zhes bya ba/ 'byor pa dang / rgyas pa dang / bde ba dang / lo legs pa dang / skye bo dang mi mang pos rab tu gang ba na rgyal srid byed du
100b3('dul ba): 'jug go/ /de'i shing rnams me tog dang 'bras bu rtag pa dang / lhas dus dus su char gyi rgyun legs par phab pas lhag par lo tog rnams phun sum tshogs par 'gyur to/ /ji tsam dus
100b4('dul ba): gzhan zhig na/ rgyal po gos sbyin gyi mdun na 'don las khye'u spyi gtsug rin po ches brgyan pa zhig btsas te/ de'i btsas ston rgya cher byas nas/ de'i ming rin chen gtsug tor can zhes
100b5('dul ba): btags so/ /de dus gzhan zhig na/ rga ba dang / na ba dang / 'chi ba yang dag par mthong nas skye ba skyes te nags su song ngo / /gang gi nyi ma kho na la nags su song ba de kho na'i nyi ma la des bla
100b6('dul ba): na med pa'i ye shes thob nas de'i ming yang dag par rdzogs pa'i sangs rgyas rin chen gtsug tor can/ yang dag par rdzogs pa'i sangs rgyas rin chen gtsug tor can zhes bya bar gyur to/ /de
100b7('dul ba): nas gzhan zhig na/ rgyal po nor ldan steng gi khag bzang gi gzhir song ste blon po'i tshogs kyis bskor nas 'dug go/ /de blon po rnams la smras pa/ shes ldan dag /nga'i ci 'dra ba de
101a1('dul ba): ltar rgyal po gzhan 'ga'i yul na 'byor ba dang / rgyas pa dang / bde ba dang / lo legs pa dang / skye bo dang mi mang pos rab tu gang ba dang / shing rnams me
101a2('dul ba): tog dang 'bras bu rtag pa dang / lhas dus dus su char gyi rgyun legs par phab pas lo tog rnams phun sum tshogs par 'gyur ba lta yod dam/ yul dbus nas tshong pa zong thogs te
101a3('dul ba): byang phyogs su 'ongs pa de rnams kyis smras pa/ lha/ yul dbus na rgyal po gos sbyin zhes bgyi ba zhig mchis so/ /rgyal po nor ldan gyis thos ma thag tu mi bzod pa chen po skyes te/
101a4('dul ba): de mi bzod pa skyes nas blon po rnams la smras pa/ shes ldan dag /dpung gi tshogs yan lag bzhi pa go skon cig dang yul 'khor gzhom par bya'o/ /de nas rgyal po nor ldan dpung
101a5('dul ba): gi tshogs yan lag bzhi pa/ glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon nas/ yul dbus su dong nas chu bo gang+gA'i
101a6('dul ba): lho phyogs kyi 'gram du 'khod do/ /rgyal po gos sbyin gyis/ rgyal po nor ldan dpung gi tshogs yan lag bzhi pa/ glang po che pa'i tshogs dang / rta pa'i tshogs dang / shing rta pa'i tshogs
101a7('dul ba): dang / dpung bu chung gi tshogs go bskon nas/ yul dbus su 'ongs te chu bo gang+gA'i lho phyogs kyi 'gram na 'khod do/ /zhes thos so/ /thos nas des kyang dpung gi tshogs yan lag
101b1('dul ba): bzhi pa/ glang po che ba'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon nas/ chu bo gang+gA'i byang phyogs kyi 'gram na 'dug go /de nas yang
101b2('dul ba): dag par rdzogs pa'i sangs rgyas rin chen gtsug tor can gyis/ de gnyis kyi 'dul ba'i dus mkhyen nas chu bo gang+gA'i 'gram du nub mo nye bar brten cing bzhugs so/ /de nas yang dag par rdzogs
101b3('dul ba): pa'i sangs rgyas rin chen gtsug tor can gyis 'jig rten pa'i thugs bskyed do/ /chos nyid kyis/ gang gi tshe sangs rgyas bcom ldan 'das rnams kyis 'jig rten pa'i thugs bskyed pa de'i
101b4('dul ba): tshe| brgya byin dang tshangs pa la sogs pa'i lha rnams kyi sems kyis/ bcom ldan 'das kyi dgongs pa shes par 'gyur ro/ /de nas brgya byin dang tshangs pa la sogs pa'i lha rnams/ yang
101b5('dul ba): d ag par rdzogs pa'i sangs rgyas rin chen gtsug tor can gang na ba der song ste phyin nas yang dag par rdzogs pa'i sangs rgyas rin chen gtsug tor can gyi zhabs gnyis la mgo bos
101b6('dul ba): phyag byas te phyogs gcig tu 'dug nas de rnams kyi kha dog gi mthus snang ba rgya chen po byung bar gyur pa/ rgyal po nor ldan gyis mthong ngo / /mthong nas kyang blon po rnams la dris pa/
101b7('dul ba): shes ldan dag /rgyal po gos sbyin gyi yul na snang ba chen po byung ba 'di/ ci yin/ de rnams kyis smras pa/ lha/ rgyal po gos sbyin gyi yul du yang dag par rdzogs pa'i sangs rgyas rin
102a1('dul ba): chen gtsug tor can byung ste/ de la blta ba'i phyir brgya byin dang / tshangs pa la sogs pa mchis pa des na/ snang ba chen po 'di byung ste/ de ni/ rdzu 'phrul che zhing
102a2('dul ba): mthu che ba lags pas/ 'di ni/ de'i mthu lags so/ /rgyal po nor ldan gyis smras pa/ shes ldan dag /gang gi yul du gang la brgya byin dang / tshangs pa la sogs pa yang blta ba'i phyir 'ong
102a3('dul ba): ba'i rkang gnyis bsod nams kyi zhing de lta bu byung ba de la/ bdag gis gnod pa ci 'dra ba zhig bya zhes/ des de la pho nya btang ste/ grogs po khyod la bdag cung zad kyang mi byed kyi/ tshur spyon/
102a4('dul ba): khyod ni/ bsod nams kyi mthu chen po can zhig pas khyod kyi yul na gang la brgya byin dang / tshangs pa la sogs pa yang blta ba'i phyir 'ong ba/ rkang gnyis bsod nams kyi zhing / yang dag
102a5('dul ba): par rdzogs pa'i sangs rgyas rin chen gtsug tor can bzhugs so/ /'on kyang khyod kyi mgul nas 'khyud nas 'gro bar bya ste/ de lta na/ bdag cag phan tshun yid bde bar 'gyur ro/ /zhes
102a6('dul ba): spring ngo / /rgyal po gos sbyin yid ma ches nas/ de yang dag par rdzogs pa'i sangs rgyas rin chen gtsug tor can gang na ba der song ste phyin nas/ yang dag par rdzogs pa'i sangs rgyas rin
102a7('dul ba): chen gtsug tor can gyi zhabs gnyis la mgo bos phyag byas te phyogs gcig tu 'dug go / phyogs gcig tu 'dug nas/ rgyal po gos sbyin gyis/ yang dag par rdzogs pa'i sangs rgyas
102b1('dul ba): rin chen gtsug tor can la 'di skad ces gsol to/ /btsun pa/ bdag la rgyal po nor ldan gyis spring pa/ grogs po sdug pa khyod la bdag cag ci yang mi byed kyi/ tshur shog /khyod kyi mgul pa
102b2('dul ba): nas 'khyud nas 'gro bar bya ste/ de lta na/ bdag cag phan tshun yid bde bar 'gyur zhes mchi na/ de la bdag gis ji ltar bsgrub par bgyi/ yang dag par rdzogs pa'i sangs rgyas rin chen
102b3('dul ba): gtsug tor can gyis bka' stsal pa/ rgyal po chen po song zhig dang / khyod la legs par 'gyur ro/ /bcom ldan 'das/ ci/ bdag gis de'i rkang pa gnyis la gtugs par bgyi'am/
102b4('dul ba): rgyal po chen po/ rgyal po dpung chen po rnams la ni/ gtugs par bya dgos so/ /de nas rgyal po gos sbyin stan las langs te/ yang dag par rdzogs pa'i sangs rgyas rin chen gtsug tor can
102b5('dul ba): gyi zhabs gnyis la mgo bos phyag byas nas chas te/ rgyal po nor ldan gang na ba der song ste phyin nas/ rgyal po nor ldan gyi rkang pa gnyis la gtugs so/ /de nas rgyal po nor ldan gyi mgul pa
102b6('dul ba): nas 'khyud de yid gcugs par byas te btang ngo / /de nas rgyal po gos sbyin yang dag par rdzogs pa'i sangs rgyas rin chen gtsug tor can gang na ba der song ste phyin nas/ yang dag par rdzogs
102b7('dul ba): pa'i sangs rgyas rin chen gtsug tor can gyi zhabs gnyis la mgo bos phyag byas te phyogs gcig tu 'dug go/ phyogs gcig tu 'dug nas/ rgyal po gos sbyin gyis yang dag par rdzogs
103a1('dul ba): pa'i sangs rgyas rin chen gtsug tor can la 'di skad ces gsol to/ /btsun pa/ rgyal po thams cad kyis rkang pa gnyis la gtugs pa'i rgyal po gang lags/
103a2('dul ba): rgyal po chen po/ 'khor los bsgyur ba yin no/ /de nas rgyal po gos sbyin stan las langs te bla gos phrag pa gcig tu gzar nas/ yang dag par rdzogs pa'i sangs rgyas rin chen gtsug
103a3('dul ba): tor can gang na ba de logs su thal mo sbyar ba btud de/ yang dag par rdzogs pa'i sangs rgyas rin chen gtsug tor can la 'di skad ces gsol to/ /bcom ldan 'das dge slong gi dge
103a4('dul ba): 'dun dang thabs cig tu sang bdag gi sdum par gdugs tshod sbyor zhing mchis na/ gnang bar mdzad du gsol/ yang dag par rdzogs pa'i sangs rgyas rin chen gtsug tor can gyis rgyal
103a5('dul ba): po gos sbyin la cang mi gsung bas gnang ngo / /de nas rgyal po gos sbyin yang dag par rdzogs pa'i sangs rgyas rin chen gtsug tor can cang mi gsung bas gnang bar rig nas/ yang dag
103a6('dul ba): par rdzogs pa'i sangs rgyas rin chen gtsug tor can gyi spyan snga nas dong ngo / /de nas rgyal po gos sbyin gyis/ de nyid kyi nub mo nas gtsang zhing bsod pa'i bza' ba dang bca' ba dag /sta
103a7('dul ba): gon byas te/ nang par sngar langs nas gdan bshams te nor bu'i chu snod bzhag nas/ yang dag par rdzogs pa'i sangs rgyas rin chen gtsug tor can la spyan 'dren gyis dus tshod gsol
103b1('dul ba): pa| btsun pa/ gdugs tshod bshams lags shing mchis na/ bcom ldan 'das/ da de'i dus la bab par dgongs su gsol/ de nas yang dag par rdzogs pa'i sangs rgyas rin chen gtsug
103b2('dul ba): tor can snga dro sham thabs mnabs/ lhung bzed dang chos gos bsnams te/ dge slong gi tshogs kyis yongs su bskor cing / dge slong gi dge 'dun gyis mdun gyis bltas nas rgyal po
103b3('dul ba): gos sbyin gyi bkad sa ga na ba der gshegs te/ byon nas dge slong gi dge 'dun gyi gung la gdan bshams pa nyid la bzhugs so/ /de nas rgyal po gos sbyin gyis yang dag par rdzogs
103b4('dul ba): pa'i sangs rgyas rin chen gtsug tor can la sogs pa dge slong gi dge 'dun bde bar bzhugs par rig nas/ gtsang zhing bsod pa'i bza' ba dang bca' ba dang / rang gi lag nas stob
103b5('dul ba): cing tshim par byed de/ rnam pa du mar gtsang zhing bsod pa'i bza' ba dang bca' ba dag /rang gi lag nas bstabs shing tshim par byas so/ /yang dag par rdzogs pa'i sangs rgyas rin chen
103b6('dul ba): gtsug tor can gyis gsol nas phyag gnyis bcabs te lhung bzed gyu bar rig nas zhabs gnyis la gtugs te smon lam gdab par brtsams pa/ btsun pa/ sbyin pa'i dge ba'i rtsa ba
103b7('dul ba): 'dis| bdag 'khor los bsgyur ba'i rgyal por gyur cig ces smras nas/ de ma thag tu dung yang bus so/ /de nas yang dag par rdzogs pa'i sangs rgyas rin chen gtsug tor can gyis rgyal
104a1('dul ba): po gos sbyin la 'di skad ces bka' stsal to/ /rgyal po chen po khyod/ skye rgu'i tshe lo brgyad khri thub pa na 'khor los bsgyur ba'i rgyal po dung zhes bya bar 'gyur
104a2('dul ba): ro| |de nas skad chen po'i sgra dag byung ngo / /rgyal po nor ldan gyis ca co'i sgra dag thos nas blon po rnams la smras pa/ shes ldan dag /rgyal po gos sbyin gyi/ yul na ca co'i sgra grags
104a3('dul ba): pa de| ci zhig yin/ de rnams kyis legs par brtags nas smras pa/ lha/ yang dag par rdzogs pa'i sangs rgyas rin chen gtsug tor can gyis rgyal po gos sbyin 'khor los bsgyur
104a4('dul ba): ba'i rgyal por lung bstan pas skye bo'i tshogs dga' ba dang / mgu ba dang / rab tu dga' bas/ des na/ ca co'i sgra grags pa lags so/ /de nas rgyal po nor ldan yang dag par rdzogs
104a5('dul ba): pa'i sangs rgyas rin chen gtsug tor can gang na ba der song ste phyin nas/ yang dag par rdzogs pa'i sangs rgyas rin chen gtsug tor can gyi zhabs gnyis la mgo bos phyag byas te
104a6('dul ba): phyogs gcig tu 'dug go/ phyogs gcig tu 'dug nas/ rgyal po nor ldan gyis/ yang dag par rdzogs pa'i sangs rgyas rin chen gtsug tor can la 'di skad ces gsol to/ /btsun
104a7('dul ba): pa| 'khor los bsgyur ba thams cad kyis rkang pa gnyis la gtugs par bgyi ba gang lags/ rgyal po chen po/ de bzhin gshegs pa dgra bcom pa yang dag par rdzogs pa'i
104b1('dul ba): sangs rgyas yin no/ /de nas rgyal po nor ldan stan las langs te/ bla gos phrag pa gcig tu gzar nas yang dag par rdzogs pa'i sangs rgyas rin chen gtsug tor can gang na ba de logs su thal
104b2('dul ba): mo sbyar ba btud nas 'di skad ces gsol to/ /bcom ldan 'das dge slong gi dge 'dun dang thabs cig sang bdag gi sdum par gdugs tshod sbyor zhing mchis na/ gnang bar mdzad du
104b3('dul ba): gsol| yang dag par rdzogs pa'i sangs rgyas rin chen gtsug tor can gyis rgyal po nor ldan la cang mi gsung bas gnang ngo / /de nas rgyal po nor ldan yang dag par rdzogs pa'i sangs
104b4('dul ba): rgyas rin chen gtsug tor can cang mi gsung bas gnang bar rig nas/ yang dag par rdzogs pa'i sangs rgyas rin chen gtsug tor can gyi zhabs gnyis la mgo bos phyag byas te/ yang
104b5('dul ba): dag par rdzogs pa'i sangs rgyas rin chen gtsug tor can gyi spyan snga nas song ngo / /de nas rgyal po nor ldan gyis/ de nyid kyi nub mo nas gtsang zhing bsod pa'i bza' ba dang bca' ba dag/
104b6('dul ba): sta gon byas nas nang par sngar langs te gdan bshams shing nor bu'i chu snod bzhag nas/ yang dag par rdzogs pa'i sangs rgyas rin chen gtsug tor can la spyan 'dren gyis dus tshod
104b7('dul ba): gsol pa/ btsun pa/ gdugs tshod bshams lags shing mchis na/ bcom ldan 'das/ da de'i dus la bab par dgongs su gsol/ de nas yang dag par rdzogs pa'i sangs rgyas rin
105a1('dul ba): chen gtsug tor can snga dro sham thabs mnams/ lhung bzed dang chos gos bsnams te/ dge slong gi tshogs kyis yongs su bskor cing / dge slong gi dge 'dun
105a2('dul ba): gyis bltas te rgyal po nor ldan gyi bkad sa gang na ba der gshegs te byon nas/ dge slong gi dge 'dun gyi gung la gdan bshams pa nyid la bzhugs so/ /de nas rgyal po nor ldan gyis
105a3('dul ba): yang dag par rdzogs pa'i sangs rgyas rin chen gtsug tor can la sogs pa dge slong gi dge 'dun bde bar bzhugs par rig nas/ gtsang zhing bsod pa'i bza' ba dang bca' ba
105a4('dul ba): dag / rang gi lag nas stob cing tshim par byed de/ rnam pa du mar gtsang zhing bsod pa'i bza' ba dang bca' ba dag /rang gi lag nas bstabs shing tshim par byas so/ /yang
105a5('dul ba): dag par rdzogs pa'i sangs rgyas rin po chen gtsug tor can gyis gsol nas phyag bcabs te lhung bzed gyur bar rig nas zhabs gnyis la gtugs te/ 'jig rten 'di dag thams
105a6('dul ba): cad la byams pa tshad med pa'i yan lag gis rgyas par byas nas smon lam gdab par brtsams pa/ dge ba'i rtsa ba 'dis/ bdag 'jig rten gyi ston pa/ de bzhin gshegs pa
105a7('dul ba): dgra bcom pa yang dag par rdzogs pa'i sangs rgyas su gyur cig ces btab bo/ /yang dag par rdzogs pa'i sangs rgyas rin chen gtsug tor can gyis bka' stsal pa/ rgyal po chen
105b1('dul ba): po khyod/ skye rgu'i tshe lo brgyad khri thub pa na de bzhin gshegs pa dgra bcom pa yang dag par rdzogs pa'i sangs rgyas byams pa zhes bya bar 'gyur ro/ /dge slong dag /de ltar na/ smon lam
105b2('dul ba): gyi dbang gis dkon mchog gnyis gcig car 'jig rten du 'byung bar 'gyur ro/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ grong spyil
105b3('dul ba): bu can zhes bya ba gang na bar 'dong ngo / /btsun pa/ bka' bzhin 'tshal/ zhes tshe dang ldan pa kun dga' bos bcom ldan 'das kyi ltar mnyan nas/ de nas bcom ldan 'das yul
105b4('dul ba): spong byed ces bya ba nas ljongs rgyu zhing gshegs pa dang / grong spyil bu can du byon te grong spyil bu can gyi grong gi byang phyogs kyi shiM sha pa'i tshal na bzhugs so/ /de nas bcom ldan 'das kyis
105b5('dul ba): dge slong rnams la bka' stsal pa/ dge slong dag/ 'di dag ni/ tshul khrims yin no/ /'di ni/ ting nge 'dzin yin no/ /'di ni/ shes rab yin no/ /dge slong dag/ tshul khrims goms
105b6('dul ba): par byas na/ ting nge 'dzin yun ring du gnas par 'gyur ro/ /ting nge 'dzin goms par byas na/ shes rab yun ring du gnas par 'gyur ro/ /shes rab goms par byas na/ 'di lta ste/
105b7('dul ba): 'dod chags dang / zhe sdang dang / gti mug dag las sems yang dag pa kho nar rnam par grol bar 'gyur ro/ /de ltar sems yang dag pa kho nar rnam par grol ba'i 'phags pa'i nyan thos
106a1('dul ba): kyis ni/ bdag gi zag pa ni/ zad do/ /tshangs par spyod pa ni/ bsten to/ /bya ba ni/ byas so/ /'di las srid pa gzhan mi shes so/ /zhes yang dag pa kho
106a2('dul ba): nar shes par 'gyur ro/ /bcom ldan 'das kyis de skad ces bka' stsal nas/ dge slong de dag yi rang ste/ bcom ldan 'das kyis gsungs pa la mngon par bstod do/ /de nas bcom
106a3('dul ba): ldan 'das kyis tshe dang ldan pa kun dga' bo la bka' stsal pa/ kun dga' bo/ sgra can gang na ba der 'dod ngo / /btsun pa/ bka' bzhin 'tshal/ zhes tshe dang ldan pa kun dga' bos
106a4('dul ba): bcom ldan 'das kyi ltar mnyan to/ /de nas bcom ldan 'das spong byed nas ljongs rgyu zhing gshegs pa dang sgra can du byon nas/ sgra can gyi drang srong sgra sgrog gi gnas na bzhugs so//
106a5('dul ba): de'i tshe sgra can gyi skye bo'i tshogs la mi ngas byung nas/ de'i tshe dge bsnyen brtan pa yang shi/ nye ba dang / lhag par brtson pa dang / brtson pa'i khyu mchog dang / mdzes pa dang / nye mdzes
106a6('dul ba): dang / yid 'ong dang / nye bar yid 'ong dang / bzang po dang / shin tu bzang dang / grags pa dang / grags byin dang / dge bsnyen grags mchog kyang shi'o/ /de nas dge slong rab tu mang
106a7('dul ba): po snga dro sham thabs bgos/ lhung bzed dang chos gos thogs te/ sgra can du bsod snyoms kyi phyir zhugs so/ /dge slong rab tu mang po sgra can du bsod snyoms kyi phyir rgyu bas sgra can
106b1('dul ba): gyi skye bo'i tshogs la mi ngas byung ste/ de'i tshe dge bsnyen brtan pa yang shi/ nye ba dang / lhag par brtson dang / brtson pa'i khyu mchog dang / mdzes pa dang / nye mdzes dang / yid 'ong dang
106b2('dul ba): nye bar yid 'ong dang / bzang po dang / shin tu bzang dang / grags pa dang / grags sbyin dang / dge bsnyen grags mchog kyang shi'o/ /zhes thos so/ /thos nas kyang sgra can du bsod snyoms
106b3('dul ba): la rgyus te/ zas kyi bya ba byas nas zas phyi ma'i bsod snyoms spangs shing / lhung bzed dang chos gos 'khos su phab nas rkang pa gnyis bkrus te/ bcom ldan 'das gang na ba der dong nas
106b4('dul ba): lhags pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug nas/ dge slong rab tu mang pos bcom ldan 'das
106b5('dul ba): la 'di skad ces gsol to/ /btsun pa bcom ldan 'das/ bdag cag dge slong rab tu mang pos 'dir snga dro sham thabs 'tshal/ lhung bzed dang chos gos thogs nas sgra can du bsod
106b6('dul ba): snyoms kyi phyir zhugs te/ btsun pa/ bdag cag dge slong rab tu mang po sgra can du bsod snyoms kyi phyir rgyu ba na/ sgra can 'dir skye bo'i tshogs la mi ngas byung nas/ de'i tshe dge bsnyen
106b7('dul ba): brtan pa yang gum/ nye ba dang / lhag par brtson dang / brtson pa'i khyu mchog dang / mdzes pa dang / nye mdzes dang / yid 'ong dang / nye bar yid 'ong dang / bzang po dang / shin
107a1('dul ba): tu bzang ba dang / grags pa dang / grags sbyin dang / dge bsnyen grags mchog kyang gum mo/ /zhes thos lags na/ btsun pa/ de rnams kyi 'gro ba ni/
107a2('dul ba): gang | skye ba ni/ gang / mngon du 'gro ba ni/ gang lags/ bcom ldan 'das kyis bka' stsal pa/ dge bsnyen brtan pa ni/ tha ma'i cha dang mthun pa'i kun tu sbyor ba lnga rnams spangs
107a3('dul ba): pas rdzus te skyes te/ /der yongs su mya ngan las 'da' zhing / 'jig rten 'dir yang phyir mi ldog pa'i chos can gyi phyir mi 'ong bar 'gyur ro/ /nye ba dang / lhag par brtson dang / brtson pa'i
107a4('dul ba): khyu mchog dang / mdzes pa dang / nye mdzes dang / yid 'ong dang / nye bar yid 'ong dang / bzang po dang / shin tu bzang dang / grags pa dang / grags sbyin dang / dge bsnyen grags
107a5('dul ba): mchog kyang tha ma'i cha dang mthun pa'i kun tu sbyor ba lnga spangs pas rdzus te skyes te/ der yongs su mya ngan las 'da' zhing / 'jig rten 'dir yang phyir mi 'ong ba'i chos can gyi phyir mi
107a6('dul ba): 'ong bar 'gyur ro/ /dge slong dag /sgra can 'di nyid du dge bsnyen nyis brgya lnga bcu lhag cig shi ba de dag kyang tha ma'i cha dang mthun pa'i kun tu sbyor ba lnga rnams spangs pas rdzus te skyes
107a7('dul ba): te| der yongs su mya ngan las 'da' zhing / 'jig rten 'dir yang phyir mi 'ong ba'i chos can gyi phyir mi 'ong bar 'gyur ro/ /dge slong dag /sgra can 'di nyid du dge bsnyen sum
107b1('dul ba): brgya shi ba de dag ni/ kun tu sbyor ba gsum yang spangs la/ 'dod chags dang / zhe sdang dang / gti mug dag kyang bsrabs pa'i phyir lan cig phyir 'ong ba yin te/ 'jig rten 'dir
107b2('dul ba): lan cig phyir 'ongs nas sdug bsngal mthar byed par 'gyur ro/ /dge slong dag /grong khyer sgra can 'di nyid du dge bsnyen lnga brgya lhag cig shi ba de dag ni/ kun tu sbyor ba gsum spangs
107b3('dul ba): pas rgyun du zhugs pa/ rnam par mi ltung ba'i chos can/ rdzogs pa'i byang chub la nges par gzhol ba/ re ltar thogs na srid pa lan bdun pa yin te/ lha dang / mi rnams kyi nang du lan bdun du nying mtshams
107b4('dul ba): sbyar zhing 'khor nas sdug bsngal mthar byed par 'gyur ro/ /dge slong dag /khyed dus las 'das shing shi bar gyur pa rnams de bzhin gshegs pa la zhu bar byed pa ni/ de bzhin gshegs
107b5('dul ba): pa la mtho 'tsham pa yin te/ des na/ de bzhin gshegs pa bde bar mi 'gyur ro/ /'on kyang skye ba yod na 'chi ba'i dus byed pa yin te/ ngo mtshar ci zhig yod/ de bzhin gshegs pa rnams
107b6('dul ba): byung yang rung / ma byung yang rung / chos rnams kyi chos nyid dang / chos gnas pa nyid dang / chos kyi dbyings 'di ni/ gnas pa ste/ de de bzhin gshegs pa nyid kyis mngon par mkhyen pas mngon
107b7('dul ba): par byang chub nas gsungs te/ 'dogs par mdzad/ rab tu 'jog par mdzad/ rnam par 'byed par mdzad/ rnam par 'grel bar mdzad/ gsal bar mdzad/ 'chad par mdzad/ yang
108a1('dul ba): dag par rab tu 'chad par mdzad pa yin te/ 'di lta ste/ 'di yod pas 'di 'byung / 'di skyes pas 'di skye bar 'gyur te/ 'di lta ste/ ma rig pa'i
108a2('dul ba): rkyen gyis 'du byed rnams/ 'du byed kyi rkyen gyis rnam par shes pa/ rnam par shes pa'i rkyen gyis ming dang gzugs/ ming dang gzugs kyi rkyen gyis skye mched drug/ skye mched
108a3('dul ba): drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis
108a4('dul ba): rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams rab tu 'byung bar 'gyur te/ de ltar na/ sdug bsngal gyi phung po chen
108a5('dul ba): po 'ba' zhig po 'di 'byung bar 'gyur ro/ /'di lta ste/ 'di med na 'di mi 'byung la/ 'di 'gag na 'di 'gag par 'gyur te/ 'di lta ste/ ma rig pa 'gag pas 'du byed 'gag /
108a6('dul ba): 'du byed 'gag pas rnam par shes pa 'gag /rnam par shes pa 'gag pas ming dang gzugs 'gag /ming dang gzugs 'gag pas skye mched drug 'gag /skye mched drug 'gag
108a7('dul ba): pas reg pa 'gag / reg pa 'gag pas tshor ba 'gag /tshor ba 'gag pas sred pa 'gag /sred pa 'gag pas len pa 'gag /len pa 'gag pas srid pa 'gag /srid pa 'gag
108b1('dul ba): pas skye ba 'gag / skye ba 'gag pas rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'gag par 'gyur te/ de ltar na/ sdug
108b2('dul ba): bsngal gyi phung po chen po 'ba' zhig po 'di 'gag par 'gyur ro/ /dge slong dag /'on kyang khyed la chos kyi me long gi chos kyi rnam grangs bshad kyi/ de legs par rab tu nyon la yid la
108b3('dul ba): zungs shig dang bshad do/ /chos kyi me long gi chos kyi rnam grangs gang zhe na/ sangs rgyas dang / chos dang / dge 'dun la shes nas dad pa ni/ chos kyi me long gi chos kyi rnam grangs yin
108b4('dul ba): no| |'phags pa dgyes pa'i tshul khrims ni/ chos kyi me long gi chos kyi rnam grangs yin te/ ngas khyed la chos kyi me long gi chos kyi rnam grangs bshad do/ /zhes gang gsungs pa bshad
108b5('dul ba): pa ni/ de yin no/ /a mra skyong mas/ bcom ldan 'das spong byed nas ljongs rgyu zhing gshegs pa na sgra can du byon nas sgra can gyi drang srong sgra sgrog gi gnas na bzhugs so/ /zhes thos so/ /
108b6('dul ba): thos nas kyang a mra skyong ma de la/ ne tso bzhin rgyas zhes bya ba mi skad shes pa zhig yod de/ ne tso bzhin rgyas la 'di skad ces smras so/ /bzhin rgyas tshur shog /khyod bcom ldan 'das gang
108b7('dul ba): na ba der song la phyin nas/ kho mo'i tshig gis bcom ldan 'das kyi zhabs gnyis la mgo bos phyag byos la/ gnod pa chung ngam/ nyam nga ba nyung ngam/ bskyod pa yang ngam/ 'tsho'am/
109a1('dul ba): gnod pa ma mchis sam/ stobs dang / bde ba la reg par spyod dam zhes snyun gsol la 'di skad ces/ a mra skyong ma'i mchid nas/ btsun pa/ bcom
109a2('dul ba): ldan 'das nam yangs pa can du gshegs pa de'i tshe thugs brtse bar dgongs te/ thog mar bdag gi a mra'i tshal du gshegs par gsol zhes kyang gsol cig /de nas ne tso bzhin
109a3('dul ba): rgyas kyis a mra skyong ma'i ltar mnyan nas/ bcom ldan 'das gang na ba der song ba de/ yangs pa can gyi li tsa byi'i khye'u dag gis mthong nas/ de dag gis smras pa/ shes ldan dag /ne
109a4('dul ba): tso 'gro ba 'di ni/ smad 'tshong ma'i yin no/ /zhes de dag gis de la mda' 'phangs par brtsams pa na/ de yang de dag gi steng du babs so/ /de nas ne tso des tshigs su bcad de smras pa/
109a5('dul ba): yul 'khor gzhan dang 'gyed par yang / /pho nya mi gsod ces grags na/ bdag lta rgyal ba'i pho nya bas/ lus can kun gyis ga la gsod/ /de rnams kyis kyang tshigs su bcad de
109a6('dul ba): smras pa/ khyod kyi tshig gis mda' 'phangs pa'ang / /ldog na bdag cag smos ci dgos/ /khyod ni rdzu 'phrul ches bskyabs pas/ /'jigs pa med par 'gro bar gyis/ /de nas ne tso bzhin
109a7('dul ba): rgyas/ bcom ldan 'das gang na ba der song ste phyin nas/ bcom ldan 'das kyi zhabs gnyis la mgo bos phyag byas te/ bcom ldan 'das la 'di skad ces gsol to/ /btsun pa/
109b1('dul ba): bcom ldan 'das kyi zhabs gnyis la a mra skyong ma mgo bos phyag 'tshal nas/ gnod pa chung ngam/ nyam nga pa nyung ngam/ bskyod pa yang ngam/ 'tsho'am/ gnod pa ma mchis sam/ stobs
109b2('dul ba): dang / bde ba la reg par gnas zhes snyun gsol lags so/ /bzhin rgyas/ khyod dang a mra skyong ma bde bar gyur cig /btsun pa/ a mra skyong ma'i mchid nas/ bcom ldan 'das nam yangs
109b3('dul ba): pa can du gshegs pa de'i tshe thugs brtse ba nye bar bzung ste/ thog mar bdag gi a mra'i tshal du gshegs su gsol/ /zhes de skad mchi lags so/ /bcom ldan 'das kyis/ ne tso bzhin
109b4('dul ba): rgyas la cang mi gsung bas gnang ngo / /de nas ne tso bzhin rgyas kyis bcom ldan 'das cang mi gsung bas gnang bar rig nas/ bcom ldan 'das kyi zhabs gnyis la mgo bos phyag byas
109b5('dul ba): te bcom ldan 'das kyi spyan snga nas song ngo / /de bcom ldan 'das la dad pa bskyed nas song ba las ring po ma lon pa kho nar 'ol bas srog dang phral te dus byas nas/ rgyal chen bzhi'i
109b6('dul ba): ris kyi lha rnams su skyes so/ /chos nyid kyis/ skyes nas ring por ma lon pa'i lha'i bu'am lha'i bu mo ni/ sems gsum skye bar 'gyur te/ gang nas shi 'phos pa dang / gang du skyes pa dang /
109b7('dul ba): las gang gis yin pa'o/ /des bltas nas/ dud 'gro las shi 'phos pa dang / rgyal chen bzhi'i ris kyi lha rnams su skyes pa dang / bcom ldan 'das la sems mngon par dad pas so/ /
110a1('dul ba): de nas sngon ne tso byed pa'i lha'i bu 'di snyam du sems te/ bdag zhag lon nas bcom ldan 'das la blta ba'i phyir 'gro ba ni/ bdag rigs pa ma yin gyi/
110a2('dul ba): ci nas kyang bdag zhag ma lon pa kho nar bcom ldan 'das blta ba'i phyir 'gro'o/ /snyam nas/ de nas sngon ne tso byed pa'i lha'i bu rna cha gdub kor dri ma med pa g.yo ba thogs shing /
110a3('dul ba): se mo do dang / do shal gyis lus brgyan nas de nyid kyi nub mo lha rnams kyi me tog ut+pa la dang / pad+ma dang / ku mu da dang / pad+ma dkar po dang / man dA ra ba'i me tog gis thu ba bkang
110a4('dul ba): nas| shin tu 'phags shing mngon par 'phags pa'i kha dog gis/ de'i nub mo bcom ldan 'das gang na ba der song ste phyin nas/ bcom ldan 'das la me tog gis gtor te/
110a5('dul ba): bcom ldan 'das kyis spyan sngar 'dug go/ /de'i tshe sngon ne tso byed pa'i lha'i bu'i kha dog gi mthus snang ba rgya chen pos sgra sgrog gi 'dug gnas thams cad gsal bar gyur to// //
110a6('dul ba): 'dul ba gzhi/ bam po nyi shu rtsa brgyad pa/ de nas bcom ldan 'das kyis sngon ne tso byed pa'i lha'i bu'i bsam pa dang / bag la nyal dang / khams dang / rang bzhin mkhyen nas/ de
110a7('dul ba): dang mthun pa'i 'phags pa'i bden pa bzhi so sor rtogs par 'gyur ba'i chos bshad pa mdzad de/ de thos pas/ ne tso byed pa'i lha'i bus 'jig tshogs la lta ba'i ri'i rtse mo nyi shu mtho
110b1('dul ba): ba ye shes kyi rdo rjes bcom nas/ rgyun du zhugs pa'i 'bras bu mngon sum du byas te bden pa mthong nas lan gsum du ched du brjod pa ched du brjod pa/ btsun pa/ 'di lta bu ni/ bdag la mas
110b2('dul ba): ma bgyis te/ phas ma lags/ sdug pas ma lags/ rang gi skye bo dang / /gnyen gyi tshogs kyis ma lags/ rgyal pos ma lags/ lha rnams kyis ma lags/ snga ma 'das pa rnams kyis ma lags/ dge sbyong dang /
110b3('dul ba): bram ze rnams kyis ma lags pa gang lags pa/ bcom ldan 'das kyis bdag la mdzad de/ sems can dmyal ba dang / dud 'gro dang / yi dwags rnams nas ni/ rkang pa drangs/ lha dang mi
110b4('dul ba): rnams la ni/ rab tu bzhag /'khor ba las ni/ ring du mdzad/ khrag dang mchi ma'i rgya mtsho ni/ bskams/ rus pa'i ri bo las ni/ bsgral/ ngan song gi sgo rnams ni/ bkum/ mtho
110b5('dul ba): ris dang thar pa'i sgo rnams ni/ phye/ thog ma med pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras
110b6('dul ba): bu mngon sum du bgyis lags te/ btsun pa/ bdag ni/ 'phags so/ /mngon par 'phags so/ /bdag /bcom ldan 'das dang / chos dang / dge slong gi dge 'dun la skyabs su mchi
110b7('dul ba): lags kyi/ bdag /dge bsnyen du gzung du gsol/ /deng slan chad ji srid 'tsho'i bar du srog dang yang bsngos te skyabs su mchi bar mngon par dad lags so/ /de nas sngon ne tso byed pa'i lha'i
111a1('dul ba): bu bcom ldan 'das kyis gsungs pa la mngon par dga' zhing rjes su yi rang nas/ tshong pa zong rnyed pa lta bu dang / zhing pa lo tog legs pa lta bu dang / dpa' bo g.yul ngor
111a2('dul ba): rgyal ba lta bu dang / nad pa nad thams cad las yongs su thar pa bzhin du/ 'byor ba gang gis bcom ldan 'das kyi spyan sngar 'ongs pa'i 'byor pa de nyid dang rang gi gnas su song ngo / /de nas
111a3('dul ba): bcom ldan 'das kyis tshe dang ldan pa kun dga' bo la bka' stsal pa/ kun dga' bo/ yangs pa can gang na ba der 'dong ngo / /btsun pa/ bka' bzhin 'tshal zhes tshe dang ldan pa kun dga' bos
111a4('dul ba): bcom ldan 'das kyis ltar mnyan nas/ de nas bcom ldan 'das spong byed nas ljongs rgyu zhing gshegs pa na/ yangs pa can du byon nas yangs pa can gyi a mra'i tshal na bzhugs so/ /a mra
111a5('dul ba): skyong mas bcom ldan 'das spong byed nas ljongs rgyu zhing gshegs pa na yangs pa can du byon nas yangs pa can gyi bdag gi a mra'i tshal kho na na bzhugs so/ /zhes thos so/ /thos nas kyang rgyan
111a6('dul ba): thams cad kyis brgyan nas bud med kyi 'khor gyis yongs su bskor te bzhon pa bzang po la zhon nas yangs pa can nas byung ste/ bcom ldan 'das la blta ba dang bsnyen bkur bya ba'i phyir
111a7('dul ba): bcom ldan 'das kyi spyan sngar song ste/ des ji tsam bzhon pa'i sa'i bar du bzhon pas song nas/ bzhon pa las babs te rkang pa kho nas kun dga' ra bar zhugs so/ /de'i tshe bcom ldan
111b1('dul ba): 'das dge slong gi 'khor brgya phrag du ma'i gung la chos 'chad cing bzhugs pa na/ bcom ldan 'das kyis a mra skyong ma rgyang ring po kho na nas gzigs so/ /gzigs nas kyang / yang dge slong rnams
111b2('dul ba): la bka' stsal pa/ a mra skyong ma pha bi 'ong gi/ brtson 'grus dang / shes bzhin dang / dran pa dang ldan pas gnas par gyis shig /ngas rjes su bstan pa ni/ 'di yin no/ /ji ltar na/ dge
111b3('dul ba): slong brtson 'grus la gnas pa yin zhe na/ 'di la/ dge slong gis sdig pa mi dge ba'i chos skyes pa rnams spang ba'i phyir 'dun pa skyed do/ /'bad do/ /brtson 'grus rtsom mo/ /sems rab tu 'dzin
111b4('dul ba): to| |rab tu 'jog go/ /sdig pa mi dge ba'i chos ma skyes pa rnams mi bskyed pa'i phyir 'dun pa skyed do/ /'bad do/ /brtson 'grus rtsom mo/ /sems rab tu 'dzin to/ /rab tu 'jog go/ /dge ba'i chos
111b5('dul ba): ma skyes pa rnams bskyed pa'i phyir 'dun pa skyed do/ /'bad do/ /brtson 'grus rtsom mo/ /sems rab tu 'dzin to/ /rab tu 'jog go/ /dge ba'i chos skyes pa rnams gnas pa dang / nyams par mi
111b6('dul ba): 'gyur ba dang / goms pa yongs su rdzogs par bya ba dang / phyir zhing 'byung bar bya ba dang / ye shes rgya chen po mngon sum du bya ba'i phyir 'dun pa skyed do/ /'bad do/ /brtson 'grus rtsom mo/ /sems
111b7('dul ba): rab tu 'dzin cing rab tu 'jog pa ste/ de ltar na/ dge slong brtson 'grus can yin no/ /ji ltar na/ dge slong shes bzhin can yin zhe na/ 'di la/ dge slong gis 'gro ba dang ldog pa la shes bzhin
112a1('dul ba): gyis gnas shing lta ba dang / rnam par lta ba dang / bskum pa dang / brkyang pa dang / snam sbyar dang / chos gos dang / lhung bzed thogs pa dang / 'gro ba dang /
112a2('dul ba): 'greng ba dang / 'dug pa dang / nyal ba dang / gnyid ma log pa dang / smra ba dang / mi smra ba dang / gnyid kyis snyoms pas dub pa rnams la shes bzhin gyis gnas pa ste/ de ltar na/ dge
112a3('dul ba): slong shes bzhin can yin no/ /ji ltar na/ dge slong dran pa dang ldan pa yin zhe na/ 'di la/ dge slong nang gi lus la lus kyi rjes su lta zhing brtson 'grus dang / shes bzhin dang / dran
112a4('dul ba): pa dang ldan pas 'jig rten la gnod sems dang yid mi bde ba spangs nas gnas so/ /phyi'i lus dang / nang dang phyi'i lus dang / nang gi tshor ba rnams dang / phyi'i tshor ba rnams dang / nang
112a5('dul ba): dang phyi'i tshor ba rnams dang / nang gi sems dang / phyi'i sems dang / nang dang phyi'i sems dang / nang gi chos rnams dang / phyi'i chos rnams dang / nang dang phyi'i chos rnams la chos kyi rjes
112a6('dul ba): su lta zhing brtson 'grus dang / shes bzhin dang / dran pa dang ldan pas 'jig rten la gnod sems dang yi mi bde ba spangs nas gnas pa ste/ de ltar na/ dge slong dran pa dang ldan pa
112a7('dul ba): yin no/ /dge slong dag /ngas a mra skyong ma pha bi 'ong gi/ brtson 'grus dang / shes bzhin dang / dran pa dang ldan par gnas par gyis shig /ngas rjes su bstan pa ni/ 'di yin no/ /zhes
112b1('dul ba): ngas gang gsungs pa bshad pa ni/ de yin no/ /de nas a mra skyong ma bcom ldan 'das gang na ba der song ste phyin nas bcom ldan 'das kyi zhabs gnyis la mgo bos phyag byas te phyogs
112b2('dul ba): gcig tu 'dug go / phyogs gcig tu 'dug nas/ bcom ldan 'das kyis a mra skyong ma la chos dang ldan pa'i gtam gyis yang dag par ston par mdzad/ yang dag par 'dzin tu 'jug par
112b3('dul ba): mdzad| yang dag par gzengs bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin
112b4('dul ba): tu bcug / yang dag par gzengs bstod par mdzad/ yang dag par rab tu dga' bar mdzad nas cang mi gsung ngo / /de nas a mra skyong ma stan las langs te bla gos phrag pa gcig tu gzar nas/
112b5('dul ba): bcom ldan 'das 'das gang na ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs cig tu sang bdag gi
112b6('dul ba): sdum par gdugs tshod sbyor zhing mchis na/ gnang bar mdzad du gsol/ /bcom ldan 'das kyis a mra skyong ma la cang mi gsung bas gnang ngo / /de nas a mra skyong mas bcom ldan 'das cang
112b7('dul ba): mi gsung bas gnang bar rig nas/ bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas song ngo / /yangs pa can gyi li tsa byi rnams kyis/ bcom
113a1('dul ba): ldan 'das spong byed nas ljongs rgyu zhing gshegs pa dang / yangs pa can du byon te yangs pa can gyi a mra skyong ma'i tshal na bzhugs so/ /zhes thos so/ /thos
113a2('dul ba): nas kyang so so nas shing rta dang rta rnams la zhon te/ kha cig ni/ rta sngon po dang / shing rta sngon po dang / srab skyogs dang / lcag sngon po dang / thor tshugs dang / gdugs dang / ral gri
113a3('dul ba): shubs sngon po dang / rnga yab nor bu'i yu ba can dang / gos dang / rgyan dang / byug pa sngon po dang / 'khor sngon po/ kha cig ni/ rta ser po dang / shing rta ser po dang / srab skyogs dang /
113a4('dul ba): lcag ser po dang / thor tshugs dang / gdugs dang / ral gri shubs ser po dang / rnga yab nor bu'i yu ba can dang / gos dang / rgyan dang / byug pa ser po dang / 'khor ser po/ kha cig
113a5('dul ba): ni| rta dmar po dang / shing rta dmar po dang / srab skyogs dang / lcag dmar po dang / thor tshugs dang / gdugs dang / ral gri shubs dmar po dang / rnga yab nor bu'i yu ba can dang /
113a6('dul ba): gos dang / rgyan dang / byug pa dmar po dang / 'khor dmar po/ kha cig ni/ rta dkar po dang / shing rta dkar po dang / srab skyogs dang / lcag dkar po dang / thor tshugs dang / gdugs
113a7('dul ba): dang / ral gri shubs dkar po dang / rnga yab nor bu'i yu ba can dang / gos dang / rgyan dang / byug pa dkar po dang / 'khor dkar por chas te/ skad mthon po dang / skad chen por slar
113b1('dul ba): khyed| slar khyed ces zer zhing yangs pa can nas byung ste/ bcom ldan 'das la blta ba dang bsnyen bkur bya ba'i phyir bcom ldan 'das kyi spyan sngar dong ngo / /bcom ldan 'das kyis yangs pa can
113b2('dul ba): gyi li tsa byi rnams rgyang ring po kho na nas 'ong ba gzigs so/ /gzigs nas kyang dge slong rnams la bka' stsal pa/ dge slong dag /khyed cag las/ sus sum cu rtsa gsum pa'i lha rnams skyed
113b3('dul ba): mos tshal gyi gnas su 'gro ba ma mthong ba de yangs pa can gyi li tsa byi rnams la ltos shig / de ci'i phyir zhe na/ dge slong dag /sum cu rtsa gsum pa'i lha rnams kyang ji ltar da ltar gyi yangs pa can
113b4('dul ba): gyi li tsa byi dag bzhin du rdzu 'phrul 'di dang / 'byor pa 'di dang / cha lugs 'dis skyed mos tshal gyi gnas su 'gro'o/ /ji tsam bzhon pa'i sa'i bar du bzhon pas song nas/ bzhon pa las
113b5('dul ba): babs te rkang pa kho nas kun dga' ra bar zhugs so/ /de nas yangs pa can gyi li tsa byi rnams bcom ldan 'das ga la ba der song ste lhags nas/ bcom ldan 'das kyi zhabs gnyis la mgo
113b6('dul ba): bos phyag byas te/ phyogs gcig tu 'khod do/ /phyogs gcig tu 'khod nas/ bcom ldan 'das kyis yangs pa can gyi li tsa byi rnams la chos dang ldan pa'i gtam gyis yang dag par ston
113b7('dul ba): par mdzad/ yang dag par 'dzin du 'jug par mdzad/ yang dag par gzengs bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i gtam gyis
114a1('dul ba): yang dag par bstan/ yang dag par 'dzin tu bcug /yang dag par gzengs bstod/ yang dag par rab tu dga' bar mdzad nas cang mi gsung ngo / /de'i tshe bram
114a2('dul ba): ze'i khye'u ser skya'i bu 'khor 'dus pa de nyid du 'dug par gyur to/ /de nas bram ze'i khye'u ser skya'i bu stan las langs te bla gos phrag pa gcig tu gzar nas bcom ldan 'das gang na ba de
114a3('dul ba): logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das/ bdag ni/ spobs lags so/ /bde bar gshegs pa/ bdag ni/ spobs lags
114a4('dul ba): so| |bcom ldan 'das kyis/ ser skya'i bu/ khyod spobs par gyis shig /ces bka' stsal pa dang / de nas bram ze'i khye'u ser skya'i bus de'i tshe tshigs su bcad de gsol pa/ ang+ga'i
114a5('dul ba): rgyal po nor bu'i go 'chang ba/ /ma ga'i rgyal pos rnyed pa rab rnyed de/ /de yi yul du byung ba'i sangs rgyas ni/ /grags pa'i sgra dag gangs kyi ri bo bzhin/ /ji ltar pad+ma bzang po legs
114a6('dul ba): 'khrungs pa/ /dgongs ka kha bye dri zhim ldan pa bzhin/ /bar snang la ni nyi ma lhag ge bar/ /snang ba lta bur nyi ma'i rgyud la ltos/ /de bzhin gshegs pa rnams kyi shes rab stobs/ /ji
114a7('dul ba): ltar mtshan mo me 'bar lta bu ltos/ /de ni mig byed snang bar byed pa ste/ lhags pa rnams kyi the tshom rnam par 'dul/ /le tsa byi lnga brgyas bram ze'i khye'u ser skya'i bu legs par smras
114b1('dul ba): so| |bram ze'i khye'u ser skya'i bu legs par smras so/ /zhes bla gos lnga brgya legs par smras pa'i phyir byin no/ /de nas yangs pa can gyi li tsa byi rnams stan las langs te/ bla gos
114b2('dul ba): phrag pa gcig tu gzar nas bcom ldan 'das gang na ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das dge slong gi dge 'dun
114b3('dul ba): dang thabs cig tu sang bdag gi sdum par gdugs tshod sbyor zhing mchis na/ gnang bar mdzad du gsol/ gnas 'jog dag /nga sngar a mra skyong mas spyan drangs so/ /btsun pa/ a mra skyong ma
114b4('dul ba): dman pa/ shes rab dman pa des/ bdag cag bslus lags te/ des na/ bdag cag gis bcom ldan 'das thog ma nyid du blta ba dang bsnyen bkur bgyid cing mchi ba'i rngo ma thogs
114b5('dul ba): mod kyi/ da dung yang bdag cag bcom ldan 'das dang dge slong gi dag 'dun la bsnyen bkur 'tshal lo/ /bcom ldan 'das kyis de dag la gnas 'jog /de ni/ legs par smras so/ /zhes
114b6('dul ba): bka' stsal to/ /de nas yangs pa can gyi li tsa byi rnams bcom ldan 'das kyis gsungs pa la mngon par dga' ste rjes su yi rang nas/ bcom ldan 'das kyis zhabs gnyis la mgo bos
114b7('dul ba): phyag byas te bcom ldan 'das kyis spyan snga nas dong ngo / /bram ze'i khye'u ser skya'i bu ni/ de nyid du 'dug go /de nas bram ze'i khye'u ser skya'i bus yangs pa can gyi li tsa byi rnams dong nas
115a1('dul ba): ring po ma lon par shes nas stan las langs nas bla gos phrag pa gcig tu gzar nas/ bcom ldan 'das gang na bde logs su thal mo sbyar ba btud de/
115a2('dul ba): bcom ldan 'das la 'di skad ces gsol to/ /btsun pa/ 'dir bdag la li tsa byi lnga brgyas bla gos lnga brgya legs par smras pa'i phyir stsal ba 'di dag /bcom ldan 'das kyis thugs
115a3('dul ba): brtse ba nye bar bzung ste bzhes su gsol/ bcom ldan 'das kyis bram ze'i khye'u ser skya'i bu la thugs brtse ba nye bar bzung ste/ bla gos lnga brgya bzhes so/ /de nas bcom ldan 'das
115a4('dul ba): kyis bram ze'i khye'u ser skya'i bu la bka' stsal pa/ de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na/ ngo mtshar rmad du byung ba'i chos
115a5('dul ba): rnam pa lnga/ 'jig rten du 'byung bar 'gyur te/ lnga gang zhe na/ ser skya'i bu/ 'di la/ ston pa de bzhin gshegs pa dgra bcom pa la yang dag par rdzogs pa'i sangs rgyas rig pa dang
115a6('dul ba): zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'jig
115a7('dul ba): rten du 'byung zhing / de chos thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su
115b1('dul ba): byang ba/ tshangs par spyod pa ston par 'gyur te/ ser skya'i bu/ 'di ni/ de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na/ ngo mtshar rmad
115b2('dul ba): du byung ba'i chos 'jig rten du 'byung ba dang po yin no/ /gang dag chos de zhes dang bcas pas nyan cing bla mar byed/ dam par byed/ yid la byed cing sems rtse gcig tu rna ba blags nas
115b3('dul ba): sems thams cad bsdus nas nyan par byed pa 'di ni/ ser skya'i bu/ de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na/ ngo mtshar rmad du byung
115b4('dul ba): ba'i chos 'jig rten du 'byung ba gnyis pa yin no/ /chos de gang dag gis thos nas de lta de ltar sgrub par byed pa 'di ni/ ser skya'i bu/ de bzhin gshegs pa dgra bcom pa yang dag par
115b5('dul ba): rdzogs pa'i sangs rgyas 'jig rten du byung na/ ngo mtshar rmad du byung ba'i chos 'jig rten du 'byung ba gsum pa yin no/ /chos de gang dag gis thos nas dga' ba dang / mgu ba dang / nges par
115b6('dul ba): 'byung ba dang ldan pa'i dge ba rgya chen po 'thob pa 'di ni/ ser skya'i bu/ de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na/ ngo mtshar rmad du byung
115b7('dul ba): ba'i chos 'jig rten du 'byung ba bzhi pa yin no/ /chos de gang gis thos nas don zab mo'i gzhi shes rab kyis so sor rtog par byed pa 'di ni/ ser skya'i bu/ de bzhin gshegs pa dgra
116a1('dul ba): bcom pa yang dag par rdzogs pa'i sangs rgyas 'jig rten du byung na/ ngo mtshar rmad du byung ba'i chos 'jig rten du 'byung ba lnga pa yin no/ /ser skya'i bu/ skyes bu
116a2('dul ba): dam pa dag ni/ byas pa gzo ba dang / byas pa tshor ba can yin no/ /de dag cung zad tsam byas na yang chud gzon par mi byed na/ mang po lta smos kyang ci dgos/ de lta bas na/ ser skya'i bu/ khyod kyis
116a3('dul ba): 'di ltar byas pa gzo ba dang / byas pa tshor ba can du bslab par bya ste/ cung zad tsam byas na yang chud mi gzon na/ mang po lta smos kyang ci dgos te/ ser skya'i bu/ khyod kyis de lta bur bslab
116a4('dul ba): par bya'o/ /de nas bram ze'i khye'u ser skya'i bu/ bcom ldan 'das kyis gsungs pa la mngon par dga' ste/ yi rang nas bcom ldan 'das kyi zhabs gnyis la mgo bos phyag 'tshal te
116a5('dul ba): bcom ldan 'das kyi spyan snga nas song ngo / /de nas a mra skyong mas de nyid kyi mtshan mo nas gtsang zhing bsod pa'i bza' ba dang bca' ba dag /sta gon byas te/ nang par sngar langs nas gdan
116a6('dul ba): bshams te nor bu'i chu snod dag bzhag nas/ bcom ldan 'das la spyan 'dren gyis dus tshod gsol ba/ btsun pa/ gdugs tshod bshams lags na/ bcom ldan 'das/ da de'i dus
116a7('dul ba): la bab par dgongs su gsol/ de nas bcom ldan 'das snga dro sham thabs man pas/ lhung bzed dang na bza' chos gos dag bsnams te/ dge slong gi tshogs kyis yongs su bskor
116b1('dul ba): cing dge slong gi dge 'dun gyis mdun gyis bltas nas/ a mra skyong ma'i bkad sa gang na ba der gshegs te byon nas/ dge slong gi dge 'dun gyi gung la gdan bshams pa nyid la bzhugs so//
116b2('dul ba): de nas a mra skyong mas sangs rgyas la sogs pa dge slong gi dge 'dun bde bar bzhugs par rig nas/ gtsang zhing bsod pa'i bza' ba dang bca' ba dag /rang gi lag nas stob cing tshim par
116b3('dul ba): byed de/ rnam grangs du mar gtsang zhing bsod pa'i bza' ba dang bca' ba dag /rang gis lag nas bstabs shing tshim par byas so/ /bcom ldan 'das kyis gsol zin nas phyag bcabs te lhung
116b4('dul ba): bzed gyu bar rig nas stan dma' ba zhig blangs nas/ bcom ldan 'das kyi spyan sngar chos mnyan pa'i phyir 'dug go/ de nas bcom ldan 'das kyis a mra skyong mas sbyin pa phul ba de la rjes
116b5('dul ba): su yi rang bas rjes su yi rang par mdzad de/ sbyin la dga' 'gyur skye bo sten byed na/ /snyan pa thob cing de yi grags pa 'phel/ /ser sna med cing tshogs par 'gro ba dang / /zhum par mi 'gyur
116b6('dul ba): 'jigs pa med par 'gyur/ /de lta bas na mkhas pa bde 'dod pas/ /ser sna'i dri ma spangs te sbyin pa gtong / /de dag yun ring sum cu rtsa gsum gnas/ /lha rnams dang ni skal pa mnyam par
116b7('dul ba): dga'/ /sbyin gtong dge byed de ni shi 'phos nas/ /rang gi 'od kyis dga' ba'i tshal na rgyu/ /de na de gnyis rtse zhing dga' byed pa/ /'dod pa'i yon tan lnga po dag dang ldan/ /ma bcings skyob pa
117a1('dul ba): de yi gsung thos nas/ /bde bar gshegs pa'i nyan thos mtho ris dga'/ /de nas bcom ldan 'das kyis a mra skyong ma la chos dang ldan pa'i gtam gyis yang dag par
117a2('dul ba): bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad nas/ stan las langs te song ngo / /dge slong rnams the tshom skyes te/ the tshom thams
117a3('dul ba): cad gcod pa sangs rgyas bcom ldan 'das la zhus pa/ btsun pa/ yangs pa can gyi li tsa byi rnams kyis las ci zhig bgyis na/ des na gal te lha rnams su skyes na yang lha mthu che bar gyur la/
117a4('dul ba): gal te mi rnams su skyes na yang mi mthu chen por gyur cing / da ltar sum cu rtsa gsum pa'i lha rnams kyi dper yang bstan lags/ bcom ldan 'das kyis bka' stsal pa/ dge slong dag/
117a5('dul ba): yangs pa can gyi li tsa byi rnams kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba'i las dag byas shing bsags pas/
117a6('dul ba): 'di dag nyid kyis/ las byas shing bsags pa dag gzhan su zhig gis so sor myong bar 'gyur te/ dge slong dag /las byas shing bsags pa dag ni/ phyi rol gyi sa'i khams la rnam
117a7('dul ba): par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar dge ba dang / mi dge ba byas shing bsags pa dag ni/ zin pa'i
117b1('dul ba): phung po dang / khams dang skye mched rnams la rnam par smin par 'gyur te/ las rnams bskal pa brgyar yang ni/ /chud mi za ba'ang tshogs dang dus/ /rnyed na lus can rnams la ni/ /'bras bu
117b2('dul ba): dag tu 'gyur ba nyid/ /dge slong dag /sngon byung ba bskal pa bzang po 'di nyid la/ skye rgu rnams kyi tshe lo nyi khri thub pa na/ ston pa de bzhin gshegs pa dgra bcom pa yang dag par rdzogs pa'i
117b3('dul ba): sangs rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'od srung
117b4('dul ba): zhes bya ba 'jig rten du byung bar gyur te/ de 'khor dge slong nyi khri dang grong khyer wA ra NA si'i drang srong smra ba ri dwags kyi nags na nye bar bsten cing bzhugs so/ /de'i tshe wa ra NA si na dge bsnyen lnga
117b5('dul ba): brgya gnas so/ /de rnams kyi rgya mtsho chen por 'dong ba'i zong sta gon byas te/ rgya mtsho chen po'i gru bo che bsgrubs nas rim gyis rgya mtsho chen por zhugs pa dang / rjes su mthun pa'i rlung gis rin po che'i
117b6('dul ba): gling du phyin to/ /de nas rin po che rnams kyis gru bo che yongs su bkang nas chas pa dang / de nas rlung gis bdas nas rgya mtsho chen po'i gling zhig tu phyin to/ /de rnams bred cing re ba med par gyur nas/
117b7('dul ba): yang dag par rdzogs pa'i sangs rgyas 'od srung gi phyir bye ma las mchod rten byas nas rin po che sna tshogs kyi mchod pa byas so/ /de nas gnyid log pa dang / lha zhig gis smras pa/ khyed cag ma
118a1('dul ba): 'jigs par bag yod par byos shig dang / zhag bdun gyi nyin par dus rlabs 'ong bar 'gyur te/ de nas khyed cag bde legs su 'dzam bu'i gling du phyin par 'gyur
118a2('dul ba): ro| |nam nangs nas de rnams phan tshun du smra zhing gros bya bar brtsams te/ shes ldan dag /bdag cag la lhas mi 'jigs pa bstan pa gang yin pa de ni/ yang dag par rdzogs pa'i sangs
118a3('dul ba): rgyas 'od srung gi mthus yin pas yang dag par rdzogs pa'i sangs rgyas 'od srung gi mchod rten la bdag cag gis rin po che phul ba dag slar blangs te 'dong ba ni/ mi rigs so/ /zhes de
118a4('dul ba): rnams kyis gtugs te smon lam gdab par brtsams pa/ gang yang bdag cag gis yang dag par rdzogs pa'i sangs rgyas bcom ldan 'das 'od srung bsod nams kyi zhing bla na med pa la
118a5('dul ba): bya ba byas pa'i dge ba'i rtsa ba 'dis/ gal te bdag cag lha rnams su skyes par gyur na/ bdag cag mthu che ba kho nar gyur cig /gal te mi'i nang du mi rnams su skyes par gyur na/ mthu
118a6('dul ba): che ba dang / mi rnams su skyes na yang sum cu rtsa gsum gyi lha rnams kyi dper rung bar gyur cig ces byas so/ /dge slong dag /ji snyam du sems/ dge bsnyen lnga brgya po gang yin pa de dag
118a7('dul ba): ni| li tsa byi lnga brgya po 'di dag nyid yin te/ 'di dag gis yang dag par rdzogs pa'i sangs rgyas 'od srung gi phyir bye ma'i mchod rten byas shing rin po che dag gis mchod pa byas pas/
118b1('dul ba): des na mi mthu chen po rnams su skyes par gyur te/ sum cu rtsa gsum pa'i lha rnams kyi yang dper rung bar gyur to/ /dge slong dag /de lta bas na/ las gcig tu gnag pa rnams kyi rnam par
118b2('dul ba): smin pa ni/ gcig tu gnag pa yin/ 'dren ma rnams kyi 'dren ma yin/ gcig tu dkar ba rnams kyi ni/ gcig tu dkar ba yin no/ /dge slong dag /de lta bas na/ gang yang las gcig tu
118b3('dul ba): gnag pa rnams dang / 'dren ma rnams ni/ spongs la/ las gcig tu dkar ba rnams la brtsal bar bya ste/ dge slong dag khyed kyis de lta bu la bslab par bya'o/ /de nas bcom ldan 'das kyis
118b4('dul ba): tshe dang ldan pa kun dga' bo la bka' stsal pa/ kun dga' bo/ yangs pa can gyi grong khyer du song la sgo'i them pa la rkang pa zhog la/ gsang sngags kyi tshig 'di dang / tshigs su bcad pa 'di smros
118b5('dul ba): shig| bi sa ra ta/ bi sar ta/ bi sa ra ta/ bi sa ra ta/ sangs rgyas 'jig rten la thugs brtse ba can gyis bka' stsal to/ /sangs rgyas thams cad kyis dgongs pa/ rang sangs rgyas thams
118b6('dul ba): cad kyis dgongs pa/ dgra bcom pa thams cad kyis bsam pa/ slob pa thams cad kyis bsam pa/ nyan thos thams cad kyis bsam pa/ bden pa'i tshig smra ba thams cad kyis bsam pa/
118b7('dul ba): chos rnams kyis bsam pa/ 'dod pa'i dbang phyug gis bsam pa/ tshangs pas bsam pa/ tshangs pa so sos bsam pa/ dbang pos bsam pa/ lhas bsam pa/ lha ma yin gyi dbang pos bsam
119a1('dul ba): pa| lha ma yin thams cad kyis bsam pa/ lha ma yin gyi mngag gzhug pas bsam pa/ 'byung po thams cad kyis bsam pa/ bi sa ra ta/ bi sa ra ta/ bi sa ra ta/ bi
119a2('dul ba): sa ra ta/ sangs rgyas 'jig rten la thugs brtse ba can gyis bka' stsal to/ /muny+tsa ta/ muny+tsa ta/ yams kyi nad nye bar zhi bar 'dug par gyur cig /nir gats+tsha ta/ nir gats+tsha ta/ nir gats+tsha ta/
119a3('dul ba): nir gats+tsha ta/ sangs rgyas lha chen po/ lha'i yang lha/ lha'i bla ma gshegs te/ dbang po dang bcas pa'i lha rnams dang / tshangs pa dang bcas pa rnams dang / dbang bdag dang bcas pa rnams
119a4('dul ba): dang / skye rgu'i bdag po dang bcas pa rnams dang / 'jig rten skyong ba bzhi po dag kyang 'jug par 'gyur ro/ /lha brgya stong phrag du ma dag dang / lha ma yin gyi dbang po rnams dang / lha ma yin brgya
119a5('dul ba): stong phrag du ma dag kyang 'jug par 'gyur ro/ /bcom ldan 'das la mngon par dad pa'i 'byung po brgya stong phrag mang po dag kyang sems can thams cad kyi don gyi phyir 'jug ste/ de dag gis
119a6('dul ba): khyed rnams la gnod pa byed par 'gyur gyi/ nir gats+tsha ta/ nir gats+tsha ta/ nir gats+tsha ta/ nir gats+tsha ta/ myur du byer cig /khyed cag las gang dag sdang ba'i sems dang ldan pa de dag ni/ brlag
119a7('dul ba): par gyur cig / gang dag byams pa'i sems dang ldan zhing nyes par mi 'dod la srung bar 'dod pa de dag ni/ 'khod cig /dgongs pa la yang 'jug par gyur cig/ sangs rgyas 'jig rten la
119b1('dul ba): thugs brtse ba can gyis 'di skad ces bka' stsal to/ /su mu su mu/ /su mu su mu/ su mu ru/ su mu ru/ su mu ru/ su mu ru/ mu ru mu ru/ mu ru mu ru/ mu ru mu ru/ mu ru mu ru/ mu ru mu ru/ mi ri mi ri
119b2('dul ba): mi ri mi ri/ mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri ti/ ri ri ri ri ri ri/
119b3('dul ba): rI rI rI rI rI rI ti/ mi ri mi ri/ mi ri mi ri/ mi ri mi ri ti/ ha sa/ mi ri mi ri ti/ mi rI mi rI/ sI sI mi/ kang+ka ra/ kang+ka ra ta/ kang+ka ra ta/ kang+ka ra ta/ kang+ka ra ta/ ka tsA kang+ka rA kang+ka ka rA/ kang+ka rA/ kang+ka rA/
119b4('dul ba): kang+ka rA/ kang+ka rA/ kang+ka rA/ kang+ka rA/ kang+ka rA ti/ ku rI she/ kang+ka rI she/ kang+ka rI she/ ri ri ri ri ri/ re phA sA ri/ ri phu ri phu/ ri phu ri phu ri phu ri phu ri phu/ nA thA nA thA thA/ ri phu ri phu/ nA thA thA nir rir gats+tsha ta/ ri
119b5('dul ba): phu ri phu/ nir gats+tsha ta/ pa la ya te/ ri phu ri phu/ pa la ya ta/ sangs rgyas 'jig rten la thugs brtse ba can/ sems can thams cad la phan par lhag par dgongs pa/ byams pa la gnas pa/ thugs
119b6('dul ba): rje dang dga' ba la gnas pa/ btang snyoms la gnas pa gshegs te/ lha thams cad dang / 'byung po thams cad kyi bla ma sangs rgyas kyis chos nyid kyi ye shes kyi gsang sngags kyi tshig grub
119b7('dul ba): ba'i tshigs su bcad pa 'di dag gsungs so/ /gang gis sred pa'i chags pa dag /rnam par bcom nas 'dul mdzad pa/ /thugs zhi gnod pa mi mnga' de/ /khyed la bde legs mdzad par 'gyur
120a1('dul ba): 'dren pa gang zhig 'gro ba rnams/ thar pa'i lam du 'dzud mdzad cing / /chos rnams thams cad ston pa de/ /khyed la bde legs mdzad par 'gyur/ /ston pa 'gro ba rnams kyi
120a2('dul ba): rten| |sems can kun gyi don gyi phyir/ /gang gis bde ba mnga' mdzad de/ /khyed la bde legs mdzad par 'gyur/ /skyob pa gang zhig byams pa yi/ /thugs kyis 'gro ba 'di dag kun/ /bu
120a3('dul ba): gcig bzhin du rtag bskyangs de/ /khyed la bde legs mdzad par 'gyur/ /gang zhig 'khor bar 'khor ba yi/ /sems can kun gyi skyob gyur pa/ /gling dang dpung gnyen gyur pa de/ /khyed la
120a4('dul ba): bde legs mdzad par 'gyur/ /gang zhig chos kun mngon sum gyur/ /gtsang zhing sa ba mi mnga' ba/ /gsung gtsang gtsang bar mdzad pa de/ /khyed la bde legs mdzad par 'gyur/ /dpa' bo
120a5('dul ba): chen po gang skyes pas/ /phun sum tshogs don 'byor gyur cing / /don grub tshogs kyang grub pa de/ /khyed la bde legs mdzad par 'gyur/ /gang zhig skyes pas sa rnams dang / /nags
120a6('dul ba): tshal bcas par rab g.yos nas/ /sems can thams cad rab dga' de/ /khyed la bde legs mdzad par 'gyur/ /byang chub snying por gang zhig gis/ /sa rnams rnam drug g.yos gyur cing / /
120a7('dul ba): bdud yid mi bder gyur ba de/ /khyed la bde legs mdzad par 'gyur/ /chos kyi 'khor lo bskor ba na/ /'phags pa'i bden pa gsungs pa gang / /thub pa grags pa byung ba de/ /khyed la bde
120b1('dul ba): legs mdzad par 'gyur/ /gang zhig chos kyi yid 'phrog pas/ /mu stegs byed rnams pham mdzad la/ /tshogs kun dbang du mdzad pa de/ /khyed la bde legs mdzad par 'gyur/ /sangs rgyas khyed
120b2('dul ba): la bde legs mdzad/ /brgya byin lhar bcas bde legs dang / /'byung po kun gyi bde legs ni/ /khyed la dus kun sbyin gyur cig /sangs rgyas bsod nams mthu dag dang / /lha rnams kyis ni
120b3('dul ba): bsam pa yis/ /khyed rnams don 'dod gang yin pa/ /don de de ring grub gyur cig /rkang gnyis khyed cag bde legs shog /rkang bzhi khyed cag bde legs shog/ khyed cag lam 'gro bde legs
120b4('dul ba): shog| phyir 'ong dag kyang bde legs shog / nyin mo bde legs mtshan bde legs/ /nyi ma'i gung la gnas par shog /khyed cag kun la bde legs shog /khyed cag sdig par ma gyur cig /
120b5('dul ba): sangs rgyas lha ni stong rnams kyis/ /yongs su bskor te gshegs mdzad kyi/ /sdang sems can rnams byer gyur cig /snying rje'i bdag nyid can rnams 'khod/ /sangs rgyas rang sangs rgyas rnams
120b6('dul ba): dang | |dgra bcom slob pa'i bden tshig gis/ /'jig rten mi phan byed pa rnams/ /grong khyer 'di ni gtong gyur cig /sems can kun dang srog chags kun/ /'byung po kun dang khyed cag kun/ /
120b7('dul ba): bde ba 'ba' zhig ldan gyur cig /thams cad nad ni med gyur cig /kun gyis bzang po mthong gyur cig /gang yang sdig par ma gyur cig /'byung po gang dag 'dir ni lhags gyur cing / /sa'am
121a1('dul ba): 'on te bar snang gnas pa rnams/ /skye rgu rnams la rtag tu byams byed cing / /nyin dang mtshan du chos kyang spyod gyur cig /ces rjod cig/ btsun pa/ bka' bzhin
121a2('dul ba): 'tshal zhes tshe dang ldan pa kun dga' bos bcom ldan 'das kyi ltar mnyan nas/ yangs pa can du song ste/ grong khyer gyi them pa la rkang pa bzhag nas/ gsang sngags kyi tshig 'di dag dang /
121a3('dul ba): tshigs su bcad pa 'di dag smras so/ /bi sa ra ta/ bi sa ra ta/ bi sa ra ta/ bi sa ra ta/ sangs rgyas 'jig rten la thugs brtse ba can gyis bka' stsal to/ /sangs rgyas thams cad kyis
121a4('dul ba): dgongs pa/ rang sangs rgyas thams cad kyis dgongs pa/ dgra bcom pa thams cad kyis bsam pa/ slob pa thams cad kyis bsam pa/ nyan thos thams cad kyis bsam pa/ bden
121a5('dul ba): pa'i tshig smra ba thams cad kyis bsam pa/ chos rnams kyis bsam pa/ 'dod pa'i dbang phyug gis bsam pa/ tshangs pas bsam pa/ tshangs pa so sos bsam pa/ dbang pos bsam
121a6('dul ba): pa| lhas bsam pa/ lha ma yin gyi dbang pos bsam pa/ lha ma yin thams cad kyis bsam pa/ lha ma yin gyi mngag gzhug pas bsam pa/ 'byung po thams cad kyis bsam pa/
121a7('dul ba): bi sa ra ta/ bi sa ra ta/ bi sa ra ta/ bi sa ra ta/ sangs rgyas 'jig rten la thugs brtse ba can gyis bka' stsal to/ /muny+tsa ta/ muny+tsa ta/ ma 'dug cig /yams kyi nad nye bar zhi
121b1('dul ba): bar 'dug par gyur cig / nir gats+tsha ta/ nir gats+tsha ta/ nir gats+tsha ta/ nir gats+tsha ta/ sangs rgyas lha chen po/ lha'i yang lha/ lha'i bla ma gshegs te/ dbang po dang bcas pa'i lha rnams dang /
121b2('dul ba): tshangs pa dang bcas pa'i lha rnams dang / dbang bdag dang bcas pa rnams dang / skye rgu'i bdag po dang bcas pa rnams dang / 'jig rten skyong ba bzhi po dag kyang 'jug par 'gyur ro/ /
121b3('dul ba): lha brgya stong phrag du ma dag dang / lha ma yin gyi dbang po rnams dang / lha ma yin brgya stong phrag du ma dag kyang 'jug par 'gyur ro/ /bcom ldan 'das la mngon par dad pa'i 'byung po
121b4('dul ba): brgya stong mang po dag kyang sems can thams cad kyi don gyi phyir 'jug ste/ de dag gis khyed rnams la gnod pa byed par 'gyur gyi/ nir gats+tsha ta/ nir gats+tsha ta/ nir gats+tsha ta/ nir gats+tsha
121b5('dul ba): ta| myur du byer cig / khyed cag las gang dag sdang ba'i sems dang ldan pa de dag ni/ brlag par gyur cig /gang dag byams pa'i sems dang ldan zhing nyes par mi 'dod la/ srung ba byed
121b6('dul ba): par 'dod pa de dag ni/ 'khod cig /dgongs pa la yang 'jug par gyur cig /sangs rgyas 'jig rten la thugs brtse ba can gyis 'di skad ces bka' stsal to/ /su mu/ su mu/ su mu/
121b7('dul ba): su mu/ su mu ru/ su mu ru/ su mu ru/ mu ru mu ru/ mu ru mu ru/ mu ru mu ru/ mu ru mu ru/ mu ru mu ru/ mi ri mi ri/ mi ri mi ri/ mi ri mu ru/ mi ri mu ru/ mi ri mu ru/ mi ri mu ru/
122a1('dul ba): mi ri mu ru/ mi ri mu ru/ mi ri mu ru/ mi ri mu ru/ mi ri mu ru/ mi ri mu ru/ mi ri mu ru/ mi ri mu ru/ mi ri mu ru/ mi ri mu ru/ mi ri ti/ ri ri ri ri ri ri/
122a2('dul ba): rI rI rI rI rI rI ti/ mi ri mi ri/ mi ri mi ri/ mi ri mi ri ti/ ha si mi ri mi ri ti/ mi ri mi ri/ si si mi/ kaM ka ra/ kaM ka ra/ kaM ka ra/ kaM ka ra/ ka tsA kaM ka rA/ kaM ka rA/ kaM ka rA/
122a3('dul ba): kaM ka rA/ kaM ka rA/ kaM ka rA/ kaM ka rA/ kaM ka rA tI/ ku rI she/ kaM ka rI she/ kaM ka rI she/ ri ri ri ri ri ri/ re phA sA ri/ ri phu ri phu ri phu/ ri bu/ ri phu/ ri phu/ ri phu/ nA thA thA/ ri phu ri phu/
122a4('dul ba): nA thA thA/ nir gats+tsha ta/ nir gats+tsha ta/ nir gats+tsha ta/ nir gats+tsha ta/ pa la ya thA/ ri phu ri phu/ pa la ya thA/ sangs rgyas 'jig rten la thugs brtse ba can/ sems can thams cad la
122a5('dul ba): phan par lhag par dgongs pa/ byams pa la gnas pa/ thugs rje dang dga' ba la gnas pa/ btang snyoms la gnas pa gshegs te/ lha thams cad dang 'byung po thams cad kyi
122a6('dul ba): bla ma| sangs rgyas kyis chos nyid kyi ye shes kyi gsang sngags kyi tshig grub pa'i tshigs su bcad pa 'di dag gsungs so/ /gang gis sred pa'i chags pa dang / rnam par bcom nas 'dul
122a7('dul ba): mdzad pa/ /thugs zhi gnod pa mi mnga' de/ /khyed la bde legs mdzad par 'gyur/ /'dren pa gang zhig 'gro ba rnams/ /thar pa'i lam du 'dzud mdzad cing / /chos rnams thams cad
122b1('dul ba): ston pa de/ /khyed la bde legs mdzad par 'gyur/ /ston pa 'gro ba rnams kyi rten/ /sems can kun gyi don gyi phyir/ /gang gis bde ba mnga' mdzad de/ /khyed la bde legs mdzad par
122b2('dul ba): 'gyur/ /skyob pa gang zhig byams pa yi/ /thugs kyis 'gro ba 'di dag kun/ /bu gcig bzhin du brtag bskyangs de/ /khyed la bde legs mdzad par 'gyur/ /gang zhig 'khor bar 'khor
122b3('dul ba): ba yi| |sems can kun gyi skyob gyur pa/ /gling dang dpung gnyen gyur pa de/ /khyed la bde legs mdzad par 'gyur/ /gang zhig chos kun mngon sum gyur/ /gtsang zhing slu ba mi mnga' ba//
122b4('dul ba): gsung gtsang gtsang bar mdzad pa ste/ /khyed la bde legs mdzad par 'gyur/ /dpa' bo chen po gang skyes pa/ /phun sum tshogs don 'byor gyur cing / /don grub tshogs kyang grub pa
122b5('dul ba): de| |khyed la bde legs mdzad par 'gyur/ /gang zhig skyes pas sa rnams dang / /nags tshal bcas par rab g.yos nas/ /sems can thams cad rab dga' de/ /khyed la bde legs
122b6('dul ba): mdzad par 'gyur/ /byang chub snying por gang zhig gis/ /sa rnams rnam drug g.yos gyur cing / /bdud yid mi bder gyur pa de/ /khyed la bde legs mdzad par 'gyur/ /chos kyi
122b7('dul ba): 'khor lo bskor ba na/ /'phags pa'i bden pa gsungs pa gang / /thub pa grags pa 'byung ba de/ /khyed la bde legs mdzad par 'gyur/ /gang gis chos kyi yid 'phrog pas/ /mu
123a1('dul ba): stegs byed rnams pham mdzad la/ /tshogs kun dbang du mdzad pa de/ /khyed la bde legs mdzad par 'gyur/ /sangs rgyas khyed la bde legs
123a2('dul ba): mdzad/ /brgya byin lhar bcas bde legs dang / /'byung po kun gyi bde legs ni/ /khyed la dus kun sbyin gyur cig /sangs rgyas bsod nams mthu dag dang / /lha rnams kyis ni
123a3('dul ba): bsam pa yis/ /khyed rnams don 'dod gang yin pa/ /don de de ring grub gyur cig /rkang gnyis khyed cag bde legs shog /rkang bzhi khyed cag bde legs shog /khyed cag lam
123a4('dul ba): 'gro bde legs shog / phyir 'ong dag kyang bde legs shog /nyin mo bde legs mtshan bde legs/ /nyin ma'i gung la gnas par shog /khyed cag kun kyang bde legs shog/
123a5('dul ba): khyed cag sdig par ma gyur cig /sangs rgyas lha ni stong rnams kyis/ /yongs su bskor te gshegs mdzad kyi/ sdang sems can rnams byer gyur cig /snying rje'i bdag nyid can
123a6('dul ba): rnams 'khod/ /sangs rgyas rang sangs rgyas rnams dang / /dgra bcom pa yi bden tshig gis/ /'jig rten mi phan byed pa rnams/ /grong khyer 'di ni gtong gyur cig /sems can
123a7('dul ba): kun dang srog chags kun/ /'byung po kun dang khyed cag kun/ /bde ba 'ba' zhig ldan gyur cig /thams cad nad ni med gyur cig /kun gyis bzang po mthong gyur cig /gang yang
123b1('dul ba): sdig par ma gyur cig / 'byung po gang dag 'dir ni lhags gyur cing / sa 'am 'on te bar snang gnas pa rnams/ /skye rgu rnams la rtag tu byams byed cing / /nyin dang mtshan du chos kyang
123b2('dul ba): spyod gyur cig / ces brjod pa dang / der sangs rgyas bcom ldan 'das rnams kyi sangs rgyas kyi mthu dang / lha rnams kyi lha'i mthus mi ngas zhi bar gyur to/ /sdom la/ 'od ma dang ni dbus kyi grong / /
123b3('dul ba): mi thi la dang lus 'phags dang / /sA la khron pa ngan spong bu/ /ngur smrig gtsug phud bsngags ldan dang / /gnag lhas dang ni sdig can dang / /ku sha'i grong khyer tha ma yin/ /de nas bcom ldan 'das
123b4('dul ba): gyis tshe dang ldan pa kun dga' bo la bka' stsal pa/ kun dga' bo/ 'od ma can gyi grong gang na bar 'dong ngo / /btsun pa/ bka' bzhin 'tshal zhes tshe dang ldan pa kun dga' bos bcom ldan
123b5('dul ba): 'das kyi ltar mnyan nas/ de nas bcom ldan 'das spong byed nas ljongs rgyu zhing gshegs pa dang / 'od ma can gyi grong du byon nas/ 'od ma can gyi grong gi byang phyogs kyi grong shiM sha ba'i tshal na
123b6('dul ba): bzhugs so/ /de'i tshe mu ge nyam nga ba/ dgon pa slong mo pas zas rnyed par dka' ba byung bar gyur to/ /de nas bcom ldan 'das kyis dge slong rnams la bka' stsal pa/ dge slong dag /da ltar 'dir
123b7('dul ba): mu ge nyam nga ba/ dgon pa slong mo pas zas rnyed par dka' ba byung gi /dge slong dag /tshur khyed las smos 'drin ji lta bu yod pa dang / gtam 'dres pa ji lta bu yod pa dang / 'grogs bshes
124a1('dul ba): ji lta bu yod pa de dag ni/ yangs pa can gyi nye 'khor gyi spong byed kyi grong du dbyar gnas par dam chos shig /nga yang bsnyen bkur ba dge slong kun dga' bo dang /
124a2('dul ba): 'od ma can gyi grong 'di nyid du dbyar gnas par dam bcas na thams cad bsod snyoms kyis phongs par mi 'gyur grang / btsun pa/ bka' bzhin 'tshal zhes dge slong de rnams kyis
124a3('dul ba): bcom ldan 'das kyi ltar mnyan nas smos 'drin ji lta bu yod pa dang / gtam 'dres pa ji lta bu yod pa dang / grogs bshes ji lta bu yod pa dag ni/ yangs pa can gyi nye 'khor spong byed
124a4('dul ba): kyi grong du dbyar gnas par dam bcas so/ /bcom ldan 'das kyang bsnyen bkur ba dge slong kun dga' bo dang 'od ma can gyi grong de nyid du dbyar bzhugs par dam bcas so/ /
124a5('dul ba): dbyar gyi gnas der bcom ldan 'das snyun tshabs chen po/ mi bzod pa/ drag po grongs la thug pa zhig gis thebs so/ /de nas bcom ldan 'das 'di snyam du dgongs te/ bdag
124a6('dul ba): nad tshabs chen po/ mi bzod pa/ drag po shi la thug pas thebs la/ dge slong gis dge 'dun yang 'thor bar gyur na/ dge slong gi dge 'dun 'thor ba na/ bdag yongs su mya
124a7('dul ba): ngan las 'das pa ni/ bdag gi cha ma yin gyi/ ma la bdag gis tshor ba gcig po de brtson 'grus kyis bcil la/ mtshan ma thams cad yid la mi bya bar sems kyis ting
124b1('dul ba): nge 'dzin mtshan ma med pa lus kyis mngon sum du bsgrubs te gnas par bya'o/ /snyam du dgongs so/ /de nas bcom ldan 'das kyis tshor ba gcig po de brtson 'grus kyis slar bcil
124b2('dul ba): nas| mtshan ma thams cad yid la mi mdzad pas/ sems kyi ting nge 'dzin mtshan ma med pa skus mngon sum du mdzad de bsgrubs nas bzhugs te/ des na bcom ldan 'das lhag par spyod pa
124b3('dul ba): dang / lhag par 'tsho bar gyur to/ /de nas tshe dang ldan pa kun dga' bo dgongs ka nang du yang dag 'jog las langs nas bcom ldan 'das gang na ba der song ste phyin nas/ bcom ldan
124b4('dul ba): 'das kyi zhabs gnyis la mgo bos phyag byas te phyogs gcig tu 'dug go/ phyogs gcig tu 'dug nas/ tshe dang ldan pa kun dga' bos bcom ldan 'das la 'di skad ces gsol to//
124b5('dul ba): btsun pa/ bcom ldan 'das snyun tshabs chen po/ mi bzad pa/ drag po grongs la thug pas thebs pa glo bar chud nas/ bdag gi lus dug 'tshal ba bzhin du phyogs kyang bslad/
124b6('dul ba): bdag gis thos pa'i chos rnams kyang bskyud par gyur lags te/ de la bdag glo ba re ba na re zhig bcom ldan 'das kyis dge slong gi dge 'dun gyi slad du zhal chems cung zad bka'
124b7('dul ba): ma stsal gyi bar du/ yongs su mya ngan las mi 'da'o snyam du bgyid do/ /kun dga' bo/ gang zhig 'di snyam du/ dge slong gi dge 'dun ni/ bdag gi yin te/ bdag gis dge
125a1('dul ba): slong gi dge 'dun bstan par bya'o/ /bdag gis dge slong gi dge 'dun drang ngo snyam du sems pa de ni/ dge 'dun gyi phyir kha chems cung zad smra bar 'gyur
125a2('dul ba): ba nyid na/ kun dga' bo/ nga la ni 'di snyam du dge slong gi dge 'dun ni/ nga'i yin te/ ngas dge slong gi dge 'dun bstan par bya'o/ /ngas dge slong gi dge 'dun drang ngo snyam du
125a3('dul ba): dgongs pa mi mnga' na/ ngas dge slong gi dge 'dun gyi phyir zhal chems kho na cung zad bstan du ci yod/ gzhan yang / kun dga' bo/ nga la dge slong gi dge 'dun gyi rag lus pa
125a4('dul ba): ci zhig yod/ kun dga' bos/ ngas rtag tu goms par bya ba'i chos 'di lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi
125a5('dul ba): dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa ni/ bshad zin to// //'dul ba gzhi/ bam po nyi
125a6('dul ba): shu rtsa dgu pa/ kun dga' bo/ de bzhin gshegs pa la ni/ gang zhig gzhan dag gis shes na mi rung bas/ de bzhin gshegs pas bcab bo/ /snyam du dgongs pa'i slob
125a7('dul ba): dpon gyi dpe mkhyud mi mnga'o/ /kun dga' bo/ 'on kyang gang gi tshe/ de bzhin gshegs pa snyun tshabs chen po/ mi bzad pa/ drag po grongs la thug pas thebs/ de la nga 'di snyam
125b1('dul ba): du sems te/ bdag nad tshabs chen po/ mi bzod pa/ drag po shi la thug pas thebs la/ dge slong gi dge 'dun yang 'thor bar gyur na/ dge slong gi dge 'dun 'thor ba na/ bdag yongs
125b2('dul ba): su mya ngan las 'da' ba ni/ bdag gi cha ma yin gyi/ ma la bdag gis tshor ba gcig po de brtson 'grus kyis slar bcil la/ mtshan ma thams cad yid la mi bya bar sems kyi ting nge 'dzin
125b3('dul ba): mtshan ma med pa lus kyis mngon sum du bsgrubs nas gnas par bya'o/ /snyam nas/ ngas tshor ba gcig pu de brtson 'grus kyis slar bcil nas/ mtshan ma thams cad yid la mi mdzad par
125b4('dul ba): sems kyi ting nge 'dzin mtshan ma med pa skus mngon sum du bsgrubs te bzhugs te/ des na/ de bzhin gshegs pa lhag par spyod pa dang ldan zhing lhag par 'tsho bar gyur to/ /gzhan yang
125b5('dul ba): kun dga' bo/ da ni/ de bzhin gshegs pa'i na tshod lo brgyad cu lon pas/ sku bgres 'khogs gtugs par gyur te/ rnam pa gnyis la brten nas 'tsho'o/ /dper na/ shing rta rnying
125b6('dul ba): pa rnam pa gnyis la brten nas brtan pa de bzhin du/ de bzhin gshegs pa yang na tshod lo brgyad cu lon pas/ sku bgres 'khogs gtugs par gyur te/ rnam pa gnyis la brten
125b7('dul ba): nas 'tsho'o/ /de lta bas na kun dga' bo khyod mya ngan ma byed cig /nyon mongs par ma byed cig /smre sngags ma 'don cig /skye ba dang / byung ba dang / byas pa dang / 'dus byas pa dang /
126a1('dul ba): bsags pa gang yin pa rten cing 'brel par 'byung ba/ rnam par 'gyes pa'i chos can de la mi 'jig pa de lta bu lta ga la rnyed de/ de ni/ gnas med do/ /
126a2('dul ba): kun dga' bo/ gang yang ngas khyod la sdug pa dang / phangs pa dang / dga' ba dang / yid du 'ong ba thams cad dang 'bral ba dang / 'jig pa dang / 'gyes pa dang / mi ldan par 'gyur
126a3('dul ba): bar snga nas bshad zin to/ /kun dga' bo/ de lta bas na/ da lta'am/ nga 'das kyang rung / bdag nyid gling dang / bdag nyid skyabs dang / chos kyi gling dang / chos kyi skyabs kyis
126a4('dul ba): gnas par bya'i/ gling gzhan dang skyabs gzhan gyis ma yin no/ /de ci'i phyir zhe na/ kun dga' bo/ da lta'am/ nga 'das kyang rung / gang su dag bdag nyid gling dang / bdag nyid
126a5('dul ba): skyabs dang / chos kyi gling dang / chos kyi skyabs kyis gnas par byed kyi/ gling gzhan dang / skyabs gzhan gyis ni/ ma yin pa de dag ni/ 'di lta ste/ nga'i nyan thos bslab pa
126a6('dul ba): 'dod pa rnams kyi mchog yin no/ /kun dga' bo/ ji ltar na/ dge slong gis bdag nyid gling dang / bdag nyid skyabs dang / chos kyi gling dang / chos kyi skyabs kyis gnas par bya'i/
126a7('dul ba): gling gzhan dang / skyabs gzhan gyis ni ma yin zhe na/ kun dga' bo/ 'di la dge slong nang gi lus la lus kyi rjes su lta zhing / brtson 'grus dang / shes bzhin dang / dran pa
126b1('dul ba): dang ldan pas/ 'jig rten gnod sems dang / yid mi bde ba spangs nas gnas so/ /phyi'i lus dang / nang dang phyi'i lus dang / nang gi tshor ba rnams dang / phyi'i tshor ba rnams dang / nang dang phyi'i tshor ba
126b2('dul ba): rnams dang / nang gi sems dang / phyi'i sems dang / nang dang phyi'i sems dang / nang gi chos rnams dang / phyi'i chos rnams dang / nang dang phyi'i chos rnams la chos kyi rjes su lta zhing / brtson 'grus
126b3('dul ba): dang / shes bzhin dang / dran pa dang ldan pas/ 'jig rten la gnod sems dang / yid mi bde ba spangs nas gnas pa ste/ kun dga' bo/ dge slong 'di lta bu ni/ bdag nyid gling dang / bdag nyid
126b4('dul ba): skyabs dang / chos kyi gling dang / chos kyi skyabs kyis gnas kyi/ gling gzhan dang / skyabs gzhan gyis ni/ ma yin pa yin no/ /de nas bcom ldan 'das kyis tshe dang ldan pa kun dga' bo la
126b5('dul ba): bka' stsal pa/ kun dga' bo/ dbus kyi grong gang na bar 'dong ngo / /btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan to/ /de nas bcom
126b6('dul ba): ldan 'das kyis phyogs gzhan zhig tu 'dzum pa mdzad do/ /chos nyid kyis gang gi tshe/ sangs rgyas bcom ldan 'das rnams 'dzum par mdzad pa de'i tshe/ bcom ldan 'das kyi zhal nas 'od
126b7('dul ba): zer sngon pa dang / ser po dang / dmar po dang / dkar po dag byung zhing / kha cig ni/ 'og tu 'gro'o/ /kha cig ni steng du 'gro'o/ /gang dag 'og tu song ba de dag ni/ yang sos dang / thig
127a1('dul ba): nag dang / bsdus gzhom dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa dang / chu bur can dang / chu bur rdol ba dang /
127a2('dul ba): so thams thams dang / kyi hud zer ba dang / a chu zer ba dang / ut+pa la ltar gas pa dang / pad+ma ltar gas pa dang / pad+ma ltar gas pa chen po'i sems can dmyal ba rnams su song nas/
127a3('dul ba): tsha ba'i sems can dmyal ba gang dag yin pa de dag la ni/ bsil bar 'bab bo/ /grang ba'i sems can dmyal ba gang dag yin pa de dag la dro bar 'bab bo/ /des sems can de rnams
127a4('dul ba): kyi gnod pa'i khyad par dag so sor bcil lo/ /de rnams 'di snyam du sems te/ shes ldan dag /ci/ bdag cag 'di nas shi 'phos sam/ 'on te gzhan tu skyes snyam pa dang / de
127a5('dul ba): rnams dang pa bskyed pa'i phyir bcom ldan 'das kyis sprul pa zhig btang ngo / /de rnams kyis sprul pa mthong nas 'di snyam du sems te/ shes ldan dag /bdag cag
127a6('dul ba): ni| 'di nas shi 'phos pa yang med la/ gzhan du skyes pa'ang med mod kyi/ 'on kyang sngon ma mthong ba'i sems can 'di'i mthus bdag cag gi sdug bsngal gyi khyad par rnams so
127a7('dul ba): sor bcil lo/ /zhes de rnams sprul pa la sems mngon par dang par gyur pas dmyal ba myong bar 'gyur ba'i las de zad par byas nas/ gang du bden pa rnams kyi snod du rung bar
127b1('dul ba): 'gyur ba/ lha dang mi rnams kyi nang du nying mtshams sbyor ba bzung ngo / /gang dag steng du song ba de dag ni/ rgyal chen bzhi'i ris dang / sum cu rtsa gsum pa dang / 'thab bral dang / dga'
127b2('dul ba): ldan dang / 'phrul dga' dang / gzhan 'phrul dbang byed dang / tshangs ris dang / tshangs pa'i mdun na 'don dang / tshangs pa chen po dang / 'od chung dang / tshad med 'od dang / 'od gsal
127b3('dul ba): dang / dge chung dang / tshad med dge dang / dge rgyas dang / sprin med dang / bsod rnams skyes dang / 'bras bu che dang / mi che ba dang / mi gdung ba dang / gya nom snang ba dang / shin tu mthong
127b4('dul ba): ba dang / 'og min gyi lha rnams kyi nang du song nas mi rtag pa dang / sdug bsngal ba dang / stong pa dang / bdag med pa'i dbyangs sgrog cing tshigs su bcad pa gnyis kyis kyang bsgrags so/ /
127b5('dul ba): brtsam par bya zhing 'byung bar bya/ /sangs rgyas bstan la 'jug par bya/ /'dam bu'i khyim la glang chen bzhin/ /'chi bdag sde ni gzhom par bya/ /gang zhig rab tu bag yod pas/ /
127b6('dul ba): chos 'dul 'di la brtson gyur na/ /skye ba'i 'khor ba rab spangs nas/ /sdug bsngal tha mar byed par 'gyur/ /de nas 'od zer de dag gis/ stong gsum gyi stong chen po'i 'jig rten
127b7('dul ba): gyi khams byul nas/ bcom ldan 'das kyi rjes bzhin du 'gro'o/ /de la gal te bcom ldan 'das kyis 'das pa'i las lung ston par bzhed na ni/ bcom ldan 'das kyi snam logs
128a1('dul ba): su nub par 'gyur ro/ /ma 'ongs pa lung ston par bzhed na ni/ mdun logs su nub par 'gyur ro/ /dmyal bar skye bar lung ston par bzhed na ni/ zhabs kyi
128a2('dul ba): mthil du nub par 'gyur ro/ /dud 'gror skye bar lung ston par bzhed na ni/ zhabs kyi rting par nub par 'gyur ro/ /yi dwags su skye bar lung ston par bzhed na ni/ zhabs kyi mthe bor nub
128a3('dul ba): par 'gyur ro/ /mir skye bar lung ston par bzhed na ni/ zhabs kyi pus mor nub par 'gyur ro/ /stobs kyi 'khor los bsgyur ba'i rgyal por lung ston par bzhed na ni/ phyag g.yon pa'i
128a4('dul ba): mthil du nub par 'gyur/ 'khor los bsgyur ba'i rgyal por lung ston par bzhed na ni/ phyag g.yas pa'i mthil du nub par 'gyur/ lhar skye bar lung ston par bzhed na ni/ lte bar
128a5('dul ba): nub par 'gyur/ nyan thos kyi byang chub tu lung ston par bzhed na ni/ zhal gyi nang du nub par 'gyur/ rang sangs rgyas kyi byang chub tu lung ston par bzhed na ni/ mdzod spur nub par
128a6('dul ba): 'gyur/ bla na med pa yang dag par rdzogs pa'i byang chub tu lung ston par bzhed na ni/ dbu'i gtsug tu nub par 'gyur ro/ /de nas 'od zer de dag gis bcom ldan 'das la lan gsum
128a7('dul ba): bskor ba byas nas bcom ldan 'das kyi dbu'i gtsug tu nub bo/ /de nas bcom ldan 'das la tshe dang ldan pa kun dga' bos thal mo sbyar nas zhus pa/ kha dog sna tshogs stong gis bkra
128b1('dul ba): ba yi| |tshogs rnams zhal gyi nang nas byung gyur pa/ /ji ltar gdugs ni shar bar gyur pa bzhin/ /de yis phyogs rnams kun tu snang bar bgyis/ /yang tshigs su bcad pa dag gis
128b2('dul ba): gsol pa/ rgod bral zhum dang rgyags pa spangs pa yi/ /sangs rgyas 'gro nang mchog gi rgyur gyur pa/ /rgyal ba dgra thul byed rgyu ma mchis pa/ /rtsa lag dung ltar dkar 'dzum ston mi mdzad/ /
128b3('dul ba): de slad brtan pa nyid blos dus mkhyen nas/ /rgyal ba'i dbang po thub pa skyes kyi mchog /nyan par 'tshal ba'i nyan pa po rnams kyi/ /the tshom skyes pa gsung tshig brtan pa dang / /dam pa bzang po
128b4('dul ba): dag gis bsal du gsol/ /tshwa chu'i ri bo lta bur brtan pa'i mchog /rdzogs sangs rgyas rnams glo bur 'dzum mi ston/ /brtan pa ji slad 'dzum pa ston mdzad pa/ /skye bo phal chen 'di dag
128b5('dul ba): de nyan 'tshal/ /bcom ldan 'das kyis bka' stsal pa/ kun dga' bo/ de de bzhin no/ /de de bzhin te/ kun dga' bo/ de bzhin gshegs pa dgra bcom pa yang dag par rdzogs pa'i
128b6('dul ba): sangs rgyas ni/ rgyu med rkyen med par 'dzum pa mi mdzad do/ /kun dga' bo/ khyod kyis sa phyogs 'di mthong ngam/ btsun pa/ 'di mthong lags so/ /kun dga' bo/ phyogs 'dir yang
128b7('dul ba): dag par rdzogs pa'i sangs rgyas gsum bzhugs par gyur to/ /de nas tshe dang ldan pa kun dga' bos myur ba myur bar bla gos bzhi ltab tu byas te bting nas bcom ldan 'das la
129a1('dul ba): 'di skad ces gsol to/ /bcom ldan 'das gdan bshams pa kho na la bzhugs shig dang / sa phyogs 'dir yang dag par rdzogs pa'i sangs rgyas
129a2('dul ba): bzhis yongs su longs spyad par 'gyur lags so/ /bcom ldan 'das gdan bshams pa nyid la bzhugs so/ /skad cig gcig la bzhugs nas/ tshe ldan pa kun dga' bo la bka'
129a3('dul ba): stsal pa/ kun dga' bo/ grong khyer mi thi la gang na bar 'dong ngo / /btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan to/ /de nas
129a4('dul ba): bcom ldan 'das lus 'phags kyi ljongs rgyu zhing gshegs pa na/ mi thi lar byon nas/ mi thi la'i lha chen po a mra'i tshal na bzhugs so/ /de nas bcom ldan 'das kyis sa phyogs
129a5('dul ba): gzhan zhig tu 'dzum pa mdzad do/ /tshe dang ldan pa kun dga' bos bcom ldan 'das 'dzum pa mdzad pa mthong ngo / /mthong nas kyang / bcom ldan 'das la 'di skad ces gsol to/ /btsun
129a6('dul ba): pa| de bzhin gshegs pa dgra bcom pa yang dag par rdzogs pa'i sangs rgyas rnams ni/ rgyu ma mchis rkyen ma mchis par 'dzum pa mi mdzad na/ btsun pa/ 'dzum pa mdzad pa de'i rgyu gang
129a7('dul ba): lags/ rkyen gang lags/ kun dga' bo/ de de bzhin no/ /de de bzhin te/ de bzhin gshegs pa dgra bcom pa yang dag par rdzogs pa'i sangs rgyas rnams ni/ rgyu med rkyen med
129b1('dul ba): par 'jum pa mi mdzad do/ /kun dga' bo/ sngon byung ba mi rnams kyi tshe lo brgyad khri thub par gyur te/ mi tshe lo brgyad khri pa rnams kyi 'dzam bu'i gling 'di 'byor pa dang / rgyas pa dang / bde ba dang /
129b2('dul ba): lo legs pa dang / skye bo dang mi mang pos gang ba grong dang / grong rdal dang / yul 'khor dang / rgyal po'i pho brang gi bar bya gag gi 'phur stabs kyis chod par byung bar gyur to/ /mi tshe lo brgyad
129b3('dul ba): khri pa rnams la/ lus kyi gnod pa ni/ 'di lta bu dag 'byung ste/ 'di lta ste/ grang ba dang / tsha ba dang / bkres pa dang / skom pa dang / 'dod pa dang / yi ga chus pa dang / rga ba yin no/ /mi tshe lo
129b4('dul ba): brgyad khri pa rnams kyi bu mo ni/ btsas nas lo lnga brgya lon pa dang / khyo la gtong bar byed de/ dper na/ da ltar gyi lo bco lnga'am/ lo bcu drug lon pa bzhin no/ /kun dga' bo/ /mi rnams kyi
129b5('dul ba): tshe lo brgyad khri thub pa na/ 'khor los bsgyur ba'i rgyal po chen po zhes bya ba/ mtha' bzhir rnam par rgyal ba/ chos dang ldan pa/ chos kyi rgyal po/ rin po che sna bdun dang ldan pa zhig byung ngo / /de'i
129b6('dul ba): rin po che sna bdun ni/ 'di lta bu byung ste/ 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / khyim bdag rin po che dang / bdun pa ni/ blon
129b7('dul ba): po rin po che nyid yin no/ /de la yang bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'joms pa stong yang tshang bar byung ste/ de rgya mtsho la thug pa'i sa
130a1('dul ba): chen po ma lus pa gnod par bsdo ba med cing 'tshe ba med pa/ 'di nyid chad pa med cing mtshon gyis bda' ba med la/ chos dang mthun zhing snyoms par phab ste
130a2('dul ba): gnas so/ /de nas rgyal po lha chen po'i skra dang kha spu 'breg mkhan gyi mis 'chos pa na/ 'breg mkhan gyi mi la smras pa/ kye nang rje/ nga'i dbu la skra dkar po skyes pa khyod kyis mthong
130a3('dul ba): ba dang lha'i pho nya byung ba yin gyi/ de'i tshe nga'i snyan du gsol cing / lha/ bka' bzhin 'tshal zhes 'breg mkhan gyi mis/ rgyal po lha chen po'i ltar mnyan to/ /dus gzhan zhig na 'breg
130a4('dul ba): mkhan gyis rgyal po lha chen po'i skra dang kha spu 'chos pa na/ rgyal po lha chen po'i mgo la skra dkar po skyes pas lha'i pho nya byung bar mthong ngo / /mthong nas kyang rgyal po lha chen po la 'di skad ces
130a5('dul ba): smras so/ /lha mkhyen par mdzad du gsol/ khyed kyi dbu la skra dkar po skyes pas lha'i pho nya byung lags so/ /des smras pa/ kye nang rje/ khyod kyi skra dkar po de dag mi 'breg par dal gyis
130a6('dul ba): dal bu dal bus phyung la nga'i lag tu byin cig/ lha/ bka' bzhin 'tshal zhes 'breg mkhan gyis rgyal po lha chen po'i ltar mnyan nas/ skra dkar po de gser gyi smang tsher gyis mi 'breg
130a7('dul ba): par dal gyis phyung nas/ rgyal po lha chen po'i lag par bzhag go /de nas rgyal po lha chen pos skra dkar po de lag pa gnyis kyis drangs nas tshigs su bcad de smras pa/ da ni bdag gi mgo
130b1('dul ba): bo la| |na tshod 'joms pa'i skra skyes te/ /lha yi pho nya byung gyur pas/ /bdag gi rab byung dus la bab/ /bdag gis mi rnams kyi 'dod pa ni/ spyad zin gyi/ bdag gis lha'i 'dod pa
130b2('dul ba): dag btsal ba'i dus la bab kyi/ ma la bdag gis gzhon nu thu bo rgyal srid kyi dbang phyug la dbang byed du bcug la/ rgyal po'i drang srong gi tshangs par spyod pa spyad do/ /snyam nas/ de nas
130b3('dul ba): rgyal po lha chen pos gzhon nu pho nyas bkug nas 'di skad ces smras so/ /bu gzhon nu shes par gyis shig/ nga'i mgo la skra dkar po skyes pas lha'i pho nya byung bar gyur to/ /ngas mi rnams
130b4('dul ba): kyi 'dod pa spyad zin pas/ ngas lha'i 'dod pa dag btsal ba'i dus la bab ste/ ngas bu gzhon nu khyod la rgya mtsho'i mtha' klas pa'i sa chen po 'di gtad kyi/ de khyod kyis chos bzhin gyis
130b5('dul ba): rjes su bskyang bar bya'i/ chos ma yin pas ni/ ma yin no/ /'ga' zhig chos ma yin pa spyod dam 'dren mar spyod na/ khyod kyis yul 'khor du gnas su ma gzhug cig /bu gzhon nu gang gi
130b6('dul ba): tshe khyed kyang mgo la skra dkar po skyes pa mthong ba dang lha'i pho nya 'ongs pa yin gyi/ de'i tshe khyod kyis kyang gzhon nu thu bo rgyal srid kyi dbang phyug la dbang byed du chug la/ rgyal po'i drang srong gi tshangs
130b7('dul ba): par spyad pa spyod cig / 'di ltar/ bu gzhon nu khyod kyis dge ba'i lam nges pa srol dod pa de lta bu'i rjes bsam par bya'i/ rgyun chad par ma byed cig /skyes bu tha shal du gyur ta re/ bu gzhon
131a1('dul ba): nu 'ga' zhig 'di lta bu'i skyes bu bzang po rgyun du byung ba'i dge ba'i lam nges pa srol dod pa de lta bu'i rjes mi 'tsho ba gang yin pa de/ de rnams kyi rgyun gcod
131a2('dul ba): pa yin zhing / de de rnams kyi nang na skyes bu tha shal du gyur pa yin no/ /de lta bas na/ nga khyod la 'di skad ces/ gang gi tshe khyod kyis 'di lta bu'i skyes bu bzang po rgyun du byung ba'i dge ba'i lam
131a3('dul ba): nges pa srol dod pa de lta bu'i rjes sobs la rgyun chad par ma byed cig / skyes bu tha shal du gyur par ma byed cig ces smra'o/ /de nas rgyal po lha chen pos gzhon nu thu bo rgyal srid kyi dbang phyug
131a4('dul ba): la dbang byed du bcug nas mi thi la'i lha chen po'i a mra'i tshal de nyid du rgyal po'i drang srong gi tshangs par spyod pa spyad do/ /kun dga' bo/ rgyal po lha chen pos gzhon nu thu bo gang yin pa de/
131a5('dul ba): rgyal srid kyi dbang phyug la dbang byed du bcug la/ de'i ming yang 'khor los bsgyur ba'i rgyal po lha chen po zhes bya ba/ mtha' bzhir rnam par rgyal pa zhes bya ba nas gnas so/ /zhes bya ba'i
131a6('dul ba): bar gong ma bzhin du'o/ /de nas rgyal po lha chen po'i skra dang kha spu 'breg mkhan gyis mis 'chos pa na zhes bya ba nas de de rnams kyi nang na skyes bu tha shal du gyur ba yin no/ /zhes bya ba'i
131a7('dul ba): bar gong ma bzhin du'o/ /de nas rgyal po lha chen po'i gzhon nu tho bo rgyal srid kyi dbang phyug la dbang byed du bcug nas rgyal po'i drang srong gi tshangs par spyod pa spyad de/ kun dga' bo/ bu
131b1('dul ba): dang tsha bo dang yang tsha dang gsum tsha la sogs pa de ltar brgyud pas lha chen po brgyad khri bzhi stong mi thi la'i lha chen po'i a mra'i tshal de nyid du rgyal po'i drang srong gi tshangs par spyod pa spyad do/ /de
131b2('dul ba): rnams kyi tha ma rgyal po mu khyud ces bya ba/ chos kyi rgyal po/ chos dang ldan pa/ chos la gnas pa'i rgyal po chen po zhig byung ste/ de btsun mo dang / gzhon nu dang / blon po dang / khrom gyi ru
131b3('dul ba): ba dang / grong mi dang / yul mi dag dang chos spyod de sbyin pa dag gtong / bsod nams dag byed cing bsnyen gnas la gnas te tshul khrims yang dag par blangs nas 'dug go /de'i tshe lha'i
131b4('dul ba): dbang po brgya byin/ lha'i mdun sa chos bzang du sum cu rtsa gsum pa'i lha 'dus shing 'khod pa rnams kyi mdun du bsngags pa rjod par byed de/ grogs po dag /lus 'phags kyi mi rnams kyi rnyed
131b5('dul ba): pa legs par rnyed de/ lus 'phags kyi mi de rnams kyi rgyal po mu khyud ni/ chos kyi rgyal po/ chos dang ldan pa/ chos la gnas pa'i rgyal po chen po de/ btsun mo dang zhes bya ba nas tshul khrims
131b6('dul ba): yang dag par blangs te 'dug go / zhes bya ba'i bar gong ma bzhin du'o/ /grogs po dag /khyed cag rgyal po mu khyud lta bar 'dod dam/ ko'u shi ka/ shin tu 'tshal lo/ /grogs po dag /de'i phyir
131b7('dul ba): khyod cag sdod cig dang / kho bos re zhig rgyal po mu khyud lta'o/ /de nas lha'i dbang po brgya byin/ dper na/ skyes bu stobs dang ldan pa'i lag pa bskum pa las brkyang ba'am/ brkyang ba las bskum
132a1('dul ba): pa tsam gyis sum cu rtsa gsum pa'i lha rnams kyi lha'i mdun sa chos bzang nas mi snang bar gyur te/ mi thi lar rgyal po mu khyud kyi khang bzang du 'dug go /'di skad
132a2('dul ba): ces kyang smras te/ mu khyud/ khyod la lha'i mdun sa chos bzang du sum cu rtsa gsum pa'i lha 'dus shing 'dug pa rnams bsngags pa brjod pa ni/ khyod kyis rnyed pa legs par rnyed do/ /grogs po
132a3('dul ba): lus 'phags kyi mi rnams kyis rnyed pa zhes bya ba nas tshul khrims yang dag par blangs te 'dug par byed do/ /zhes bya ba'i bar gong ma bzhin du'o/ /mu khyud/ khyod sum cu rtsa gsum pa'i
132a4('dul ba): lha rnams blta ba'i phyir 'gro 'dod dam/ ko'u shi ka/ bdag sum cu rtsa gsum pa'i lha rnams blta ba'i phyir mchi bar 'tshal lo/ /mu khyud/ de'i phyir sdod cig dang / re zhig kho bos
132a5('dul ba): khyod la rta cang shes stong dang ldan pa'i shing rta bskur gyi/ de'i nang du khyod zhugs la ma g.yo bar shog cig /de bzhin du bgyi'o/ /zhes rgyal po mu khyud kyis lha'i dbang po brgya byin gyi
132a6('dul ba): ltar mnyan to/ /de nas lha'i dbang po brgya byin sum cu rtsa gsum pa'i lha rnams kyi nang du song nas kha lo sgyur ba ma la gdu la smras pa/ ma la gdu/ khyod song la myur ba kho nar rta cang shes
132a7('dul ba): stong dang ldan pa'i shing rta bshams te/ rgyal po mu khyud gang na ba der song la phyin nas 'di skad ces/ mu khyud/ khyod la lha'i dbang po brgya byin gyis/ rta cang shes stong ldan pa'i shing rta
132b1('dul ba): bskur ba 'di yin gyi/ 'dir khyod zhugs la ma g.yo bar shog cig ces smros shig /ko'u shi ka/ khyod kyis gsungs pa shin tu bzang ngo / /zhes kha lo sgyur ba ma la gdus lha'i dbang po brgya byin
132b2('dul ba): gyi ltar mnyan nas/ myur ba kho nar rta cang shes stong dang ldan pa'i shing rta bshams nas/ rgyal po mu khyud gang na ba der song ste phyin pa dang 'di skad ces smras so/ /mu khyud khyod la lha'i dbang
132b3('dul ba): po brgya byin gyis rta cang shes stong dang ldan pa'i shing rta bskur ba 'di yin gyi/ 'dir khyod zhugs la ma g.yo bar shog cig ces zer ro/ /kun dga' bo/ rgyal po mu khyud rta cang shes stong dang
132b4('dul ba): ldan pa'i shing rta'i nang du mi g.yo bar zhugs pa dang / de nas kha lo sgyur ba ma la gdus rgyal po mu khyud la 'di skad ces smras so/ /mu khyud/ khyod kyi shing rta gang logs su drang / gang na sems
132b5('dul ba): can sdig pa'i las can rnams/ sdig pa mi dge ba'i las kyi rnam par smin pa so sor nyams su myong ba logs su'am/ gang na sems can dge ba'i las can rnams/ las dge ba'i rnam par
132b6('dul ba): smin pa so sor nyams su myong ba logs su drang / ma la gdu/ de'i phyir kho bos gang du gnyi ga mthong bar 'gyur ba/ gang na sems can sdig pa'i las can rnams/ sdig pa mi dge ba'i las
132b7('dul ba): kyi rnam par smin pa so sor nyams su myong ba dag yod pa dang / gang na sems can dge ba'i las can rnams/ las dge ba'i rnam par smin pa so sor nyams su myong ba dag yod pa der shing rta
133a1('dul ba): drongs shig / de nas kha lo sgyur ba ma la gdus/ rgyal po mu khyud kyi shing rta/ gang na sems can sdig pa mi dge ba'i las kyi rnam par smin pa so sor nyams su
133a2('dul ba): myong ba dag yod pa dang / gang na sems can dge ba'i las can rnams/ las dge ba'i rnam par smin pa so sor nyams su myong ba dag yod pa gnyi ga rgyal po mu khyud kyis ji ltar mthong
133a3('dul ba): bar 'gyur ba de ltar drangs so/ /kun dga' bo/ rgyal po mu khyud sum cu rtsa gsum pa'i lha rnams kyi nang du song nas/ rgyal po mu khyud lha'i mdun sa chos bzang du zhugs pa dang lha'i dbang po
133a4('dul ba): brgya byin gyis rgyal po mu khyud la stan phyed bstabs nas/ rgyal po mu khyud dang lha'i dbang po brgya byin stan phyed phyed la 'khod do/ /kun dga' bo/ rgyal po mu khyud dang lha'i dbang po brgya
133a5('dul ba): byin stan phyed phyed la 'khod pa na/ khyad par ram/ bsam pa'am/ tha dad du bya ba med kyi/ gzhan du na lha'i dbang po brgya byin ni/ mig 'dzum par mi byed do/ /de nas lha'i dbang po brgya
133a6('dul ba): byin gyis rgyal po mu khyud la 'di skad ces smras so/ /mu khyud/ 'di nyid du 'dug la mu khyud khyod dga' bar spyod cig /'dod pa'i yon tan lnga 'byor cing ldan pa la rtsed mo byos shig/
133a7('dul ba): dga' bar spyod cig /dga' mgur spyod cig /de nas rgyal po mu khyud kyis de'i tshe tshigs su bcad de smras pa/ ji ltar snod dang shing rta dag /re zhig dus kyi brnyan po ltar/ /gzhan dag
133b1('dul ba): dbang sgyur gang yin pa'i/ /gnas kyang de dang 'dra ba yin/ /'di nas mi thi lar song la/ /dge ba mang po rnams bya ste/ /bsod nams byas shing 'byor byas nas/ /mtho ris su ni 'gro bar bya/ /kun
133b2('dul ba): dga' bo/ de'i tshe de'i dus na rgyal po lha chen po zhes bya ba gang gis dge ba'i lam nges pa de la zhugs shing / gang dge ba'i lam nges pa la zhugs pa la brten nas lha chen po brgyad khri bzhi stong mi
133b3('dul ba): thi la'i lha chen po'i a mra'i tshal 'di nyid du rgyal po'i drang srong gi tshangs par spyod pa spyad par gyur pa byung ba gang yin pa de/ gzhan yin pa snyam du sems na/ khyod kyis de ltar mi blta'o/ /de ci'i
133b4('dul ba): phyir zhe na/ kun dga' bo/ nga nyid de'i tshe de'i dus na rgyal po lha chen po zhes bya bar gyur te/ nga nyid kyis dge ba'i lam nges pa de srol btod cing / dge ba'i las nges pa srol dod pa la brten nas lha
133b5('dul ba): chen po brgyad khri bzhi stong gis mi thi la 'di nyid na lha chen po'i a mra'i tshal 'di nyid du rgyal po'i drang srong gi tshangs par spyod pa spyad do/ /de ci'i phyir zhe na/ kun dga' bo/ /de'i tshe nga 'dod chags
133b6('dul ba): dang bcas/ zhe sdang dang bcas/ gti mug dang bcas par gyur te/ skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba
133b7('dul ba): dang / 'khrug pa las yongs su ma grol zhing sdug bsngal las yongs su ma grol lo zhes gsung ngo / /kun dga' bo/ da ni/ nga nyid 'jig rten du ston pa de bzhin gshegs pa dgra bcom pa
134a1('dul ba): yang dag par rdzogs pa'i sangs rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi
134a2('dul ba): rnams kyi ston pa sangs rgyas bcom ldan 'das su gyur nas/ 'dod chags dang bral/ zhe sdang dang bral/ gti mug dang bral bas skye ba dang / rga ba dang / na ba dang / 'chi ba dang / mya ngan dang / smre sngags
134a3('dul ba): 'don pa dang / sdug bsngal pa dang / yid mi bde ba dang / 'khrug pa las yongs su grol zhing sdug bsngal las yongs su grol lo zhes gsung ngo / /kun dga' bo/ de ltar na yang ngas dge ba'i lam nges
134a4('dul ba): pa srol gtod pa de la brten nas sems can skye ba'i chos can rnams ni/ skye ba'i chos nyid las yongs su grol bar 'gyur/ sems can rga ba dang / na ba dang / 'chi ba dang / mya ngan dang / smre sngags
134a5('dul ba): 'don pa dang / sdug bsngal ba dang / yid mi bde ba dang / 'khrug pa'i chos can rnams ni/ 'khrug pa'i chos nyid las yongs su grol bar 'gyur/ ngas dge ba'i lam nges pa la zhugs shing / dge
134a6('dul ba): ba'i lam nges pa la zhugs pa de la brten nas sems can skye ba'i chos can nas sems can 'khrug pa'i chos can gyi bar dag 'khrug pa'i chos nyid las yongs su grol bar 'gyur ba de gang yin zhe na/ 'di lta ste/
134a7('dul ba): 'phags pa'i lam yan lag brgyad pa yin te/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i
134b1('dul ba): 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin te/ 'di ni/ ngas dge ba'i lam nges pa la zhugs pa/ dge ba'i lam nges pa la zhugs pa de la brten
134b2('dul ba): nas sems can skye ba'i chos can nas gong ma bzhin du 'khrug pa'i chos nyid las yongs su grol bar 'gyur ba'i bar yin no/ /kun dga' bo/ khyod kyis kyang de bzhin du dge ba'i lam nges pa srol
134b3('dul ba): dod pa de lta bu'i rjes bsab par bya yi/ rgyun chad par ma byed cig /skyes bu tha shal du gyur par ma byed cig /kun dga' bo/ gang la la de lta bu'i nyan thos bzang po rgyun du byung ba'i dge ba'i lam nges
134b4('dul ba): pa srol dod pa de lta bu'i rjes mi 'tshob pa de ni/ de rnams kyi rgyun gcod pa yin zhing / de de rnams kyi skyes bu tha shal du gyur ba yin no/ /de bas na/ nga khyod la 'di skad du/ ci nas kyang khyod kyis de lta
134b5('dul ba): bu'i nyan thos bzang po rgyun du byung ba'i lam nges pa srol dod pa de lta bu de'i rjes su sobs shig / rgyun chad par ma byed cig /skyes bu tha shal du gyur par ma byed cig ces smra'o/ /de nas bcom ldan 'das
134b6('dul ba): kyis tshe dang ldan pa kun dga' bo la bka' stsal pa/ kun dga' bo/ lus 'phags gang na ba der 'dong ngo / /btsun pa/ bka' bzhin 'tshal zhes tshe dang ldan pa kun dga' bos bcom ldan 'das
134b7('dul ba): kyi ltar mnyan to/ /de nas bcom ldan 'das lus 'phags su byon nas lus 'phags kyi phyogs gzhan zhig tu 'dzum pa mdzad do/ /zhes bya ba nas sangs rgyas bzhi'i gdan yin no zhes bya ba dang /
135a1('dul ba): skad cig bzhugs nas zhes bya ba rgyas par gong ma bzhin no/ /tshe dang ldan pa kun dga' bo la bka' stsal pa/ kun dga' bo/ sa la gang na bar 'dong ngo / /
135a2('dul ba): btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas/ bcom ldan 'das spong byed nas ljongs rgyu zhing gshegs pa dang / sa lar
135a3('dul ba): byon nas sa la'i bram ze'i grong na bzhugs so/ /de nas bcom ldan 'das snga dro na bza' sham thabs mnabs/ lhung bzed dang chos gos bsnams te sa lar bsod snyoms la zhugs so/ /de
135a4('dul ba): nas bdud sdig can 'di snyam du sems te/ dge sbyong go'u ta ma 'dis la'i bram ze'i grong na 'dug ste/ snga dro sham thabs bgos/ lhung bzed dang chos gos thogs te sa lar bsod snyoms
135a5('dul ba): la zhugs kyi/ ma la bdag gis sa la'i bram ze dang / khyim bdag rnams ji ltar dge sbyong go'u ta mas lhung bzed bkrus te sa lar bsod snyoms la zhugs pa/ bkrus pa de kho na bzhin
135a6('dul ba): bsod snyoms kham 'ga' yang ma rnyed par phyir ldog pa de lta de ltar byin gyis pa brlab bo/ /snyam mo/ /de nas bdud sdig can gyis sa la'i bram ze dang khyim bdag rnams bcom ldan 'das kyis
135a7('dul ba): ji ltar lhung bzed bkrus te sa lar bsod snyoms la zhugs pa/ bkrus pa de kho na bzhin du bsod snyoms kham 'ga' yang ma rnyed par slar byon pa de lta de ltar byin gyis brlabs so/ /
135b1('dul ba): de nas bdud sdig can gyis bdag nyid bram ze'i khye'u'i cha byad du mngon par sprul nas/ bcom ldan 'das kyi rjes bzhin rjes bzhin du 'brang zhing 'di skad ces kyang smras so/ /dge sbyong dge sbyong / bsod snyoms
135b2('dul ba): kham 'ga' yang ma rnyed dam/ de nas bcom ldan 'das 'di snyam du dgongs te/ kye ma/ nye bar 'ongs pa 'di ni/ bdud sdig can yin te/ 'di lta ste/ rnam par dkrug pa'i las byed do/ /snyam du thugs su
135b3('dul ba): chud nas tshigs su bcad de bka' stsal pa/ de bzhin gshegs la khyad bsad pas/ /khyod kyis bsod nams min mang bsags/ /sangs rgyas rnams ni brgal dka' bar/ /sdig can ji ga mi shes sam/ /
135b4('dul ba): dge sbyong / de'i phyir na slar yang sa lar bsod snyoms la bzhud cig dang / ci nas kyang bsod snyoms rnyed pa de ltar bgyi'o/ /de nas bcom ldan 'das kyis de'i tshe tshigs su bcad de bka' stsal pa/ nga
135b5('dul ba): la ci yang mi bdog pa/ /skye ma shin tu bder 'tsho ste/ /'od gsal lha rnams ji lta bar/ /dga' ba yin ni zas bza' 'o/ /nga la ci yang mi bdog pa/ /kye ma shin tu bder 'tsho ste/ /'jig tshogs lta la mi
135b6('dul ba): brten pas/ /dga' ba yin ni zas bza' 'o/ /de nas bdud sdig can 'di snyam du sems te/ dge sbyong go'u ta ma'i sems kyi bdag gi bsam pa shes so/ /snyam du rig nas/ sdug bsngal dang / yid
135b7('dul ba): mi bde ba dang / 'gyod pas de nyid du mi snang bar gyur to/ /de nas bcom ldan 'das kyis tshe dang ldan sa kun dga' bo la bka' stsal pa/ kun dga' bo/ khron pa can gang na par 'dod do/ /btsun pa/
136a1('dul ba): bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan to/ /de nas bcom ldan 'das khron pa can du byon to/ /khron pa can
136a2('dul ba): na bud med gzhan zhig 'phyang thag dang chu snod khyer te khron pa'i drung du song ba dang / skyes pa gzhan zhig de la chags pa'i kun nas dkris pa'i sems kyis rjes bzhin rjes bzhin du 'brang ba
136a3('dul ba): dang / de yang lhag par de la chags pas de gnyis phan tshun du 'tham zhing khron par dong ngo / /de'i bu khye'u chung ngu ma zhig de dang lhan cig phyi bzhin 'brang zhing song ngo / /de nas de skyes pa la
136a4('dul ba): rtog cing chu snod btang ngo snyam ste/ khye'u chung de'i mgul na thag pas btags te btang ba las shi bar gyur to/ /de sngon ma thos pa'i tshigs su bcad pa thos pa/ 'dod pa khyod rtsa ngas shes te//
136a5('dul ba): rtog pa las ni 'dod pa skyes/ /khyod la rtog pa ma byas dang / /de nas nga la mi 'byung ngo / /bcom ldan 'das kyang lam de nas gshegs te/ de nas bcom ldan 'das kyis tshe dang ldan pa kun
136a6('dul ba): dga' bo la bka' stsal pa/ kun dga' bo/ tshigs su bcad pa 'di zungs shig /tshigs su bcad pa 'di ni/ 'das pa'i yang dag par rdzogs pa'i sangs rgyas kyis gsungs pa yin te/
136a7('dul ba): 'di so so'i skye bo'i lag tu 'ongs pas mi snang / mi gsal/ rnam par mi gsal lo/ /bcom ldan 'das kyis bka' stsal pa/ ngas ji ltar sems 'di myur du 'gyur ba de lta bu'i chos ni/
136b1('dul ba): gcig kyang ma mthong ngo / /de nas bud med de bu'i mya ngan gyis gdungs nas/ bcom ldan 'das kyi zhabs gnyis la gtugs pa dang / bcom ldan 'das kyis de'i bsam pa dang / bag la nyal
136b2('dul ba): dang / khams dang / rang bzhin mkhyen nas de dang mthun pa'i chos bshad pa mdzad de/ de thos pas bud med des 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas
136b3('dul ba): rgyun du zhugs pa'i 'bras bu mngon sum du byas te/ bden pa mthong nas lan gsum du ched du brjod pas ched du brjod pa/ btsun pa/ bdag la 'di lta bu ni/ mas ma bgyis te/ phas ma lags/
136b4('dul ba): rgyal pos ma lags/ lha rnams kyis ma lags/ snga ma 'das pa rnams kyis ma lags/ dge sbyong dang bram ze rnams kyis ma lags/ sdug bas ma lags/ rang gi skye bo dang gnyen gyi tshogs
136b5('dul ba): kyis ma lags pa gang lags pa/ bcom ldan 'das kyis bdag la mdzad de/ bdag gis dge ba'i bshes gnyen bcom ldan 'das la brten nas ngan song rnams kyi sgo ni bkum/ mtho ris
136b6('dul ba): dang thar pa'i sgo rnams ni phye/ sems can dmyal ba dang / dud 'gro dang / yi dwags nas ni/ rkang pa drangs/ lha dang mi rnams su ni/ rab tu bzhag /'khor ba las ni/ thag bsrings/ khrag dang
136b7('dul ba): mchi ma'i rgya mtsho ni/ bskams/ rus pa'i ri bo las ni/ bsgral/ thog ma med pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ni/ ye shes kyi rdo rjes bcom nas rgyun
137a1('dul ba): du zhugs pa'i 'bras bu mngon sum du bgyis te/ btsun pa/ bdag ni/ 'phags so/ /mngon par 'phags so/ /bdag bcom ldan 'das dang / chos dang / dge slong
137a2('dul ba): gi dge 'dun la skyabs su mchis lags kyi/ bdag dge bsnyen du gzung du gsol/ deng slan chad ji srid 'tsho'i bar du srog dang yang bsngos te skyabs su mchi bar mngon par dad lags so/ /
137a3('dul ba): de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ nga byang chub sems dpar gyur pa na/ phyogs 'di nyid du drang srong ngan spong gi bus gdan dang rtsa ba
137a4('dul ba): dang 'bras bu la spyan drangs so/ /phyogs gzhan zhig tu yang bcom ldan 'das kyis bka' stsal pa/ kun dga' bo/ nga byang chub sems dpar gyur pa na/ rga ba la sogs pas yid byung
137a5('dul ba): ste| phyogs 'di nyid du lha'i dbang po brgya byin rngon pa'i cha byad du byas pa la ka shi ka'i ras phran byin nas gos ngur smrig blangs pa yin te/ bram ze dang khyim bdag dad pa can rnams kyis
137a6('dul ba): ngur smrig blangs pa zhes bya ba'i mchod rten brtsigs te/ da dung du yang dge slong mchod rten la phyag 'tshal ba dag phyag byed do/ /lha'i dbang po brgya byin gyis kyang ka shi ka'i ras phran sum cu rtsa gsum
137a7('dul ba): pa'i lha'i nang du khyer te bzhag nas ka shi ka'i dus mchod chen po btsugs te/ da dung du yang de la sum cu rtsa gsum pa'i lha dag bya ba byed do/ /phyogs gzhan zhig tu yang bcom ldan 'das kyis
137b1('dul ba): bka' stsal pa/ kun dga' bo/ nga byang chub sems dpar gyur pa na/ phyogs 'dir ral gri ut+pa la sngon po 'dra bas dbu skra bregs nas steng gi nam mkha' la 'phangs pa yin te/ bram ze dang khyim
137b2('dul ba): bdag dad pa can rnams kyis dbu skra blangs pa zhes bya ba'i mchod rten brtsigs te/ da dung du yang dge slong mchod rten la phyag 'tshal ba dag phyag byed do/ /lha'i dbang po brgya byin gyis kyang dbu
137b3('dul ba): skra sum cu rtsa gsum pa'i lha'i nang du khyer te bzhag nas gtsug phud kyi dus mchod chen po btsugs te/ da dung du yang de la sum cu rtsa gsum pa'i lha rnams bya ba byed do/ /phyogs gzhan zhig
137b4('dul ba): tu yang bcom ldan 'das kyis bka' stsal pa/ kun dga' bo/ phyogs 'dir rta'i rgyal po bsngags ldan 'dun pas khrid nas slar btang ba yin te/ bram ze dang khyim bdag dad pa can
137b5('dul ba): rnams kyis bsngags ldan slar btang ba zhes bya ba'i mchod rten brtsigs te/ da dung ngu yang dge slong mchod rten la phyag 'tshal ba dag phyag byed do/ /de nas bcom ldan 'das yul gnag
137b6('dul ba): lhas can du byon nas/ de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ gnag lhas can 'dir rigs kyi bu 'dun pa btsas nas 'di nyid du chen
137b7('dul ba): por gyur to/ /de nas bcom ldan 'das sdig can du byon te/ sdig can gyi gyad rnams kyis bcom ldan 'das sdig can du gshegs so/ /zhes thos so/ /thos nas kyang rgan rabs rgan rabs
138a1('dul ba): rnams kyis smras pa/ gzhon nu gang yin pa de dag gis lam bzang por byos shig /bdag cag gis ni/ grong khyer bzang por bya'o/ /de nas gzhon nu rnams kyis
138a2('dul ba): lam bzang por bya bar brtsams pa na/ de rnams kyi pha bong zhig mthong nas de rnams kyis de dor bar brtsams pa las/ 'dor bar ma nus so/ /bcom ldan 'das kyang phyogs de nyid du gshegs
138a3('dul ba): nas bka' stsal pa/ gnas 'jog dag /'di ci bya/ bcom ldan 'das kyi slad du bshul bzang por bgyi lags na/ pha bong 'di/ dor bar rngo ma thogs so/ /bcom ldan 'das kyis bka'
138a4('dul ba): stsal pa/ gal te de lta na ngas 'dor ram/ bcom ldan 'das 'dor du gsol/ de nas bcom ldan 'das kyi zhabs g.yas pa'i mthe bos pha bong steng gi nam mkha' la 'phags te/ mig
138a5('dul ba): rgyang gis kyang mi sod par bor ba dang / de'i sgras gyad rnams sdangs par gyur to/ /bcom ldan 'das kyis bka' stsal pa/ gnas 'jog dag /ma 'jigs shig/ de nas bcom ldan 'das kyi
138a6('dul ba): rdzu 'phrul gyi stobs kyis pha bong de phye mar brlags nas rdul dbab par brtsams so/ /gyad rnams kyis gsol pa/ bcom ldan 'das/ rdul ga las 'bab lags/ bcom ldan 'das kyis/
138a7('dul ba): bka' stsal pa/ de bzhin gshegs pas pha bong de phye mar brlags pa yin no/ /bcom ldan 'das ma legs pa zhig bgyis so/ /ci/ slar mtshams sbyar ram/ bcom ldan 'das/ slar
138b1('dul ba): mtshams sbyar du gsol/ de nas bcom ldan 'das kyis mos pa'i stobs kyis slar sbyar nas gnas ji lta ba bzhin du bzhag ste/ bcom ldan 'das kyang de nyid na bzhugs so/ /gyad lnga brgya po de
138b2('dul ba): dag kyang de nyid du tshogs nas gsol pa/ bcom ldan 'das/ bcom ldan 'das kyis pha bong de stobs gang gis 'phangs lags/ bcom ldan 'das kyis bka' stsal pa/ gnas 'jog dag
138b3('dul ba): yab dang yum las byung ba'i stobs kyis so/ /de rnams kyis gsol pa/ stobs gang gis phye mar brlags lags/ bcom ldan 'das kyis bka' stsal pa/ rdzu 'phrul gyi stobs kyis so/ /gang gis
138b4('dul ba): slar mtshams sbyor lags/ mos pa'i stobs kyis so/ /bcom ldan 'das kyi yab dang yum las byung ba'i stobs kyi tshad ji tsam lags/ gnas 'jog dag /mi bcu'i stobs gang yin pa de ni/
138b5('dul ba): glang phal ba gcig gi yin no/ /glang phal pa bcu'i stobs gang yin pa de ni/ ba med sngon po gcig gi yin no/ /ba men sngon po bcu'i stobs gang yin pa de ni/ glang po che phru gu gcig gi yin no/ /
138b6('dul ba): glang po che phru gu bcu'i gang yin pa de ni/ glang po che mo gcig gi yin no/ /glang po che mo bcu'i gang yin pa de ni/ glang po che phal gcig gi yin no/ glang po che phal bcu'i gang yin pa de ni/ glang po che
138b7('dul ba): mche ba med gcig gi yin no/ glang po che mche ba med bcu'i gang yin pa de ni/ sngon po gcig gi yin no/ /sngon po bcu'i gang yin pa de ni/ ser po gcig gi yin no/ /ser po bcu'i gang yin
139a1('dul ba): pa de ni/ dmar po gcig gi yin no/ /dmar po bcu'i gang yin pa de ni/ dkar po gcig gi yin no/ /dkar po bcu'i gang yin pa de ni/ 'bigs byed kyi
139a2('dul ba): glang po gcig gi yin no/ /'bigs byed kyi glang po che bcu'i gang yin pa de ni/ spos kyi glang po che gcig gi yin no/ spos kyi glang po che bcu'i gang yin pa de ni/ tshan po che gcig gi yin
139a3('dul ba): no| |tshan po che bcu'i gang yin pa de ni/ tshan po che chen po gcig gi yin no/ /tshan po che chen po bcu'i gang yin pa de ni/ rab gnon gcig gi yin no/ /rab gnon bcu'i gang yin pa de ni/
139a4('dul ba): stobs mchog gcig gi yin no/ /stobs mchog bcu'i gang yin pa de ni/ sred med kyi bu'i stobs phyed do/ /sred med kyi bu'i stobs phyed gnyis gang yin pa de ni/ sred med kyi bu'i stobs
139a5('dul ba): yin te/ de de bzhin gshegs pa'i tshigs dang tshigs phran dag na yod pas gnas 'jog dag /de bzhin gshegs pa dgra bcom pa yang dag par rdzogs pa'i sangs rgyas rnams ni/ sred
139a6('dul ba): med kyi bu'i stobs kyi tshogs can yin no/ /bar sdom la/ mi dang glang dang ba men dang ni de bzhin glang chen phru gu dang / /glang chen mo dang phal dang mche ba med dang de bzhin bzhi tshan dang / /
139a7('dul ba): 'bigs byed glang chen spos kyi glang chen dang ni tshan po che gnyis dang / /rab gnon dang ni stobs mchog dag dang sred med bu yi stobs gnyis so/ /sred med kyi bu'i stobs gang lags
139b1('dul ba): pa 'di de bzhin gshegs pa'i yab yum las byung ba'i stobs lags na/ btsun pa/ yab dang yum las byung ba'i stobs dang / ting nge 'dzin gyi stobs dang / mos pa'i stobs las/ stobs
139b2('dul ba): gzhan mchis sam/ gnas 'jog dag/ yod de/ 'di lta ste/ bsod nams kyi stobs zhes bya ba yin te/ gnas 'jog dag /bsod nams kyi stobs dang ldan pas de bzhin gshegs pas
139b3('dul ba): byang chub kyi shing drung du bdud 'khor 'byung po bye ba sum cu rtsa drug can bcom nas bla na med pa'i ye shes brnyes so/ /btsun pa/ yab dang yum las byung ba'i stobs dang / ting nge 'dzin gyi stobs
139b4('dul ba): dang / mos pa'i stobs dang / bsod nams kyi stobs 'di bas lhag pa'i stobs gzhan lta mchis lags sam/ gnas 'jog dag /yod de/ 'di lta ste/ ye shes kyi stobs zhes bya ba
139b5('dul ba): yin te/ ye shes kyi stobs dang ldan pas/ de bzhin gshegs pas thog ma med pa'i dus nas bsags pa'i nyon mongs pa'i tshogs por/ spangs /bsal te so sor spangs so/ /btsun
139b6('dul ba): pa| yab dang yum las byung ba'i stobs dang / ting nge 'dzin gyi stobs dang / mos pa'i stobs dang / bsod nams kyi stobs dang / ye shes kyi stobs 'di bas lhag pa'i stobs gzhan lta mchis
139b7('dul ba): lags sam/ gnas 'jog dag /yod de/ 'di lta ste/ rdzu 'phrul gyi stobs zhes bya ba yin te/ gnas 'jog dag /rdzu 'phrul gyi stobs dang ldan pas/ de bzhin gshegs pas 'od
140a1('dul ba): srung rdzogs byed la sogs pa ston pa drug po thams cad mkhyen pa ma yin par thams cad mkhyen par mngon pa'i nga rgyal byed pa dag spobs pa med par byas so/ /btsun
140a2('dul ba): pa/ 'di ltar/ yab dang yum las byung ba'i stobs dang / ting nge 'dzin gyi stobs dang / mos pa'i stobs dang / bsod nams kyi stobs dang / ye shes kyi stobs dang / rdzu 'phrul gyi stobs 'di
140a3('dul ba): bas lhag pa'i stobs gzhan lta mchis lags sam/ gnas 'jog dag /yod de/ 'di lta ste/ mi rtag pa'i stobs zhes bya ba yod de/ gnas 'jog dag /mi rtag pa'i stobs dang
140a4('dul ba): ldan pas/ de bzhin gshegs pa'i yab dang yum las byung ba'i stobs gang yin pa dang / bsod nams kyi stobs gang yin pa dang / ting nge 'dzin gyi stobs gang yin pa dang / mos pa'i
140a5('dul ba): stobs gang yin pa dang / ye shes kyi stobs gang yin pa dang / rdzu 'phrul gyi stobs gang yin pa de dag thams cad/ shing sA la zung gi bar du gzi med par 'gyur ro/ /tshigs su
140a6('dul ba): bcad de yang bka' stsal pa/ ye shes stobs dang bsod nams stobs dang ni/ /rdzu 'phrul stobs dang sku yi stobs pas kyang / /nga yi gzi brjid 'joms par byed pa yi/ /mi rtag nyid ni
140a7('dul ba): ches stobs ldan par 'dod/ gang du gser gyi ri dbang rtse mo lta bur 'dug pa'i sku/ /'di 'dra mi rtag nyid kyi gzi yis bcom nas 'jig 'gyur ba/ /mi rtag shin tu stobs dang ldan par
140b1('dul ba): mkhas pas shes bya ste/ /gang du mi rtag nyid kyi rdzi ba med pa de thob bya// //'dul ba gzhi/ bam po sum cu pa/ gnas 'jog dag /da ltar gyi mi rnams tshe dang / kha dog dang /
140b2('dul ba): stobs dang / longs spyod kyi bar dag nyams pa la ltos/ rdo 'di ni/ bskal pa dang po'i mi rnams kyi pang tshad kyi rdo yin te/ 'di la lag rjes kyang snang ngo / /de rnams shin tu ya mtshan skyes nas/ de
140b3('dul ba): rnams kyi stobs kyi dregs pa gang yin pa de/ med par gyur to/ /de nas bcom ldan 'das kyis gyad de rnams kyi bsam pa dang / bag la nyal dang / khams dang rang bzhin mkhyen nas/ /de dang mthun
140b4('dul ba): pa'i 'phags pa'i bden pa bzhi rtogs par 'gyur ba'i chos bshad pa mdzad de/ de thos nas 'jig tshogs la lta ba'i ri rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu
140b5('dul ba): mngon sum du byas te/ de rnams kyis bden pa mthong nas lan gsum du ched du brjod pas ched du brjod pa/ btsun pa/ 'di lta bu ni/ bdag cag la mas ma bgyis te/ phas ma lags/ rgyal pos
140b6('dul ba): ma lags/ lha rnams kyis ma lags/ sngon gyi 'das pas ma lags/ dge sbyong dang bram zes ma lags/ sdug pas ma lags/ rang gi skye bo dang gnyen gyi tshogs kyis ma lags pa gang
140b7('dul ba): lags pa bdag cag la mdzad de/ bdag cag gis dge ba'i bshes gnyen bcom ldan 'das la brten nas sems can dmyal ba dang / dud 'gro dang / yi dwags rnams kyi gnas nas ni/
141a1('dul ba): rkang pa drangs/ lha dang mi rnams su ni/ rab tu bkod/ 'khor ba las ni/ ring du mdzad/ thog ma med pa nas bsags pa'i 'jig tshogs la lta ba'i ri'i rtse mo
141a2('dul ba): nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon sum du bgyis te/ btsun pa/ bdag cag ni/ 'phags so/ /mngon par 'phags so/ /de lta bas na/ bdag
141a3('dul ba): cag ni/ bcom ldan 'das dang / chos dang / dge slong gi dge 'dun la skyabs su mchi lags kyi/ bdag dge bsnyen du gzung du gsol/ deng slan chad ji srid 'tsho'i bar du srog dang
141a4('dul ba): yang bsngos te skyabs su mchi bar mngon par dad lags so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ ku sha'i grong khyer gang na bar 'dod
141a5('dul ba): ngo| |btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan to/ /de nas bcom ldan 'das grong khyer sdig pa can du ma bzhud par ku sha'i
141a6('dul ba): grong khyer gang na bar rgyu zhing gshegs te rim gyis rgyu zhing gshegs pa dang ku sha'i grong khyer du byon nas/ de nas bcom ldan 'das kyis tshe dang ldan pa kun dga' bo la bka' stsal pa/
141a7('dul ba): kun dga' bo/ ku sha'i grong khyer 'dir shing sA la zung gi bar du ring po mi thogs pa kho nar de bzhin gshegs pa yongs su mya ngan las 'da' bar 'gyur ro/ /sdom la/ ste'u dang lhas
141b1('dul ba): bltas lum+bi ni/ /ser skya dang ni shing 'da' dang / /gser thub zhing pa chos gos dang / /khrus dang bye can bcu tshogs yin/ /bcom ldan 'das sgra ngan na sgra ngan rnams kyi grong rdal khra bo 'dul na bzhugs
141b2('dul ba): so| |de nas bcom ldan 'das kyis dge slong rnams la bka' stsal pa/ dge slong dag /ngas zag pa zad pa shes shing mthong nas gsungs te/ rgyas par yang dag par ldan pa'i lung las phung po'i
141b3('dul ba): le'u las ste'u lta bu'i mdo 'byung ba yin no/ /lhas bltas su byon nas der tshe dang ldan pa kun dga' bo la 'di skad ces bka' stsal to/ /kun dga' bo/ lhas bltas 'dir shAkya shin tu blo
141b4('dul ba): gsal btsas te/ 'di nyid du chen por gyur to/ /lum+bi nir gshegs nas de nas tshe dang ldan pa kun dga' bo la bka' stsal pa/ kun dga' bo/ lum+bi ni'i tshal 'dir nga btsas nas ring po ma lon
141b5('dul ba): zhing sus kyang ma bslangs par gom pa bdun por nas ngas phyogs bzhir bltas te/ nga'i srid pa'i skye ba'i mtha' ni/ 'di yin no/ /zhes tshig tu smras so/ /ser skya'i gnas su byon nas/ des tshe dang
141b6('dul ba): ldan pa kun dga' bo la bka' stsal pa/ kun dga' bo/ ser skya'i gnas 'dir rgyal po zas gtsang btsas te 'di nyid du chen por gyur to/ /shing bal gyi 'da' ba can du byon nas/ de nas bcom
141b7('dul ba): ldan 'das kyis dge slong rnams la bka' stsal pa/ dge slong dag/ chos bzhin ma yin pa dang / chos kyi 'khor bshad kyi/ legs par nyon la yid la zungs shig dang bshad do/ /chos ma yin
142a1('dul ba): pa'i 'khor gang zhe na/ 'khor gang zhig 'dun pas 'gro ba dang / zhe sdang dang / gti mug dang / 'jigs pas 'gro ba ste/ 'di ni/ chos ma yin pa'i 'khor
142a2('dul ba): zhes bya'o/ /chos kyi 'khor gang zhe na/ 'khor gang zhig 'dun pas 'gro ba ma yin/ zhe sdang gis ma yin/ gti mug gis ma yin/ 'jigs pas 'gro ba ma yin pa ste/ 'di ni/ chos kyi
142a3('dul ba): 'khor zhes bya'o/ /dge slong dag/ ngas khyed la chos ma yin pa dang / chos kyi 'khor ngas bshad do/ /zhes gang gsungs pa bshad pa ni/ de yin no/ /mtshams can gyi grong du byon nas/ de
142a4('dul ba): nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ mtshams can gyi grong 'dir yang dag par rdzogs pa'i sangs rgyas gser thub bltams te/
142a5('dul ba): 'di nyid du yongs su mya ngan las 'das so/ /zhing pa'i grong khyer du byon nas de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ nga byang chub sems
142a6('dul ba): dpar gyur pa na zhing pa'i grong 'dir yab zas gtsang gi las kyi mtha' rnams la bltas nas/ shing dzam+bu'i grib ma la zag pa med pa dang 'dra bar bsam gtan dang po la snyoms par bzhugs
142a7('dul ba): so| |phyogs gzhan zhig na yang tshe dang ldan pa kun dga' bo la bka' stsal pa/ kun dga' bo/ phyogs 'dir yang dag par rdzogs pa'i sangs rgyas gser thub kyis na bza' chos gos
142b1('dul ba): brkyang pa yin no/ /khrus kyi grong du byon nas/ de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khrus kyi grong 'dir yang dag par rdzogs pa'i sangs rgyas
142b2('dul ba): gser thub kyis khrus mdzad pas/ de bas na/ 'di'i ming khrus kyi grong / khrus kyi grong zhes bya bar grags so/ /bye ma can du byon nas bye ma can du shing 'dzeg gi shing lta bu'i mdo'i lam gyi tshogs
142b3('dul ba): rgyas par bsdus so/ /sdom la/ 'dod pa mthun dang shas che dang / /lo ma bdun dang 'char ka dang / /mnyan yod gdu bu sa can dang / /seng ge'i grong dang grong gsar dang / /grong khyer dang ni khri'u
142b4('dul ba): brtsegs/ /phyi ma n+ya gro d+ha grong ste/ /grong khyer de dag bcu gnyis gsungs/ /bcom ldan 'das 'dod pa mthun pa na 'dod pa mthun pa'i nags khrod na bzhugs so/ /de nas bcom ldan 'das kyis
142b5('dul ba): dge slong rnams la bka' stsal pa/ dge slong dag /nga zla ba gsum po 'di la nang du yang dag 'jog par bzhed kyi/ nga la bsod snyoms stob pa dang bco lnga pa'i gso sbyong de nyid ma gtogs par
142b6('dul ba): dge slong su yang ma 'ong zhig / bcom ldan 'das zla ba gsum po de la nang du yang dag 'jog la zhugs nas bsod snyoms stob pa'i dge slong dang / bco lnga pa'i gso sbyong de nyid ma gtogs par
142b7('dul ba): dge slong su yang der mi 'gro'o/ /de nas bcom ldan 'das kyis zla ba gsum po de kho na 'das nas/ dge slong gi dge 'dun gyi gud la gdan bshams pa nyid la bzhugs so/ /bzhugs nas
143a1('dul ba): bcom ldan 'das kyis dge slong rnams la bka' stsal pa/ dge slong dag /khyed la gal te gzhan mu stegs can dang / kun tu rgyu rnams nye bar lhags nas
143a2('dul ba): 'di skad ces 'di ste/ dge sbyong go'u ta ma gnas pa gang zhig gis zla ba gsum po 'di la nang du yang dag bzhag par gyur ces 'dri na/ de skad ces dris pa la dbugs rngub pa dang 'byung
143a3('dul ba): bas bzhugs so/ /zhes brjod par bya'o/ /de ci'i phyir zhe na/ dge slong dag/ nga ni/ zla ba gsum po 'di la dbugs rngub pa dang / dbugs 'byung ba dran pa'i gnas pas nang du yang dag
143a4('dul ba): bzhag ste/ ngas dran bzhin du dbugs rngubs na yang dran bzhin du rngubs so/ /snyam du yang dag pa ji lta ba bzhin du rab tu shes so/ /dran bzhin du dbugs phyung na yang dran bzhin du dbugs
143a5('dul ba): phyung ngo / /snyam du yang dag pa ji lta ba bzhin du rab tu shes so/ /ring po dang / thung ngu dang / lus thams cad yang dag par myong nas dbugs rngubs na/ lus thams cad yang dag par myong nas
143a6('dul ba): dbugs rngubs so/ /snyam du yang dag pa ji lta ba bzhin du rab tu shes so/ /lus thams cad yang dag par myong nas dbugs phyung na yang lus thams cad yang dag par myong nas dbugs phyung
143a7('dul ba): ngo| |snyam du yang dag pa ji lta ba bzhin du rab tu shes so/ /lus kyi 'du byed shin tu sbyangs nas dbugs rngubs pa dang / lus kyi 'du byed shin tu sbyangs nas dbugs phyung na yang dbugs
143b1('dul ba): phyung ngo / /dbugs rngubs so/ /snyam du yang dag pa ji lta ba bzhin du rab tu shes so/ /zhes bya ba nas/ 'gog par rjes su lta zhing dbugs phyung ngo / /snyam du yang dag pa ji lta ba bzhin du rab tu
143b2('dul ba): shes so/ /zhes bya ba'i bar gong ma bzhin du'o/ /dge slong dag/ de la nga 'di snyam du sems te/ bdag gis gnas pa rags pa mngon par 'dus byas shing bsam gyi/ ma la bdag gis
143b3('dul ba): gnas pa de nyid las yang dag par 'das te bor nas/ ches phra ba 'dis lan mang du gnas par bya'o/ /snyam nas ngas gnas pa de nyid las yang dag par 'da' bar bya ba'i phyir bor nas gnas
143b4('dul ba): pa ches phra ba 'dis lan mang du gnas so/ /de nas lha gsum zhig nga gang na ba der 'ongs te phyin nas lha gcig ni/ 'di skad ces/ dge sbyong go'u ta ma nongs so/ /zhes zer ro/ /gnyis pa ni/
143b5('dul ba): 'di skad ces/ 'di nongs pa ni/ ma yin te/ 'on kyang nongs par mdzad pa yin no/ /zhes zer ro/ /lha gsum pa ni/ 'di skad ces/ nongs pa yang ma yin/ nongs par mdzad pa yang ma yin te/
143b6('dul ba): 'on kyang dgra bcom pa rnams kyi gnas pa ni/ 'di lta bur zhi ba kho na yin no/ /zhes zer ro/ /dge slong dag/ gang yang dag par smra ba na 'phags pa'i gnas pa dang / lha'i gnas pa dang /
143b7('dul ba): tshangs pa'i gnas pa dang / mi slob pa'i gnas pa zhes smra bar 'gyur ba gang yin pa de ni/ de bzhin gshegs pa'i gnas pa yin te/ slob pa'i gang zag rnams ma thob pa thob par bya ba dang /
144a1('dul ba): ma rtogs pa rtogs par bya ba dang / mngon sum du ma byas pa mngon sum du bya ba'i phyir zhugs pa yin/ mi slob pa'i gang zag rnams mthong ba'i chos kho na
144a2('dul ba): la bde bar gnas par bya ba'i phyir zhugs pa yin no/ /de yang dag par smra ba na dbugs rngub pa dang / dbugs 'byung ba'i dran pas gnas pa smra bar 'gyur ro/ /de ci'i phyir zhe na/ dge
144a3('dul ba): slong dag/ dbugs rngub pa dang 'byung ba dran pas gnas pa ni/ 'phags pa'i gnas pa dang zhes bya ba nas mi slob pa rnams mthong ba'i chos la bde bar gnas pa'i phyir zhugs pa yin
144a4('dul ba): no| |zhes bya ba'i bar gong ma bzhin du'o/ /bcom ldan 'das ko sa la nas ljongs rgyu zhing gshegs pa na/ 'dod pa mthun par byon nas 'dod pa mthun pa na 'dod pa mthun pa'i nags
144a5('dul ba): khrod na bzhugs so/ /de'i tshe bram ze pad+ma'i snying po zhes bya ba la/ ko sa la'i rgyal po gsal rgyal gyis dpya rgyu rtswa dang / shing dang / chur bcas par bram ze'i sbyin gtong du byin nas shas
144a6('dul ba): chen po rgyas pa la longs spyod do/ /bram ze pad+ma'i snying po slob ma bram ze'i khye'u ma sdug ces bya ba mang du thos pa/ tshig gsal ba/ thags thogs med par smra ba zhig yod de/ bram ze
144a7('dul ba): pad+ma'i snying po'i bram ze'i khye'u lnga brgya la bram ze rnams kyi gsang tshig 'don du 'jug go/ bram ze'i pad+ma'i snying pos dge slong go'u ta ma shAkya'i sras/ shAkya'i rigs las skra dang kha spu
144b1('dul ba): bregs nas gos ngur smrig bgos te/ dad pa yang dag pa kho nas khyim nas khyim med par rab tu byung ba de/ bla na med pa yang dag par rdzogs pa'i byang chub mngon par rdzogs par sangs rgyas nas
144b2('dul ba): shes ldan go'u ta ma de'i dge ba dang / grags pa dang / sgra dang / tshigs su bcad pa rgya chen po 'di lta bu 'di phyogs dang phyogs mtshams su grags te/ 'di ltar/ bcom ldan 'das go'u ta
144b3('dul ba): ma de ni/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba
144b4('dul ba): bla na med pa/ lha dang mi rnams kyi ston pa sangs rgyas bcom ldan 'das de ni/ 'jig rten lha dang bcas/ bdud dang bcas/ tshangs pa dang bcas/ dge sbyong dang / bram ze'i skye rgu dang bcas/ lha
144b5('dul ba): dang mi'i skye rgu dang bcas pa 'di la mthong ba'i chos kho na la rang nyid kyis mngon par shes pas mngon sum du byas te bsgrubs nas nga'i zag pa zad do/ /tshangs par spyod pa bsten to/ /bya ba byas so/ /
144b6('dul ba): 'di las srid pa gzhan mi shes so/ /zhes go bar byed pa de/ gsang tshig las kyang 'byung ste/ skyes bu chen po'i mtshan sum cu rtsa gnyis po de dag dang ldan pa'i skyes bu chen po'i 'gro ba ni/
144b7('dul ba): gnyis las gzhan du mi 'gyur te/ gal te khyim na gnas na ni/ 'khor los bsgyur ba'i rgyal po/ mtha' bzhir rnam par rgyal ba/ chos dang ldan pa chos kyi rgyal po/ rin po che sna bdun dang
145a1('dul ba): ldan par 'gyur te/ de'i rin po che sna bdun ni/ 'di lta bu dag yin te/ 'di lta ste/ 'khor lo rin po che dang / glang po rin po che dang / rta rin po che dang / nor
145a2('dul ba): bu rin po che dang / bud med rin po che dang / khyim bdag rin po che dang / bdun pa ni/ blon po rin po che nyid yin no/ /de la yang bu dpa' ba/ rtul phod pa/ yan lag mchog gi gzugs dang
145a3('dul ba): ldan pa/ pha rol gyi sde rab tu 'joms pa stong yang tshang bar 'byung bar 'gyur zhing / de rgya mtsho la thug pa'i sa chen po ma lus pa gnod par bsdo ba med cing 'tshe ba med pa 'di nyid chad pa med
145a4('dul ba): cing mtshon gyis bda' ba med la/ chos dang mthun zhing snyoms pas legs par phab ste gnas par 'gyur ro/ /gal te skra dang kha spu bregs nas gos ngur smrig bgos te dad pa yang dag pa
145a5('dul ba): kho nas khyim nas khyim med par rab tu byung na ni/ de bzhin gshegs pa dgra bcom pa yang dag par rdzogs pa'i sangs rgyas zhes bya bar 'jig rten du sgra rnam par grags par 'gyur pa de/
145a6('dul ba): ko sa lar ljongs rgyu zhing gshegs pa na 'dod pa mthun par byon nas/ 'dod pa mthun pa na 'dod pa mthun pa'i nags khrod na bzhugs so/ /zhes thos so/ /thos nas kyang bram ze'i khye'u ma sdug
145a7('dul ba): la smras pa/ ma sdug shes sam/ kho bos dge sbyong go'u ta ma shAkya'i sras/ shAkya rigs las sgra dang kha spu bregs nas gos ngur smrig bgos te dad pa yang dag pa kho nas khyim nas khyim
145b1('dul ba): med par rab tu byung nas zhes bya ba nas tshangs par spyod pa rab tu bsten to/ /zhes bya ba'i bar du ste/ kho bos de gsang tshig dag las bton pa skyes bu chen po'i mtshan sum cu rtsa gnyis po de dag
145b2('dul ba): dang ldan pa'i skyes bu chen po'i 'gro ba ni/ gnyis las gzhan du mi 'gyur te/ gal te khyim na gnas na ni/ 'khor los bsgyur ba'i rgyal po mtha' bzhir rnam par rgyal ba chos dang ldan pa/
145b3('dul ba): chos kyi rgyal po zhes bya ba nas 'jig rten du sgra rnam par grags par 'gyur ro/ /zhes bya ba'i bar du ste/ de ko sa la nas ljongs rgyu zhing gshegs pa na 'dod pa mthun par byon nas 'dod pa mthun
145b4('dul ba): pa na 'dod pa mthun pa'i nags khrod na bzhugs so/ /zhes thos kyi/ bram ze'i khye'u/ tshur khyod shes ldan go'u ta ma gang na ba der song zhig dang phyin nas ji ga shes ldan go'u ta ma de'i dge ba
145b5('dul ba): dang / grags pa dang / sgra dang / tshigs su bcad pa rgya chen po phyogs dang phyogs mtshams su ji ltar grags pa de kho na bzhin yin nam ma yin pa dang / de'i mtshan rnams grags pa yang
145b6('dul ba): dag pa yin nam ma yin/ rang nyid kyis rab tu shes par 'gyur grang / bram ze'i khye'u ma sdug gis bram ze pad+ma'i snying po ltar mnyan nas/ shas che ba'i bram ze rgan rabs rgan rabs mang
145b7('dul ba): po dang lhan cig tu shas che ba nas byung nas/ bcom ldan 'das gang ba na der dong ste lhags nas phyogs gcig tu 'dug go /de nas shas che ba'i bram ze rgan rabs rgan rabs rnams bcom ldan
146a1('dul ba): 'das dang lhan cig mngon du yang dag par dga' bar 'gyur ba dang / yang dag par mgu bar 'gyur ba'i gtam sna tshogs byas te phyogs gcig tu 'dug go//
146a2('dul ba): phyogs gcig tu 'dug nas/ bcom ldan 'das kyis shas che ba'i bram ze rgan rabs rgan rabs rnams la chos dang ldan pa'i gtam gyis yang dag par ston par mdzad/ yang dag par
146a3('dul ba): 'dzin du 'jug par mdzad/ yang dag par gzengs bstod par mdzad/ yang dag par rab tu dga' bar mdzad de/ bcom ldan 'das shas che ba'i bram ze rgan rabs rgan rabs rnams la
146a4('dul ba): chos dang ldan pa'i gtam gsung ba na/ bram ze'i khye'u ma sdug mchil lham dang bcas pas 'chag cing glo bur du gtam dag gleng bar byed la/ gtam mthar phyin par mi sdod par ma gus
146a5('dul ba): pas snyems shing bzlog par sems so/ /de nas bcom ldan 'das kyis bram ze'i khye'u ma sdug la 'di skad ces bka' stsal to/ /bram ze'i khye'u/ khyod bram ze gsum rig pa rnams dang
146a6('dul ba): lhan cig glo bur gyi gtam de lta bu smra'am/ kye dge sbyong go'u ta ma/ gtam ji lta bu zhig /ji ltar de bzhin gshegs pa shas che ba'i bram ze rgan rabs rgan rabs rnams la chos dang
146a7('dul ba): ldan pa'i gtam gsung ba na/ khyod mchil lham dang bcas pas 'chag cing glo bur du gtam dag gleng bar byed la/ gtam mthar phyin par mi sdod par ma gus pas snyems shing slar bzlog
146b1('dul ba): par sems pa lta bu'o/ /kye go'u ta ma/ bram ze 'gro ba rnams ni/ bram ze 'gro ba rnams dang / 'greng ba rnams ni/ 'greng ba rnams dang / 'dug pa rnams ni/ 'dug pa rnams dang / nyal ba rnams ni/
146b2('dul ba): nyal ba rnams dang phan tshun legs par smra'i/ dge sbyong mgo reg nag po'i rtsa lag pho reng gang dag yin pa de dag dang kho bo lhan cig tu 'di lta bu'i glo bur gyi gtam gleng du rung ste/ dper na/ da ltar
146b3('dul ba): shes ldan go'u ta ma dang gleng ba bzhin no/ /bram ze'i khye'u/ khyod don du gnyer ba la zhugs nas 'dir 'ongs na/ de lta bu ni/ bsnyen bkur ma byas pa las gzhan la med par bram ze'i khye'u ma
146b4('dul ba): sdug ni/ bla ma'i tshogs dag la bsnyen bkur ma byas pa zhig yin pa lta/ de nas bcom ldan 'das kyis bram ze'i khye'u ma sdug la bkur sti med pa'i tshig gis spyos pa na/ khros/ 'khrugs/ nang
146b5('dul ba): zhing yid ma rangs nas bcom ldan 'das la kha bya bar 'dod/ spobs par 'dod/ rtsod par 'dod de/ 'di tsam gyis dge sbyong go'u ta ma la kha bya ba dang / spobs pa dang / rtsod pa dang / dran par byas
146b6('dul ba): par 'gyur ro/ /snyam du rig nas/ bcom ldan 'das la 'di skad ces gsol to/ /kye go'u ta ma/ shAkya 'di dag ni/ da byung kho na yin te/ da byung gi rigs yin pas bram ze rnams la bla ma dang /
146b7('dul ba): ri mo dang / mchod pa mi byed do/ /ci/ bram ze'i khye'u/ khyod la shAkya rnams kyis gnod pa cung zad byas sam/ kye go'u ta ma/ dus gcig cig na bdag nyid mkhan po'i bya ba zhig la grong khyer ser skya'i
147a1('dul ba): gzhir rkang pas phyin pa na/ de na bdag la shAkya rnam dang / shAkya mo rnams khang bzang gi steng du song nas mdzub ker gyis ston par byed de/ e ma'o/ /bram ze
147a2('dul ba): pad+ma'i snying po'i slob ma bram ze'i khye'u ma sdug yin no/ /bram ze pad+ma'i snying po'i slob ma bram ze'i khye'u ma sdug yin no/ /zhes de dag bdag la mdzub ker kho nas ston par byed kyi/ bdag la
147a3('dul ba): bkur sti dang / bla ma dang / ri mo dang / mchod pa ni/ mi byed do/ /bram ze'i khye'u/ re zhig bye'u khug rta yang rang gi tshang na 'dug na/ ji skad 'dod par skad 'byin na/ shAkya rnams lta smos kyang ci
147a4('dul ba): dgos/ bram ze'i khye'u/ 'di lta ste/ grong khyer ser skya'i gzhi ni/ shAkya rnams kyi rang gi yin no/ /kye go'u ta ma/ rigs ni/ 'di bzhi ste/ bram ze dang / rgyal rigs dang / rje'u'i rigs dang /
147a5('dul ba): dmangs rigs so/ /kye go'u ta ma/ rigs bzhi po 'di dag ni/ bram ze rnams la bkur sti byed/ bla mar byed/ ri mor byed/ mchod par byed do/ /'on kyang shAkya 'di dag ni/ da byung kho na yin
147a6('dul ba): te| da byung gi rigs yin pas bram ze rnams la bkur sti dang / bla mar mi byed/ ri mor mi byed/ mchod par mi byed do/ /de nas bcom ldan 'das 'di snyam du dgongs te/ kye ma bram ze'i khye'u
147a7('dul ba): ma sdug 'di/ shAkya rnams la e ma'o/ /shAkya rnams ni/ da byung yin/ e ma'o/ /shAkya rnams ni/ da byung gi rigs yin pas zhes da byung yin par ha cang kha zer bas/ ma la ngas 'di'i sngon
147b1('dul ba): gyi rigs brgyud pa btsal lo/ /snyam nas/ bcom ldan 'das kyis bram ze'i khye'u ma sdug gi sngon gyi rigs brgyud ba btsal ba dang / bram ze'i khye'u ma sdug ni/ shAkya rnams kyi bran mo'i bur gyur la/
147b2('dul ba): shAkya rnams ni/ de'i jo bo'i bur gyur par gzigs so/ /de nas bcom ldan 'das kyis bram ze'i khye'u ma sdug la 'di skad ces bka' stsal to/ /bram ze khye'u/ khyod kyi rigs ci yin/ go'u ta ma/
147b3('dul ba): mig mi 'dzum gyi bu'o/ /bram ze'i khye'u/ 'di nas ngas khyod kyi sngon gyi rigs brgyud pa btsal na/ khyod ni/ shAkya rnams kyi bran mo'i bur gyur par mthong ngo / /de nas shas che ba'i bram ze rgan rabs
147b4('dul ba): rgan rabs rnams kyis/ bcom ldan 'das la 'di skad ces gsol to/ /kye go'u ta ma/ khyod bram ze'i khye'u ma sdug la bran mo'i bu zhes tshig tu ma gsungs shig /de ci'i slad du zhe na/ bram
147b5('dul ba): ze'i khye'u ma sdug ni/ mang du thos pa/ tshig gsal ba/ thags thogs med par smra ba ste/ bram ze'i khye'u ma sdug gis gzhi 'di la shes ldan go'u ta ma la chos dang mthun pa'i lan gdab par rngo
147b6('dul ba): thogs so/ /bram ze dag /gal te khyed cag 'di snyam du/ bram ze'i khye'u ma sdug nga la chos dang mthun pas lan ldon nus so/ /snyam du sems na/ khyed cag cang mi smra bar bram ze'i khye'u ma sdug
147b7('dul ba): gzhi 'di la nga la chos dang mthun pa'i lan 'debs su chug cig / bram ze dag/ khyed cag gal te 'di snyam du/ bram ze'i khye'u ma sdug /gzhi 'di la nga la chos dang mthun pas lan 'debs mi
148a1('dul ba): nus so/ /snyam du sems na/ bram ze'i khye'u ma sdug cang mi smra bar khyed kyis gzhi 'di la nga la chos dang mthun pas lan thob cig /kye go'u ta ma/ bram ze'i khye'u ma sdug
148a2('dul ba): nyid mang du thos pa/ tshig gsal ba/ thags thogs med par smra ba lags te/ bram ze'i khye'u ma sdug gis gzhi 'di la shes ldan go'u ta ma la chos dang mthun pas lan gdab par rngo thogs kyi/
148a3('dul ba): gzhan gyis ni/ ma lags so/ /de nas bcom ldan 'das kyis bram ze'i khye'u ma sdug la 'di skad ces bka' stsal to/ /bram ze'i khye'u/ sngon byung ba/ rgyal po bu ram shing skyes zhes bya ba
148a4('dul ba): zhig byung ste/ rgyal po bu ram shing skyes la bu zhig yod pa/ skar ma'i gdong dang / lag rna dang / glang po che'i thal gong dang / rkang rgyan ldan no/ /rgyal po bu ram shing skyes des/ nyes pa
148a5('dul ba): 'ga' zhig gi phyir spyugs nas/ de dag rang rang gi sring mo khrid de yul 'khor gzhan dang / yul gzhan du dong nas rim gyis gangs can gyi phyogs chu bo skal ldan shing rta'i 'gram na zhes
148a6('dul ba): bya ba nas khye'u dang bu mo dag btsas so/ /zhes bya ba'i bar du'o/ /de nas rgyal po bu ram shing skyes kyis blon po rnams la smras pa/ kye grong pa dag /gzhon nu rnams de ltar byed phod dam/ lha/
148a7('dul ba): rngo thogs lags so/ /de nas rgyal po bu ram shing skyes ro stod bstod nas lag pa g.yas pa brkyangs te ched du brjod pas ched du brjod pa/ kye ma'o/ /gzhon nu rnams kyis phod do/ /zhes sems
148b1('dul ba): can dbang che bar grags pas gzhon nu rnams kyis phod do zhes tshig tu smras pas/ shAkya shAkya zhes bya bar grags so/ /bram ze'i khye'u/ khyod kyis shAkya rnams de las skyes pas mgo 'dzugs
148b2('dul ba): pa de yin pa dang / de dag gi rigs rgyud de yin par cung zad thos sam/ go'u ta ma/ bdag gis/ shAkya rnams de las skyes pas mgo 'dzugs pa de yin pa dang / de dag gi rigs rgyud
148b3('dul ba): de yin par thos so/ /bram ze'i khye'u/ rgyal po bu ram shing skyes kyi bran mo sngo phod ma zhes bya ba gzugs bzang ba/ blta na sdug pa/ mdzes pa zhig yod pa dang / drang srong gdol pa'i rigs shig
148b4('dul ba): dang lhan cig 'dus nas de gnyis 'dus pa las khye'u zhig btsas so/ /gzhon nu btsas ma thag tu tshig tu/ yum/ re zhig bdag dril phyis dang bkru ba gyis la/ mi gtsang ba las thar par
148b5('dul ba): gyis shig ces smras so/ /de'i tshe na sha za rnams kyi ming mig 'dzum gyi bu zhes bya ba la/ gzhon nu btsas ma thag tu tshig tu/ yum/ bdag re zhig dril phyis dang bkru ba gyis la mi gtsang ba
148b6('dul ba): las thar par gyis shig ces smras pa dang / kye ma'o/ /mig 'dzum gyi bu zhig skyes so/ /zhes mig 'dzum gyi bu mig 'dzum gyi bu zhes bya bar grags so/ /bram ze'i khye'u/ khyod kyis mig 'dzum
148b7('dul ba): gyi bu rnams de las skyes pas mgo 'dzugs pa de yin pa dang / de dag gi rigs rgyud de yin par cung zad thos sam/ de skad ces bka' stsal pa dang / bram ze'i khye'u ma sdug cang mi smra'o/ /
149a1('dul ba): lan gnyis lan gsum du yang bcom ldan 'das kyi bram ze'i khye'u ma sdug de la 'di skad ces bka' stsal to/ /bram ze'i khye'u/ khyod kyis mig 'dzum gyi bu rnams
149a2('dul ba): de las skyes pas mgo 'dzugs pa de yin pa dang / de dag gi rigs rgyud de yin par cung zad thos sam/ lan gnyis lan gsum du yang bram ze'i khye'u ma sdug cang mi smra'o/ /de nas
149a3('dul ba): gnod sbyin lag na rdo rje/ rdo rje 'bar ba/ rab tu 'bar ba/ kun tu rab tu 'bar ba/ me lce gcig tu gyur cing 'bar ba/ bram ze'i khye'u ma sdug gi mgo bo'i steng na 'dzin cing / gal te bram
149a4('dul ba): ze'i khye'u ma sdug la bcom ldan 'das kyis lan gsum gyi bar du rma ba rmas pa las/ rna la gzon cing lan ma gsol bar gyur na/ rdo rje 'bar ba/ rab tu 'bar ba/ kun tu 'bar ba/ me lce gcig
149a5('dul ba): tu gyur cing 'bar ba 'dis/ spyi bo tshal pa bdun du dgas par bya'o/ /snyam pa dang gnod sbyin lag na rdo rje de/ bcom ldan 'das kyis gzigs nas/ sangs rgyas kyi mthus bram ze ma sdug gis
149a6('dul ba): kyang mthong ngo / /de nas bram ze ma sdug dngangs skrag byed cing / spu zing zhes byed nas bcom ldan 'das la 'di skad ces gsol to/ /kye go'u ta ma/ mig 'dzum gyi bu rnams de las skyes pas mgo
149a7('dul ba): 'dzugs pa de lags pa dang / de dag gi rigs rgyud de lags par bdag gis thos lags so/ /de nas shas che ba'i bram ze rgan rabs rgan rabs rnams 'di snyam du sems te/ btsun pa go'u
149b1('dul ba): ta mas 'di skad ces/ bram ze'i khye'u ma sdug ni/ shAkya rnams kyi bran mo'i bu nyid yin la/ shAkya rnams ni/ de'i jo bo'i bu yin no/ /zhes gsungs pa gang yin pa bden na/ bdag cag shes ldan
149b2('dul ba): go'u ta mas gsungs pa la yid ma ches par zad do/ /snyam mo/ /de nas bcom ldan 'das kyis shas che ba'i bram ze rgan rabs rgan rabs rnams la 'di skad ces bka' stsal to/ /khyed cag bram ze'i
149b3('dul ba): khye'u ma sdug la bran mo'i bu zhes ha cang tshig tu ma smra zhig / de ci'i phyir zhe na/ 'di de'i tshe drang srong rdzu 'phrul che ba/ mthu che ba zhig tu gyur pa las/ rgyal po bu ram shing skyes kyis nyes pa 'ga'
149b4('dul ba): kho na'i phyir bram ze'i chad pas bcad do/ /bram ze'i chad pas bcad pa dang phyis rgyal po bu ram shing skyes 'jigs skrag byed/ spu zing zhes byed nas lag pa g.yon pas bu mo chen mo rgyan thams
149b5('dul ba): cad kyis brgyan pa bzung / lag pa g.yas pas gser gyi bya ma bum thogs te drang srong de la chung mar byin nas/ drang srong gis de ma blangs so/ /de nas bcom ldan 'das kyis bram ze'i khye'u ma sdug
149b6('dul ba): la bran mo'i bu yin no/ /zhes bka' stsal pas zhum zhum por gyur nas phrag pa bcum/ mgo smad de spobs pa med cing gtad khong du chud nas cang mi smra bar gyur to/ /de nas bcom ldan 'das
149b7('dul ba): 'di snyam du dgongs te/ bram ze'i khye'u ma sdug 'di/ bran mo'i bu yin no/ /zhes ngas tshig smras pas zhum zhum por gyur nas phrag pa bcum/ mgo smad de spobs pa med cing gtad khong du chud nas
150a1('dul ba): mi smra bar gyur gyi/ ma la ngas 'di la phyi nas gtam 'dri bar bya'o/ /snyam du dgongs nas/ bram ze'i khye'u ma sdug la 'di skad ces bka' stsal to/ /bram ze'i
150a2('dul ba): khye'u/ dper na/ rgyal rigs gzhon nu dang bram ze'i bu mor lhan cig 'dus par gyur te/ de gnyis lhan cig 'dus pa las/ khye'u zhig btsas na/ de bram ze rnams las stan nam/ chu'am/
150a3('dul ba): gsang tshig gam/ gdon pa 'thob bam/ kye go'u ta ma/ 'thob lags so/ /de la rgyal rigs rnams kyis rgyal rigs kyi dbang bskur bas dbang bskur ram/ kye go'u ta ma/ dbang bskur
150a4('dul ba): lags te/ de ci'i slad du zhe na/ spun gyi bu lags pas rgyal rigs rnams kyi tsha bo dbang bskur lags so/ /bram ze'i khye'u/ dper na/ bram ze'i gzhon nu dang rgyal rigs kyi bu mor lhan
150a5('dul ba): cig 'dus par gyur la/ de gnyis lhan cig 'dus pa las/ khye'u zhig btsas nas/ de bram ze rnams las stan nam/ chu'am/ gsang tshig gam/ gdon pa 'thob bam/ kye go'u ta ma/
150a6('dul ba): 'thob lags so/ /de la rgyal rigs kyi dbang bskur bas dbang bskur ram/ kye go'u ta ma/ dbang bskur lags te/ de ci'i slad du zhe na/ tsha bo lags pa'i slad du rgyal rigs rnams
150a7('dul ba): kyis tsha bo dbang bskur lags so/ /bram ze'i khye'u/ dper na/ rgyal rigs gzhon nu rgyal rigs dag gis nyes pa 'ga' kho na'i phyir spyugs par gyur na/ de bram ze rnams las
150b1('dul ba): stan nam/ chu'am/ gsang tshig gam/ gdon pa 'thob bam/ kye go'u tam/ mi 'thob lags so/ /de la rgyal rigs kyi dbang bskur bas dbang bskur ram/ kye go'u ta ma/ dbang bskur te/
150b2('dul ba): de ci'i slad du zhe na/ phu nu bo lags pa'i slad du rgyal rigs rnams kyis phu nu bo dbang bskur lags so/ /bram ze'i khye'u/ dper na/ bram ze gzhon nu bram ze rnams kyis nyes pa 'ga' kho na'i phyir
150b3('dul ba): spyugs par gyur na/ des bram ze rnams las stan nam/ chu'am/ gsang tshig gam/ gdon pa 'thob bam/ kye go'u ta ma/ mi 'thob lags so/ /de rgyal rigs rnams kyis rgyal rigs kyi
150b4('dul ba): dbang bskur bas dbang bskur ram/ kye go'u ta ma/ dbang mi bskur te/ de ci'i slad du zhe na/ bram ze gdol pa lags pa'i slad du rgyal rigs rnams bram ze gdol pa la dbang mi bskur
150b5('dul ba): lags so/ /bram ze'i khye'u/ de ltar na/ rus dang / rigs dang / gnad kyis rgyal rigs kyi rigs mchog yin gyi/ bram ze ni/ ma yin no/ /bram ze'i khye'u/ tshangs pa mi mjed kyi bdag pos
150b6('dul ba): tshigs su bcad de smras pa/ rus dang 'brel ba gang yin pa'i/ /rgyal rigs rkang gnyis nang na btsun/ /lha dang mi rnams nang na yang / /rigs dang zhabs su ldan pa btsun/ /bram ze'i khye'u/
150b7('dul ba): tshangs pa mi mjed kyi bdag po des tshigs su bcad de 'di skad ces/ rus dang 'brel ba gang yin pa'i/ /rgyal rigs rkang gnyis nang na btsun/ /lha dang mi rnams nang na yang / /rigs dang zhabs
151a1('dul ba): su ldan pa btsun/ /zhes smras pa ni/ legs par smras pa yin gyi/ nyes par smras pa ma yin no/ /legs par bsnyad pa yin gyi/ nyes par bsnyad pa ma yin no/ /de ci'i
151a2('dul ba): phyir zhe na/ bram ze'i khye'u/ nga yang 'di skad ces/ rus dang 'brel ba gang yin pa'i/ /rgyal rigs rkang gnyis nang na btsun/ /lha dang mi rnams nang na yang / /rig dang zhabs su ldan pa btsun/ /
151a3('dul ba): zhes gsung ngo / /bram ze'i khye'u/ ji snyam du sems/ gang na bag ma len pa dang / bag ma gtong ba yod pa de nas/ bram ze rnams kyis stan nam/ chu'am/ gsang tshig gam/ gdon pa 'thob
151a4('dul ba): bam| kye go'u ta ma/ gang na bag ma len pa dang / bag ma gtong ba mchis pa de nas/ bram ze rnams kyis stan tam/ chab bam/ gsang tshig gam/ gdon pa 'thob lags so/ /bram
151a5('dul ba): ze'i khye'u/ gang na bag ma len pa dang / bag ma gtong ba yod pa de na/ rigs kyi snyems pa yang yod/ rus kyi snyems pa yang yod/ bram ze'i bu'i snyems pa yang yod do/ /bram ze'i
151a6('dul ba): khye'u/ sems can rigs kyi snyems pas rnam par bcings pa dang / rus kyi snyems pas rnam par bcings pa dang / bram ze'i bu'i snyems pas rnam par bcings pa ji snyed pa de dag rig pa
151a7('dul ba): dang zhabs su ldan pa bla na med pa 'di nyid mngon sum du ma byas pa/ mngon sum du bya ba'i skal ba med kyi/ bram ze'i bu/ rigs kyi snyems pa spangs/ rus kyi snyems pa spangs/ bram ze'i
151b1('dul ba): bu'i snyems pa spangs na/ de ltar na/ rig pa dang zhabs su ldan pa bla na med pa 'di mngon sum du ma byas pa/ mngon sum du byed par 'gyur ro/ /shes ldan go'u ta ma la bdag gang sngon yang ma byung /
151b2('dul ba): phyis kyang mi 'byung / da ltar na yang ma mchis pa de lta bur dad lags kyi/ shes ldan go'u ta mas bdag la ji ltar rig pa dang zhabs 'tshal bar 'gyur pa de ltar chos bshad du gsol/ bram
151b3('dul ba): ze'i khye'u/ de'i phyir legs par rab tu nyon la yid la zungs shig dang bshad do/ /bram ze'i khye'u/ 'di la ston pa de bzhin gshegs pa dgra bcom pa yang dag par rdzogs pa'i sangs
151b4('dul ba): rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das
151b5('dul ba): 'jig rten du byung ste/ chos bshad pa ni/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ rnam
151b6('dul ba): par byang ba/ tshangs par spyod pa rab tu ston te/ chos de khyim bdag gam/ khyim bdag gi bus mnyan nas/ des chos de thos nas dad pa so sor rnyed do/ /dad pa so sor rnyed pa de dag dang ldan
151b7('dul ba): pas 'di la so so yang dag par slob par byed de/ khyim gyi gnas ni/ nyam nga ba/ rdul dag gi gnas yin no/ /rab tu byung ba ni/ bla gab med pa yin/ khyim pa khyim na gnas pa rnams kyis
152a1('dul ba): ji srid 'tsho'i bar du tshangs par spyod pa gcig tu sal gyis dag pa/ yongs su rdzogs pa/ yongs su dag pa/ rnam par byang ba 'di spyad par dka'i/ ma la bdag gis skra dang
152a2('dul ba): kha spu bregs la gos ngur smrig bgos te dad pa yang dag pa kho nas khyim nas khyim med par rab tu 'byung ngo / /snyam nas/ de de bzhin rab tu byung nas tshul khrims la gnas pa yin te/ so sor thar
152a3('dul ba): pa'i sdom pas bsdams pa yin/ spyod pa dang spyod yul phun sum tshogs pas kha na ma tho ba phra mo tsam la yang 'jigs par lta ba yin/ bslab pa'i gzhi rnams blangs te slob pa yin no/ /de srog
152a4('dul ba): gcod pa spangs nas srog gcod pa las slar log pa yin te/ chad pa spangs pa yin/ mtshon cha spangs pa yin/ 'dzem pa dang snying rjer ldan pa yin/ sems can srog chags su gyur pa thams
152a5('dul ba): cad la chung ngu na srog chags grog sbur yan chad srog gcod pa las slar log pa yin no/ /de ma byin par len pa spangs nas ma byin par len pa las slar log pa yin te/ byin pa len pa yin/
152a6('dul ba): byin pa la dga' ba yin/ sbyin pa lhug par gtong ba la dga' ba yin te/ rkun ma yin/ 'dod chen can ma yin/ gtsang ba yin/ bdag nyid bsrungs pas ma byin par len pa las slar log
152a7('dul ba): pa yin no/ /de mi tshangs par spyod pa spangs nas mi tshangs par spyod pa las slar log pa yin te/ tshangs par spyod pa yin/ spyod pa ngan pa spangs pas dag pa yin/ gtsang ba yin/ dri nga ba med
152b1('dul ba): pa yin/ 'khrig pa dang bral ba yin/ smad rigs kyi chos dang bral ba yin/ mi tshangs par spyod pa las slar log pa yin no/ /de brdzun du smra ba spangs nas brdzun du smra ba las slar log pa
152b2('dul ba): yin te/ bden pa smra ba yin/ bden pa la dga' ba yin/ mnyan par 'os pa yin/ yid ches pa yin/ brtan pa yin/ 'jig rten la mi bslu ba yin/ brdzun du smra ba las slar log pa yin no/ /
152b3('dul ba): de phra ma spangs nas phra ma las slar log pa yin te/ de tshu bi dag las mnyan te/ de dag dbye ba'i phyir pha bi dag la smra ba ma yin/ pha bi dag las mnyan te/ de dag dbye ba'i phyir tshu bi dag la smra ba ma
152b4('dul ba): yin/ bye ba rnams sdum byed pa yin/ mthun pa rnams la gzengs bstod pa yin/ mthun pa la dga' ba yin/ mthun pa la mgu ba yin/ mthun par byed pa'i tshig smra ba yin/ phra ma las phyir log
152b5('dul ba): pa yin no/ /de tshig rtsub po spangs nas tshig rtsub po las phyir log pa yin no/ /de gang la yang tshig gdug pa dang / rtsub pa dang / pha rol la mi snyan pa dang / pha rol spa bkong bar byed pa dang / skye bo mang po'i
152b6('dul ba): yid la mi 'thad pa dang / skye bo mang po'i snying du mi sdug pa dang / skye bo mang po mi dga' ba dang / skye bo mang po'i yid du mi 'ong ba dang / mnyam par gzhag pa ma yin pa dang / mnyan par 'jog par
152b7('dul ba): 'gyur ba ma yin pa de lta bu'i tshig spangs pa yin/ mi tshugs pa dang / rnar snyan pa dang / snying tshim par byed pa dang / dga' bar byed pa dang / grong khyer ba dang / snyan cing 'jebs pa dang / rnam par
153a1('dul ba): gsal ba dang / rnam par rig par byed pa dang / mnyan par 'os pa dang / mi rten pa dang / 'gal ba ma yin pa dang / thug pa med pa dang / skye bo mang po la sdug pa
153a2('dul ba): dang / skye bo mang po mgu ba dang / skye bo mang po dga' ba dang / skye bo mang po'i yid du 'ong ba dang / mnyam par gzhag pa dang / mnyam par 'jog par 'gyur ba de lta bu'i tshig smra ba dang / de
153a3('dul ba): tshig rtsub po spangs nas tshig rtsub po las slar log pa yin no/ /de tshig kyal ba spangs nas tshig kyal ba las slar log pa yin te/ de dus su smras pa yin te/ yang dag par smra ba yin/ de kho na
153a4('dul ba): nyid smra ba yin/ don smra ba yin/ chos smra ba yin/ rtogs pa smra ba yin/ khong du chud par byed pa'i tshig smra ba yin te/ dus su dang / 'dren ma ma yin pa dang / gleng gzhi dang bcas pa dang /
153a5('dul ba): dan rtags dang bcas pa dang / chos dang don dang ldan pa yin te/ tshig kyal ba spangs nas tshig kyal ba las slar log pa yin no/ /de nyo tshong spangs nas nyo tshong las slar log pa yin te/ de
153a6('dul ba): gzhal lugs la g.yo byed pa dang / srang la g.yo byed pa dang / tshad la g.yo byed pa spangs nas gzhal lugs la g.yo byed pa dang / srang la g.yo byed pa dang / tshad la g.yo byed pa las
153a7('dul ba): slar log pa yin no/ /de gsug len pa dang / 'drid pa dang / bsdigs nas rang gir byed pa spangs nas gsug len pa dang / 'drid pa dang / bsdigs nas rang gir byed pa las slar log
153b1('dul ba): pa yin no/ /de gsad pa dang / bcing ba dang / gcad pa dang / dbugs pa dang / rdeg pa'i bsam pa spangs nas gsod pa dang / 'ching ba dang / gcod pa dang / 'bigs pa dang / rdeg pa
153b2('dul ba): nyams su myong bar byed pa las slar log pa yin no/ /de 'od dang bud med can dang lhan cig tu nyal ba spangs nas 'od dang bud med can dang lhan cig tu nyal ba las slar log pa yin no/ /de zhing gi
153b3('dul ba): gzhi dang / khyim gyi gzhi dang / tshong khang gi gzhi len pa spangs nas de zhing gi gzhi dang / khyim gyi gzhi dang / tshong khang gi gzhi len pa las slar log pa yin no/ /de glang po che dang / rta dang / ba
153b4('dul ba): lang dang / lug dang / bya gag dang / phag len pa spangs nas de glang po che dang / rta dang / ba glang dang / lug dang / bya gag dang / phag len pa las slar log pa yin no/ /de bran pho dang / bran mo dang /
153b5('dul ba): zho shas 'tsho ba len pa spangs nas bran pho dang / bran mo dang / zho shas 'tsho ba len pa las slar log pa yin no/ /de chung ma dang / bu pho dang / bu mo len pa spangs nas chung ma dang / bu pho dang / skyes
153b6('dul ba): pa dang / khye'u dang / bu mo len pa las slar log pa yin no/ /de gser dang dngul len pa spangs nas gser dang / dngul len pa las slar log pa yin no/ /de 'bru ma nyams pa len pa spangs nas
153b7('dul ba): 'bru ma nyams pa len pa las slar log pa yin no/ /de zas gcig pa yin te/ nub mo'i spangs shing dus ma yin pa'i kha zas spangs pa yin/ dus su rgyu zhing dus su spyod pas sbyor ba la brtson pa
154a1('dul ba): yin| de lus kyi bgo ba ran pas chog shes shing tshod zin pa yin/ bsod snyoms lto 'grangs kyis chog shes shing tshod zin pa yin no/ /de lus kyi bgo ba ran pas
154a2('dul ba): chog shes shing tshod zin pa yin zhing / bsod snyoms lto 'grangs kyis chog shes shing tshod zin pa yin pas/ gang dang gang du 'gro ba na lhung bzed dang bcas/ chos gos dang bcas pas 'gro'o/ /
154a3('dul ba): dper na/ 'dab chags bya gang dang gang du lding ba der 'dab ma dang bcas/ gshog pa dang bcas te lding ba de bzhin du/ de lus kyi bgo ba ran pas chog shes shing tshod zin pa yin/ bsod snyoms
154a4('dul ba): lto 'grangs kyis chog shes shing tshod zin pa yin no/ /de lus kyi bgo ba ran pas chog shes shing tshod zin pa yin zhing / bsod snyoms lto 'grangs kyis chog shes shing tshod zin pa yin te/
154a5('dul ba): ma sdug /'di ltar/ yang dge sbyong dang / bram ze kha cig dad pas byin pa dag spyad nas/ sa bon gyi tshogs dang / 'byung po'i tshogs sna tshogs rtsom pa la sbyor bar brtson pas gnas pa
154a6('dul ba): 'di lta ste/ rtsa ba'i sa bon dang / sdong bu'i sa bon dang / thor to'i sa bon dang / 'gas pa'i sa bon dang / lnga pa ni/ sa bon gyi sa bon nyid de/ dge sbyong dang / bram ze rnams kyi sa bon gyi
154a7('dul ba): tshogs dang / 'byung po'i tshogs sna tshogs rtsom pa la sbyor bar brtson pa de lta bu las slar log pa yin no/ /ma sdug /'di ltar/ yang dge sbyong ngam/ bram ze kha cig dad pas byin pa
154b1('dul ba): dag spyad nas gsog 'jog sna tshogs rtsom pa la sbyor bar brtson pas gnas pa/ 'di lta ste/ zas kyi gsog 'jog dang / skom gyi gsog 'jog dang / dri'i gsog 'jog dang / ro'i gsog
154b2('dul ba): 'jog dang / lo ma'i gsog 'jog dang / me tog gi gsog 'jog dang / 'bras bu'i gsog 'jog dang / dge sbyong dang / bram ze'i rnams kyi gsog 'jog sna tshogs rtsom pa la sbyor bar
154b3('dul ba): brtson pa de lta bu las slar log pa yin no/ / //'dul ba gzhi/ bam po sum bcu gcig pa/ ma sdug/ 'di ltar/ yang dge sbyong dang / bram ze kha cig dad pas byin pa dag
154b4('dul ba): spyad nas/ gnas mal mthon po dang / gnas mal chen po sna tshogs rtsom pa la sbyor par brtson pas gnas par byed pa/ 'di lta ste/ stan dang / khri dang / khri snam bu can dang / ras kyi snam
154b5('dul ba): bu can dang / be'u ras kyis g.yogs pa dang / ras yug chen gyis g.yogs pa dang / ras khra bos g.yogs pa dang / pa le la'i ras kyis g.yogs pa dang / glang po che'i 'thab stan dang /
154b6('dul ba): rta'i 'thab stan dang / ngos gcig bal las byas pa dang / ngos gnyis ka bal las byas pa dang / stod bal las byas pa dang / rgyab bal las byas pa dang / bal las byas pa dang / ka
154b7('dul ba): ling+ka'i gos kyis steng g.yogs dang / g.yogs dang bcas pa'i gos dang / phyogs gnyis su sngas dmar po las byas pa ste/ dge sbyong dang / bram ze rnams kyi gnas mal mthon po dang /
155a1('dul ba): gnas mal chen po rtsom pa la sbyor ba de lta bu las slar log pa yin no/ /ma sdug/ 'di ltar/ yang dge sbyong ngam/ bram ze kha cig dad pas byin pa dag spyad
155a2('dul ba): nas 'chang ba dang / gzhag pa sna tshogs rtsom pa la sbyor bar brtson pas la gnas pa/ 'di lta ste/ mnye ba dang / bkru pa dang / dril phyi dang / me tog gi phreng ba dang / dri dang / byug pa dang /
155a3('dul ba): kha dog 'chang ba dang / sen mo'i kha dog sgyur ba dang / khar phye ma 'debs pa dang / gdong gi byi dor dang / me long la lta ba dang / lag ngar brgyan pa dang / gtsug tor 'ching ba dang /
155a4('dul ba): gdugs kyi rtsa ba sbu gu can dang / ral gri dang / rnga yab nor bu'i yu ba can dang / mchil lham khra bo dang / gos gsar pa dang / ras gsar pa kha tshar can 'chang ba'i rang bzhin can
155a5('dul ba): dag ste/ dge sbyong dang bram ze rnams kyi gzhag pa dang 'chang ba sna tshogs rtsom pa la sbyor bar brtson pa de lta bu las slar log pa yin no/ /ma sdug/ 'di ltar/ yang dge sbyong dang bram ze
155a6('dul ba): kha cig dad pas byin pa dag spyad nas ltad mo sna tshogs rtsom pa la sbyor bar brtson pas gnas pa/ 'di lta ste/ glang po ches 'gyed pa dang / shing rtas 'gyed pa/ dpung bu chung gis 'gyed
155a7('dul ba): pa dang / dbyug pas 'gyed pa dang / khu tshur gyis 'gyed pa dang / gru mos 'gyed pa dang / khyu mchog gis 'gyed pa dang / ma hes 'gyed pa dang / ra 'gyed pa dang / lug 'gyed pa dang /
155b1('dul ba): bya gag 'thab pa dang / mchil ba 'thab pa dang / 'ur pa 'thab pa dang / bya gag dang / phug ron dang / mchil pa dang / bud med 'thab pa dang / skyes pa 'thab pa dang / gzhon nu 'thab pa
155b2('dul ba): dang / gzhon nu ma 'thab pa dang / shing 'dzeg pa dang / bro gar gyi tshogs dang / phrag pa nas 'gong pa dang / rgyal mtshan gyi rtse mo dang / dpung gi tshogs dang / g.yul bshams pa dang / dmag
155b3('dul ba): tshogs la blta ba dang / 'dus pa chen po la blta bar 'dod pa ste/ dge sbyong dang bram ze rnams kyi ltad mo sna tshogs rtsom pa la sbyor bar brtson pa de lta bu las slar log pa yin no/ /ma sdug/
155b4('dul ba): 'di ltar/ yang dge sbyong dang bram ze kha cig dad pas byin pa dag spyad nas nyan pa sna tshogs rtsom pa la sbyor bar brtson pas gnas pa 'di lta ste/ glang po che'i skad dang / rta'i skad dang / shing
155b5('dul ba): rta'i sgra dang / dpung bu chung gi sgra dang / rnga pa Ta ha'i sgra dang / rnga bo che'i sgra dang / rol mo tshogs pa'i sgra dang / gar mkhan gyi glu sgra dang / rol mo'i sgra dang / 'khar gsil gyi sgra dang / se gol
155b6('dul ba): gyi sgra dang / thal mo'i sgra dang / bum pa'i sgra dang / rang bzo'i sgra dang / snyan dngags kyi sgra dang / yig 'bru sna tshogs dang / tshig dang yi ge sna tshogs dang / 'jig rten rgyang pan dang ldan pa dang /
155b7('dul ba): grags pa'i gtam nyan 'dod pa dag ste/ dge sbyong dang bram ze rnams kyi sgra sna tshogs nyan pa rtsom pa la sbyor bar brtson pa de lta bu las slar log pa yin no/ /ma sdug/ 'di ltar/ yang dge
156a1('dul ba): sbyong dang bram ze kha cig dad pas byin pa dag spyad nas ug shud dang / khras dang / cho lo rtsom pa la sbyor bar brtson pas gnas pa/ 'di lta ste/ mig brgyad pa dang /
156a2('dul ba): mig bcu pa dang / na ya'i mig dang / phyogs phyogs nas 'gyed pa dang / bum pas rtse ba dang / ka le dang / ka tsa le dang / phag gis rtsa ba dang / ug shud dang / gul tshab dang / thur ma
156a3('dul ba): dang / lag rgyan nam/ kha cig skugs ji lta bar 'gyed pa ste/ dge sbyong dang bram ze rnams kyi ug shud dang / khras dang / cho lo rtsom pa la sbyor ba de lta bu las slar log pa yin
156a4('dul ba): no| |ma sdug / 'di ltar/ yang dge sbyong dang bram ze kha cig dad pas byin pa dag spyad nas gtam sna tshogs rtsom pa la sbyor bar brtson pas gnas pa/ 'di lta ste/ rgyal po'i gtam
156a5('dul ba): dang / dmag gi gtam dang / zas kyi gtam dang / skom gyi gtam dang / gos kyi gtam dang / tshong 'dus kyi gtam dang / smad 'tshong gi gtam dang / lam ngan pa rjod pa'i gtam
156a6('dul ba): dang / rgya mtsho chen po rjod pa'i gtam dang / ljongs dang sna chen po la gtogs pa rjod pa'i gtam ste/ dge sbyong dang bram ze rnams kyi gtam sna tshogs rtsom pa la sbyor ba de lta bu las
156a7('dul ba): slar log pa yin no/ /ma sdug /'di ltar/ yang dge sbyong dang bram ze kha cig dad pas byin pa dag spyad nas rtsod pa sna tshogs rtsom pa la sbyor bar brtson bas gnas pa/ 'di lta ste/ ji
156b1('dul ba): ltar kho bos chos 'dul ba 'di kun shes pa de bzhin du khyod kyis kyang chos 'dul ba 'di kun shes mod kyi/ khyod kyis ni/ rigs pa dang ldan pa dang 'brel ba ma yin te/ sngar smra bar bya ba
156b2('dul ba): ni phyis smras/ phyis smra bar bya ba ni/ sngar smras la/ khyod kyis ha cang myur bar smras pas mi gsal lo/ /rtsod pa mjug brtul gyi/ khyod kyis brtsad pa'i don du smras pa'i tshig de thong zhig/
156b3('dul ba): tshar bcad par shes sam/ gal te lan thebs pa lta na dris dang / smros shig ces bya ba dge sbyong dang bram ze rnams kyi rtsod pa sna tshogs rtsom pa la sbyor ba de lta bu las slar log pa yin
156b4('dul ba): no| |ma sdug / 'di ltar/ yang dge sbyong dang bram ze kha cig dad pas byin pa dag spyad nas/ pho nyar 'gro ba dang / gtong ba log pa'i 'tsho bas 'tsho bar byed pa 'di lta ste/ de dag rgyal po'i 'am/
156b5('dul ba): blon po chen po rnams kyi'am/ bram ze rnams kyi'am/ khyim bdag rnams kyi'am/ grong mi rnams kyi'am/ yul mi rnams kyi'am/ tshong dpon rnams kyi'am/ ded dpon rnams kyi pho nya tshu bi
156b6('dul ba): nas khrid de pha bir sna 'dren par byed pa dang / pha bi nas pho nya khrid de tshu bir sna 'dren par byed pa ste/ dge sbyong dang bram ze rnams kyi pho nyar 'gro ba dang / gtong ba log pa'i 'tsho ba de lta bu las
156b7('dul ba): slar log pa yin no/ /ma sdug/ 'di ltar/ yang dge sbyong dang bram ze kha cig dad bas byin pa dag spyad nas tshul 'chos pa dang / kha gsag dang / gzhogs slong dang / thob kyis 'jal ba dang /
157a1('dul ba): rnyed pas rnyed pa sgrub pa par byed de/ dge sbyong dang bram ze rnams kyi tshul 'chos pa dang / kha gsag dang / gzhogs slong dang / thob kyis 'jal ba dang / rnyed pas
157a2('dul ba): rnyed pa sgrub par byed pa de lta bu las slar log pa yin no/ /'di ltar yang / ma sdug /dge sbyong dang bram ze kha cig dad pas byin pa dag spyad nas yon po'i dpyad kyi log pa'i 'tsho bas 'tsho
157a3('dul ba): bar byed pa 'di lta ste/ gnam grum pa dang / rma mtshan dang / rmi lam gyi mtshan ma dang / mes tshig pa dang / chus reg pa dang / byis pas zos pa dang / 'bebs pa dang / skad nyan pa dang /
157a4('dul ba): 'byung po thams cad kyi skad dang / lus kyi dpyad dang / khyim sa'i dpyad dang / ne tso'i dpyad dang / bya'i dpyad dang / mthe bo'i dpyad dang / kha cig skar ma'i sbyor ba byed de/ dge sbyong dang bram
157a5('dul ba): ze rnams kyi yon po'i dpyad kyi log pa'i 'tsho ba de lta bu las slar log pa yin no/ /ma sdug /'di ltar/ yang dge sbyong dang bram ze kha cig dad pas byin pa dag spyad nas yon po'i dpyad kyi log
157a6('dul ba): pa'i 'tsho bas 'tsho bar byed pa 'di lta ste/ yud tsam rnams kyi spyor ba dang / rgyu skar shar ba dang / ro brtag pa dang / zhi ba'i las dang / rgyas pa'i las dang / drag po'i las dang / bsang
157a7('dul ba): gtor gyi las dang / yig 'bru dang / rtsis dang / grangs dang / lag rtsis dang / me long gi dpyad la sbyor bar byed de/ dge sbyong dang bram ze rnams kyi yon po'i dpyad kyi 'tsho ba de lta bu
157b1('dul ba): las slar log pa yin no/ ma sdug /'di ltar yang / dge sbyong dang bram ze kha cig dad pas byin pa dag spyad nas yon po'i dpyad kyi log pa'i 'tsho bas 'tsho bar byed pa/ 'di lta ste/ gso ba'i dpyad
157b2('dul ba): dang / rtsa ba'i sman dang / mig sman sbyin pa dang / snum bag sbyin pa dang / ro sbyin pa dang / sman sbyin pa dang / gzhon nu'i dpyad dang / gzhon nu ma'i dpyad dang / sman la sbyor bar byed pa ste/ dge
157b3('dul ba): sbyong dang bram ze rnams kyi yon po'i dpyad kyi log pa'i 'tsho ba de lta bu las slar log pa yin no/ /ma sdug/ 'di ltar/ yang dge sbyong dang bram ze kha cig dad pas byin pa dag spyad nas yon po'i dpyad
157b4('dul ba): kyi log pa'i 'tsho bas 'tsho bar byed pa/ 'di lta ste/ nor bu'i mtshan nyid dang / dbyug pa'i mtshan nyid dang / ral gri'i mtshan nyid dang / mda'i mtshan nyid dang / mtshon cha'i mtshan nyid dang /
157b5('dul ba): glang po che'i mtshan nyid dang / rta'i mtshan nyid dang / khyu mchog gi mtshan nyid dang / ma he'i mtshan nyid dang / ra'i mtshan nyid dang / lug gi mtshan nyid dang / bya gag gi mtshan nyid dang / 'ur ba'i
157b6('dul ba): mtshan nyid dang / mchil pa'i mtshan nyid dang / bud med kyi mtshan nyid dang / skyes pa'i mtshan nyid dang / gzhon nu'i mtshan nyid dang / gzhon nu ma'i mtshan nyid dang / tshe thung ba'i rtags dang /
157b7('dul ba): tshe ring ba'i rtags dang / skal ba chung ba'i rtags dang / skal ba che ba'i rtags dang / bsod nams chung ba'i rtags dang / bsod nams che ba'i rtags dang / mthu chung ba'i rtags dang / mthu
158a1('dul ba): che ba'i rtags dang / jo bo'i mtshan nyid dang / bran gyi mtshan nyid de/ dge sbyong dang bram ze rnams kyi yon po'i dpyad kyi log pa'i 'tsho ba de lta bu las slar log pa yin no/ /
158a2('dul ba): ma sdug /'di ltar/ yang dge sbyong dang bram ze kha cig dad pas byin pa dag spyad nas/ yon po'i dpyad kyi log pa'i 'tsho bas 'tsho bar byed pa/ 'di lta ste/ sman mas gcig car gtong ba dang / sbrengs
158a3('dul ba): te gtong ba dang / skyug pa dang / 'khru ba dang / stod du 'khru ba dang / snar blugs pa dang / du ba rngub pa dang / dugs kyi las dang / bad kan gyi dpyad dang / pho ba'i dpyad dang / smre ba dang / phol
158a4('dul ba): mig gi dpyad dang / ri dwags 'khyil ba dang / bya rog 'khyil ba dang / mkhur ba 'gul ba dang / lce sos chod pa dang / ro langs dang / ro langs phyed la sbyor bar byed de/ dge sbyong dang bram
158a5('dul ba): ze rnams kyi log pa'i 'tsho ba de lta bu las slar log pa yin no/ /ma sdug /'di ltar/ yang dge sbyong dang bram ze kha cig dad pas byin pa dag spyad nas yon po'i dpyad kyi log pa'i 'tsho bas
158a6('dul ba): 'tsho bar byed pa/ 'di lta ste/ dgug pa dang / kun tu dgug pa dang / rnam par dgug pa dang / kun tu rmongs pa dang / rnam par rmongs pa dang / rnam par 'thor ba dang / rnam par 'joms
158a7('dul ba): pa'i chos dang / bde bar byed pa dang / sdug bsngal bar byed pa dang / bu 'chags par byed pa dang / til gyi sbyin sreg dang / 'bras kyi sbyin sreg dang / tsher ma'i sbyin sreg dang / rdzas kyi
158b1('dul ba): sbyin sreg dang / sbyin sreg gi sbyin sreg dang / nyi ma la bkur sti bya ba dang / skar ma la bkur sti bya ba dang / lha la bkur sti bya ba dang / bkur sti'i gnas chen po la bskur sti byed pa ste/ dge
158b2('dul ba): sbyong dang bram ze rnams kyi yon po'i dpyad kyi log pa'i 'tsho ba de lta bu las slar log pa yin no/ /ma sdug /'di ltar/ yang dge sbyong dang bram ze kha cig dad pas byin pa dag spyad nas/ yon
158b3('dul ba): po'i dpyad sna tshogs kyi log pa'i 'tsho bas 'tsho bar byed pa 'di lta ste/ 'jigs par 'gyur ba dang / zhi bar 'gyur ba dang / lo nyes par 'gyur ba dang / lo legs par 'gyur ba dang / char
158b4('dul ba): mi 'bab par 'gyur ba dang / char legs par 'bab par 'gyur ba dang / yams kyi nad 'byung bar 'gyur ba dang / yams kyi nad 'byung bar mi 'gyur ba ste/ dge sbyong dang bram ze rnams kyi yon
158b5('dul ba): po'i dpyad kyi log pa'i 'tsho ba de lta bu las slar log pa yin no/ /ma sdug /'di ltar/ yang dge sbyong dang bram ze kha cig dad pas byin pa dag spyad nas yon po'i dpyad sna tshogs kyi log pa'i 'tsho
158b6('dul ba): bas 'tsho bar byed pa/ 'di lta ste/ zun rnams kyi rgyal po rgyal bar 'gyur zhing phyi rol rnams kyi rgyal po pham par 'gyur ba dang / phyi rol pa rnams kyi rgyal po rgyal bar 'gyur zhing / zun rnams kyi
158b7('dul ba): rgyal po pham par 'gyur ba dang / zun rnams kyi rgyal po g.yul du 'jug par 'gyur zhing / phyi rol pa rnams kyi rgyal po 'byung bar 'gyur ba dang / phyi rol pa rnams kyi rgyal po g.yul du 'jug par
159a1('dul ba): 'gyur zhing / zun rnams kyi rgyal po 'byung bar 'gyur ba dag ste/ dge sbyong dang bram ze rnams kyi yon po'i dpyad kyi log pa'i 'tsho ba de lta bu las slar log pa yin no/ /
159a2('dul ba): ma sdug /'di ltar/ yang dge sbyong dang bram ze kha cig dad pas byin pa dag spyad nas yon po'i dpyad kyi log pa'i 'tsho bas 'tsho bar byed pa 'di lta ste/ nyi ma dang zla bdag lam du 'gro ba dang / nyi
159a3('dul ba): ma dang zla ba dag lam gol bar 'gro ba dang / lam du nyi ma gzas zin pa dang / zla ba gzas zin pa dang / skar mda' ltung ba dang / phyogs dmar por gyur pa dang / bar snang las sgra byung
159a4('dul ba): ba dang / nyi ma dang zla ba 'di gnyis/ 'di ltar rdzu 'phrul che zhing mthu che ba/ 'char ba dang / nub pa dang / bsgribs pa dang / ma bsgribs pa dang / 'di lta ste/ lam dang lam gol ba dag mngon
159a5('dul ba): pa ste| dge sbyong dang bram ze rnams kyi yon po'i dpyad kyi log pa'i 'tsho ba de lta bu las slar log pa yin no/ /ma sdug /'di ltar/ yang dge sbyong dang bram ze kha cig dad pas sbyin pa dag
159a6('dul ba): spyad nas yon po'i dpyad kyi log pa'i 'tsho bas 'tsho bar byed pa/ 'di lta ste/ nyi ma dang zla ba dag lam du 'gro na/ 'bras bu 'di lta bur 'gyur ba dang / nyi ma dang zla ba dag lam
159a7('dul ba): gol bar 'gro na/ 'bras bu 'di lta bur 'gyur ba dang / lam du nyi ma gzas zin pa dang / zla ba gzas zin pa dang / skar mda' ltung ba dang / phyogs dmar por gyur ba dang / bar
159b1('dul ba): snang las sgra byung na/ 'bras bu 'di lta bur 'gyur ba dang / nyi ma dang zla ba 'di gnyis/ 'di ltar rdzu 'phrul che zhing mthu che ba/ 'char ba dang nub pa dang / bsgribs pa dang ma bsgribs pa dang /
159b2('dul ba): 'di lta ste/ lam dang lam gol ba mngon na/ 'bras bu 'di lta bur 'gyur bar ston pa ste/ dge sbyong dang bram ze rnams kyi yon po'i dpyad kyi log pa'i 'tsho ba de lta bu las slar log pa yin
159b3('dul ba): no| |de 'phags pa'i tshul khrims kyi phung po de dang ldan pas nang gi bde ba kha na ma tho ba med pa nyams su myong bar spyod cing / de dbang po rnams kyi sgo bsdams pa dang / kun tu bsrungs pa'i
159b4('dul ba): dran pa dang / 'grus skyong gi dran pa dang / yang dran pas bsrungs pas gnas skabs mnyam par spyod cing gnas pa yin no/ /de mig gis gzugs rnams mthong nas mtshan mar mi 'dzin/
159b5('dul ba): mngon rtags su mi 'dzin to/ /gzhi gang gi phyir zhe na/ mig gi dbang po'i sdom pas ma bsdams par gnas pa ni/ 'jig rten la brnab sems dang / yid mi bde ba dag 'byung bas sdig pa
159b6('dul ba): mi dge ba'i chos rnams sems kyi rjes su 'brang bar 'gyur ro/ /de rnams bsdam pa'i phyir bsgrub cing bsrung bar mig gis dbang pos mig gi dbang po sdom par byed do/ /de bzhin du rna bas
159b7('dul ba): sgra dang / snam dri dang / lces ro dang / lus kyis reg bya dang / yid kyis chos rnams shes nas mtshan mar mi 'dzin/ mngon rtags su mi 'dzin to/ /gzhi gang gi phyir zhe na/ yid kyi dbang po'i
160a1('dul ba): sdom pas ma bsdams par gnas pa ni/ 'jig rten la brnab sems dang / yid mi bde ba dag 'byung bas sdig pa mi dge ba'i chos rnams sems kyi rjes su
160a2('dul ba): 'brang bar 'gyur ro/ /de rnams bsdam pa'i phyir yid kyi dbang pos yid kyi dbang po sdom par byed do/ /de 'phags pa'i tshul khrims kyi phung po de dang / dbang po rnams kyi sgo bsdams pa de dang
160a3('dul ba): ldan pas nang gi bde ba kha na ma tho ba med pa nyams su myong zhing / de 'gro ba dang ldog pa la shes bzhin du gnas pa yin te/ lta ba dang / rnam par lta ba dang / bskum pa dang / brkyang ba dang /
160a4('dul ba): snam sbyar dang / chos gos dang / lhung bzed thogs pa dang / 'gro ba dang / 'greng ba dang / 'dug pa dang / nyal ba dang / mi nyal ba dang / smra ba dang / mi smra ba dang / gnyid kyis dub pa bsal
160a5('dul ba): ba la shes bzhin du gnas pa yin no/ /de 'phags pa'i tshul khrims kyi phung po de dang / dbang po rnams kyi sgo bsdams pa de dang / dran pa dang / shes bzhin mchog de dang ldan pas nang gi
160a6('dul ba): bde ba kha na ma tho ba med pa nyams su myong zhing / de gnas mal dben pa/ dgon pa dang / shing drung dang / khang stong dag tu gnas pa yin te/ dgon par son kyang rung / shing drung du son
160a7('dul ba): kyang rung / khang stong du son kyang rung 'dug ste skyil mo krung bcas nas lus drung bor bsrang ste dran pa mngon du phyogs par bzhag nas de 'jig rten la brnab sems spangs te/ brnab sems dang
160b1('dul ba): bral ba'i sems kyis lan mang du gnas shing brnab sems las sems yongs su sbyong ba yin no/ /'jig rten la gnod sems dang / rmugs pa dang / gnyid dang / rgod pa dang / 'gyod pa dang / the
160b2('dul ba): tshom spangs te/ yid gnyis las brgal pa yin/ the tshom las brgal ba yin/ /dge ba'i chos rnams las nges pa thob pa yin/ the tshom las sems yongs su sbyangs ba yin no/ /ma sdug /dper na/
160b3('dul ba): mi zhig gis skyin po zhig blangs nas las kyi mtha' rnams la brtson par byas/ de'i las kyi mtha' de rnams grub nas/ des de las bu lon de yang khyer la/ de la chung ma gso ba chog tsam zhig kyang
160b4('dul ba): yod nas/ de 'di snyam du sems te/ bdag gis skyin po blangs nas las kyi mtha' rnams la brtson par byas te/ bdag gis las kyi mtha' de rnams grub nas bdag gis de las bu lon yang gzhal
160b5('dul ba): bdag la chung ma gso ba chog tsam zhig kyang yod do/ /snyam ste/ de gzhi de las bde bar gyur/ yid bde bar gyur ba dang / ma sdug /dper na/ mi nad pa nad tshabs che ba/ sdug bsngal ba zhig yod la/ de
160b6('dul ba): zas zos pa ni/ lus la 'jur mi btub/ skom 'thungs pa ni/ khong du gnod par gyur pa las/ de dus gzhan zhig na nad med cing stobs dang ldan la bde bar gyur te/ de kha zas zos pa 'jur btub/
160b7('dul ba): skom 'thungs pa ni/ khong du gnod par ma gyur nas/ de 'di snyam du sems te/ 'di ltar/ bdag sngon na ba nad tshabs che ba/ sdug bsngal bar gyur pa na/ bdag gis kha zas zos pa ni/ lus la
161a1('dul ba): 'jur mi btub/ skom 'thungs pa ni khong du gnod par gyur pa las/ da ni 'di ltar bdag nad med cing stobs dang ldan pas bde bar gyur te/ bdag
161a2('dul ba): gis zas zos pa ni lus la 'jur btub/ skom 'thungs pa ni khong du gnod par ma gyur to snyam ste/ de gzhi de las bde ba dang / yid bde bar gyur pa dang / ma sdug /dper na/ mi zhig
161a3('dul ba): bran du gyur te/ mngag gzhug pa dang / go re long ba dang / lto khol dang / rang dbang med par gyur pa las/ de dus gzhan zhig na bran mi byed par gyur te/ mngag gzhug mi byed/ go re
161a4('dul ba): long mi byed/ lto khol mi byed de/ rang dbang yod nas de 'di snyam du sems te/ 'di ltar/ bdag sngon bran du gyur pa na mngag gzhug pa dang / go re long ba dang / lto khol dang / rang dbang
161a5('dul ba): med pa las/ da ni bran mi byed pas mngag gzhug mi byed/ go re long mi byed/ rang dbang yod do snyam nas de gzhi de las bde bar gyur/ yid bde bar gyur pa dang / ma sdug /dper na/
161a6('dul ba): mi zhig btson du bzung ste/ lag pa phyin ka log tu dam du bcings par gyur pa las/ de de las nor gzhal ba med par bde bar legs par thar nas de 'di snyam du sems te/ 'di ltar/
161a7('dul ba): bdag sngon btson du bzung ste lag pa phyin ka log tu dam du bcings par gyur pa las/ da ni de las bdag nong gzhal ba med par bde bar legs par thar te snyam ste/ de gzhi de las
161b1('dul ba): yid bde bar gyur pa dang / ma sdug /dper na/ mi zhig 'jigs pa las bde ba dang / lo nyes pa las lo legs par gyur nas/ de 'di snyam du sems te/ 'di ltar/ bdag 'jigs pa las bde ba dang / lo
161b2('dul ba): nyes pa las lo legs par gyur to snyam ste/ de gzhi de las bde bar gyur/ dga' bar gyur ba de bzhin du/ des bdag nyid kyi sgrib pa lnga po skyin po ji lta ba dang / nad ji lta ba dang / bran
161b3('dul ba): ji lta ba dang / btson ji lta ba dang / 'jigs pa ji lta ba de dag spangs par yang dag par rjes su mthong ngo / /de sgrib pa lnga po sems nye ba'i nyon mongs par byed pa/ shes rab nyam chung
161b4('dul ba): par byed pa/ gnod pa'i phyogs dang mthun pa/ mya ngan las 'das pa dang mi mthun pa dag spangs nas 'dod pa dag las dben/ sdig pa mi dge ba'i chos rnams las dben/ rtog pa dang bcas/ dpyod pa
161b5('dul ba): dang bcas/ dben pa las skyes pa'i dga' ba dang bde ba can/ bsam gtan dang po rdzogs par byas te gnas so/ /dper na/ khrus mkhan nam/ khrus mkhan gyi slob ma mkhas pa zhig kham phor ram/ gzhong bu'am/
161b6('dul ba): nya phyis kyi nang du 'dag chal gyi phye ma zhib mo chus yang btab yang btab ste spangs na/ 'dag chal gyi gong bu de gsher gsher dang ldan/ gsher gyis zhen te/ gsher gyis phyi nang khyab pas 'bo bar mi
161b7('dul ba): 'gyur/ 'jig par mi 'gyur ba de bzhin du/ dge slong de'i lus dben pa las skyes pa'i dga' ba'i bde bas mngon du rlan par byed/ yongs su rlan par byed/ yongs su tshim par byed/ yongs
162a1('dul ba): su khyab par byed de/ de'i lus thams cad la 'di lta ste/ dben pa las skyes pa'i dga' ba dang bde bas ma khyab pa'am/ khyab par ma gyur pa cung zad kyang med
162a2('dul ba): do/ /de rtog pa dang dpyod pa dang bral zhing / nang yongs su dang ste sems kyi rgyud gcig tu gyur pas/ rtog pa med pa/ dpyod pa med pa/ ting 'dzin las skyes pa'i dga' ba dang bde ba can/
162a3('dul ba): bsam gtan gnyis pa rdzogs par byas te gnas so/ /de 'di ltar/ lus 'di la ting nge 'dzin las skyes pa'i dga' ba dang bde bas mngon du rlan par byed/ yongs su rlan par byed/
162a4('dul ba): yongs su tshim par byed/ /yongs su khyab par byed de/ de'i lus thams cad la 'di lta ste/ ting 'dzin las skyes pa'i dga' ba dang bde bas ma khyab pa'am/ khyab par ma gyur pa cung zad
162a5('dul ba): kyang med do/ /dper na/ ri'i rtse na bkod ma'i mtsho phran zhig yod par gyur la/ der ni/ shar phyogs nas kyang chu mi 'bab par gyur la/ lho phyogs nas ma yin/ nub phyogs nas ma yin/ byang
162a6('dul ba): phyogs nas kyang chu mi 'bab la/ der lhas kyang dus dus su char gyi rgyun mi 'bebs te/ gzhan du na bkod ma'i mtsho phran de nyid nas bkod ma'i chu'am/ bkod ma'i chu chen po lud nas
162a7('dul ba): bkod ma'i mtsho phran de thams cad chu bsil bas gang bar byed/ yongs su gang bar byed/ shin tu gang bar byed/ yongs su khyab par byed de/ bkod ma'i mtsho phran de thams cad 'di lta
162b1('dul ba): ste/ chu bsil bas ma khyab pa'am/ khyab par ma gyur pa cung zad kyang med do/ /de bzhin du lus la ting nge 'dzin las skyes pa'i dga' ba dang bde bas mngon du rlan par byed/ yongs su rlan
162b2('dul ba): par byed/ yongs su tshim par byed/ yongs su khyab par byed de/ de'i lus thams cad la 'di lta ste/ ting nge 'dzin las skyes pa'i dga' ba dang bde bas ma khyab pa'am/ khyab par ma gyur pa cung zad
162b3('dul ba): kyang med do/ /de dga' ba'i 'dod chags dang bral bas btang snyoms la gnas shing dran pa dang shes bzhin can yin te/ bde ba lus kyis myong la/ 'phags pa rnams kyis gang de dran pa dang
162b4('dul ba): ldan pa/ bde ba la gnas pa/ btang snyoms pa'o/ /zhes brjod pa ste/ dga' ba med pa'i bsam gtan gsum pa rdzogs par byas te gnas so/ /de 'di ltar/ lus 'di la dga' ba med pa'i
162b5('dul ba): bde bas mngon du rlan par byed/ yongs su rlan par byed/ yongs su tshim par byed/ yongs su khyab par byed de/ de'i lus thams cad la 'di lta ste/ dga' ba med pa'i bde bas ma khyab pa'am/ khyab
162b6('dul ba): par ma gyur pa cung zad kyang med do/ /'di lta ste/ dper na/ ut+pa la'am/ pad+ma'am/ ku mu da'am/ pad+ma dkar po chu las skyes shing chu nas chen por gyur pa/ rtses btags shing 'dug pa de drag gi rtsa ba
162b7('dul ba): nas rtse mo'i bar gyi gsab gseb ni/ 'di lta ste/ chu bsil bas ma khyab pa'am/ khyab par ma gyur pa cung zad kyang med do/ /de bzhin du lus la dga' ba med pa'i bde bas mngon du rlan par byed/
163a1('dul ba): yongs su rlan par byed/ yongs su tshim par byed/ yongs su khyab par byed de/ de'i lus thams cad la 'di lta ste/ dga' ba med pa'i bde bas ma khyab pa'am/
163a2('dul ba): khyab par ma gyur pa cung zad kyang med do/ /de bde ba yang spangs te/ snga nas sdug bsngal yang spangs shing / yid bde ba dang yid mi bde ba yang nub pas bde ba yang ma yin/ sdug bsngal
163a3('dul ba): yang ma yin pa/ btang snyoms dang dran pa yongs su dag pa bsam gtan bzhi pa rdzogs par byas te gnas so/ /de 'di ltar/ lus 'di la yongs su dag pa dang rnam par byang ba'i sems
163a4('dul ba): kyis mos te khyab par byas nas rdzogs par byas te gnas so/ /dper na/ khyim bdag gam/ khyim bdag gi bus ras khru brgyad pa'am dgu pas/ de mgo dang / lag pa dang / rkang pa g.yogs
163a5('dul ba): na/ de'i mgo dang / lag pa nas rkang pa'i bar lus thams cad 'di lta ste/ ras gtsang ma yongs su dag pas ma g.yogs pa'am/ g.yogs par ma gyur pa cung zad kyang med do/ /de bzhin
163a6('dul ba): du de 'di ltar/ lus 'di la yongs su dag pa dang rnam par byang ba'i sems kyis mos te khyab par byas nas rdzogs par byas te gnas pa de'i lus thams cad la 'di lta ste/ yongs su dag pa
163a7('dul ba): dang rnam par byang ba'i sems kyis ma khyab pa'am/ khyab par ma gyur pa cung zad kyang med do/ /ma sdug /gang gi tshe kho na 'phags pa'i nyan thos bde ba yang spangs te/ snga nas sdug bsngal
163b1('dul ba): yang spangs shing / yid bde ba dang yid mi bde ba yang nub pas bde ba yang ma yin/ sdug bsngal yang ma yin pa/ btang snyoms dang dran pa yongs su dag pa bsam gtan bzhi pa rdzogs
163b2('dul ba): par byas te gnas pa de kho na'i sems rgod pa ma yin/ zhum pa ma yin no/ /rgod pa med cing zhum pa med pas mi g.yo bar gnas pa thob po/ /dper na/ khang pa brtsegs ma'am/ khang pa brtsegs
163b3('dul ba): ma'i khyams su 'bru mar bus pa de'i me lce de/ rlung nas bya dang / mi dang / mi ma yin pa'i bar gyis ma bskyod cing ma bsgul ba de'i tshe rgod pa ma yin/ zhum pa ma yin no/ /rgod pa med cing zhum
163b4('dul ba): pa med cing zhum pa med par gnas pas mi g.yo bar 'bar ba de bzhin du/ ma sdug /gang gi tshe 'phags pa'i nyan thos kyis bde ba yang spangs te/ snga nas sdug bsngal yang spangs shing / yid
163b5('dul ba): bde ba dang yid mi bde ba yang nub nas/ bde ba yang ma yin/ sdug bsngal yang ma yin pa/ btang snyoms dang dran pa yongs su dag pa bsam gtan bzhi pa rdzogs par byas te gnas pa de'i
163b6('dul ba): tshe de'i sems rgod pa ma yin/ zhum pa ma yin no/ /rgod pa med cing zhum pa med pas mi g.yo bar gnas pa thob nas/ de 'di snyam du sems te/ bdag gi lus kyi gzugs 'di ni/ rags pa
163b7('dul ba): 'byung ba chen po bzhi'i rgyu las byung ba yin te/ 'di la bdag cag gi rnam par shes pa brten cing 'di la gnas te/ 'di la khyab par gnas kyi/ ma la bdag gi lus 'di las yid bskyod de/
164a1('dul ba): lus gzhan yid las byung ba'i gzugs dbang po ma tshang ba dang / dman pa ma yin pa zhig mngon par sprul lo/ /snyam nas/ de lus de las yid bskyod de lus gzhan
164a2('dul ba): yid las byung ba'i gzugs dbang po ma tshang ba dang / dman pa ma yin pa mngon par sprul par byed do/ /ma sdug /dper na/ nor bu bai DUr+ya bzang po rigs dang ldan pa/ gsal ba dang dri
164a3('dul ba): ma med pa/ tsho na skud sna lnga pa 'di lta ste/ sngon po dang / ser po dang / dmar po dang / dkar po dang / le brgan las brgyus pa de/ skyes bu mig dang ldan pas mthong na/ 'di ni/ skud pa
164a4('dul ba): yin no/ /'di ni/ nor bu yin no/ /'di ni/ skud pas nor bu brgyus pa yin no/ /zhes shes pa de bzhin du/ de lus de las yid bskyod nas lus gzhan yid las byung ba'i gzugs
164a5('dul ba): dbang po ma tshang ba dang / dman pa ma yin pa mngon par sprul par byed do/ /ma sdug /dper na/ mi zhig gis rtswa mun dza las thur ma phyung ba de/ skyes bu mig dang ldan pas mthong na/ 'di
164a6('dul ba): ni/ mun dza yin no/ /'di ni/ thur ma yin te/ mun dza las thur ma phyung ba yin no/ /zhes shes pa de bzhin du/ de lus de las yid bskyod nas lus gzhan yid las byung ba'i gzugs
164a7('dul ba): dbang po ma tshang ba dang / dman pa ma yin pa mngon par sprul par byed do/ /ma sdug /dper na/ mi zhig gis za ma tog nas sprul phyung ba na/ de skyes bu mig dang ldan pas mthong na/ 'di ni/
164b1('dul ba): za ma tog yin no/ /'di ni/ sprul yin te/ za ma tog nas sprul phyung ba yin no/ /zhes shes pa de bzhin du/ de lus de las yid bskyod nas lus gzhan yid las byung ba'i gzugs dbang po
164b2('dul ba): ma tshang ba dang / dman pa ma yin pa mngon par sprul par byed do/ /ma sdug /dper na/ mi zhig gis ral gri shubs nas phyung ba na/ de skyes bu mig dang ldan pas mthong na/ 'di ni/ shubs
164b3('dul ba): yin no/ /'di ni/ ral gri yin te/ ral gri shubs nas phyung ba yin no/ /zhes shes pa de bzhin du/ de lus de las yid bskyod nas lus gzhan yid las byung ba'i gzugs dbang po ma tshang
164b4('dul ba): ba dang / dman pa ma yin pa mngon par sprul par byed do/ /de de ltar mnyam par gzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang /
164b5('dul ba): bral ba/ drang por gyur pa/ las su rung ba/ gnas pa mi g.yo ba thob pa/ rdzu 'phrul gyi yul shes pa mngon sum du bya ba'i mngon par shes pa la sems mngon par gtod par byed de/ de rdzu 'phrul
164b6('dul ba): gyi yul rnam pa du ma nyams su myong bar byed de/ 'di lta ste/ gcig tu gyur nas mang por gyur pa dang / mang por gyur nas gcig tu gyur pa dang / snang bar gyur cing mi snang ba'i ye shes mthong
164b7('dul ba): ba nyams su myong bar byed cing / rtsig pa la yang thad kar 'gro/ ri la yang thad kar 'gro/ ra ba la yang thad kar 'gro'o/ /lus kyis thogs pa med par 'gro ba ni/ dper na/ nam mkha' la
165a1('dul ba): bya ba bzhin no/ /sa la yang steng du 'gro ba dang / bye'u zul byed de/ dper na/ chu la bya ba bzhin no/ /chu la yang rgyun phyogs las ldog par 'gro ste/ dper na/ sa
165a2('dul ba): la bya ba bzhin no/ /nam mkha' la yang skyil mo krung gis 'gro ste/ dper na/ 'dab chags bya bzhin no/ /nyi ma dang zla ba/ 'di ltar rdzu 'phrul che zhing / 'di ltar mthu che ba 'di gnyis la lag
165a3('dul ba): pas 'dzin cing nyug par byed cing / tshangs pa'i 'jig rten gyi bar du lus kyis dbang sgyur ro/ /dper na/ gser mgar ram/ gser mgar gyi slob ma mkhas pa zhig gis gser shin tu
165a4('dul ba): las su rung bar byas par rig nas rdung du bya ba'i rnam pa phur bu'am/ mgul rgyan nam/ lag rgyan nam/ rkang rgyan nam/ gsor gdub rgya'am/ gser gyi phreng ba gang dang gang byed
165a5('dul ba): 'dod pa de/ myur bar byed pa de bzhin du/ de 'di ltar/ mnyam par bzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang
165a6('dul ba): por gyur pa/ las su rung ba/ gnas pa mi g.yo ba thob pa/ rdzu 'phrul gyi yul shes pa mngon sum du bya ba'i mngon par shes pa la sems mngon du gtod par byed de/ 'di lta ste/ gcig
165a7('dul ba): tu gyur nas mang por gyur pa dang zhes bya ba nas tshangs pa'i 'jig rten gyi bar du lus kyis dbang sgyur ro/ /zhes bya ba'i bar gong ma bzhin du'o/ /dper na/ rdza mkhan nam/ rdza mkhan gyi slob
165b1('dul ba): ma mkhas pa zhig gis 'jim pa'i gong bu shin tu las su rung bar byas par rig nas snod spyad kyi rnam grangs gang sgrub par 'dod pa de kho na myur ba myur bar sgrub pa de bzhin du/ de 'di ltar/
165b2('dul ba): mnyam par bzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba zhes bya ba nas tshangs pa'i 'jig rten gyi bar du lus kyis dbang sgyur ro/ /
165b3('dul ba): zhes bya ba'i bar gong ma bzhin du'o/ /dper na/ ba so mkhan nam/ ba so mkhan gyi slob ma mkhas pa zhig gis ba so shin tu las su rung par byas bar rig nas gzugs kyi rnam grangs gang dang gang sgrub
165b4('dul ba): par 'dod pa de kho na myur ba myur bar sgrub pa de bzhin du/ de 'di ltar/ mnyam par bzhag pa'i sems yongs su dag pa/ rnam par byang ba zhes bya ba nas tshangs pa'i 'jig rten gyi bar du lus kyis dbang
165b5('dul ba): sgyur ro/ /zhes bya ba'i bar gong ma bzhin du'o/ /de 'di ltar/ mnyam par gzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang por
165b6('dul ba): gyur pa/ las su rung ba la gnas pa mi g.yo ba thob pa/ lha'i rna ba shes pa'i mngon par shes pa mngon sum du bya ba la sems mngon du gtod par byed de/ de lha'i rna ba rnam par dag pa mi'i las 'das
165b7('dul ba): pas mi rnams kyi'am/ mi ma yin pa rnams kyi'am/ gang dag ring po'am/ gang dag nye ba'i sgra gnyi ga thos par byed do/ /dper na/ mi dung 'bud pa zhig ri brag chen po'i khar 'dzeg nas mtshan mo
166a1('dul ba): nam phyed kyi dus su dung bus na/ de'i sgra des sa'i phyogs thogs pa med par khyab par 'gyur ba de bzhin du/ de 'di ltar/ mnyam par bzhag pa'i sems yongs su
166a2('dul ba): dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang por gyur pa/ las su rung ba la gnas pa mi g.yo ba thob pa/ lha'i rna ba shes pa mngon sum du bya ba'i mngon par
166a3('dul ba): shes pa la sems mngon du gtod par byed de/ de lha'i rna ba rnam par dag pa mi'i las 'das pas mi rnams kyi'am/ mi ma yin pa rnams kyi'am/ gang dag ring po'am/ gang dag nye ba'i sgra gnyi ga
166a4('dul ba): thos par byed do/ /de 'di ltar/ mnyam par bzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang por gyur pa/ las su rung ba la
166a5('dul ba): gnas pa mi g.yo ba thob pa/ sems kyi rnam grangs shes pa mngon sum du bya ba'i mngon par shes pa la sems mngon par gtod par byed de/ des sems can gzhan rnams kyi dang / gang zag gzhan
166a6('dul ba): rnams kyi rnam par rtog pa dang / rnam par dpyod pa'i yid/ yid kyis ji lta ba bzhin du rab tu shes te/ 'dod chags dang bcas pa'i sems la 'dod chags dang bcas pa'i sems yin no/ /
166a7('dul ba): zhes yang dag pa ji lta ba bzhin du rab tu shes so/ /'dod chags dang bral ba'i sems la 'dod chags dang bral ba'i sems yin no/ /zhes yang dag pa ji lta ba bzhin du rab tu shes so/ /
166b1('dul ba): zhe sdang dang bcas pa dang / zhe sdang dang bral ba dang / gti mug dang bcas pa dang / gti mug dang bral ba dang / bsdus pa dang / rnam par g.yeng ba dang / zhum pa dang / rab tu 'dzin pa dang / chung ngu dang / chen po
166b2('dul ba): dang / rgod pa dang / rgod pa ma yin pa dang / nye bar zhi ba dang / nye bar zhi ba ma yin pa dang / mnyam par bzhag pa dang / mnyam par bzhag pa ma yin pa dang / bsgoms pa dang / bsgoms pa ma yin pa dang /
166b3('dul ba): sems rnam par grol ba dang / sems rnam par grol ba ma yin par yang dag pa ji lta ba bzhin du rab tu shes so/ /dper na/ skyes bu mig dang ldan pas me long gi dkyil 'khor yongs su dag par byas te/
166b4('dul ba): rang gi bzhin gyi mtshan ma rtog par byed pa de bzhin du/ de 'di ltar/ mnyam par bzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang por
166b5('dul ba): gyur pa/ las su rung ba la gnas pa mi g.yo ba thob pa/ sems kyi rnam grangs shes pa mngon sum du bya ba'i mngon par shes pa la sems mngon du gtod par byed de zhes bya ba nas sems shin tu rnam par
166b6('dul ba): grol ba la sems shin tu rnam par grol ba yin no/ /zhes yang dag pa ji lta ba bzhin du rab tu shes so/ /zhes bya ba'i bar gong ma bzhin te/ 'di ni/ zhabs zhes bya'o/ /rig pa gang zhe na/ de 'di ltar
166b7('dul ba): mnyam par gzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang por gyur pa/ las su rung ba la gnas pa mi g.yo ba thob pa/ sngon gyi gnas
167a1('dul ba): rjes su dran pa shes pa mngon sum du bya ba'i mngon par shes pa la sems mngon par gtod par byed de/ de sngon gyi gnas rnam pa du ma rjes su dran te/ 'di lta ste/ skye ba
167a2('dul ba): gcig dang / gnyis dang / gsum dang / bzhi dang / lnga dang / drug dang / bdun dang / brgyad dang / dgu dang / bcu dang / nyi shu dang / sum cu dang / bzhi bcu dang / lnga bcu dang / skye ba brgya dang / skye
167a3('dul ba): ba stong dang / skye ba brgya stong dang / skye ba brgya phrag du ma dang / skye ba stong phrag du ma dang / skye ba brgya stong phrag du ma dang / 'jig pa'i bskal pa dang / chags pa'i bskal pa dang / 'jig pa dang 'chags
167a4('dul ba): pa'i bskal pa dang / chags pa'i bskal pa du ma dang / 'jig pa'i bskal pa du ma dang / 'chags pa dang 'jig pa'i bskal pa du ma rjes su dran te/ gang du bdag sems can 'di dag gi nang du skyes
167a5('dul ba): pa na/ ming ni/ 'di zhes bya/ rigs ni/ 'di zhes bya/ rus ni/ 'di zhes bya/ kha zas ni/ 'di lta bu zhig za za/ bde ba dang sdug bsngal/ 'di lta bu zhig myong ngo / /tshe ring khyad ni/ 'di tsam
167a6('dul ba): zhig / yun ni/ 'di srid cig gnas gnas/ tshe ni/ 'di tsam zhig thub bo/ /de nas bdag shi 'phos nas che ge mo zhig tu skyes so/ /de nas shi 'phos nas yang ga ge mo zhig tu skyes so/ /de nas
167a7('dul ba): kyang shi 'phos nas 'dir skyes so/ /zhes rnam pa dang bcas/ yul phyogs dang bcas/ gzhi ci las gyur pa dang bcas par sngon gyi gnas rnam pa du ma rjes su dran no/ /dper na/ mi zhig grong nas
167b1('dul ba): grong du song la/ de nas kyang grong gzhan du song nas de 'di snyam du sems te/ bdag gis grong che ge mo nas ga ge mor son te/ de nas kyang grong khyer che ge mor ro/ /grong de nas ni grong 'dir 'ongs so/ /
167b2('dul ba): snyam pa de bzhin du/ de 'di ltar/ mnyam par gzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang por gyur pa/ las su rung ba la gnas
167b3('dul ba): pa mi g.yo ba thob pa/ sngon gyi gnas rjes su dran pa shes pa mngon sum du bya ba'i mngon par shes pa la sems mngon du gtod par byed de/ de sngon gyi gnas rnam pa du ma rjes su dran te/ 'di lta ste/ skye ba
167b4('dul ba): gcig dang zhes bya ba nas rnam pa dang bcas/ yul phyogs dang bcas par sngon gyi gnas rnam pa du ma rjes su dran no/ /zhes bya ba'i bar gong ma bzhin du'o// //'dul ba gzhi/ bam po
167b5('dul ba): sum cu gnyis pa/ de 'di ltar/ mnyam par gzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang por gyur pa/ las su rung ba la gnas pa
167b6('dul ba): mi g.yo ba thob pa/ 'chi 'pho dang skye ba shes pa mngon du bya ba'i mngon par shes pa la sems mngon par gtod par byed de/ de lha'i mig rnam par dag pa mi'i las 'das pas/ sems can rnams kyi 'chi
167b7('dul ba): 'pho rnams dang / skye ba rnams dang / kha dog bzang po rnams dang / kha dog ngan pa rnams dang / dman pa rnams dang / gya nom pa rnams dang / bde 'gro dang ngan 'gror 'gro ba rnams kyang mthong zhing / sems
168a1('dul ba): can las ji lta ba bzhin nye bar 'gro ba rnams yang dag pa ji lta ba bzhin rab tu shes te/ sems can 'di dag ni/ lus kyi nyes par spyod pa dang ldan/ ngag dang yid kyi
168a2('dul ba): nyes par spyod pa dang ldan/ 'phags pa rnams la skur ba 'debs pa dang / log par lta ba dang / log par lta ba'i chos kyi las blangs pa'i rgyus rgyu de dang rkyen des/ lus zhig nas shi ba'i 'og
168a3('dul ba): tu ngan song ngan 'gro log par ltung ba sems can dmyal ba rnams su skye bar 'gyur ro/ /sems can 'di dag ni/ lus kyi legs par spyod pa dang ldan/ ngag dang yid kyi legs par spyod pa dang ldan
168a4('dul ba): 'phags pa rnams la skur pa mi 'debs pa dang / yang dag par lta ba dang / yang dag par lta ba'i chos kyi las blangs pa'i rgyus rgyu de dang rkyen des/ lus zhig nas bde 'gro mtho ris kyi lha rnams su skye
168a5('dul ba): bar 'gyur ro/ /dper na/ skyes bu mig dang ldan pa zhig lam po che'i bzhi mdor 'dug nas skye bo'i tshogs chen po 'ong ba dang / 'dug pa dang / nyal ba dang / tha dad par 'gro ba rnams kyang mthong
168a6('dul ba): ba de bzhin du/ lha'i mig rnam par dag pa/ mi'i las 'das pas zhes bya ba nas lha rnams su skye bar 'gyur ro/ /zhes bya ba'i bar gong ma bzhin du'o/ /de mnyam par gzhag pa'i sems
168a7('dul ba): yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang por gyur pa/ las su rung ba la gnas pa mi g.yo ba thob pa/ zag pa zad pa shes pa mngon
168b1('dul ba): sum du bya ba'i mngon par shes pa la sems mngon du gtod par byed de/ de 'di ni/ sdug bsngal 'phags pa'i bden pa yin no/ /zhes yang dag pa ji lta ba bzhin rab tu shes so/ /'di ni/ sdug bsngal kun
168b2('dul ba): 'byung ba dang / 'di ni/ sdug bsngal 'gog pa dang / 'di ni/ sdug bsngal 'gog par 'gro ba'i lam 'phags pa'i bden pa yin no/ /zhes yang dag pa ji lta ba bzhin rab tu shes so/ /de de ltar shes
168b3('dul ba): shing de ltar mthong nas/ 'dod pa'i zag pa las sems rnam par grol ba dang / srid pa'i zag pa dang / ma rig pa'i zag pa las sems rnam par grol bar 'gyur ro/ /rnam par grol nas bdag gi skye ba
168b4('dul ba): zad do/ /tshangs par spyod pa bsten to/ /bya ba byas so/ /srid pa 'di las gzhan mi shes so/ /zhes rnam par grol ba'i ye shes nyid mthong bar 'gyur ro/ /dper na/ grong ngam/ grong rdal dang ha cang yang thag
168b5('dul ba): mi ring pa zhig na/ mtsho phran gting zab pas/ chu gsal ba/ dwags pa/ rnam par dwangs pa zhig yod la/ de la skyes bu mig dang ldan pa zhig 'gram du 'dug nas gseg ma'am/ gyo mo'am/ nya'am/ rus
168b6('dul ba): sbal lam/ nya phyis sam/ dung rnams mthong ba de bzhin du/ de 'di ltar/ mnyam par gzhag pa'i sems yongs su dag pa/ rnam par byang ba/ nyon mongs pa med pa/ nye ba'i nyon mongs pa dang bral ba/ drang
168b7('dul ba): por gyur pa/ las su rung ba la gnas pa mi g.yo ba thob pa zhes bya ba nas 'di las srid pa gzhan mi shes so/ /zhes bya ba'i bar gong ma bzhin no/ /'di ni/ rig pa zhes bya ste/ gong ma'i zhabs dang 'di
169a1('dul ba): gnyis gcig tu bsdoms pa la rig pa dang zhabs zhes bya'o/ /bram ze'i khye'u/ bla na med pa'i rig pa dang zhabs su ldan ba de/ mngon sum du ma byas pa mngon sum du
169a2('dul ba): bya ba la thabs ma yin pa bzhir rig par bya ste/ bzhi gang zhe na/ 'di la/ dge sbyong dang bram ze kha cig bla na med pa'i rig pa dang zhabs su ldan pa 'di nyid mngon par ma rtogs par grong nas dgon
169a3('dul ba): par song nas yal ga dang / lo ma'i spyil bu byas te gnas par byed de/ 'di na/ bdag cag rtsa ba dang / 'bras bus 'tsho bar bya'o/ /zhes de rnams de na rtsa ba dang 'bras bus 'tsho bar byed pa 'di ni/
169a4('dul ba): bram ze'i khye'u/ bla na med pa'i rig pa dang zhabs su ldan pa 'di mngon sum du ma byas pa mngon sum du bya ba la thabs ma yin pa dang po yin par rig par bya'o/ /bram ze'i khye'u/ ji snyam du sems/
169a5('dul ba): ngas gang bla na med pa'i rig pa dang zhabs su ldan pa de'i thabs ma yin pa dang po 'di bshad pa de la khyod slob dpon dang bcas pa snang ngam/ kye go'u ta ma/ ma lags so/ /bram ze'i khye'u/
169a6('dul ba): gzhan yang / dge sbyong ngam/ bram ze kha cig bla na med pa'i rig pa dang zhabs su ldan pa 'di nyid mngon par ma rtogs par rtsa ba dang 'bras bu'i zas de rnams spangs nas mtha' gcig tu song ste
169a7('dul ba): yal ga dang / lo ma'i spyil bu byas nas gnas par byed de/ 'dir bdag cag lo ma'i zas kyis 'tsho bar bya'o/ /zhes de rnams de na lo ma'i zas kyis 'tsho bar byed pa 'di ni/ bram ze'i khye'u/ bla
169b1('dul ba): na med pa'i rig pa dang zhabs su ldan pa de mngon sum du ma byas pa mngon sum du bya ba la thabs ma yin pa gnyis pa yin par rig par bya'o/ /bram ze'i khye'u/ gzhan yang / dge sbyong ngam/ bram ze
169b2('dul ba): kha cig bla na med pa'i rig pa dang zhabs su ldan pa 'di nyid mngon par ma rtogs par rtsa ba dang 'bras bu'i zas de dag dang lo ma'i zas de dag spangs nas mtha' gcig tu song ste yal ga dang / lo ma'i spyil
169b3('dul ba): bu byas nas gnas par byed de/ 'di ni bdag cag gsang tshig dag gzhung du bya zhing / rig byed de dag bsdeb bo/ /zhes de rnams gsang tshig dag gzhung du byed cing rig byed dag sdeb pa ste/ 'di ni/ bram
169b4('dul ba): ze'i khye'u/ bla na med pa'i rig pa dang zhabs su ldan pa de mngon sum du ma byas pa mngon sum du bya ba la thabs ma yin pa gsum pa yin par rig par bya'o/ /bram ze'i khye'u/ gzhan yang / dge sbyong
169b5('dul ba): ngam/ bram ze kha cig bla na med pa'i rig pa dang zhabs su ldan pa 'di nyid mngon par ma rtogs par rtsa ba dang 'bras bu'i zas de dag dang / lo ma'i zas de dag dang / gsang tshig gi gzhung dang / rig
169b6('dul ba): byed sdeb pa mngon par ma rtogs par dgon pa nas grong mthar gnas nas khyim sgo bzhi pa brtsigs nas gnas par byed de/ 'dir bdag cag sbyin pa dag gtang / bsod nams dag bya ste/ dge sbyong dang
169b7('dul ba): bram ze 'ongs shing lhag pa dag la ci nus ci phod kyis bsod snyoms kyis so sor bstab bo/ /snyam ste/ 'di ni/ bram ze'i khye'u/ bla na med pa'i rig pa dang zhabs su ldan pa mngon sum du ma byas pa mngon
170a1('dul ba): sum du bya ba la thabs ma yin pa bzhi pa yin par rig par bya'o/ /bram ze'i khye'u/ ji snyam du sems/ ngas bla na med pa'i rig pa dang zhabs su ldan pa mngon sum du ma byas pa
170a2('dul ba): mngon sum du bya ba la thabs ma yin pa bzhi bstan pa gang yin pa de dag la khyod slob dpon dang bcas pa snang ngam/ kye go'u ta ma/ ma lags so/ /bram ze'i khye'u/ de ltar khyod kyis re zhig de'i thabs ma
170a3('dul ba): yin pa bzhi yongs su ma rdzogs par ci'i phyir e ma'o/ /shAkya rnams ni/ da byung gi rigs yin no/ /e ma'o/ /shAkya rnams ni/ da byung gi rigs yin no/ /zhes shAkya rnams da byung yin pa'i tshig smra/ bram
170a4('dul ba): ze'i khye'u/ ji snyam du sems/ bram ze rnams kyi bram ze'i drang srong rnying pa/ gsang tshig dag byed pa/ rig byed dag 'jug par byed pa byung ba gang dag gi gsang tshig rnying pa bstod pa/ dbyangs su blang ba
170a5('dul ba): bsdebs pa la/ da dung bram ze de dag dbyangs su len cing 'chad par byed pa 'di lta ste/ brgyad pa dang / g.yon phyogs dang / g.yon phyogs lha dang / sna tshogs bshes dang / me 'bar dang / nyi ma'i
170a6('dul ba): rigs dang / b+ha ra d+h+wa dza dang / gnas 'jog dang / 'gro ba skyong gi bu dang / ngan spong ste/ de rnams 'di ltar/ grong khyer 'obs rtsad dang / tsher ma can dag brtsigs nas gnas par byed pa yang / dper
170a7('dul ba): na| da ltar khyod slob dpon dang bcas pa bzhin nam/ kye go'u ta ma/ ma lags so/ /de rnams 'di ltar/ ched kar rgyal mtshan gyi rtse mo dang / dpung gi tshogs dang / dmag gi sde bkod pa la ltad
170b1('dul ba): mo'i rnam pa du ma dag nyams su myong bar byed pa yang / dper na/ da ltar khyod slob dpon dang bcas pa bzhin nam/ kye go'u ta ma/ ma lags so/ /de rnams 'di ltar/ rta rgod ma dang ldan pa'i
170b2('dul ba): shing rta thams cad nas dkar ba'i nang du zhugs te/ gser gyi dbyug pa dang / ril ba spyi blugs thogs nas bram ze'i khye'u'i tshogs kyis yongs su bskor cing bram ze'i khye'u'i tshogs kyis mdun
170b3('dul ba): nas bltas te ljongs rgyu zhing phyir 'byung ba dang / ldog par byed pa yang / dper na/ da ltar khyod slob dpon dang bcas pa bzhin rnam/ kye go'u tam/ ma lags so/ /de rnams 'di ltar/ bkur sti
170b4('dul ba): byed pa'i bud med cod pan can dpung pa'i spu ku ba lta bu/ nu ma pho long lta bu dag las mnye ba dang / khrus dang / dril phyi bdag gir byed pa yang / dper na/ da ltar khyod slob dpon dang bcas pa bzhin
170b5('dul ba): nam/ kye go'u ta ma/ ma lags so/ /de rnams 'di ltar/ bud med gser gyi dpung rgyan can/ gser gyi mgul rgyan thogs pa/ legs par brgyan pa rnams dang lhan cig rkang pa brkyangs nas ji
170b6('dul ba): tsam nyi ma shar gyi bar du nyal bar byed pa yang / dper na/ da ltar khyod slob dpon dang bcas pa bzhin nam/ kye go'u ta ma/ ma lags so/ /bram ze'i khye'u ltos/ khyod kyis mkhan po la yang nyes
170b7('dul ba): pa yod de/ bram ze'i khye'u/ gang gi tshe bram ze pad+ma'i snying po ko sa la'i rgyal po gsal rgyal bltar song ba de'i tshe rtsig pas chod pa dang / yol bas chod pa las gzhan du ma yin par ci ste skyes bu
171a1('dul ba): mkhas pa de lta bu/ gang kho na'i kha zas g.yo g.yo ba za ba de nyid la mngon sum du 'phrad mi nus/ bram ze'i khye'u ltos/ khyod la yang nyes pa yod de/ bram ze'i khye'u/
171a2('dul ba): sngon byung ba/ ko sa la'i rgyal po gsal rgyal rang gi rgyal po'i stan la 'dug nas mi zhig la smras pa/ kwa'i nang rje/ dgos pa 'di dang 'di lta bu dag cig byos shig /de dang de dag byas nas
171a3('dul ba): 'di dang 'di lta bu dag cig dpyod cig ces smras nas/ rgyal po stan las langs te song ngo / /de nas mi des rgyal po med pa'i stan la 'dug nas mi gzhan zhig la smras pa/ kwa'i nang rje/ dgos pa
171a4('dul ba): 'di dang 'di lta bu dag byos shig / de dang de dag byas nas 'di dang 'di lta bu dag cig dpyod cig ces smras na/ bram ze'i khye'u/ 'di ji snyam du sems/ ji ga rgyal po med pa'i stan la 'dug nas
171a5('dul ba): rgyal po'i skad zlos shing rgyal po'i smra dngags su smra ba de/ rgyal po'am/ rgyal por 'os pa yin nam/ kye go'u ta ma/ ma lags so/ /bram ze'i khye'u/ de bzhin du khyod drang srong rnams kyi tshig
171a6('dul ba): zlos shing drang srong rnams kyi smra dngags su smra ba yang drang srong ngam/ drang srong du 'os pa yin nam/ kye go'u ta ma/ ma lags so/ /bram ze'i khye'u/ de lta mod kyi/ don gang gi phyir 'ongs pa'i don
171a7('dul ba): de legs par rab tu yid la zungs shig dang / de ni/ khyod la yun ring po'i don dang / phan pa dang / bde bar 'gyur ro/ /de nas bram ze'i khye'u ma sdug gis/ bcom ldan 'das kyi sku la skyes bu
171b1('dul ba): chen po'i mtshan sum cu rtsa gnyis brtags pa na/ sum cu ni/ mthong na/ gnyis po 'doms kyi sba ba sbubs su nub pa dang / ljags shin tu ring zhing srab pa la som nyi dang the tshom za nas des tshigs su
171b2('dul ba): bcad de gsol pa/ bdag gis thub pa chen po'i mtshan/ /sum cu rtsa gnyis thos pa gang / /de la go'u tam khyod kyi ni/ /sku la gnyis shig ma mthong na/ /mi mchog 'doms kyi sba ba ni/ /ci lags
171b3('dul ba): sbubs kyis khebs gyur tam/ /ljags bzang zhes ni bgyi ba yang / /ji ga thung ba ma lags grang / /'jig rten na ni rdzogs sangs rgyas/ /grags dang ldan rnams mthong dka' bas/ /zhal nas ljags
171b4('dul ba): srab brkyang mjed de/ /bdag gi som nyi bsal bar gsol/ /de nas bcom ldan 'das 'di snyam du dgongs te/ bram ze'i khye'u ma sdug 'di/ nga'i sku la skyes bu chen po'i mtshan sum cu rtsa gnyis
171b5('dul ba): rtog pa na/ sum cu ni/ mthong na/ gnyis po 'doms kyi sba ba sbubs su nub pa dang / ljags shin tu ring zhing srab pa la som nyi dang the tshom za na/ ma la ngas ji ltar bram ze'i khye'u ma sdug gis
171b6('dul ba): bdag gi 'doms kyi sba ba sbubs su nub pa dang / ljags shin tu ring zhing srab pa mthong bar 'gyur ba de lta bu'i rtags shig bya'o/ /snyam nas/ de nas bcom ldan 'das kyis de lta bu'i rtags mdzad
171b7('dul ba): nas/ bram ze'i khye'u ma sdug gis/ bcom ldan 'das kyi 'doms kyi sba ba sbubs su nub pa dang / zhal nas ljags brkyang bas zhal gyi dkyil 'khor dbu skra'i bar thams cad khebs pa mthong
172a1('dul ba): ngo| |mthong nas kyang 'di snyam du sems te/ dge sbyong go'u ta ma ni/ skyes bu chen po'i mtshan sum cu rtsa gnyis dang ldan pa yin te/ de dag dang ldan pa'i skyes bu chen po'i
172a2('dul ba): 'gro ba ni/ gnyis las gzhan du mi 'gyur te/ gal te khyim pa khyim na gnas nas 'khor los bsgyur ba'i rgyal po zhes bya ba nas 'jig rten du sgra rnam par grags par 'gyur ro/ /zhes bya ba'i bar
172a3('dul ba): gong ma bzhin du'o/ /de nas bram ze'i khye'u ma sdug bcom ldan 'das kyis gsungs pa la mngon par dga' ste rjes su yi rangs nas/ bcom ldan 'das kyis spyan snga nas song ngo / /de'i tshe bram ze
172a4('dul ba): pad+ma'i snying po khyim mchog gi mthon po zhig na shas che ba'i bram ze rgan rabs rgan rabs rnams dang lhan cig tu 'dus shing 'khod par gyur to/ /bram ze'i khye'u ma sdug kyang sdod cing 'dug
172a5('dul ba): pa las/ bram ze'i khye'u ma sdug gis bram ze pad+ma'i snying po rgyang ring po nas mthong ngo / /mthong nas kyang bram ze pad+ma'i snying po gang na ba der song ste phyin nas/ bram ze pad+ma'i snying po'i rkang pa gnyis
172a6('dul ba): la mgo bos phyag byas te/ shas che ba'i bram ze gzhan rnams la yang phyag byas nas phyogs gcig tu 'dug go /phyogs gcig tu 'dug nas bram ze'i khye'u ma sdug la bram ze pad+ma'i snying pos
172a7('dul ba): 'di skad ces smras so/ /bram ze'i khye'u/ ji ga shes ldan go'u ta ma de'i dge ba dang / grags pa dang / sgra dang / tshigs su bcad pa phyogs dang phyogs mtshams su rgya cher grags pa ji lta ba de kho
172b1('dul ba): na bzhin du yin nam/ de'i mtshan rnams grags pa yang yang dag pa yin nam/ mkhan po/ mad lags te/ shes ldan go'u ta ma de'i dge ba dang / grags pa dang / sgra dang / tshigs su bcad
172b2('dul ba): pa phyogs dang phyogs mtshams su rgya cher grags pa yang ji lta ba de kho na bzhin lags la/ de'i mtshan rnams grags pa yang yang dag pa lags so/ /bram ze'i khye'u/ khyod shes ldan go'u ta ma de
172b3('dul ba): dang lhan cig bar skabs kyi gtam dag byas sam/ mkhan po/ bgyis lags so/ /kye bram ze'i khye'u/ de'i phyir thams cad kho bo la rgyas par smros shig /de nas bram ze'i khye'u ma sdug des bcom
172b4('dul ba): ldan 'das dang lhan cig bar skabs kyi gtam ci smras pa de thams cad bram ze pad+ma'i snying po la rgyas par smras so/ /de skad smras pa dang / bram ze pad+ma'i snying po khros/ rngams/ 'khrugs shing yid la
172b5('dul ba): ma bab par gyur nas mchil lham dang bcas pa'i rdog pas bram ze'i khye'u ma sdug gi mgo la bsnun nas 'di skad ces kyang smras so/ /e ma'o/ /pho nya byed pa/ e ma'o/ /'phrin pa byed pa/ pho nya
172b6('dul ba): byed pa 'di 'dra ba dad 'phrin pa byed pa 'di 'dra bas ni/ bdag ngan song du yang lhung bar 'gyur te/ bram ze'i khye'u/ khyod kyis shes ldan go'u ta ma de la ji lta ji ltar khyad du bsad cing khyad du bsad de
172b7('dul ba): bzlog par sems la de lta de ltar shes ldan go'u ta ma des kho bo yang de dang de'i khong du brtsi bar dgongs so/ /shes ldan dag /deng kho na kho bo shes ldan go'u ta ma de la blta ba dang bsnyen bkur bya ba'i
173a1('dul ba): phyir 'gror dgongs thag pas ma nus par zad de/ 'on kyang sang shes ldan go'u ta ma de la blta ba dang bsnyen bkur bya ba'i phyir 'gro'o/ /de nas bram ze pad+ma'i snying
173a2('dul ba): pos de nyid kyi nub mo nas gtsang zhing bsod pa'i bza' ba dang bca' ba dag bsngogs nas nang par sngar langs te/ gtsang zhing bsod pa'i bza' ba dang bca' ba de dag gis shing rta bkang ste khyer
173a3('dul ba): nas bcom ldan 'das gang na ba der song ste phyin pa dang / bcom ldan 'das dang lhan cig mngon du yang dag par dga' bar 'gyur ba dang / yang dag par mgu bar 'gyur ba'i gtam rnam pa sna
173a4('dul ba): tshogs byas te phyogs gcig tu 'dug go / phyogs gcig tu 'dug nas bcom ldan 'das la 'di skad ces gsol to/ /shes ldan go'u ta ma/ bdag gis gtsang zhing bsod pa'i bza' ba dang
173a5('dul ba): bca' bas shing rta bkang ste 'tshal te mchis pa 'di/ shes ldan go'u ta mas thugs brtse ba nye bar bzung ste bzhes su gsol/ de'i tshe tshe dang ldan pa kun dga' bo bcom ldan 'das kyis snam
173a6('dul ba): logs na bsil yab thogs nas bcom ldan 'das la g.yob cing 'dug go / de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ song la 'dod pa
173a7('dul ba): mthun pa na dge slong ji snyed cig nye bar brten cing gnas pa de dag thams cad rim gro'i gnas su sdus shig / btsun pa/ bka' bzhin 'tshal zhes tshe dang ldan pa kun dga' bos bcom ldan
173b1('dul ba): 'das kyi ltar mnyan nas 'dod pa mthun pa na dge slong ji snyed cig nye bar brten cing gnas pa de dag thams cad rim gro'i gnas su bsdus nas bcom ldan 'das gang na ba der song ste phyin pa dang / bcom
173b2('dul ba): ldan 'das kyi zhabs gnyis la mgo bos phyag byas te phyogs gcig tu 'dug go / phyogs gcig tu 'dug nas/ tshe dang ldan pa kun dga' bos bcom ldan 'das la 'di skad ces gsol to/ /btsun
173b3('dul ba): pa| 'dod pa mthun pa na dge slong ji snyed cig nye bar brten cing mchis pa de dag thams cad rim gro'i gnas su 'dus shing mchis lags te/ bcom ldan 'das de de'i dus la bab par dgongs su
173b4('dul ba): gsol/ de nas bcom ldan 'das rim gro'i gnas gang na ba der gshegs te byon nas dge slong gi dge 'dun gyi gung la gdan bshams pa nyid la bzhugs so/ /de nas bram ze pad+ma'i snying pos sangs
173b5('dul ba): rgyas la sogs pa dge slong gi dge 'dun bde bar bzhugs zin par rig nas gtsang zhing bsod pa'i bza' ba dang / bca' ba dag rang gi lag nas stob cing tshim par byed de/ rnam pa du mar gtsang zhing
173b6('dul ba): bsod pa'i bza' ba dang / bca' bdag rang gi lag nas bstabs shing tshim par byas so/ /bcom ldan 'das kyis gsol zin nas phyag bcabs te lhung bzed gyu bar rig nas stan ches dma' ba zhig
173b7('dul ba): blangs te/ bcom ldan 'das kyi spyan snga na chos mnyan pa'i phyir 'dug go /de nas bcom ldan 'das kyis bram ze'i pad+ma'i snying po'i sbyin pa de la rjes su yi rang ba 'dis rjes su yi rang bar mdzad de/ sbyin
174a1('dul ba): sreg mchod sbyin rnams kyi mchog / sdeb sbyor mchog ni nyi ma'i lha/ /mi yi mchog ni rgyal po ste/ /rgya mtsho chu bo rnams kyi mchog /zla ba rgyu skar rnams kyi gtso/ /nyi ma
174a2('dul ba): snang byed rnams kyi gtso/ /steng dang 'og dang thad kar yang / /'gro ba'i 'gro ba ji snyed pa/ /lha dang bcas pa'i 'jig rten na/ /smra ba'i mchog ni rdzogs sangs rgyas/ /de'i tshe bram ze pad+ma'i snying po'i
174a3('dul ba): yon bsngo ba mdzad pa na rgan zhugs shig til gyi mar khu za bar byed do/ /bram ze pad+ma'i snying pos yon bsngo ba mdzad pa na rgan zhugs til gyi mar khu za ba de mthong ngo / /mthong nas kyang bcom ldan
174a4('dul ba): 'das la 'di skad ces gsol to/ /ci lags/ nyan thos thams cad shes ldan go'u ta ma'i thugs mnyes par bgyis pa lags sam/ bram ze/ 'di la nges pa med de/ kha cig ni/ mnyes
174a5('dul ba): par byed/ kha cig ni/ mnyes par mi byed do/ /kye go'u ta ma/ 'di ltar/ kha cig ni/ chos 'tshal/ kha cig ni/ til gyi mar khu 'tshal ba gda' lags so/ /kye go'u ta ma/ bdag gis slob
174a6('dul ba): ma bram ze'i khye'u ma sdug mchis lags sam/ bram ze/ 'ongs so/ /shes ldan go'u ta ma/ de dang lhan cig tu bka' mchid dag bgyis lags sam/ bram ze/ byas so/ /go'u ta ma/ de'i
174a7('dul ba): slad du de dang lhan cig bka' mchid ji snyed cig gleng pa de thams cad bdag la rgyas par bka' stsal du gsol/ de nas bcom ldan 'das kyis bram ze'i khye'u ma sdug dang lhan cig gtam ji snyed
174b1('dul ba): gleng pa de thams cad bram ze pad+ma'i snying po la bka' stsal to/ /de nas bram ze pad+ma'i snying pos bcom ldan 'das la 'di skad ces gsol to/ /kye go'u ta ma/ bram ze'i khye'u ma sdug ni/ bus pa'i
174b2('dul ba): rang bzhin ma 'tshal ba lags so/ /kye go'u ta ma/ khyod kyis bram ze'i khye'u ma sdug la bzod par mdzod cig /bram ze/ bzod do/ /shes ldan go'u ta ma/ gang gi tshe bdag shing rta'i nang du zhugs
174b3('dul ba): pa'am/ srab skyogs 'dzin pa'am/ lcag bsgreng ba'am/ skad chen por mchi ba gzigs pa de'i tshe/ nga la bram ze pad+ma'i snying po phyag 'tshal nas gnod pa chung ngam/ nyam nga ba nyung ngam/ 'tsho'am/
174b4('dul ba): bskyod pa yang ngam/ stobs dang bde ba la reg par spyod dam zhes snyun gsol lo/ /zhes de ltar thugs su chud par mdzad du gsol/ kye shes ldan go'u ta ma/ gang gi tshe bdag srang gi dbus nas
174b5('dul ba): mchis pa'am/ mchil lham phud pa'am/ shul gzur ba'am/ sug pa brkyang pa gzigs pa de'i tshe/ shes ldan go'u ta ma bdag phyag 'tshal bar gzung du gsol zhes bya ba nas reg par spyod
174b6('dul ba): dam zhes bya'i bar gong ma bzhin du'o/ /kye shes ldan go'u ta ma/ gang gi tshe bdag 'khor gyi nang na mchis pa'am/ rang pa'am/ stan nam/ gtsug tor la nom pa gzigs pa de'i tshe/ shes ldan
174b7('dul ba): go'u ta mas bdag phyag 'tshal bar gzung du gsol zhes bya ba nas reg par spyod dam zhes bya ba'i bar gong ma bzhin du'o/ /kye go'u ta ma/ de ci'i slad du zhe na/ bram ze rnams ni/ grags pas
175a1('dul ba): longs spyod 'thob lags te/ de dag ni/ grags pa kho nas longs spyad 'tshal lo/ /de nas bcom ldan 'das 'di snyam du dgongs te/ kye ma'o/ /bram ze pad+ma'i snying
175a2('dul ba): po 'di ni/ nga rgyal shin tu che ba zhig pas/ ma la ngas 'di'i nga rgyal spang ba'i phyir chos bshad do/ /snyam du dgongs nas/ de nas bcom ldan 'das kyis bram ze pad+ma'i snying po la chos dang ldan
175a3('dul ba): pa'i gtam gyis yang dag par ston par mdzad/ yang dag par gzengs bstod par mdzad/ yang dag par 'dzin tu 'jug par mdzad/ yang dag par rab tu dga' bar mdzad de/ sangs rgyas
175a4('dul ba): bcom ldan 'das rnams kyis chos dang ldan pa'i gtam dus dang por bya ba gang yin pa/ 'di lta ste/ sbyin pa'i gtam dang / tshul khrims kyi gtam dang / mtho ris kyi gtam dang / 'dod pa
175a5('dul ba): rnams kyi mnog dang / nyes dmigs dang / kun nas nyon mongs pa dang / rnam par byang ba dang / nges par 'byung ba dang / rab tu dben pa'i phan yon dang / rnam par byang ba'i phyogs kyi
175a6('dul ba): chos rnams rgya cher yang dag par rab tu ston par mdzad do/ /bcom ldan 'das kyis gang gi tshe de snying dga' ba dang / dge ba'i sems dang / mgu ba'i sems dang / sgrib pa dang bral ba'i
175a7('dul ba): sems dang / snod du rung ba dang / mthu dang ldan pa dang / yang dag phul gyi chos kun shes par nus par gzigs pa de'i tshe/ sangs rgyas bcom ldan 'das rnams kyi chos bshad pa yang dag
175b1('dul ba): phul gang yin pa/ 'di lta ste/ 'phags pa'i bden pa bzhi po sdug bsngal dang / kun 'byung dang / 'gog pa dang / lam rnams rgyas par rab tu bstan te/ dper na/ gos dkar po nag nog med cing
175b2('dul ba): gtsang ma/ kha bsgyur bar 'os pa tshon rtsi'i nang du legs par tshon rtsi 'dzin du btub pa de bzhin du/ bram ze pad+ma'i snying po bstan de nyid la 'dug bzhin du 'phags pa'i bden pa bzhi po 'di lta ste/
175b3('dul ba): sdug bsngal dang / kun 'byung dang / 'gog pa dang / lam mngon par rtogs so/ /de nas bram ze pad+ma'i snying pos chos mthong ba dang / chos thob pa dang / chos rig pa dang / chos kyi gting sleb pa
175b4('dul ba): dang / som nyi las brgal ba dang / the tshom las brgal ba dang / gzhan gyi dring mi 'jog pa dang / gzhan gyis mi bkri ba dang / ston pa'i bstan pa la chos rnams la mi 'jigs pa thob nas
175b5('dul ba): stan las langs te/ bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/ /btsun pa/ bdag
175b6('dul ba): ni| 'phags so/ /mngon par 'phags so/ /bcom ldan 'das dang / chos dang / dge 'dun la bdag skyabs su mchi lags kyi/ bdag dge bsnyen du gzung du gsol/ deng slan chad ji snyed
175b7('dul ba): 'tsho'i bar du srog dang yang bsngos te skyabs su mchi bar mngon par dad lags so/ /de nas bram ze pad+ma'i snying po bcom ldan 'das kyis gsungs pa la mngon par dga' nas rjes su yi rang ste
176a1('dul ba): bcom ldan 'das kyi zhabs gnyis la mgo bos phyag byas nas stan las langs te song ngo / /de nas bcom ldan 'das kyis dge slong rnams la bka' stsal pa/
176a2('dul ba): dge slong dag /skabs su bab par bram ze pad+ma'i snying po 'phya bar byed kyi/ de lta bas na yon bsngo ba byed pa na/ dge slong gis bza' bar mi bya'o/ /za na/ 'gal tshabs can du 'gyur ro/ /
176a3('dul ba): bcom ldan 'das lo ma bdun par byon nas lo ma bdun par sangs rgyas bzhi rnams kyi gdan zhes bya ba gong ma bzhin du rgyas par sbyar ro/ /bcom ldan 'das ko sa la'i ljongs rgyu zhing gshegs pa
176a4('dul ba): na 'char kar byon nas 'char ka na gnas tsher ma can gyi nags na bzhugs so/ /ko sa la'i rgyal po gsal rgyal gyis dge sbyong go'u ta ma ko sa la'i ljongs rgyu zhing gshegs pa na 'char kar
176a5('dul ba): byon nas 'char ka na gnas tsher ma can gyi nags na bzhugs so/ /zhes thos so/ /thos nas kyang mi zhig la bsgo ba/ kwa'i nang rje/ tshur khyod dge sbyong go'u ta ma gang na ba der song la nga'i tshig
176a6('dul ba): 'di dag gis dge sbyong go'u ta ma'i zhabs gnyis la mgo bos phyag byos la gnod pa chung ngam/ nyam nga ba nyung ngam/ 'tsho'am/ bskyod pa yang ngam/ stobs dang bde ba la reg par spyod dam/
176a7('dul ba): zhes snyun gsol la/ 'di skad du/ kye shes ldan go'u ta ma/ ko sa la'i rgyal po gsal rgyal sang bcom ldan 'das la blta bar mchi 'tshal na/ shes ldan go'u ta mas 'di ltar snga
176b1('dul ba): nas thugs su chud par mdzad du gsol/ zhes kyang gsol cig /lha/ bka' bzhin 'tshal zhes mi des ko sa la'i rgyal po gsal rgyal gyi ltar mnyan nas bcom ldan 'das gang na ba der song ste
176b2('dul ba): phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug nas mi des bcom ldan 'das la 'di skad ces gsol to/ /shes ldan
176b3('dul ba): go'u ta ma'i zhabs gnyis la ko sa la'i rgyal po gsal rgyal mgo bos phyag 'tshal nas gnod pa chung ngam/ nyam nga ba nyung ngam/ 'tsho'am/ bskyod pa yang ngam/ stobs dang bde ba la reg par
176b4('dul ba): spyod dam zhes snyun gsol lags so/ /kye/ skyes bu khyod dang ko sa la'i rgyal po gsal rgyal bde bar gyur cig /kye/ shes ldan go'u ta ma/ ko sa la'i rgyal po gsal rgyal sang bcom ldan 'das
176b5('dul ba): la blta ba'i phyir mchi bar 'tshal na/ shes ldan go'u ta mas 'di ltar snga nas thugs su chud par mdzad du gsol/ kye nang rje/ nga nyid ko sa la'i rgyal po gsal rgyal gyis dus la bab par shes
176b6('dul ba): par gyis shig / de nas mi de bcom ldan 'das kyis gsungs pa la mngon par dga' nas yi rang ste/ bcom ldan 'das kyi spyan snga nas song ngo / /de nas bcom ldan 'das kyis mi de song nas ring po ma
176b7('dul ba): lon par tshe dang ldan pa kun dga' bo la 'di skad ces bka' stsal to/ /kun dga' bo/ khyod song la gtsug lag khang yangs pa zhig tu stan mang du shoms shig /nga 'dug la deng nyid nas ko sa
177a1('dul ba): la'i rgyal po gsal rgyal dang 'du bar bya'o/ /btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas gtsug
177a2('dul ba): lag khang yangs pa zhig tu stan mang du bshams nas bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag byas te phyogs gcig tu
177a3('dul ba): 'dug go / phyogs gcig tu 'dug nas tshe dang ldan pa kun dga' bos bcom ldan 'das la 'di skad ces gsol to/ /btsun pa/ gtsug lag khang yangs pa zhig tu gdan mang du bshams
177a4('dul ba): lags te/ bcom ldan 'das da de'i dus la bab par dgongs su gsol/ de nas bcom ldan 'das gtsug lag khang yangs pa gang na ba der gshegs te byon nas gdan bshams pa
177a5('dul ba): nyid la bzhugs so/ /de nas ko sa la'i rgyal po gsal rgyal la mi des rig par byas te/ song nas ring po ma lon par mi gzhan zhig la smras pa/ kwa'i nang rje/ tshur shog /khyod kyis bzhon
177a6('dul ba): pa bzang po myur du gtod cig / de la kho bo zhon la de ring kho na dge sbyong go'u ta ma la blta ba'i phyir 'gro'o/ /lha/ bka' bzhin 'tshal zhes mi des ko sa la'i rgyal po gsal rgyal gyi
177a7('dul ba): ltar mnyan te/ bzhon pa bzang po gtad nas ko sa la'i rgyal po gsal rgyal gang na ba der song ste phyin pa dang ko sa la'i rgyal po gsal rgyal la 'di skad ces smras so/ /lha/ bcibs pa
177b1('dul ba): bzang po gtad lags te/ lha/ da de'i dus la bab par dgongs su gsol/ de'i tshe sring mo mdzes ldan dang nyi ldan gnyis rgyal po gsal rgyal gyi bkad sar 'ongs par gyur te/ sring mo mdzes ldan
177b2('dul ba): dang nyi ldan gnyis kyis lha deng nyid bcom ldan 'das la blta ba'i phyir bzhud do/ /zhes thos so/ /thos nas kyang ko sa la'i rgyal po gsal rgyal la 'di skad ces smras so/ /lha/ gal te deng nyid
177b3('dul ba): bcom ldan 'das gzigs pa'i phyir gshegs na/ lha/ 'di ltar/ bdag cag gi tshig gis bcom ldan 'das kyi zhabs gnyis la dbus phyag mdzod la/ gnod pa chung ngam/ nyam nga ba nyung
177b4('dul ba): ngam| 'tsho'am/ bskyod pa yang ngam/ stobs dang bde ba la reg pa spyod dam zhes snyun gsol par gsol/ de bzhin du bya'o/ /zhes ko sa la'i rgyal po gsal rgyal gyis mnyan nas/ de nas ko sa
177b5('dul ba): la'i rgyal po gsal rgyal bzhon pa bzang po la zhon te 'char ka nas byung nas bcom ldan 'das la blta ba dang / bcom ldan 'das la bsnyen bkur bya ba'i phyir bcom ldan 'das kyi spyan sngar
177b6('dul ba): song ste/ des ji tsam gzhon pa'i sa'i bar du bzhon pas song nas/ bzhon pa las babs te rkang pa kho nas kun dga' ra bar zhugs so/ /de nas ko sa la'i rgyal po gsal rgyal bcom ldan 'das
177b7('dul ba): gang na ba der song ste phyin nas bcom ldan 'das kyi zhabs gnyis la mgo bos phyag byas te phyogs gcig tu 'dug go/ phyogs gcig tu 'dug nas ko sa la'i rgyal po gsal rgyal gyis
178a1('dul ba): bcom ldan 'das la 'di skad ces gsol to/ /go'u ta ma/ sring mo mdzes ldan dang nyi ldan gnyis bcom ldan 'das go'u ta ma'i zhabs gnyis la mgo bos phyag
178a2('dul ba): 'tshal te/ gnod pa chung ngam/ nyam nga ba nyung ngam/ 'tsho'am/ bskyod pa yang ngam/ stobs dang bde ba la reg par spyod dam zhes snyun gsol lags so/ /sring mo mdzes ldan dang nyi ldan gnyis
178a3('dul ba): kyis pho nya gzhan ma rnyed dam/ ci na/ rgyal po chen po nyid las gzhan ma yin/ kye go'u ta ma/ sring mo mdzes ldan dang nyi ldan gnyis bdag gi bkad sar mchis pa na/ deng nyid lha bcom ldan
178a4('dul ba): 'das la blta ba'i phyir mchi 'tshal lo/ /zhes thos so/ /thos nas kyang bdag la 'di skad ces mchi ste/ lha/ gal te deng nyid bcom ldan 'das gzigs pa'i phyir bzhud par bzhed na/ bdag cag
178a5('dul ba): gi tshig gis bcom ldan 'das kyi zhabs gnyis la dbus phyag mdzod la zhes bya ba nas reg par spyod dam zhes bya ba'i bar gong ma bzhin du'o/ /rgyal po chen po khyod dang sring mo mdzes ldan dang
178a6('dul ba): nyi ldan gnyis bde bar gyur cig / re zhig gal te zhu pa lung bstan pa'i slad du skabs phye na/ shes ldan go'u ta ma la bdag phyogs gzhan 'ga' zhig zhu lags so/ /rgyal po chen po/ ci dang ci
178a7('dul ba): 'dod pa zhus shig / kye go'u ta ma/ bdag gis khyod 'di skad ces/ dge sbyong ngam/ bram ze gzhan gyis thams cad shes pa'am/ mthong ba gang yin pa de ni/ gnas ma yin zhing go skabs med
178b1('dul ba): de| gnas med do/ /zhes gsung ngo / /zhes thos na/ go'u ta ma khyod kyis de skad du bka' stsal bar dgongs lags sam/ rgyal po chen po/ de skad du smras par mi dran no/ /de'i tshe sde dpon 'phags
178b2('dul ba): skyes bo zhes bya ba 'khor de nyid du 'dus shing 'dug par gyur to/ /de nas ko sa la'i rgyal po gsal rgyal gyis/ sde dpon 'phags skyes po la 'di skad ces smras so/ /sde dpon/ nyi ma snga ma dang / tshes
178b3('dul ba): snga ma'i nyi ma dag la rgyal po'i pho brang du rgyal po dang / blon po dang / rgyal po'i 'khor rnams 'dus te 'khod pa na/ gtam de lta bu sus gleng pa dran nam/ lha/ dran te/ 'di lta ste/ bkra shis ldan
178b4('dul ba): gyi bu bram ze'i khye'u yang dag rgyal ba lags so/ /de nas ko sa la'i rgyal po gsal rgyal gyis mi zhig la smras pa/ kwa'i nang rje/ tshur khyod bkra shis ldan gyi bu bram ze'i khye'u yang dag rgyal ba
178b5('dul ba): gang na ba der song la phyin nas bkra shis ldan gyi bu bram ze'i khye'u yang dag rgyal ba la 'di skad ces/ ko sa la'i rgyal po gsal rgyal khyod 'bod do/ /zhes smros shig/ lha/ bka' bzhin 'tshal
178b6('dul ba): zhes mi des ko sa la'i rgyal po gsal rgyal gyi ltar mnyan nas bkra shis ldan gyi bram ze'i khye'u yang dag rgyal ba gang na ba der song ste phyin nas/ bkra shis ldan gyi bu bram ze'i khye'u yang
178b7('dul ba): dag rgyal ba la 'di skad ces smras so/ /ko sa la'i rgyal po gsal rgyal khyod 'bod do/ /de nas ko sa la'i rgyal po gsal rgyal gyis mi de song nas ring po ma lon par rig nas bcom ldan 'das la
179a1('dul ba): 'di skad ces gsol to/ /kye go'u ta ma/ 'di la kha cig don dang tshig ngan par bzung ba 'dzin pa lta mchis lags sam/ rgyal po chen po/ yod de/ don de bzhin
179a2('dul ba): kho na yin pa las de gzhan kho na la gzhan dag la smra'o/ /shes ldan go'u ta mas ji lta bu zhig tu bka' stsal par dgongs lags/ rgyal po chen po/ ngas ni/ 'di skad du dge sbyong ngam/ bram
179a3('dul ba): ze gzhan gyis thams cad shes pa'am/ mthong ba gang yin pa de ni/ gnas ma yin zhing go skabs med de/ gnas med do/ /zhes bka' stsal par dran no/ /shes ldan go'u ta ma de skad du
179a4('dul ba): gsungs pa ni/ rigs pa'i tshul lags so/ /shes ldan go'u ta mas de skad du gsungs pa ni/ shin tu rigs pa'i tshul lags so/ /re zhig gal te zhu ba lung bstan pa'i slad du skabs phye na/
179a5('dul ba): shes ldan go'u ta ma la bdag zhu ba gzhan yang phyogs 'ga' zhig zhu lags so/ /rgyal po chen po/ ci dang ci 'dod pa zhus shig /kye go'u ta ma/ rigs ni/ bzhi po 'di dag ste/ bram ze dang / rgyal
179a6('dul ba): rigs dang / rje'u rigs dang / dmangs rigs lags na/ de dag la khyad par ram/ bsam pa'am/ tha dad du bgyi ba cung zad mchis sam/ rgyal po chen po/ yod de/ de la bram ze'i rigs
179a7('dul ba): gang dag yin pa dang / rgyal rigs gang dag yin pa de dag ni/ 'jig rten gyis mthon por bkur ba yin no/ /rje'u rigs gang dag yin pa dang / dmangs rigs gang dag yin pa de dag ni/
179b1('dul ba): 'jig rten gyis dma' bar brtsi ba yin no/ /shes ldan go'u ta ma la bdag cag mthong ba'i chos kyi don las brtsams te zhu ba ni/ mi zhu lags so/ /'on kyang tshe slad ma'i don las brtsams te/
179b2('dul ba): zhu ba zhu lags so/ /kye go'u ta ma/ rigs ni/ bzhi po 'di dag ste/ bram ze dang / rgyal rigs dang / rje'u rigs dang / dmangs rigs lags na/ de dag la khyad par ram/ bsam pa'am/ tha
179b3('dul ba): dad du bgyi ba 'ga' mchis sam/ rgyal po chen po/ rigs ni/ bzhi po 'di dag ste/ rgyal rigs dang / bram ze dang / rje'u rigs dang / dmangs rigs yin la/ de dag gis de bzhin gshegs
179b4('dul ba): pa'am/ de bzhin gshegs pa'i nyan thos gdams ngag sbyin pa dang / rjes su ston pa dang / chos ston pa rnyed na/ de dag la 'di lta ste/ ma 'ongs pa tshe phyi ma la khyad par ram/ bsam pa'am/ tha dad
179b5('dul ba): du bya ba 'ga' yod dam/ kye go'u ta ma/ rigs ni/ bzhi po 'di dag ste/ rgyal rigs dang / bram ze dang / rje'u rigs dang / dmangs rigs lags la/ de dag gis de bzhin gshegs pa'am/
179b6('dul ba): de bzhin gshegs pa'i nyan thos gdams ngag stsol ba'am/ rjes su ston pa'am/ chos ston pa rnyed na/ de dag la 'di lta ste/ spangs pa la khyad par ram/ bsam pa'am/ thad du bgyi ba 'ga'
179b7('dul ba): mchis sam/ rgyal po chen po/ rigs ni/ bzhi po 'di dag ste/ rgyal rigs dang / bram ze dang / rje'u rigs dang / dmangs rigs yin la/ de dag gis/ de bzhin gshegs pa'am/ de
180a1('dul ba): bzhin gshegs pa'i nyan thos gdams ngag sbyin pa'am/ rjes su ston pa'am/ chos ston pa rnyed na/ de dag la 'di lta ste/ spangs pa la khyad par ram/ bsam
180a2('dul ba): pa'am/ tha dad du bya ba 'ga' yod dam/ de'i phyir rgyal po chen po khyod nyid la dri'i/ khyod kyis ji ltar bzod pa de bzhin du lan thob cig /rgyal po chen po/ /dper na/ 'di la 'dul ba bzhi
180a3('dul ba): po| glang po che 'dul ba'am/ rta 'dul ba'am/ glang 'dul ba'am/ skyes pa 'dul ba zhig yod la/ de las 'dul ba gnyis ni/ ma dul ba/ rnam par ma dul bar gyur la/ gnyis ni/
180a4('dul ba): shin tu dul pa/ shin tu rnam par dul bar gyur na/ rgyal po chen po ji snyam du sems/ 'dul ba gnyis po ma dul ba/ rnam par ma dul ba dag cig /re zhig ma dul ba bzhin dul ba'i
180a5('dul ba): sar 'gro ba'am/ rnam par ma dul ba bzhin rnam par dul ba'i cha sta len par 'gyur ram/ kye go'u ta ma/ ma lags so/ /gang yang 'dul ba gnyis po/ shin tu dul ba dang / shin
180a6('dul ba): tu rnam par dul ba de dag / shin tu dul bas dul ba'i gnas su 'gro ba'am/ shin tu rnam par dul bas dul ba'i cha sta len par 'gyur ram/ kye go'u ta ma/ de ltar lags so/ /rgyal
180a7('dul ba): po chen po/ de bzhin du sa gang zhig dad pa can gyis thob par bya ba de ma dad pas 'thob par 'gyur ba de ni/ gnas med la/ g.yo med pa dang / skyon med pa dang / brtson 'grus brtsams pa
180b1('dul ba): dang / shes rab can gyis thob par bya ba de/ shes rab 'chal pas thob pa de ni/ gnas med kyis gang zhig dad pa can gyis thob par bya ba de/ dad pa can gyis 'thob par 'gyur ba 'di ni gnas
180b2('dul ba): yod la/ g.yo med pa dang / skyon med pa dang / brtson 'grus brtsams pa dang / shes rab can gyis 'thob par bya ba de/ shes rab can gyi 'thob par 'gyur ba'i gnas de ni/ yod do/ /kye go'u ta
180b3('dul ba): ma/ rigs ni/ bzhi po 'di dag ste/ rgyal rigs dang / bram ze dang / rje'u rigs dang / dmangs rigs lags la/ de dag gis de bzhin gshegs pa'am/ de bzhin gshegs pa'i nyan thos
180b4('dul ba): gdams ngag stsol ba'am/ rjes su ston pa'am/ chos ston pa rnyed par gyur cing / de dag gtso bo'i yan lag lnga dang ldan par gyur la/ de dag gis kyang mnyam mtshungs par spangs par gyur
180b5('dul ba): na/ de dag gi rnam par grol ba dang / rnam par grol ba la khyad par ram/ bsam pa'am/ tha dad du bya ba 'ga' mchis sam/ de'i phyir rgyal po chen po khyod nyid la dri'i/ khyod kyis ji ltar
180b6('dul ba): bzod pa de bzhin du lan thob cig / rgyal po chen po/ /dper na/ shar phyogs nas bram ze gzhon nu zhig 'ongs pa dang / de la 'ga' zhig gis 'di skad du/ gzhon nu tshur/ shing sA la
180b7('dul ba): skam po las gtsub stan byos la steng du gtsub shing bzhag ste me dbyung ba'i phyir gtsubs la phyung zhig ces smras pa dang / de shin sA la skam po las gtsub stan byas nas steng du gtsub
181a1('dul ba): shing bzhag ste me dbyung ba'i phyir gtsubs nas me phyung / lho phyogs nas rgyal rigs gzhon nu zhig 'ongs pa dang / de la 'ga' zhig gis 'di skad du/
181a2('dul ba): rgyal rigs gzhon nu tshur/ spa skam po las gtsub stan byas la steng du gtsub shing bzhag ste me dbyung ba'i phyir gtsubs la me phyung zhig ces smras pa dang / des spa skam po las gtsub stan
181a3('dul ba): byas nas steng du gtsub shing bzhag ste me dbyung ba'i phyir gtsubs nas me phyung / nub phyogs nas rje'u rigs gzhon nu zhig 'ongs pa dang / de la 'ga' zhig gis 'di skad du/ rje'u rigs
181a4('dul ba): gzhon nu tshur/ shug pa skam po las gtsub stan byas la steng du gtsub shing bzhag ste me dbyung ba'i phyir gtsubs la me phyung zhig ces smras pa dang / des shug pa skam po las gtsub stan byas
181a5('dul ba): nas steng du gtsub shing bzhag ste me dbyung ba'i phyir gtsubs nas me phyung / byang phyogs nas dmangs rigs gzhon nu zhig 'ongs pa dang / de la 'ga' zhig gis 'di skad du/ kye dmangs rigs
181a6('dul ba): gzhon nu tshur/ tsan+dan skam po las gtsub stan byos la steng du gtsub shing bzhag ste me dbyung ba'i phyir gtsubs la me phyung zhig ces smras pa dang / des tsan+dan skam po las gtsub stan byas
181a7('dul ba): nas steng du gtsub shing bzhag ste me dbyung ba'i phyir gtsubs nas me phyung ba dang / de dag 'ga' zhig gis gcig tu bsdus nas 'dam bu bcer ba'am/ sog ma'i phung por bcug na/
181b1('dul ba): rgyal po chen po ji snyam du sems/ mi rigs tha dad pas shing sna tshogs las phyung ba'i me de las/ ji ga med 'di ni/ 'od dang ldan pa/ kha dog dang ldan pa/ gsal ba'o// //'dul ba
181b2('dul ba): gzhi/ bam po sum cu gsum pa/ me 'di ni/ de lta ma yin no/ /me 'dis ni/ me'i bya ba byed nus so/ /me 'dis ni/ mi nus so zhes bya ba'i khyad par ram/ bsam pa'am/ tha dad du bya ba 'ga'
181b3('dul ba): yod dam/ 'on te me de thams cad 'od dang ldan pa/ kha dog dang ldan pa/ gsal ba yin zhing / me de thams cad kyis me'i bya ba byed nus/ kye go'u ta ma/ zhugs de thams cad 'od dang ldan pa/
181b4('dul ba): kha dog dang ldan pa/ gsal ba lags shing / zhugs de thams cad kyis zhugs kyi bgyi ba bgyid rngo thogs lags so/ /rgyal po chen po/ de bzhin du bag yod pas thob pa/ gtso bos gtsub pa'i
181b5('dul ba): me de la ni/ 'di lta ste/ rnam par grol ba dang / rnam par grol ba la khyad par dang / bsam pa dang / tha dad du bya ba 'ga' yang med do/ /shes ldan go'u ta mas de skad gsungs pa ni/ rigs
181b6('dul ba): pa'i tshul lags so/ /re zhig zhu ba lung bstan pa'i slad du skabs phye na/ shes ldan khyod la bdag gzhan yang phyogs 'ga' zhig zhu'o/ /rgyal po chen po/ ci dang ci 'dod pa zhus shig /kye
181b7('dul ba): go'u ta ma/ lha rnams mchis sam/ rgyal po chen po/ lha gang dag yin par shes/ lha gang dag sha 'khon dang bcas/ 'gran zla dang bcas/ gnod pa dang bcas shing / 'di lta bur 'ongs shing
182a1('dul ba): 'ong bar 'gyur ba'am/ lha gang dag sha 'khon med/ 'gran zla med/ gnod pa med cing / 'di lta bur mi 'ongs shing 'ong bar mi 'gyur ba yin/ lha de dag ni/
182a2('dul ba): re zhig der bas/ lha gang dag sha 'khon dang bcas/ 'gran zla dang bcas/ gnod pa dang bcas shing / 'di lta bur mchis shing mchi bar 'gyur ba'i lha de dag tshe bas/ sug las bas/ bsod
182a3('dul ba): nams bas nas gnas de nas 'chi 'pho bar 'gyur ba de na/ lha'am lha'i bus/ lha'am lha'i bu gnas de nas 'chi 'pho bar bgyi ba'am/ spyug par rngo thogs lags sam/ rgyal po chen po/ /
182a4('dul ba): lha gang dag sha 'khon dang bcas/ 'gran zla dang bcas/ gnod pa dang bcas shing / 'di lta bur 'ongs shing 'ong bar 'gyur ba de dag /las zad/ tshe zad/ bsod nams zad nas gnas de nas
182a5('dul ba): 'chi 'pho bar 'gyur ba de na/ lha'am lha'i bus/ lha'am lha'i bu gnas de nas 'chi 'pho bar bya ba'am/ spyug par mi nus so/ /kye go'u ta ma/ de na lha gang sha 'khon dang bcas/ 'gran zla dang
182a6('dul ba): bcas/ gnod pa dang bcas shing / 'di lta bur mchis shing mchi bar 'gyur ba de dag gis/ lha gnod pa mchis pa de dag gnas de nas 'chi 'pho bar bgyi ba'am/ spyug pa'i rngo thogs lags
182a7('dul ba): sam/ de nas sde dpon 'phags skyes pos ko sa la'i rgyal po gsal rgyal la 'di skad ces smras so/ /dge sbyong go'u ta ma ni/ 'di skad ces/ lha rnams ni/ tshe lhag par ring pa/ lhag par
182b1('dul ba): yun ring du gnas pa yin no/ /zhes gsungs par 'gyur ba gang lags pa'i gnas de mchis so/ /de'i tshe tshe dang ldan pa kun dga' bo/ bcom ldan 'das kyi snam logs na rdul yab thogs nas
182b2('dul ba): bcom ldan 'das la g.yob cing 'dug par gyur to/ /de nas tshe dang ldan pa kun dga' bo 'di snyam du sems te/ sde dpon lus 'phags po 'di ni/ ko sa la'i rgyal po gsal rgyal gyi bu yin la/
182b3('dul ba): bdag kyang bcom ldan 'das kyi chos nyid kyi sras yin pas/ sras dang bu ni/ lhan cig gtam byar rung ngo / /snyam du rig nas sde dpon lus 'phags po la 'di skad ces smras so/ /sde dpon ji snyam
182b4('dul ba): du sems/ ko sa la'i rgyal po'i rang gi yul yin la/ de na yang de'i tshig gis khrims su bca' ba la dbang sgyur na/ sems can dbang chung ngu kha cig /gnas de nas 'chi 'pho bar bya ba'am/ spyug
182b5('dul ba): par nus sam/ dge sbyong / nus so/ /sde dpon ji snyam du sems/ ko sa la'i rgyal po gsal rgyal gyi rang gi yul ma yin la/ de na yang de'i tshig gis khrims su bca' ba la dbang mi sgyur na/ ko
182b6('dul ba): sa la'i rgyal po gsal rgyal gyis sems can dbang chung ngu kha cig / gnas de nas 'chi 'pho bar bya ba'am/ spyug par nus sam/ dge sbyong / ko sa la'i rgyal po gsal rgyal rang gi yul ma yin
182b7('dul ba): la| de na yang de'i tshig gis khrims su bca' ba la dbang mi sgyur na/ ko sa la'i rgyal po gsal rgyal gyis sems can dbang chung ngu kha cig /gnas de nas 'chi 'pho bar bya ba'am spyug par mi nus
183a1('dul ba): so| |sde dpon/ khyod kyis sum cu rtsa gsum pa'i lha rnams yod skad thos sam/ dge sbyong / ko sa la'i bdag po rgyal po 'di nyid las thos so/ /sde dpon ji snyam du
183a2('dul ba): sems/ ko sa la'i rgyal po gsal rgyal gyis sum cu rtsa gsum pa'i lha rnams gnas de nas 'chi 'pho bar bya ba'am/ spyug par nus sam/ dge sbyong / re zhig ko sa la'i rgyal po gsal
183a3('dul ba): rgyal gyis sum cu rtsa gsum pa'i lha rnams mthong ba yang nyams su mi myong na/ gnas de nas 'chi 'pho bar bya ba'am/ spyug pa lta smos kyang ci dgos/ sde dpon/ de bzhin du gnod pa dang
183a4('dul ba): bcas pa'i lha rnams kyis/ gnod pa med pa'i lha rnams mthong ba yang nyams su mi myong na/ gnas de nas 'pho bar bya ba'am/ spyug pa lta smos kyang ci dgos te/ de ni gnas med do/ /de nas
183a5('dul ba): ko sa la'i rgyal po gsal rgyal gyis bcom ldan 'das la 'di skad ces gsol to/ /kye go'u ta ma/ dge sbyong 'di'i ming ci lags/ rgyal po chen po/ kun dga' bo yin no/ /shes ldan kun dga'
183a6('dul ba): bos de skad du smras pa ni/ rigs pa'i tshul yin no/ /shes ldan kun dga' bos de skad du smras pa ni/ shin tu rigs pa'i tshul yin no/ /de nas ko sa la'i rgyal po gsal rgyal gyis/ bcom ldan
183a7('dul ba): 'das la 'di skad ces gsol to/ /re zhig gal te zhu ba lung bstan pa'i slad du/ shes ldan go'u ta ma la bdag zhu ba gzhan yang phyogs 'ga' zhig zhu lags so/ /rgyal po chen po/ gang dang gang
183b1('dul ba): 'dod zhus shig / kye go'u ta ma/ ci lags/ tshangs pa de mchis lags sam/ rgyal po chen po/ tshangs pa gang yin par shes /tshangs pa gang zhig gnod pa dang bcas pas 'di lta bur 'ong bar 'gyur ba'am/ tshangs pa
183b2('dul ba): gang zhig gnod pa med pas 'di lta bur mi 'ong zhing 'ong bar mi 'gyur ba yin/ kye go'u ta ma/ bdag ni/ de la/ tshangs pa gang zhig gnod pa ma mchis pas 'di lta bur ma mchi zhing mchi bar mi
183b3('dul ba): 'gyur ba'i tshangs pa de lags par 'tshal lo/ /ko sa la'i rgyal po gsal rgyal gyis bcom ldan 'das dang lhan cig skabs kyi gtam de lta bu gleng ngo / /de nas mi des bkra shis ldan gyi bu/ bram
183b4('dul ba): ze'u khye'u yang dag rgyal ba khrid nas ko sa la'i rgyal po gsal rgyal gang na ba der song ste phyin nas ko sa la'i rgyal po gsal rgyal la 'di skad ces smras so/ /lha/ de 'di lags so/ /de nas bkra shis
183b5('dul ba): pa'i bu/ bram ze'i khye'u yang dag rgyal bas ko sa la'i rgyal po gsal rgyal la rgyal ba dang tshe spel ba dag byas nas phyogs gcig tu 'dug go /phyogs gcig tu 'dug pa dang / bkra shis ldan
183b6('dul ba): gyi bu/ bram ze'i khye'u yang dag rgyal ba can la ko sa la'i rgyal po gsal rgyal gyis 'di skad ces smras so/ /bram ze'i khye'u/ nyi ma snga ma dang / tshes snga ma la/ rgyal po'i pho brang du rgyal po dang /
183b7('dul ba): blon po dang / 'khor rnams 'dus shing 'dug pa na/ dge sbyong go'u ta ma 'di skad ces/ dge sbyong dang bram ze gzhan gyis thams cad shes pa'am/ mthong ba gang yin pa de ni/ gnas ma yin
184a1('dul ba): zhing go skabs med de/ de ni/ gnas med do/ /zhes gsung ngo / /zhes pa'i gtam de lta bu sus smras dran nam/ lha/ dran lags te/ 'di lta ste/ sde dpon
184a2('dul ba): 'phags skyes bo de skad mchi'o/ /'di lta ste/ bkra shis ldan gyi bu bram ze'i khye'u yang dag rgyal ba'o/ /zhes de dag phan tshun de ltar gnam khungs 'byin par byed do/ /de nas ko sa la'i
184a3('dul ba): rgyal po gsal rgyal gyi rim gro ba'i mis/ ko sa la'i rgyal po gsal rgyal la 'di skad ces smras so/ /lha/ gshegs pa'i dus la bab lags so/ /lha/ dus la bab lags so/ /de
184a4('dul ba): nas ko sa la'i rgyal po gsal rgyal gyis bcom ldan 'das la 'di skad ces gsol to/ /shes ldan go'u tam/ bdag gis thams cad mkhyen pa nyid las brtsams te zhu ba zhus pa yang
184a5('dul ba): shes ldan go'u ta mas bdag la thams cad mkhyen pa nyid zhu ba zhus pa lung bstan lags/ 'dir rigs rnam par dag pa dang / lhag pa'i lha dang / lhag pa'i tshangs pa las brtsams te
184a6('dul ba): shes ldan go'u ta ma la bdag gis zhu ba zhus pa yang / shes ldan go'u ta mas bdag la lhag pa'i tshangs pa zhu ba zhus pa lung bstan lags te/ shes ldan go'u ta ma la bdag gis
184a7('dul ba): zhu ba gang dang gang zhus pa de dang de kho na/ shes ldan go'u ta mas bdag la zhu ba lung bstan lags pas/ shes ldan go'u ta ma la bdag gis gzhan gsol du ci mchis/ shes ldan
184b1('dul ba): go'u ta ma/ bdag ni/ bgyi ba dang sgrub pa mang lags bas/ da mchi lags so/ /rgyal po chen po/ de'i dus la bab par shes par gyis shig /de nas ko sa la'i rgyal po gsal rgyal bcom ldan 'das
184b2('dul ba): kyis gsungs pa la mngon par dga' ste yi rang nas/ bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas song ngo / /de nas bcom ldan 'das ko sa la nas
184b3('dul ba): ljongs rgyu zhing gshags pa dang mnyan yod du byon nas/ mnyan yod na rgyal bu rgyal byed kyi tshal/ mgon med zas sbyin gyi kun dga' ra ba na bzhugs so/ /khyim bdag mgon med zas sbyin gyis
184b4('dul ba): bcom ldan 'das/ ko sa la nas ljongs rgyu zhing gshegs pa dang mnyan yod du byon nas/ mnyan yod na bdag kho na'i kun dga' ra ba na bzhugs so/ /zhes thos so/ /thos nas kyang bcom ldan 'das
184b5('dul ba): gang na ba der song ste phyin nas bcom ldan 'das kyi zhabs gnyis la mgo bos phyag byas te phyogs gcig tu 'dug go / phyogs gcig tu 'dug nas bcom ldan 'das kyis khyim bdag mgon
184b6('dul ba): med zas sbyin la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par gzengs bstod par mdzad/ yang dag par rab tu dga' bar
184b7('dul ba): mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad nas cang mi
185a1('dul ba): gsung ngo / /de nas khyim bdag mgon med zas sbyin stan las langs te bla gos phrag pa gcig tu gzar nas bcom ldan 'das gang na ba de logs su thal mo
185a2('dul ba): sbyar ba btud de bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs cig tu sang bdag gi sdum par gdugs tshod sbyor zhing mchis na/ gnang
185a3('dul ba): bar mdzad du gsol zhes bya ba nas stan ches dma' ba zhig blangs te bcom ldan 'das kyi spyan sngar chos mnyan pa'i phyir 'dug go / zhes bya ba'i bar gong ma bzhin du'o/ /de nas bcom
185a4('dul ba): ldan 'das kyis khyim bdag mgon med zas sbyin la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par gzengs bstod
185a5('dul ba): par mdzad/ yang dag par rab tu dga' bar mdzad/ rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzengs bstod/ yang
185a6('dul ba): dag par rab tu dga' bar mdzad nas gdan las bzhengs te gshegs so/ /bram ze dang khyim bdag rnams kyis bcom ldan 'das nyan thos kyi dge 'dun dang bcas pa skabs skabs su gdugs
185a7('dul ba): tshod gsol bar byed pa na/ dge slong rnams kyis thog mar sprang po rnams la kha zas cung zad byin pa dang / bram ze dang khyim bdag rnams 'phyar bar byed pa'i skabs de/ bcom ldan 'das la/
185b1('dul ba): dge slong rnams kyis gsol pa dang / bcom ldan 'das kyis bka' stsal pa/ rang gis longs spyad nas lhung bzed kyi lhag ma sbyin par bya'o/ /de na sprang po gnyis po/ bram ze'i khye'u zhig dang / rgyal
185b2('dul ba): rigs kyi khye'u zhig yod pa las/ bram ze'i khye'us dus ma shes nas/ de dang por slong bar brtsams pa las/ dge slong 'gas kyang cung zad kyang ma byin no/ /rgyal rigs kyi khye'u phyi nas song ba dang /
185b3('dul ba): des phal cher rnyed nas/ des bram ze'i khye'u la smras pa/ khyod kyis cung zad rnyed dam/ des khros nas smras pa/ gal te kho bo la dbang zhig yod na/ shAkya'i sras kyi dge sbyong thams cad mgo drungs nas
185b4('dul ba): bcad de sa la 'dor ba zhig / rgyal rigs kyi khye'us smras pa/ gal te kho bo la 'byor ba zhig yod na/ kho bos nyi ma re re zhing sangs rgyas la sogs pa dge slong gi dge 'dun la zhal zas ro brgya dang ldan
185b5('dul ba): pas bstab pa zhig / de gnyis de ltar gcig la gcig smra zhing mnyan yod nas byung nas shing drung zhig tu nyal ba dang / shing rtas 'khyams pa zhig phyogs der 'ongs te/ des bram ze'i khye'u de'i
185b6('dul ba): mgo bcad do/ /de nas bcom ldan 'das kyis byung ba de la tshigs su bcad de bka' stsal pa/ chos rnams sngon du yid 'gro yid gtso yin/ /yid mgyogs rab tu sdang ba'i yid kyis ni/ /smras
185b7('dul ba): sam byas na de nas sdug bsngal de/ /'thob 'gyur 'khor lo 'phyan pas mgo bo bcad/ /de nas tshe dang ldan pa kun dga' bos bcom ldan 'das la 'di skad ces gsol to/ /btsun pas bka'
186a1('dul ba): stsal pa de'i don ci lags/ kun dga' bo/ khyod kyis bram ze'i khye'u sangs rgyas la sogs pa dge slong gi dge 'dun la sems gdug pas tshig rtsub po phyung
186a2('dul ba): ba gang yin pa de/ mthong ngam/ bcom ldan 'das/ mthong lags so/ /de sangs rgyas la sogs pa dge slong gi dge 'dun la sems gdug pas tshig rtsub po phyung nas mnyan yod nas
186a3('dul ba): byung ste shing drung zhig tu nyal ba dang / shing rta 'khyams pas de'i mgo bcad par gyur to/ /ngas de las dgongs nas/ chos rnams sngon du yid 'gro yid gtso yin/ /zhes bya ba nas snga ma
186a4('dul ba): bzhin du/ 'thob 'gyur 'khor lo 'phyan pas mgo bo bcad/ /ces bya ba'i bar gsungs so/ /de'i tshe mnyan yod na tshong dpon zhig bu med par shi'o/ /mnyan yod kyi bram ze dang khyim
186a5('dul ba): bdag rnams 'dus nas smras pa/ su zhig tshong dpon du gzhug /kha cig gis smras pa/ su bsod nams kyi mthu chen po dang ldan pa'o/ /ji ltar shes par bya/ brtag mod ces de nas de rnams
186a6('dul ba): brtag par brtsams pa las/ de rnams kyis rgyal rigs kyi khye'u de shing gi grib ma la nyal ba na/ shing gzhan rnams kyi grib ma yol bar gzhol/ yol bar 'bab/ yol bar bab na/ shing
186a7('dul ba): de'i grib ma ni/ khye'u de'i lus las ma yol bar mthong nas/ de rnams kyis de bslang ste tshong dpon du dbang bskur ba dang / de 'di snyam du sems te/ bdag la dpal gyi 'byor ba'i skal
186b1('dul ba): ba ci yod pa de dag thams cad ni/ sangs rgyas bcom ldan 'das la brten te yin gyi/ ma la bdag gis bcom ldan 'das nyan thos kyi dge 'dun dang thabs cig tu gdugs tshod la spyan drang ngo / /
186b2('dul ba): snyam nas/ de bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug nas bcom
186b3('dul ba): ldan 'das kyis tshong dpon de la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par gzengs bstod par mdzad/ yang dag par
186b4('dul ba): rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga'
186b5('dul ba): bar mdzad nas cang mi gsung ngo / /de nas tshong dpon de stan las langs te bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de/ bcom ldan
186b6('dul ba): 'das la 'di skad ces gsol to/ /bcom ldan 'das dge slong gi dge 'dun dang thabs cig tu sang bdag gi sdum par gdugs tshod sbyor zhing mchis na/ gnang bar mdzad du gsol zhes bya ba nas
186b7('dul ba): stan ches dma' ba zhig blangs te bcom ldan 'das kyi spyan sngar chos mnyan pa'i phyir 'dug go / zhes bya ba'i bar gong ma bzhin du'o/ /de nas bcom ldan 'das kyis de'i bsam pa dang / bag la
187a1('dul ba): nyal dang / khams dang / rang bzhin mkhyen nas de dang mthun pa'i 'phags pa'i bden pa bzhi so sor rtogs par 'gyur ba'i chos bshad pa mdzad de zhes bya
187a2('dul ba): ba nas thog ma med pa'i dus nas bsags pa'i 'jig tshogs la lta ba'i ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du byas te/ btsun pa/
187a3('dul ba): bdag ni/ 'phags so/ /mngon par 'phags so/ /zhes bya ba dang / bdag bcom ldan 'das dang / chos dang / dge slong gi dge 'dun la skyabs su mchi lags kyi/ bdag dge bsnyen
187a4('dul ba): du gzung du gsol/ deng slan chad ji srid 'tsho'i bar du yang srog dang yang bsngos te skyabs su mchi bar mngon par dad lags so/ /zhes bya ba'i bar gong ma bzhin du'o/ /de nas bcom ldan
187a5('dul ba): 'das kyis khye'u tshong dpon de la chos dang ldan pa'i gtam gyis yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad
187a6('dul ba): nas gdan las gzhengs te gshegs so/ /de nas bcom ldan 'das gtsug lag khang du gshags nas dge slong gi dge 'dun gyi dgung la gdan bshams pa la bzhugs te tshigs
187a7('dul ba): su bcad de bka' stsal pa/ chos rnams sngon du yid 'gro yid gtso yin/ /yid mgyogs rab tu dang ba'i yid kyis ni/ /smras sam byas na de nas bde ba de/ /'thob 'gyur grib
187b1('dul ba): ma yol bar mi 'gyur bzhin/ /de nas tshe dang ldan pa kun dga' bos bcom ldan 'das la 'di skad ces gsol to/ /btsun pas bka' stsal pa de'i don ci lags/ kun dga' bo/ khyod kyis
187b2('dul ba): rgyal rigs kyi khye'u sangs rgyas la sogs pa dge slong gi dge 'dun la sems dang ba bskyed pa gang yin pa de mthong ngam/ bcom ldan 'das/ mthong lags so/ /de sangs rgyas la sogs pa dge
187b3('dul ba): slong gi dge 'dun la sems dang ba bskyed nas mnyan yod nas byung ste shing drung zhig tu nyal ba las/ mnyan yod kyi bram ze dang khyim bdag dag gis tshong dpon du dbang bskur nas de mthong
187b4('dul ba): ba'i chos kho nas longs spyod mngon par 'phel bar gyur to/ /ngas de las dgongs nas/ chos rnams sngon du yid 'gro yid gtso yin/ /zhes bya ba nas snga ma bzhin du/ 'thob 'gyur grib ma yol
187b5('dul ba): bar mi 'gyur bzhin/ /zhes bya ba'i bar gsungs so/ /gdu bu can du byon nas/ gdu bu can du sangs rgyas bzhi'i gdan zhes bya ba rgyas par gong ma bzhin du'o/ /sa can du byon nas sa can
187b6('dul ba): du sangs rgyas bzhi'i gdan zhes bya ba gong ma bzhin du'o/ /seng+ge can gyi grong du byon nas/ seng+ge can gyi grong du sangs rgyas bzhi'i gdan zhes bya ba rgyas par gong ma bzhin du'o/ /grong gsar du byon nas grong
187b7('dul ba): gsar du sangs rgyas bzhi'i gdan zhes bya ba gong ma bzhin du'o/ /grong khyer can du byon nas grong khyer can du sangs rgyas bzhi'i gdan zhes bya ba gong ma bzhin du'o/ /rgyal po'i khab tu byon nas
188a1('dul ba): de'i tshe kun tu rgyu khri'u brtsegs zhes bya ba/ ma ga d+ha bzang mo'i rdzing gi 'gram na gnas te/ de mtshan mo mchil bas nya gshor cing gshor cing za bar byed do/ /de
188a2('dul ba): nam nangs nas ni khri'i steng du khri'u bzhag pa la 'dug nas tshigs su bcad pas smra ste/ chos kyi chos mchog gis 'tshe srog chags dag /'ga' la yang 'tshe mi byed dge sbyong 'gyur/ /
188a3('dul ba): zhi ba'i yid kyis spong dang brtul zhugs spyad/ /dul ba de ni zhi ba'i rjes su mthun/ /bcom ldan 'das kyis de 'dul ba'i dus mkhyen nas/ de'i drung du gshegs te bka' stsal pa/
188a4('dul ba): tshigs bcad de ni ji lta bar/ /gal te khyod kyang de 'dra na/ /khyod kyang dam par brtsir rung na/ /spong ba khyod ni de mi 'dra/ /re zhig nye bar zhi zhing dul ba dang / /srog chags 'ga' la'ang
188a5('dul ba): 'tshe ba ma byed par/ /zhi ba'i yid kyis spong dang brtul zhugs spyod/ /dul ba de ni zhi ba'i rjes su mthun/ /gang la lus dang ngag dang yid kyis ni/ /nyes par byas pa yod pa ma yin la/ /gang
188a6('dul ba): zhig gnas gsum dag gis bsdams gyur pa/ /dul ba de ni zhi ba'i rjes su mthun/ /de nas kun tu rgyu khri'u brtsegs kyis bsam pa/ dge sbyong go'u ta ma'i thugs kyis ni/ bdag gi
188a7('dul ba): sems mkhyen to/ /snyam du rig nas mngon par dad par gyur to/ /de nas bcom ldan 'das kyis de'i bsam pa dang / bag la nyal ba dang / khams dang / rang bzhin mkhyen nas/ de dang
188b1('dul ba): mthun pa'i 'phags pa'i bden pa bzhi so sor rtogs par 'gyur ba'i chos bshad pa mdzad de/ thos pas kun tu rgyu khri'u brtsegs zhes bya ba nas thog ma med pa'i dus nas bsags pa'i 'jig
188b2('dul ba): tshogs la lta ba'i ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du byas so/ /dge slong dag gis de khri'u'i steng du khri'u bzhag pa la 'dug pa
188b3('dul ba): mthong nas/ dge slong zhig gis khri'u'i steng du khri'u bzhag ste chos nyan na/ de bden pa'i snod du gyur kyang bden pa ma mthong nas bcom ldan 'das kyis dgongs pa/ ci'i phyir dge slong
188b4('dul ba): 'dis bden pa ma mthong snyam na/ ma gus pas yin par gzigs so/ /de nas bcom ldan 'das 'di snyam du dgongs te/ nyes dmigs gang ci byung ba de ni/ dge slong dag khri'u'i steng du khri'u
188b5('dul ba): bzhag nas 'dug pa yin no/ /snyam nas/ de lta bas na/ dge slong gis khri'u'i steng du khri'u bzhag pa la 'dug par mi bya'o/ /'dug na/ 'gal tshabs can du 'gyur ro/ /de nas bcom ldan 'das
188b6('dul ba): rgyal po'i khab nas n+ya gro d+har byon nas/ de nas snga dro sham thabs mnabs/ na bza' chos gos dang lhung bzed bsnams te n+ya gro d+har bsod snyoms la zhugs pa dang / ser skya'i gzhi'i bram ze'i
188b7('dul ba): bu me zhig / n+ya gro d+har bag mar btang ba dang / bram ze'i gu mos bcom ldan 'das sku skyes bu chen po'i mtshan sum cu rtsa gnyis kyis kun nas brgyan pa/ dpe byad bzang po brgyad cus mdzes pa/
189a1('dul ba): sku 'od 'dom gang gis brgyan pa dang / 'od zer nyi ma stong bas lhag pa/ gshegs pa na rin po che'i ri bo 'gro ba ltar kun nas bzang ba mthong ngo / /mthong ma thag tu
189a2('dul ba): de 'di snyam du sems te/ bcom ldan 'das 'di ni/ shAkya'i rigs dga' ba las/ 'khor los bsgyur ba'i rigs kyi rgyal srid kyang spangs/ btsun mo mang po dang / mdzod dang / bang mdzod
189a3('dul ba): kyi 'byor pa rnams kyang spangs nas rab tu byung ba de yin te/ de da ltar bsod snyoms la rgyus/ gal te bdag las bsod snyoms kyi zan bzhes na ni/ de la bdag gis dbul lo/ /snyam mo/ /de
189a4('dul ba): nas bcom ldan 'das kyi thugs kyis de'i sems mkhyen nas lhung bzed zed de/ sring mo/ gal te khyod kyis yongs su gtang na/ lhung bzed 'dir phul cig /de nas de lhag par dad pa skyes te/
189a5('dul ba): bcom ldan 'das kyi thugs kyis bdag gi sems mkhyen to/ /snyam du rig nas dad pa drag pos bcom ldan 'das la bsod snyoms kyi zan phul ba dang / de nas bcom ldan 'das 'dzum pa
189a6('dul ba): mdzad do/ /chos nyid kyis gang gi tshe sangs rgyas bcom ldan 'das rnams 'dzum pa mdzad pa de'i tshe zhes bya ba nas mdzod spur nub par gyur to/ /zhes bya ba'i bar gong ma bzhin du'o/ /de nas
189a7('dul ba): tshe dang ldan pa kun dga' bos thal mo sbyar te/ bcom ldan 'das la zhus pa/ rgyu ma mchis/ rkyen ma mchis par ni zhes bya ba nas 'dzum pa mdzad ces bya ba'i bar gong ma bzhin du'o/ /
189b1('dul ba): kun dga' bo/ khyod kyis bram ze'i bu mo gang zhig dad pa skyes nas nga la bsod snyoms kyi zan phul ba de mthong ngam/ btsun pa/ mthong lags so/ /kun dga' bo/ bram ze'i bu mo de dge
189b2('dul ba): ba'i rtsa ba 'dis/ bskal pa bcu gsum du log par 'gro bar mi 'gyur zhing / lha dang mi rnams su nying mtshams sbyar cing 'khor nas srid pa phyi ma dang / skye gnas phyi ma dang / lus phyi ma
189b3('dul ba): dang / bdag gi ngo bo thob pa phyi ma la rang sangs rgyas shin tu legs smon zhes bya bar 'gyur ro/ /kun tu bram ze'i bu mo che ge mo zhig dad pa skyes nas bcom ldan 'das la bsod snyoms zan
189b4('dul ba): zhig phul bas/ bcom ldan 'das kyis de rang byang chub tu lung bstan to/ /sgra grags so/ /de'i khyo me tog dang yam bsreg shing gi phyir dgon par song ba des bdag gi chung mas dge sbyong go'u ta ma
189b5('dul ba): la bsod snyoms zan zhig phul bas/ dge sbyong go'u ta mas/ de rang byang chub tu lung bstan to/ /zhes thos so/ /thos nas kyang mi bzod pa skyes te/ bcom ldan 'das gang na ba der song nas phyin
189b6('dul ba): pa dang bcom ldan 'das la 'di skad ces gsol to/ /shes ldan go'u ta ma/ bdag gi sdum par byon tam/ bram ze/ son to/ /shes ldan go'u ta ma la bdag gi mchis brang gis bsod snyoms
189b7('dul ba): bshos shig phul nas/ khyod kyis de rang byang chub tu lung bstan skad na/ mad dam/ bram ze/ bden no/ /kye go'u ta ma/ khyod 'khor los bsgyur ba'i rgyal srid spangs nas rab tu byung na/ de bsod
190a1('dul ba): snyoms bshos tsam gyi slad du ji ltar shes bzhin gyi rdzun gyi tshig gsungs/ sa bon 'di tsam gyi 'bras bu 'di'o/ /zhes bgyi ba khyod la su zhig yid ches
190a2('dul ba): par 'gyur/ bram ze/ de'i phyir khyod nyid la dri'i/ /khyod kyis ji ltar bzod pa de bzhin du lan thob cig /bram ze ji snyam du sems/ khyod kyi ngo mtshar rmad du byung ba'i chos mthong ba 'ga'
190a3('dul ba): yod dam/ kye go'u ta ma/ re zhig /ngo mtshar rmad du byung ba'i chos gzhan lta zhog /n+ya gro d+ha 'di nyid du ngo mtshar rmad du byung ba'i chos shig mthong ba de re zhig gson cig /kye go'u ta ma/
190a4('dul ba): n+ya gro d+ha 'di'i shar phyogs na n+ya gro d+ha'i shing chen po zhig mchis te/ de'i ming gis grong 'di n+ya gro d+ha zhes bgyi'o/ /de'i 'og na shing rta lnga brgya ma reg cing / phan tshun ma thug par mchi
190a5('dul ba): lags so/ /bram ze/ n+ya gro d+ha de'i sa bon tshad ji tsam zhig yod/ ci/ re zhig zhing rnang tsam mam/ kye go'u ta ma/ ma lags so/ /re lde tsam mam/ til 'dru ba'i 'khor lo tsam mam/ shing
190a6('dul ba): rta'i 'khor lo tsam mam/ ba'i ko ba tsam mam/ bil ba tsam mam/ ka pid tha'i 'bras bu tsam mam/ kye go'u ta ma/ ma lags so/ /kye go'u ta ma/ ye yungs kar gyi bzhi cha tsam mchis
190a7('dul ba): lags so/ /bram ze/ sa bon de tsam gyis 'bras bu shing chen po de tsam zhig skyes so/ /zhes bya ba khyod la su zhig yid ches par 'gyur/ shes ldan go'u ta ma/ yid ches kyang rung / ma
190b1('dul ba): ches kyang rung / bdag gis mngon sum du gyur lags so/ /kye go'u ta ma/ re zhig zhing snag che ba/ ser sme ba/ dog sa tshwa rgo ma mchis pa'i phyogs su sa bon gsar ba grung po ma nyams par mchis pa la
190b2('dul ba): dus dus su lhas char phab na/ des na shing n+ya gro d+ha chen po 'dir 'khrungs lags so/ /de nas bcom ldan 'das kyis byung ba de la tshigs su bcad de bka' stsal pa/ bram ze khyod yis ji lta bur//
190b3('dul ba): zhing dang sa bon mngon sum ltar/ /de bzhin las kyi rnam smin yang / /de bzhin gshegs pa'i mngon sum mo/ /ji ltar bram ze khyod kyis sa bon ni/ /chung dang shin tu shing chen de mthong ba/ /bram ze ngas
190b4('dul ba): kyang sa bon chung ngu dang / /phun sum chen po de yang de bzhin mthong / /de nas bcom ldan 'das kyi zhal nas ljags brkyangs pas dbu skra la thub pa'i bar zhal gyi dkyil 'khor thams cad g.yogs
190b5('dul ba): nas/ bram ze de la bka' stsal pa/ bram ze/ de ji snyam du sems/ gang gi zhal nas ljags byung bas zhal gyi dkyil 'khor thams cad g.yogs par byed pa de/ ji ga 'khor los bsgyur ba'i
190b6('dul ba): rgyal po rgyal srid stong gi phyir yang shes bzhin du rdzun gyi tshig gsung ngam/ kye go'u ta ma/ ma lags so/ /bcom ldan 'das kyis tshigs su bcad de bka' stsal pa/ nga yi lngags ni sgyu med bden
190b7('dul ba): pas bskyed pa dag / ji ga mi bden pa ni gsung bar 'gyur srid dam/ /bram ze nga yis ji skad bshad pa de bzhin pas/ /de bzhin gshegs pa yin zhes rtogs par bya ba'i rigs/ /de nas bram ze
191a1('dul ba): de mngon par dad nas/ de nas bcom ldan 'das kyis de'i bsam pa dang / bag la nyal dang / khams dang / rang bzhin mkhyen nas zhes bya ba nas thog ma med
191a2('dul ba): pa'i dus nas bsags pa'i 'jig tshogs la lta ba'i ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du byas te/ btsun pa/ bdag ni/
191a3('dul ba): 'phags so/ /mngon par 'phags so/ /zhes bya ba'i bar gong ma bzhin du'o/ /bdag bcom ldan 'das dang / chos dang / dge slong gi dge 'dun la skyabs su mchi lags kyi/ bdag dge
191a4('dul ba): bsnyen du gzung du gsol/ deng slan chad ji srid 'tsho'i bar du srog dang yang bsngos te skyabs su mchi bar mngon par dad lags so/ /de nas bram ze de/ bcom ldan 'das kyis gsungs pa
191a5('dul ba): la mngon par dga' nas yi rang ste/ bcom ldan 'das kyi zhabs gnyis la mgo bos phyag byas nas bcom ldan 'das kyi spyan snga nas song ngo / /sdom la/ kim pi la dang sbrul gdug dang //
191a6('dul ba): ma thu la dang yul 'khor skyong / /glang chen grong dang grong khyer che/ /srug na dang ni bram ze'i grong / /grong khyer nag po ro hi ta/ /gsing ma can dang de bzhin du/ /dga' ba 'phel bas tshogs su
191a7('dul ba): ni| byas te yang dag brjed pa yin/ /bcom ldan 'das kim pi lar byon nas kim pi la'i nags khrod na bzhugs so/ /de nas bcom ldan 'das kyis tshe dang ldan pa kim pi la la bka'
191b1('dul ba): stsal pa/ kim pi la/ dran pa nye bar gzhag pa bzhi las brtsams te sgom pa khyod la bshad kyi/ de legs par rab tu nyon la yid la zungs shig dang bshad do/ /zhes de skad bka' stsal pa
191b2('dul ba): na| tshe dang ldan pa kim pi la cang mi smra'o/ /lan gnyis su yang de bzhin/ lan gsum du yang de bzhin brjod par bya'o/ /de nas tshe dang ldan pa kun dga' bos tshe dang ldan pa kim pi la la 'di skad ces
191b3('dul ba): smras so/ /tshe dang ldan pa kim pi la/ khyod la ston pa gsung ngo / /tshe dang ldan pa kun dga' bo/ 'tshal to/ /tshe dang ldan pa go'u ta ma/ rab tu 'tshal to/ /de nas tshe dang ldan pa kun dga' bos bcom ldan
191b4('dul ba): 'das la 'di skad ces gsol to/ /bcom ldan 'das de'i dus la bab lags so/ /bde bar gshegs pa/ de'i dus la bab lags so/ /bcom ldan 'das kyis dge slong rnams la dran pa nye bar
191b5('dul ba): gzhag pa bzhi las brtsams te sgom pa bshad na/ de'i slad du dge slong rnams kyis thos nas 'dzin par 'gyur lags so/ /kun dga' bo/ de'i phyir legs par nyon la yid la zungs shig dang
191b6('dul ba): bshad do/ /'di la dge slong gang yang grong dang / grol rdal zhes bya ba dang / dran bzhin du dbugs brngubs na dbugs brngubs so/ /zhes slob ste zhes bya ba nas 'gog pa'i rjes su lta zhing dbugs
191b7('dul ba): phyung ba slob ste zhes bya ba'i bar gong ma bzhin du'o/ /gang gi tshe 'phags pa'i nyan thos dran bzhin du dbugs brngubs na dran bzhin du dbugs brngubs so/ /zhes slob pa zhes bya ba nas lus kyi
192a1('dul ba): 'du byed shin tu sbyangs te lus la lus kyi rjes su lta zhing dbugs phyung ngo / /zhes slob ste zhes bya ba'i bar gong ma bzhin du'o/ /de'i tshe 'phags pa'i nyan thos lus la
192a2('dul ba): lus kyi rjes su lta zhing gnas so/ /de'i tshe 'phags pa'i nyan thos gnas pa na nang gi yid la byed pa yod par shes so/ /kun dga' bo/ dper na/ lam po che'i bzhi mdor rdul gyi mchod
192a3('dul ba): rten zhig brtsigs par gyur la/ de nas shar phyogs nas bzhon pa can nam/ khyogs sam/ shing rtas 'khyams pa zhig 'ongs na/ kun dga' bo/ ji snyam du sems/ rdul gyi mchod rten
192a4('dul ba): 'jig par 'gyur ram/ btsun pa/ 'gyur lags so/ /de bzhin du gang gi tshe 'phags pa'i nyan thos dran bzhin du dbugs brngubs so/ /zhes bya ba nas nang gi yid la byed pa yod par shes pa
192a5('dul ba): zhes bya ba'i bar gong ma bzhin du'o/ /gang gi tshe 'phags pa'i nyan thos dga' ba so sor myong ba zhes bya ba nas sems kyi 'du byed shin tu sbyangs te/ tshor ba rnams la tshor ba'i rjes su lta zhing
192a6('dul ba): dbugs phyung ngo / /zhes slob bo/ /zhes bya ba'i bar gong ma bzhin du'o/ /de'i tshe 'phags pa'i nyan thos gnas pa na nang gi yid la byed pa yod par shes so/ /dper na/ kun dga' bo/ lam po
192a7('dul ba): che'i bzhi mdor rdul gyi mchod rten zhig brtsigs par gyur la/ de nas lho phyogs nas bzhon pa can nam/ khyogs sam/ shing rtas 'khyams pa zhig 'ongs na/ zhes bya ba nas tshor ba rnams la
192b1('dul ba): tshor ba'i rjes su lta'o/ /zhes bya ba'i bar gong ma bzhin du'o/ /de'i tshe 'phags pa'i nyan thos gnas pa na nang gi yid la byed pa yod par shes so/ /gang gi tshe 'phags pa'i nyan thos sems so sor myong
192b2('dul ba): ba dang / sems rab tu dga' ba dang / sems mnyam par 'jog pa dang / sems rnam par grol bar byed cing dbugs brngubs na/ sems rnam par grol bar byed cing dbugs brngubs so/ /zhes slob po/
192b3('dul ba): sems rnam par grol bar byed cing dbugs phyung na/ sems rnam par grol bar byed cing dbugs phyung ngo / /zhes slob ste/ sems la sems kyi rjes su lta'o/ /gang gi tshe 'phags pa'i nyan thos gnas
192b4('dul ba): pa na| nang gi yid la byed pa yod par shes te mchod rten de nyid la nub phyogs nas zhes dper bya'o/ /de lus de dang / tshor ba de dang / sems de la brnab sems dang / yid mi bde ba gnyis ka nub pas/
192b5('dul ba): chos rnams la chos kyi rjes su lta zhing btang snyoms su gnas so/ /de'i tshe 'phags pa'i nyan thos gnas pa na nang gi yid la byed pa yod par shes te/ dper na/ lam po che'i bzhi mdor rdul gyi mchod
192b6('dul ba): rten brtsigs par gyur la/ de nas byang phyogs nas bzhon pa can nam/ khyogs sam/ shing rtas 'khyams pa zhig 'ongs na/ kun dga' bo/ ji snyam du sems/ rdul gyi mchod rten 'jig par 'gyur
192b7('dul ba): ram| btsun pa/ de ltar 'gyur lags so/ /zhes bya ba nas de ltar chos la chos kyi rjes su lta ba zhes bya ba'i bar gong ma bzhin du'o/ /de'i tshe 'phags pa'i nyan thos gnas pa na nang gi yid la byed pa yod
193a1('dul ba): par shes te/ kun dga' bo/ de ltar na/ dran pa nye bar gzhag pa bzhi'i dbang du byas te bsgoms pa yin no/ /de nas bcom ldan 'das ri bor zhig tu byon to/ /
193a2('dul ba): ri bor de na tshe dang ldan pa mo'u dgal gyi bu chen po'i zhang po drang srong rnams kyi nang du rab tu byung ba de/ tshe dang ldan pa mo'u dgal gyi bu chen pos 'dul bar 'gyur bas/ de nas bcom ldan 'das
193a3('dul ba): kyis tshe dang ldan pa mo'u dgal gyi bu chen po la bka' stsal pa/ mo'u dgal gyi bu/ zhang po la soms shig /btsun pa/ bka' bzhin 'tshal zhes tshe dang ldan pa mo'u dgal gyi bu chen pos
193a4('dul ba): bcom ldan 'das kyi ltar mnyan te/ de'i gdul ba'i dus shes nas drang srong rnams kyi bsti gnas su 'jug par brtsams so/ /de nas drang srong des smras pa/ dge sbyong 'dug cig /bram ze
193a5('dul ba): rnams kyi bsti gnas 'dir ma 'jug cig / des smras pa/ nga yang bram ze yin no/ /drang srong des tshigs su bcad de smras pa/ bram ze khyod la bsang byed med/ blugs gzar yang ni yod ma
193a6('dul ba): yin| |khyod ni mgo reg me mchod min/ /bram ze bdag ces ci ste smra/ /tshe dang ldan pa mo'u dgal gyi bu chen pos kyang tshigs su bcad de smras pa/ bram ze nga yin ngo tsha shes/ /bsang byed blugs
193a7('dul ba): gzar shes rab nyid/ /chu rgyun rtag 'bab dad pa ni/ /nga yi ril pa spyi blugs yin/ /nang du legs par mnyam bzhag pa'i/ /bden pa kho bo'i me mchod de/ /yang dag sdom dang dul ba yis/ /nyin
193b1('dul ba): mtshan du ni sbyin sreg byed/ /gal te de ltar gyur na yang / /dge sbyong mgo reg la ni/ 'dir skabs mi 'byed do/ /de nas tshe dang ldan pa mo'u dgal gyi bu chen pos rlung dang char drag btang nas mtsho
193b2('dul ba): bran dang nye ba zhig tu song nas shing zhig gi drung du brten cing 'dug go / de nas klu'i rgyal po dga' bo dang nye dga' bo'i 'khor zhig gnas pa des bsam pa/ 'di ni/ 'phags pa mo'u dgal gyi bu
193b3('dul ba): chen po yin te/ klu'i rgyal po dga' bo dang / nye dga' bo gnyis kyis bla mar bya ba yin gyi/ ma la bdag gis 'di'i mchod pa bya ba la brtson par bya'o/ /snyam ste/ klu de gnas nas byung nas tshe dang
193b4('dul ba): ldan pa mo'u dgal gyi bu chen po'i lus la lan bdun dkris te steng nas mgo'i gdengs ka chen po byas nas 'dug go / drang srong rnams kyi chos nyid kyis gal te sdug bsngal ba lam bsam na/ drang
193b5('dul ba): srong gi chos las nyams par 'gyur bas/ de nas drang srong de 'di snyam du sems/ rab tu byung ba de/ rlung dang char drag gis nyen nas shi bar gyur te/ bdag drang srong gi chos las nyams par gyur
193b6('dul ba): na mi rung ngo / /snyam nas/ de nas bsti gnas de nas phyir byung ste blta bar brtsams pa na/ des de mthong nas smras pa/ kye rab tu byung ba/ kho bo cag gi bsti gnas su zhugs shig /des smras pa/ drang
193b7('dul ba): srong chen po/ khyod drang srong gi chos de las nyams par gyur tam/ drang srong des de'i nga ro las ngo shes nas smras pa/ 'phags pa/ mo'u dgal gyi bu chen po lags sam/ drang srong / bdag skye bos
194a1('dul ba): de ltar shes so/ /'phags pa don ci zhig la byon/ khyod nyid kyi gdul ba'i dus shes nas 'ongs so/ /tshur spyon/ bcom ldan 'das kyi drung du bzhud do/ /de nas tshe
194a2('dul ba): dang ldan pa mo'u dgal gyi bu chen pos zhang po khrid nas bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag byas te phyogs gcig
194a3('dul ba): tu 'dug nas tshe dang ldan pa mo'u dgal gyi bu chen pos bcom ldan 'das la 'di skad ces gsol to/ /bdag gi zhang po drang srong gi nang du rab tu byung ba 'di lags na/ bcom ldan 'das
194a4('dul ba): kyis 'di la chos bshad pa'i rigs so/ /de nas bcom ldan 'das kyis/ drang srong de'i bsam pa dang / bag la nyal dang / khams dang / rang bzhin mkhyen nas de dang mthun pa'i chos bshad
194a5('dul ba): pa mdzad de/ de thos pas/ drang srong de phyir mi 'ong ba'i 'bras bu mngon sum du byas nas/ de nas stan las langs te bla gos phrag pa gcig tu gzar nas bcom ldan 'das gang na ba de
194a6('dul ba): logs su thal mo sbyar ba btud de bcom ldan 'das la 'di skad ces gsol to/ /btsun pa/ bdag legs par gsungs pa'i chos 'dul ba la rab tu byung ba dang / bsnyen par rdzogs
194a7('dul ba): pa dge slong gi dngos po thob pa lta na/ bdag bcom ldan 'das kyi spyan sngar tshangs par spyod pa spyad par bgyi'o/ /bcom ldan 'das kyis/ de dge slong tshur shog ces bya bas rab tu phyung
194b1('dul ba): ngo| |zhes bya ba nas/ de bzhin gshegs pas tshur shog bka' stsal pas/ /skra byi snam sbyar gyon pa'i lus ldan zhing / /mod la dbang po rab zhir gnas gyur te/ /sangs rgyas dgongs pas lus
194b2('dul ba): gzugs bkab par gyur/ /ces bya ba'i bar gong ma bzhin du'o/ /tshe dang ldan pa mo'u dgal gyi bu chen po song ba dang / klu gzhon nu de gnas de na gcig pu mi dga' bar gyur nas/ de nas ri bor der
194b3('dul ba): yams kyi nad dag btang ste/ bdag nyid drang srong gi cha byad du mngon par sprul nas bsti gnas der song ste gnas so/ /de nas ri bor na gnas pa'i skye bo'i tshogs de/ bsti gnas der lhags
194b4('dul ba): nas de rnams kyis smras pa/ drang srong chen po/ bdag cag la yams kyi nad byung na/ bdag cag gis ji ltar bgyi/ drang srong gis smras pa/ phyogs 'di nyid du shog la 'dug cig dang zhi bar
194b5('dul ba): 'gyur ro/ /de nas ri bor na gnas pa'i skye bo'i tshogs de/ phyogs der lhags nas gnas so/ /phyogs der sprul gyis gdugs byas pas sbrul gdugs/ sbrul gdugs zhes bya bar grags
194b6('dul ba): te| dad pa can rnams kyis gtsug lag khang yo byad thams cad yod pa zhig brtsigs so/ /sangs rgyas bcom ldan 'das ma thul na 'bab chu rab tu bzang ldan zhes bya ba'i 'gram/ slob pa
194b7('dul ba): rnams kyi a mra'i tshal na zhugs so/ /de nas bcom ldan 'das kyis dge slong rnams la bka' stsal pa/ dge slong dag/ bdag nyid gling dang / bdag nyid skyabs dang / chos kyi gling dang / chos
195a1('dul ba): kyi skyabs la gnas par bya'i/ gling gzhan ma yin/ skyabs gzhan ma yin no/ /dge slong dag /khyed kyis bdag nyid gling dag dang / bdag nyid skyabs dang /
195a2('dul ba): chos kyi gling dang / chos kyi skyabs kyis gnas par bya'i/ gling gzhan ma yin zhing / skyabs gzhan ma yin pa 'di la so sor yang dag par bslab par bya'o/ /mya ngan dang / smre sngags 'don
195a3('dul ba): pa dang / sdug bsngal ba dang / yid mi bde ba dang / 'khrugs pa rnams ni ji lta bu zhig yin/ gang zhig yod na/ ci la brten nas/ ci la mngon par zhen te/ bdag ni ci yin zhes rjes su
195a4('dul ba): lta ba rnams la/ mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa gang dag ma skyes pa ni skye zhing / /skyes pa rnams ni phyir zhing 'phel zhing rgyas
195a5('dul ba): par 'gyur/ btsun pa/ bcom ldan 'das ni chos rnams kyi rtsa ba lags/ bcom ldan 'das ni 'dren pa lags/ bcom ldan 'das ni ston pa lags pas/ bcom ldan 'das
195a6('dul ba): kyis don 'di nyid dge slong rnams la bshad na/ bcom ldan 'das las dge slong rnams kyis thos nas 'dzin par 'gyur lags so/ /dge slong dag /de'i phyir legs par rab tu nyon la
195a7('dul ba): yid la zungs shig dang bshad do/ /dge slong dag /gzugs yod na/ gzugs la brten nas gzugs la mngon par zhen te/ gzugs ni bdag yin no zhes rjes su lta ba rnams la
195b1('dul ba): mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa gang dag ma skyes pa ni skye zhing / skyes pa rnams ni phyir zhing 'phel zhing rgyas par 'gyur/ dge
195b2('dul ba): slong dag/ tshor ba dang / 'du shes dang / 'du byed rnams dang / rnam par shes pa yod na/ rnam par shes pa la brten nas rnam par shes pa la mngon par zhen te/ rnam par shes pa ni bdag
195b3('dul ba): yin no zhes rjes su lta ba rnams la mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa gang dag ma skyes pa ni skye zhing / skyes pa rnams ni phyir zhing
195b4('dul ba): 'phel zhing rgyas par 'gyur ro/ /dge slong dag/ khyed kyis ltos shig ces bya ba nas/ dran bzhin du dbugs brngubs na brngubs so zhes slob ste/ tshor ba la tshor ba'i rjes su lta'o zhes bya ba'i bar gong
195b5('dul ba): ma bzhin du'o/ /de'i tshe 'phags pa'i nyan thos tshor ba la tshor ba'i rjes su lta zhing gnas so/ /de'i tshe 'phags pa'i nyan thos gnas pa na/ nang gi yid la byed pa yod par shes te/ dper na/ kun dga'
195b6('dul ba): bo| lam po che'i bzhi mdor rdul gyi mchod rten zhig brtsigs par gyur la/ lho phyogs nas bzhon pa can nam/ khyogs sam/ shing rtas 'khyams pa 'ongs na zhes bya ba nas tshor ba la tshor ba'i
195b7('dul ba): rjes su lta'o zhes bya ba'i bar gong ma bzhin du'o/ /de'i tshe 'phags pa'i nyan thos gnas pa na nang gi yid la byed pa yod par shes so/ /gang gi tshe 'phags pa'i nyan thos sems so sor myong ba
196a1('dul ba): dang / sems rab tu dga' ba dang / sems mnyam par 'jog pa dang / sems rnam par grol bar byed cing dbugs brngubs so/ /zhes slob pa dang / sems rnam
196a2('dul ba): par grol bar byed cing dbugs phyung na/ sems rnam par grol bar byed cing dbugs phyung ngo / /zhes slob ste/ sems la sems kyi rjes su lta ba de'i tshe 'phags pa'i nyan thos sems la sems
196a3('dul ba): kyi rjes su lta zhing gnas so/ /de'i tshe 'phags pa'i nyan thos gnas pa na nang gi yid la byed pa yod par shes so/ /dper na/ nub phyogs nas khyogs 'ongs pa de nyid bya'o/ /de lus de dang / tshor
196a4('dul ba): ba de dang / sems de la brnab sems dang / yid mi bde ba de dag nub pas/ chos la chos kyi rjes su lta zhing btang snyoms su gnas so/ /de'i tshe 'phags pa'i nyan thos chos la chos kyi rjes
196a5('dul ba): su lta zhing gnas so/ /de'i tshe 'phags pa'i nyan thos gnas pa na nang gi yid la byed pa yod par shes te/ 'di lta ste/ lam po che'i bzhi mdor rdul gyi mchod rten zhig brtsigs par gyur la/
196a6('dul ba): de nas byang phyogs nas ni/ bzhon pa can nam/ khyogs sam/ shing rtas 'khyams pa 'ongs na/ kun dga' bo/ ji snyam du sems/ rdul gyi mchod rten 'jig par 'gyur ram/ btsun pa/
196a7('dul ba): de ltar 'gyur lags so/ /zhes bya ba nas de ltar chos rnams la chos kyi rjes su lta'o/ /zhes bya ba'i bar gong ma bzhin du'o/ /de'i tshe 'phags pa'i nyan thos gnas pa na nang gi yid la
196b1('dul ba): byed pa yod par shes te/ kun dga' bo/ de ltar na/ dran pa nye bar gzhag pa bzhi la brten nas sgom pa yin no/ /bcom ldan 'das yul sgra ngan nas ljongs rgyu zhing gshegs pa na/ bang mdzod
196b2('dul ba): stug po can du byon nas bang mdzod stug po can na bang mdzod stug po'i tshal na bzhugs so/ /bang mdzod stug po can gyi bram ze dang / khyim bdag rnams kyis/ bcom ldan 'das yul sgra ngan nas
196b3('dul ba): ljongs rgyu zhing gshegs pa na/ bang mdzod stug po can du byon nas bang mdzod stug po can na bang mdzod stug po'i tshal na bzhugs so/ /zhes thos so/ /thos nas kyang tshogs nas tshogs dang / khyu nas
196b4('dul ba): khyur 'dus shing 'phrad nas bang mdzod stug po can nas byung ste/ bcom ldan 'das gang na ba der dong ste lhags pa dang / bcom ldan 'das kyi zhabs gnyis la mgo bos phyag byas te phyogs gcig tu
196b5('dul ba): 'khod do/ /phyogs gcig tu 'khod nas bcom ldan 'das kyis bang mdzod stug po can gyi bram ze dang khyim bdag rnams la chos dang ldan pa'i gtam gyis yang dag par ston par mdzad/ yang dag
196b6('dul ba): par 'dzin du 'jug par mdzad/ yang dag par gzengs bstod par mdzad/ yang dag par rab tu dga' bar mdzad do// //'dul ba gzhi/ bam po sum cu bzhi pa/ de'i tshe khyim bdag gi
196b7('dul ba): bu yul 'khor skyong / 'khor de nyid du 'dus shing 'dug par gyur to/ /de nas khyim bdag gi bu yul 'khor skyong 'di snyam du sems te/ ji ltar bcom ldan 'das kyis gsungs ba'i don bdag gis
197a1('dul ba): shes pa ltar na/ khyim pa khyim na gnas pas/ ji srid 'tsho'i bar du tshangs par spyod pa gcig tu sal gyis dag pa/ ma 'dres pa/ yongs su rdzogs pa/ yongs su dag pa/
197a2('dul ba): rnam par byang ba spyad pa 'di ni/ sla ba ma yin pas/ ma la bdag skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu 'byung ngo snyam mo/ /de nas
197a3('dul ba): bcom ldan 'das kyis rnam grangs du mar bang mdzod stug po can gyi bram ze dang khyim bdag rnams la chos dang ldan pa'i gtam gyis yang dag par bstan/ yang dag par 'dzin du bcug /yang
197a4('dul ba): dag par gzengs bstod/ yang dag par rab tu dga' bar mdzad nas cang mi gsung ngo / /de nas bang mdzod stug po can gyi bram ze dang khyim bdag rnams/ bcom ldan 'das kyis gsungs pa la
197a5('dul ba): mngon par dga' ste yi rang nas/ bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas dong ngo / /khyim bdag gi bu yul 'khor skyong gis bang mdzod stug
197a6('dul ba): p o can gyi bram ze dang khyim bdag rnams dong nas ring po ma lon par rig nas stan las langs te bla gos phrag pa gcig tu gzar nas bcom ldan 'das gang na ba de logs su thal mo sbyar ba btud
197a7('dul ba): de bcom ldan 'das la 'di skad ces gsol to/ /btsun pa/ bdag legs par gsungs pa'i chos 'dul ba la rab tu byung ba dang / bsnyen par rdzogs pa dge slong gi dngos po thob pa lta na/ bdag
197b1('dul ba): bcom ldan 'das kyi spyan sngar tshangs par spyod pa spyad par bgyi'o/ /khyim bdag gi bu/ pha dang ma gnyis kyis gnang ngam/ btsun pa/ ma gnang ngo / /khyim bdag gi bu/ de bzhin gshegs pa'am/
197b2('dul ba): de bzhin gshegs pa'i nyan thos rnams ni/ pha dang ma gnyis kyis ma gnang ba rab tu 'byin pa dang / bsnyen par rdzogs par mi byed do/ /btsun pa/ bdag gis ci nas pha dang mas gnang ba de ltar bgyi
197b3('dul ba): lags so/ /de nas khyim bdag gi bu yul 'khor skyong bcom ldan 'das kyis gsungs pa la mngon par dga' ste yi rang nas/ rang gi khyim gang na ba der song ste phyin pa dang / pha dang ma la 'di skad
197b4('dul ba): ces smras so/ /yab yum mkhyen par mdzod cig /bdag dad pa yang dag pa kho nas khyim nas khyim ma mchis par rab tu 'byung bar bgyi'o/ /bu yul 'khor skyong shes par gyis shig /khyod nged kyi bu
197b5('dul ba): gcig pa/ sdug pa/ yid du 'ong ba/ bzod pa/ mi mthun pa med pa yin pas khyod shi bar gyur na/ nged mi 'dod bzhin du 'bral grang / gson bzhin du ga la gtang / yab yum/ gal te re zhig
197b6('dul ba): gnang na/ legs/ gal te ma gnang na/ deng slan chad 'tshal ma yang mi 'tshal/ phyag kyang mi 'tshal lo/ /de nas khyim bdag gi bu yul 'khor skyong gis nyi ma gcig kyang zan bcad pa byas so/ /
197b7('dul ba): gnyis dang gsum nas bdun gyi bar du zan bcad pa byas so/ /de nas khyim bdag gi bu yul 'khor skyong gi pha dang mas/ khyim bdag gi bu yul 'khor skyong la 'di skad ces smras so/ /bu yul
198a1('dul ba): 'khor skyong shes par gyis shig / khyod ni/ shin tu gzhon pa/ bde ba 'dod pa yin pas/ khyod kyis sdug bsngal mi shes te/ tshangs par spyod pa spyad dka'o/ /
198a2('dul ba): rab tu dben pa bya dka'o/ /gcig pa nyid la mngon par dga' ba dka'o/ /gnas mal dgon pa dang / nags khrod dang / bas mthar gnas pa ni/ brnag dka'o/ /bu yul 'khor skyong /
198a3('dul ba): tshur 'dug la 'dod pa dag la yang spyod cig /sbyin pa dag kyang byin cig/ bsod nams kyang gyis shig /de skad smras na/ khyim bdag gi bu yul 'khor skyong cang mi smra'o/ /de nas khyim bdag
198a4('dul ba): gi bu yul 'khor skyong gi pha dang mas nye du rnams la bcol ba/ kye nye du dag/ re zhig bu yul 'khor skyong slongs shig/ de nas khyim bdag gi bu yul 'khor skyong gi nye du rnams khyim
198a5('dul ba): bdag gi bu yul 'khor skyong gang na ba der dong ste phyin nas/ khyim bdag gi bu yul 'khor skyong la 'di skad ces smras so/ /bu yul 'khor skyong mkhyen par mdzod cig /khyod ni/ shin tu gzhon
198a6('dul ba): pas bde ba bzhed pa lags zhes bya ba nas bsod nams dag gyis shig / ces bya ba'i bar gong ma bzhin du'o/ /de skad smras na/ khyim bdag gi bu yul 'khor skyong cang mi smra'o/ /de nas
198a7('dul ba): khyim bdag gi bu yul 'khor skyong gi pha dang mas yul 'khor skyong gi ne'u ldang rnams la bcol ba/ kye gzhon nu dag /re zhig bu yul 'khor skyong slongs shig/ de nas khyim bdag gi bu
198b1('dul ba): yul 'khor skyong gi ne'u ldang rnams kyis/ yul 'khor skyong la 'di skad ces smras so/ /kye sras des pa yul 'khor skyong mkhyen par mdzod cig /khyod ni/ shin tu gzhon pas bde ba bzhed pa lags
198b2('dul ba): la zhes bya ba nas bsod nams dag mdzod cig / ces bya ba'i bar snga ma bzhin du'o/ /de skad smras na/ khyim bdag gi bu yul 'khor skyong cang mi smra'o/ /de nas gzhon nu dag gis/ yul 'khor skyong
198b3('dul ba): gi pha dang ma la 'di skad ces smras so/ /yab yum/ sras yul 'khor skyong 'di gum pas ci zhig bgyi/ rab tu 'byung du gnong dang / gal te dga' bar gyur na/ 'di gson po nyid du gzigs par
198b4('dul ba): 'gyur la/ gal te mngon par mi dga' bar gyur na yang / bu'i gnas pha ma gnyis ma lags pa gzhan su zhig mchis/ gzhon nu dag/ bdag cag la gal te rab tu byung nas lta bar byed na/ de bzhin
198b5('dul ba): du gnang bar bya'o/ /de nas yul 'khor skyong gi ne'u ldang dag gis/ khyim bdag gi bu yul 'khor skyong la 'di skad ces smras so/ /des pa yul 'khor skyong mkhyen par mdzod cig /pha dang mas gnang ste/
198b6('dul ba): 'di skad ces/ gal te bu rab tu byung nas lta bar byed na'o/ /zhes kyang zer ro/ /shes ldan dag /blta bar bya'o/ /de nas khyim bdag gi bu yul 'khor skyong rim gyis lus kyi mthu dang stobs bskyed nas
198b7('dul ba): bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag byas nas phyogs gcig tu 'dug go/ phyogs gcig tu 'dug nas bcom ldan 'das la khyim
199a1('dul ba): bdag gi bu yul 'khor skyong gis 'di skad ces gsol te/ /btsun pa/ bdag ni/ pha dang mas gnang lags kyi/ btsun pa/ bdag legs par gsungs pa'i chos
199a2('dul ba): 'dul ba la rab tu byung ba dang / bsnyen pa rdzogs pa dge slong gi dngos po thob pa lta na/ bcom ldan 'das kyi spyan sngar tshangs pa spyod pa spyad par bgyi'o/ /khyim bdag gi bu yul 'khor skyong gis
199a3('dul ba): legs par gsungs pa'i chos 'dul ba la rab tu byung ba dang / bsnyen par rdzogs pa dge slong gi dngos po thob par gyur to/ /de nas bcom ldan 'das kyis khyim bdag gi bu yul 'khor skyong
199a4('dul ba): rab tu phyung / bsnyen par rdzogs par mdzad nas/ bang mdzod stug po can du ji tsam bzhed kyi bar du bzhugs nas/ mnyan yod gang na ba der rgyu zhing gshegs te rim gyis rgyu zhing gshegs pa dang /
199a5('dul ba): mnyan yod du byon nas mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de nas tshe dang ldan pa yul 'khor skyong bsnyen par rdzogs te lo bcu lon
199a6('dul ba): nas dgra bcom pa thob ste rnam par grol ba'i dga' ba dang bde ba nyams su myong nas 'di snyam du sems te/ sngon bdag khyim par gyur pa na/ pha dang ma la rab tu byung nas blta bar bya'o/ /zhes
199a7('dul ba): khas blangs pa yod kyi/ ma la bdag gis khas blangs pa de mthar dbyung ngo / /snyam nas/ de nas tshe dang ldan pa yul 'khor skyong bcom ldan 'das gang na ba der song ste phyin pa dang / bcom ldan
199b1('dul ba): 'das kyi zhabs gnyis la mgo bos phyag byas nas phyogs gcig tu 'dug go / phyogs gcig tu 'dug nas bcom ldan 'das la tshe dang ldan pa yul 'khor skyong gis 'di skad ces gsol to//
199b2('dul ba): btsun pa/ sngon bdag khyim par gyur pa na/ pha dang ma la blta bar bgyi'o/ /zhes g.yar gyis blangs pas bdag g.yar gyis blangs pa de mthar 'byin du mchi'o/ /de nas bcom ldan 'das kyi thugs
199b3('dul ba): kyis tshe dang ldan pa yul 'khor skyong gi sems khyab par mdzad cing / khyab par mdzad nas thugs la mdzad cing / thugs la mdzad nas 'di snyam du dgongs te/ rigs kyi bu yul 'khor skyong ni/ slar yang
199b4('dul ba): khyim na gnas pa'am/ gsog 'jog spyod pas 'dod pa dag la longs spyod pa'i 'os ma yin no/ /snyam du mkhyen nas/ tshe dang ldan pa yul 'khor skyong la 'di skad ces bka' stsal to/ /yul 'khor
199b5('dul ba): skyong / khyod song la sems can ma bsgral ba rnams ni/ sgrol cig/ ma grol ba rnams ni/ grol bar gyis shig/ dbugs ma phyin pa rnams ni/ dbugs phyung zhig/ yongs su mya ngan las ma 'das pa
199b6('dul ba): rnams ni/ yongs su mya ngan las zlos shig/ de nas tshe dang ldan pa yul 'khor skyong / bcom ldan 'das kyis gsungs pa la mngon par dga' ste yi rang nas bcom ldan 'das kyi zhabs gnyis la
199b7('dul ba): mgo bos phyag byas te bcom ldan 'das kyi spyan snga nas song ngo / /de nas tshe dang ldan pa yul 'khor skyong de nyid kyi mtshan mo 'das nas snga dro sham thabs bgos/ lhung bzed dang chos gos thogs te
200a1('dul ba): mnyan yod du bsod snyoms la zhugs te mnyan yod du bsod snyoms spyad nas zas kyi bya ba byas te/ zas phyi ma'i bsod snyoms las slar log nas gnas
200a2('dul ba): mal ji ltar spyad pa mkhos su phab ste/ lhung bzed dang chos gos blangs nas bang mdzod stug po can gang na pa der song ste/ rim gyis spyad pa spyod cing rgyu ba na/ bang mdzod stug po can du
200a3('dul ba): phyin nas bang mdzod stug po can gyi bang mdzod stug po'i tshal du 'dug go/ de nas tshe dang ldan pa yul 'khor skyong / de nyid kyi mtshan mo 'das nas snga dro sham thabs bgos/ lhung bzed dang
200a4('dul ba): chos gos thogs te/ bang mdzod stug po can du bsod snyoms la zhugs nas/ de rim gyis bang mdzod stug po can nas bsod snyoms la rgyu ba na/ rang gi khyim gang na ba der song nas/ de'i
200a5('dul ba): tshe tshe dang ldan pa yul 'khor skyong gi pha/ bar sgo'i khyams na skyes pa skra mkhan gyis skra dang / kha spu 'chos pa na/ tshe dang ldan pa yul 'khor skyong gi phas/ tshe dang ldan pa yul 'khor skyong
200a6('dul ba): sgo drung na 'dug pa mthong ngo / /mthong nas kyang kha zer bar byed de/ dge sbyong mgo reg 'o ni dag gis/ kho bo'i rigs kyi rgyun bcad de/ 'o na dag gis/ kho bo'i bu gcig pa/ sdug pa/ yid
200a7('dul ba): du 'ong ba/ bzod pa/ mi mthun pa med pa/ yul 'khor skyong rab tu phyung / bsnyen par rdzogs par byas na/ dge sbyong mgo reg 'o ni rnams la su zhig bsod snyoms sbyin par bya bar sems/ de nas
200b1('dul ba): tshe dang ldan pa yul 'khor skyong gis/ rang gi khyim nas rgya gag ma gtogs pa sbyin pa yang ma thob/ bskrad kyang ma bskrad pa dang / myur ba myur bar phyir byung ngo / /de'i tshe tshe dang ldan pa yul 'khor skyong
200b2('dul ba): gi sngon gyi bran mo rgan mo zhig / zan dron rul pa zhag lon pa zhig dor ba'i phyir thogs te sgor byung ba dang / tshe dang ldan pa yul 'khor skyong gis sngon gyi bran mo rgan mo de mthong ngo / /mthong nas kyang
200b3('dul ba): bran mo rgan mo de la 'di skad ces smras so/ /sring mo/ gal te zan dron rul ba zhag lon pa 'dor ba yin na/ kho bos bza'i/ lhung bzed 'dir chug cig /'phags pa gsol cig /de nas sngon gyi
200b4('dul ba): bran mo rgan mo des zan dron rul pa zhag lon pa lhung bzed du 'jug pa na/ tshe dang ldan pa yul 'khor skyong gi lag pa dang / rkang pa dang / bzhin dang / sna dang / smra dngags dag gi mtshan
200b5('dul ba): ma shin tu legs par bzung nas/ 'di skad ces kyang smras so/ /rje'i sras/ yul 'khor skyong lags sam/ sring mo/ /kho bo skye bo dag gis de ltar shes so/ /de nas sngon gyi bran mo rgan mo de/ rings
200b6('dul ba): pa rings par/ tshe dang ldan pa yul 'khor skyong gi pha gang na ba der song ste phyin nas/ tshe dang ldan pa yul 'khor skyong gi pha la 'di skad ces smras so/ /jo bo mkhyen par mdzod cig/ sras yul 'khor
200b7('dul ba): skyong bang mdzod stug po can du byon nas ring mo zhig lags na/ nyid kyi khab tu ni/ 'byon mi bzhed do/ /de nas tshe dang ldan pa yul 'khor skyong gi phas/ lag pa g.yon pas skra bsdus nas ras yug
201a1('dul ba): gcig gi smad g.yogs bgos bzhin du tshe dang ldan pa yul 'khor skyong gang na ba der song ba dang / de'i tshe tshe dang ldan pa yul 'khor skyong rtsig drung zhig tu 'jug
201a2('dul ba): nas zan dron rul pa zhag lon pa za bar byed pa dang / de nas tshe dang ldan pa yul 'khor skyong gi phas/ tshe dang ldan pa yul 'khor skyong la 'di skad ces smras so/ /yul 'khor skyong / khyod bang
201a3('dul ba): mdzod stug po can du phyin nas ring po zhig lon na/ ci'i phyir rang gi khyim du 'jug par mi 'dod/ zan dron rul ba zhag lon pa khyod kyi gre bar yang ji ltar 'gror btub/ khyim bdag/ khyod kyi
201a4('dul ba): khyim du 'ongs na/ rgya gag ma gtogs pa sbyin pa yang ma thob/ bskrad kyang ma bskrad pa dang / myur ba myur bar byung ngo / /bu yul 'khor skyong yin par kho bos mi shes mod/ gal te kho bos
201a5('dul ba): shes na/ de skad mi smra ba zhig /bu yul 'khor skyong bzod par gsol lo/ /khyim bdag bzod do/ /de nas tshe dang ldan pa yul 'khor skyong gi phas/ tshe dang ldan pa yul 'khor skyong la yan
201a6('dul ba): lag thams cad kyis 'khyud pa byas nas rang gi khyim du stan bshams pa nyid la 'dug tu bcug go / de nas tshe dang ldan pa yul 'khor skyong gi phas/ yul 'khor skyong gi ma la 'di skad ces smras
201a7('dul ba): so| |bu yul 'khor yun ring zhig lon nas khyim du 'ongs kyi/ kye re zhig /khyod bdag nyid kyis snod du tshos la sta gon gyis shig dang / de la bu yul 'khor skyong longs spyod bar 'gyur ro/ /de nas
201b1('dul ba): tshe dang ldan pa yul 'khor skyong gi mas/ rang nyid kyis snod du bcos nas sta gon byas so/ /de nas mi zhig gis/ tshe dang ldan pa yul 'khor skyong gi mdun du gser gyi phung po chen po/ gal te mi gcig
201b2('dul ba): pha rol na 'greng na/ mi gcig tshur rol na 'dug pa mi mthong la/ mi gcig tshu rol na 'dug na/ gcig pha rol na 'greng ba mi mthong ba spungs so/ /tshe dang ldan pa yul 'khor skyong gi mas/ tshe dang
201b3('dul ba): ldan pa yul 'khor skyong la 'di skad ces smras so/ /bu yul 'khor skyong khyod kyi ma la/ bud med rnams kyi bud med kyi nor dang / bud med kyi bag rdzongs dang / bud med kyi khud pa zhes bya ba gang
201b4('dul ba): yin pa yang 'di snyed cig yod do/ /gzhan yang / khyod kyi pha'i ni/ mtshan mas thebs pa'i gser dang / sa le sbram yang brgya phrag du ma dang / stong phrag du ma dang / brgya stong phrag du ma yod
201b5('dul ba): na| phal gzhan lta smos kyang ci dgos/ bu yul 'khor skyong tshur/ khyod 'dug la 'dod pa dag la yang yongs su spyod cig /sbyin pa dag kyang thong zhig /bsod nams dag kyang gyis shig /khyim
201b6('dul ba): bdag gi chung ma khyod gal te kho bo'i tshig la dad pas mnyan par bya bar sems pa lta na/ bdag gis gdams shing rjes su bstan to/ /bu yul 'khor skyong / gdams ngag stsol cig /bu
201b7('dul ba): yul 'khor skyong rjes su ston cig dang / khyod kyi tshig la bdag dad pas mnyan par bgyi'o/ /snyam du sems so/ /khyim bdag gi chung ma tshur/ khyod kyis sha na'i ras sgye gsar pa byos la/ gser
202a1('dul ba): dang sa le sbram gyis bkang ste shing rta'i nang du chug la chu bo gang+gA'i rgyun shugs drag cing gting zab pa gang na yod pa der 'or cig/ gzhi de las khyod kyi mya ngan
202a2('dul ba): dang / smre sngags 'don pa dang / sdug bsngal ba dang / yid mi bde ba dang / 'khrug pa rnams skye bar gyur ta re/ de nas tshe dang ldan pa yul 'khor skyong gi ma 'di snyam du sems te/ bdag gis
202a3('dul ba): de lta bu'i bya bas kyang bu yul 'khor skyong bzlog par bya ba ma nus so/ /snyam mo/ /de nas tshe dang ldan pa yul 'khor skyong gi mas/ mna' ma la bcol ba/ kye bag gsar/ re zhig ji lta bu'i mnye
202a4('dul ba): ba rnams kyis mnyes pa dang / khrus rnams kyis bkrus pa dang / dri rnams kyis byugs pa dang / gos rnams bskon pa dang / rgyan rnams kyis brgyan pa dang / bdug pa rnams kyi bdugs pa dang / phye
202a5('dul ba): ma rnams kyis gtor bas/ bu yul 'khor skyong de/ sngon khyim par gyur pa na/ dga' ba dang / yid du 'ong bar 'gyur ba de lta bu'i mnye ba rnams kyis mnyes pa dang / khrus rnams kyis bkrus
202a6('dul ba): pa dang / dri rnams kyis byugs pa dang / gos rnams bskon pa dang / rgyan rnams kyis brgyan pa dang / bdug pa rnams kyis bdugs pa dang / phye ma rnams kyis gtor ba gyis la/ bu yul
202a7('dul ba): 'khor skyong gi rkang pa gnyis la gtugs la 'di skad ces/ gang gi slad du rje'i sras bcom ldan 'das kyi spyan sngar tshangs par spyad pa spyod pa lha'i bu mo ji lta bu zhig /ces kyang smros shig /de
202b1('dul ba): nas tshe dang ldan pa yul 'khor gyi chung mas/ ji lta bu'i mnye ba rnams kyis mnyes pa dang / khrus rnams kyis bkrus pa dang / dri rnams kyis byugs pa dang / gos rnams bskon pa dang / rgyan
202b2('dul ba): rnams kyis brgyan pa dang / bdug pa rnams kyis bdugs pa dang / phye ma rnams kyis gtor bas/ tshe dang ldan pa yul 'khor skyong / sngon khyim par gyur pa na/ dga' ba dang / yid du 'ong bar
202b3('dul ba): 'gyur ba de lta bu'i mnye ba rnams kyis mnyes pa dang / khrus rnams kyis bkrus pa dang / dri rnams kyis byugs pa dang / gos rnams bskon pa dang / rgyan rnams kyis brgyan pa dang / bdug pa
202b4('dul ba): rnams kyis bdugs pa dang / phye ma rnams kyis gtor ba byas nas/ tshe dang ldan pa yul 'khor skyong gi rkang pa gnyis la gtugs te 'di skad ces smras so/ /rje'i sras gang gi slad du bcom ldan
202b5('dul ba): 'das kyi spyan sngar tshangs par spyad pa spyod pa lha mo de/ ji lta bu zhig lags/ sring mo/ kho bo bcom ldan 'das kyi spyan sngar tshangs par spyad pa spyod pa ni/ lha'i bu mo'i ched du ma yin no/ /de
202b6('dul ba): nas tshe dang ldan pa yul 'khor skyong gis/ sngon gyi chung ma la sring mo/ zhes tshig tu smras pas/ brgyal nas sa la 'gyel te/ de nas tshe dang ldan pa yul 'khor skyong gis pha dang ma la smras pa/ yab
202b7('dul ba): yum/ gal te kha zas btang ba lags na/ ci/ mi stsal tam/ btang snyoms su bzhag ste/ ci mtho 'tsham lags sam/ bu yul 'khor skyong / longs spyod cig /ces/ de nas tshe dang ldan pa yul
203a1('dul ba): 'khor skyong gi pha dang mas/ tshe dang ldan pa yul 'khor skyong la gtsang zhing bsod pa'i bza' ba dang / bca' ba dag rang gi lag nas stob cing tshim par byed
203a2('dul ba): de/ rnam grangs du mas gtsang zhing bsod pa'i bza' ba dang bca' ba dag rang gi lag pas bstabs shing tshim par byas so/ /tshe dang ldan pa yul 'khor skyong gis zos nas lag pa bkrus
203a3('dul ba): te| lhung bzed gyu bar rig nas stan ches dma' ba zhig blangs te chos mnyan pa'i phyir 'khod do/ /de nas tshe dang ldan pa yul 'khor skyong gis/ de'i tshe tshigs su bcad de smras pa/ ltos
203a4('dul ba): shig lus ni nor bu dang / /rna rgyan gyis ni bkra byas kyang / /nad dang slu ba'i chos can de/ /brtan par gnas pa yod ma yin/ /skra yi lan bu brgyad lhas shing / /mig ni mig sman gyis
203a5('dul ba): bskus pa'ang / /byis pa rmongs par byed nus kyi/ /pha rol tshol ba ma yin no/ /dri rnams kyis ni lus bskus la/ /rkang pa btsag gis byugs pa yang / /byis pa rmongs par byed nus kyi/ /pha rol
203a6('dul ba): tshol ba ma yin no/ /mig sman gser gyis bkra byas shing / /rul pa'i lus ni brgyan pa yang / /byis pa rmongs par byed nus kyi/ /pha rol tshol ba ma yin no/ /ri dwags 'chor bas rnyi btsugs
203a7('dul ba): nas/ /ri dwags bzung bar ma nus ltar/ /rngon pa 'o dod 'bod bcug la/ /zos nas gnas su 'gro bar bya/ /de nas tshe dang ldan pa yul 'khor skyong gis/ pha dang ma la chos dang ldan pa'i
203b1('dul ba): gtam gyis yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar byas nas de nyid nas steng gi nam mkha' la song ngo / /de nas tshe dang
203b2('dul ba): ldan pa yul 'khor skyong bang mdzod stug po can gang na ba der song ste phyin nas ba ru ra'i shing zhig gi drung du nyin par gnas par bya ba'i phyir 'dug go / de'i tshe rgyal po ko'u rab bya/ tshe dang ldan pa yul
203b3('dul ba): 'khor skyong gi snyan pa yang sgrog cing gnas te/ nam zhig na bdag shes ldan yul 'khor skyong mngon sum du mthong bar 'gyur/ nam zhig na gal te zhu ba lung bstan pa'i phyir skabs phye na/ bdag
203b4('dul ba): phyogs 'ga' zhig zhu bar 'gyur snyam mo/ /de nas rgyal po ko'u rab byas/ tshal srung ba'i mi la bsgo ba/ kwa ye nang rje/ khyod song la myur du bang mdzod stug po can gyi tshal phyag dar byos shig /sang nga
203b5('dul ba): der skyed mos tshal gyi sar 'gro'o/ /lha/ bka' bzhin 'tshal zhes skyes pa des/ rgyal po ko'u rab bya'i ltar mnyan nas bang mdzod stug po can gyi tshal thams cad phyag dar byed pa na/ mi des tshe dang
203b6('dul ba): ldan pa yul 'khor skyong ba ru ra'i shing zhig gi drung na nyin par gnas par bya ba'i phyir 'dug pa mthong ngo / /mthong nas kyang de 'di snyam du sems te/ rgyal po ko'u rab bya/ gang gi snyam pa yang dang yang du
203b7('dul ba): sgrog cing gnas te/ nam zhig na bdag shes ldan yul 'khor skyong mngon sum du mthong bar 'gyur/ nam zhig na zhu ba lung bstan pa'i phyir skabs phye na/ bdag phyogs 'ga' zhig zhu bar 'gyur
204a1('dul ba): snyam pa'i shes ldan yul 'khor skyong de ni/ 'di yin te/ bang mdzod stug po can gyi 'di lta bu zhig tu phyin gyi/ ma la bdag gis rgyal po ko'u rab bya la sbran par
204a2('dul ba): bya'o/ /snyam nas/ de nas skyes pa de rgyal po ko'u rab bya gang na ba der song ste phyin nas rgyal po ko'u rab bya la 'di skad ces smras so/ /lha gang gi snyan pa yang dang yang du sgrog cing bzhugs la/
204a3('dul ba): nam zhig na bdag shes ldan yul 'khor skyong mngon sum du mthong bar 'gyur/ nam zhig na gal te zhu ba lung bstan pa'i skabs phye na/ bdag phyogs 'ga' zhig zhu bar 'gyur snyam
204a4('dul ba): pa'i shes ldan yul 'khor skyong de ni/ de lags te/ bang mdzod stug po can gyi 'di lta bu zhig tu mchis lags te/ lhas de'i dus la bab par dgongs su gsol/ de nas rgyal po ko'u rab
204a5('dul ba): byas/ mi gzhan zhig la bsgo ba/ kwa ye nang rje tshur/ bzhon pa bzang po myur du sdogs shig /de la nga zhon nas deng kho nar shes ldan yul 'khor skyong blta ba'i phyir 'gro'o/ /lha/ bka'
204a6('dul ba): bzhin 'tshal zhes mi des/ rgyal po ko'u rab bya'i ltar mnyan nas bzhon pa bzang po myur du bsdogs te/ rgyal po ko'u rab bya gang na ba der song ste phyin pa dang rgyal po ko'u rab bya la 'di
204a7('dul ba): skad ces smras so/ /lha/ chibs pa bzang po bsdogs lags te/ lha da de'i dus la bab par dgongs su gsol/ de nas rgyal po ko'u rab bya bzhon pa bzang po la zhon nas bang mdzod stug
204b1('dul ba): po can nas byung ste tshe dang ldan pa yul 'khor skyong la blta ba dang / bsnyen bkur bya ba'i phyir song nas/ de ji tsam bzhon pa'i sa'i bar du bzhon pas song ste bzhon pa las babs nas rkang pa kho nas kun
204b2('dul ba): dga' ra bar zhugs so/ /tshe dang ldan pa yul 'khor skyong gis rgyal po ko'u rab bya rgyang ring po kho na nas 'ong ba mthong ngo / /mthong nas kyang 'di skad ces smras so/ /rgyal po chen po byon pa legs so/ /
204b3('dul ba): tshur spyon/ rgyal po chen po khyod nyid kyi yul lags pas/ bzhed na bdag kyang stan la g.yar drongs shig /kye yul 'khor skyong / bdag gi yul lags mod kyi/ 'on kyang bdag yul 'khor skyong gis
204b4('dul ba): bdag stan la g.yar drang bar 'tshal lo/ /rgyal po chen po/ gdan mchis kyi/ gal te bzhed na/ bzhugs shig/ de nas rgyal po ko'u rab bya/ tshe dang ldan pa yul 'khor skyong dang lhan cig /mngon du
204b5('dul ba): yang dag par dga' bar 'gyur ba dang / mgu bar 'gyur ba'i gtam rnam pa sna tshogs byas te/ phyogs gcig tu 'dug go /phyogs gcig tu 'dug nas rgyal po ko'u rab byas/ tshe dang ldan pa yul
204b6('dul ba): 'khor skyong la 'di skad ces smras so/ /shes ldan yul 'khor skyong / gal te rigs dman pa'am/ longs spyod rnams yongs su zad pa'am/ gtugs par gyur na/ skra dang kha spu bregs te gos
204b7('dul ba): ngur smrig bgos nas dad pa yang dag par kho nas khyim nas khyim med par rab tu 'byung ba yod na/ bdag cag rigs ni/ ko'u rab bya yin la/ longs spyod ni/ rgya che ba yin gyi/ 'di ltar/ kho bos
205a1('dul ba): shes ldan yul 'khor skyong la longs spyod kyi skal ba bdag las bgo bsha' bya'i/ shes ldan yul 'khor skyong tshur/ khyod 'dug la 'dod pa dag la yongs
205a2('dul ba): su spyod cig / sbyin pa dag thong zhig /bsod nams dag gyis shig /rgyal po chen po/ cha ma lags pa'i mgron du 'bod pas mgron du 'bod kyi/ 'tsham pas ni/ ma lags so/ /khyod lta bus bdag 'dra
205a3('dul ba): ba'i skyes bu mkhas pa 'di lta bu'i mgron du 'bod pas mgron du yang ma 'bod cig / bdag gis shes ldan yul 'khor skyong dang 'tsham pa'i mgron du 'bod pas mgron du 'bod pa ji lta bu zhig lags
205a4('dul ba): rgyal po chen po tshur spyon/ khyod kyis 'di skad ces/ kye yul 'khor skyong / kho bo'i yul 'byor cing gnod pa med pa/ bsdo ba med cing 'tshe ba med la/ slong ba po'i bsod snyoms rnyed sla ba
205a5('dul ba): yin gyi/ shes ldan yul 'khor skyong / bang mdzod stug po can 'dir mnos shig dang / bdag gis shes ldan yul 'khor skyong chos bzhin gyis bsrung ba dang / bskyab pa dang / sba bar
205a6('dul ba): bya'o| |zhes bgyi ba lags na/ rgyal po chen po/ sems mngon par dad pa gang lags pa de tsam gyis bgyis lags te 'tshal lo/ /gzhan yang / gal te zhus pa lung bstan pa'i phyir skabs
205a7('dul ba): phye na/ shes ldan yul 'khor skyong la bdag zhu lags so/ /rgyal po chen po/ /gsungs shig /thos nas khyod la rig par bgyi'o/ /kye yul 'khor skyong / bzhi po 'di dag ni/ yongs su nyams pa
205b1('dul ba): lags te/ de dag gis yongs su nyams pa'i rigs kyi bu dag /skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu 'byung bar 'gyur
205b2('dul ba): ro| |bzhi gang zhe na/ 'di lta ste/ rga bas yongs su nyams pa dang / nad kyis yongs su nyams pa dang / nye dus yongs su nyams pa dang / longs spyod kyis yongs su nyams pa'o/ /kye yul 'khor
205b3('dul ba): skyong / rga bas yongs su nyams pa gang zhe na/ 'di la/ rigs kyi bu rgas 'khogs/ gtugs par gyur nas de 'di snyam du sems te/ da ni/ bdag rgas/ 'khogs/ gtugs pas/ bdag
205b4('dul ba): gis re zhig 'dod pa dag bdog kyang longs spyad par sla ba ma yin na/ mi bdog na/ lta smos kyang ci dgos/ ma la bdag skra dang kha sbu bregs la/ gos ngur smrig bgos nas/ dad pa yang dag
205b5('dul ba): pa kho nas khyim nas khyim med par rab tu 'byung ngo / /snyam nas/ de rga ba'i yongs su nyams pas yongs su nyams pa skra dang kha spu bregs te gos ngur smrig bgos nas dad pa yang dag pa kho nas khyim
205b6('dul ba): nas khyim med par rab tu 'byung ste/ 'di ni/ rga bas yongs su nyams pa zhes bya'o/ /shes ldan yul 'khor skyong rga bas yongs su nyams pas yongs su nyams pa ma yin na/ skra dang kha spu bregs
205b7('dul ba): te gos ngur smrig bgos nas dad pa yang dag pa kho nas khyim nas khyim med par rab tu byung ngo / /de ci'i phyir zhe na/ shes ldan yul 'khor skyong ni/ gzhon nu thor bu lang tsho la bab pa/ skra nag pa/
206a1('dul ba): na tshod dar la bab pa dang ldan pa yin te/ gang gi tshe/ rtsed mo dang / dga' ba dang / ma gu ba dang / cha ba dang / brgyan pa'i gnas la brtson pa dang ldan pas gnas
206a2('dul ba): par bya ba de'i tshe/ nye du rnams mchi mas brnangs shing ngu bzhin dang bcas pas ma rangs bzhin/ skra dang kha spu bregs te gos ngur smrig bgos nas dad pa yang dag pa kho nas khyim nas khyim
206a3('dul ba): med par rab tu byung na/ shes ldan yul 'khor skyong gis/ ci zhig shes/ mthong / thos/ rtogs nas skra dang kha spu bregs nas gos ngur smrig bgos te dad pa yang dag pa kho nas khyim nas
206a4('dul ba): khyim med pa rab tu byung / de la ni/ kho bo rangs pa ma yin te/ mi bzod do/ /kye shes ldan yul 'khor skyong / nad kyis yongs su nyams pa gang zhe na/ 'di la/ rigs kyi bu na ba/ sdug bsngal
206a5('dul ba): pa| nad tshabs che bar gyur nas de 'di snyam du sems te/ bdag ni/ na ba/ sdug bsngal ba/ nad tshabs che bas/ bdag gis re zhig 'dod pa dag bdog kyang / longs spyad par sla ba ma yin na/
206a6('dul ba): mi bdog na/ lta smos kyang ci dgos/ ma la bdag skra dang kha spu bregs te gos ngur smrig bgos nas zhes bya ba nas rab tu 'byung ngo / /zhes bya ba'i bar gong ma bzhin du'o/ /de nad kyis
206a7('dul ba): yongs su nyams pas skra dang kha spu bregs te gos ngur smrig bgos nas zhes bya ba nas rab tu 'byung zhes bya ba'i bar gong ma bzhin du'o/ /'di ni/ nad kyis yongs su nyams pa zhes bya'o/ /
206b1('dul ba): shes ldan yul 'khor skyong ni/ nad kyis yongs su nyams pas yongs su nyams pa ma yin na/ skra dang kha spu bregs te gos ngur smrig bgos nas dad pa yang dag pa kho nas zhes bya ba nas rab tu byung ngo / /
206b2('dul ba): zhes bya ba'i bar gong ma bzhin du'o/ /de ci'i phyir zhe na/ shes ldan yul 'khor skyong / gnod pa med cing / nad med pa'i rang bzhin can dang / ran par 'jug pa'i drod dang ldan pa ste/ ha cang bsil ba
206b3('dul ba): ma yin pa dang / ha cang tsha ba ma yin pa dang / khams snyoms pas gnod pa med pa dang ldan pas khyod kyis zos pa dang / 'thungs pa dang / 'chos pa dang / myangs pa rnams legs par bde bar
206b4('dul ba): 'ju bar 'gyur na/ shes ldan yul 'khor skyong / de la ci zhig shes/ mthong zhes bya ba nas rab tu 'byung zhes bya ba'i bar gong ma bzhin du'o/ /de la ni/ kho bo rangs pa ma yin te/ mi bzod do/ /
206b5('dul ba): kye yul 'khor skyong / nye dus yongs su nyams pa gang zhe na/ 'di la/ rigs kyi bu'i nye du rnams rabs chad/ nye du rnams kha btag nas de 'di snyam du sems te/ bdag gi nye du rnams rabs
206b6('dul ba): chad| nye du rnams kha btags pas/ ma la bdag skra dang kha spu bregs nas zhes bya ba nas rab tu 'byung ba zhes bya'o/ /zhes bya ba'i bar gong ma bzhin du'o/ /de nye dus yongs su nyams pas yongs
206b7('dul ba): su nyams pa skra dang kha spu bregs te zhes bya ba nas rab tu 'byung ngo / /zhes bya ba'i bar gong ma bzhin du'o/ /'di ni/ nye dus yongs su nyams pa zhes bya'o/ /shes ldan yul 'khor skyong ni/ nye
207a1('dul ba): dus yongs su nyams pas yongs su nyams pa ma yin na/ skra dang kha spu bregs te gos ngur smrig bgos te dad pa yang dag pa kho nas khyim nas khyim med par rab
207a2('dul ba): tu byung ngo / /de ci'i phyir zhe na/ yul 'khor skyong gi nye du ni/ ko'u rab bya'i rigs nas bzung ste brgyud pa/ bang mdzod stug po can 'di nyid na rgyas par yod na/ shes ldan yul 'khor skyong
207a3('dul ba): gis/ ci zhig shes/ mthong zhes bya ba nas rab tu byung zhes bya ba'i bar gong ma bzhin du'o/ /de la ni/ kho bo rangs pa ma yin te/ mi bzod do/ /kye yul 'khor skyong / longs spyod kyis
207a4('dul ba): yongs su nyams pa gang zhe na/ 'di la/ rigs kyi bu'i longs spyod bsrabs pa dang / yongs su zad pa dang / gtugs par gyur nas/ de 'di snyam du sems te/ bdag gi longs spyod ni/ bsrabs
207a5('dul ba): pa dang / yongs su zad pa dang / gtugs par gyur gyi/ ma la bdag skra dang / kha spu bregs te zhes bya ba nas rab tu 'byung ngo / /zhes bya ba'i bar du'o/ /de longs spyod yongs su nyams pas yongs su
207a6('dul ba): nyams pa skra dang kha spu bregs te zhes bya ba nas rab tu 'byung ngo / /zhes bya ba'i bar gong ma bzhin du'o/ /'di ni/ longs spyod kyis yongs su nyams pa zhes bya'o/ /shes ldan yul 'khor skyong
207a7('dul ba): ni/ longs spyod yongs su nyams pas yongs su nyams pa ma yin na zhes bya ba nas rab tu byung ngo / /zhes bya ba'i bar gong ma bzhin du'o/ /shes ldan yul 'khor skyong ni/ bang mdzod stug po can
207b1('dul ba): 'di na/ rigs mchog dang / rigs bzang po yin pas 'di lta ste/ longs spyod chen po dang ldan pa yin na/ 'di la shes ldan yul 'khor skyong gis/ ci zhig shes/ mthong / thos/ rtogs nas skra dang
207b2('dul ba): kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung / de la ni/ kho bo rangs pa ma yin te/ mi bzod do/ /rgyal po chen po/ bzhi po 'di dag /bcom
207b3('dul ba): ldan 'das de bzhin gshegs pa dgra bcom pa yang dag par rdzogs pa'i sangs rgyas mkhyen cing gzigs pa des/ yid 'byung ba'i lam du gsungs te/ yid 'byung ba de dag gis yid byung nas/ rigs
207b4('dul ba): kyi bu rnams skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu 'byung bar 'gyur te/ rgyal po chen po/ 'jig rten 'di thams cad ni/ rga bas
207b5('dul ba): nye bar khrid pa yin/ 'jig rten 'di ni/ rjes su 'gro ba med pas skyabs med pa yin/ 'jig rten 'di ni/ thams cad bor te 'gro bar 'gyur bas bdog pa med pa yin/ 'jig rten 'di ni/ ngoms
207b6('dul ba): mi shes te/ sred pas 'khol bas chog mi shes pa yin par bdag gis shes/ mthong / thos/ rtogs nas skra dang kha spu bregs te gos ngur smrig bgos nas dad pa yang dag pa kho nas khyim nas khyim
207b7('dul ba): med par rab tu byung ngo / /bdag gis/ mdor bsdus te gsungs shing rnam par ma phye ba 'di'i don rgyas par 'tshal bar mi 'gyur bas/ shes ldan yul 'khor skyong gis/ don de nyid ci nas/ bdag gis
208a1('dul ba): shes ldan yul 'khor skyong gis mdor bsdus te gsungs shing rnam par ma phye ba 'di ni don rgyas par 'tshal bar 'gyur bar rgyas par bshad du gsol/ shes ldan
208a2('dul ba): yul 'khor skyong gis 'di skad ces/ 'jig rten 'di thams cad ni/ rga bas nye bar khrid pa yin no/ /zhes gsungs pa gang yin pa de/ shes ldan yul 'khor skyong gis ci las dgongs te
208a3('dul ba): gsungs/ de'i phyir rgyal po chen po khyod nyid la dri'i/ khyod kyis ji ltar bzod pa de bzhin du lan thob cig /rgyal po chen po/ ji snyam du sems/ gang gi tshe khyod lo nyi shu'am/ nyi shu rtsa lnga lon par
208a4('dul ba): gyur pa na/ na tshod kyis gzhon nu thor bu/ lang tsho la bab pa/ skra nag pa/ nyams rtsal bdo ba dang ldan pa de dang / da ltar gyi lus su 'di lta ste/ tshe'am/ kha dog gam/ stobs sam/ shugs
208a5('dul ba): sam/ smra dngags sam/ srid du'am/ sbom du mnyam zhing mtshungs par mthong ngam/ kye yul 'khor skyong / gang gi tshe bdag lo nyi shu'am/ lo nyi shu rtsa lnga lon par gyur pa na/ na tshod kyis
208a6('dul ba): gzhon nu thor bu/ lang tsho la bab pa/ skra nag pa/ nyams rtsal bdo ba dang ldan pa de dang / da ltar gyi lus su 'di lta ste/ tshe'am/ kha dog gam/ stobs sam/ shugs sam/ srid du'am/ sbom
208a7('dul ba): du'am/ smra dngags su mnyam zhing mtshungs par ma mthong ste/ da ni/ bdag na tshod kyis lo brgyad cu lon pas/ rgas 'khogs/ gtugs ta/ bar 'ga' bdag 'dug pa dang / langs pa
208b1('dul ba): yang gzhan gyi bya dgos so/ /rgyal po chen po/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mkhyen cing gzigs pa des/ 'di las dgongs nas 'jig
208b2('dul ba): rten 'di thams cad ni/ rga bas nye bar khrid pa yin no/ /zhes gsungs pa de/ bdag gis shes/ mthong / thos/ rtogs nas skra dang kha spu bregs nas gos ngur smrig bgos te dad pa yang dag pa kho nas
208b3('dul ba): khyim nas khyim med par rab tu byung ste/ de la ni/ bdag rangs te bzod do/ /shes ldan yul 'khor skyong gang la rangs te bzod pa de la bdag kyang rangs te bzod do/ /gang yang shas ldan yul 'khor
208b4('dul ba): skyong 'di skad ces/ 'jig rten 'di ni/ rjes su 'gro ba med pas skyabs med pa yin no/ /zhes gsungs pa/ bdag la ni/ bu dang / chung ma dang / bran dang / las bgyid pa dang / bzhad gad pa dang / skra
208b5('dul ba): mkhan dang / khrus mkhan dang / 'dul sbyong mkhan dang / glang po che la zhon pa dang / rta rkya dang / shing rta pa dang / bshan thogs dang / gzhu 'dzin pa dang / 'drol bu dang / go re long bgyid pa dang /
208b6('dul ba): bro gar len pa rnams dang / rgyal po'i bu dpa' ba/ rtul phod pa/ rab tu gnon tshan po che chen po dang ldan pa/ gang dag bdag gi gshed ma phyir rgol ba mi mdza' ba dag mchis pa slar 'joms par
208b7('dul ba): bgyid pa mchis na/ 'on kyang shes ldan yul 'khor skyong 'di skad ces/ 'jig rten 'di ni/ rjes su 'gro ba med pas skyabs med pa yin no/ /zhes gsungs pa de/ shes ldan yul 'khor skyong gis
209a1('dul ba): ci la dgongs te gsungs/ rgyal po chen po/ de'i phyir khyod nyid la dri'i/ khyod kyis ji ltar bzod ba de bzhin du lan thob cig /rgyal po chen po/ da ltar khyod la lus
209a2('dul ba): kyi gnod pa 'ga' mchis sam/ kye yul 'khor skyong / bdag la mchis te/ da ltar rlung gis rgyab tu gnod do/ /rgyal po chen po/ gang gi tshe rlung gis rgyab tu gnod par gyur pa de'i tshe/ bdag
209a3('dul ba): gi bu dang / chung ma dang / bran dang / las byed pa dang / bzhad gad pa dang / skra mkhan dang / khrus mkhan dang / 'dul sbyong mkhan dang / glang po che la zhon pa dang / rta rkya dang / shing rta pa dang
209a4('dul ba): bshan thogs dang / gzhu 'dzin dang / 'drol bu dang / go re long byed pa dang / bro gar len pa dang / rgyal po'i bu dpa' ba/ rtul phod pa/ rab tu gnon tshan po che chen po dang ldan pa gang dag
209a5('dul ba): yin pa tshur/ bdag la skyes shing byung ba'i sdug bsngal drag po/ rtsub pa/ tsha ba/ mi bzod pa/ yid du mi 'ong ba'i tshor ba rnams choms shig /ces bgyis na/ 'grub bam/ kye yul 'khor
209a6('dul ba): skyong / ma lags so/ /gang gi tshe rlung gis bdag gi rgyab tu gnod par gyur pa de'i tshe/ bdag gi bu dang / chung ma dang / bran dang / las bgyid pa dang / bzhad gad pa dang / skra mkhan dang /
209a7('dul ba): khrus mkhan dang / 'dul sbyong mkhan dang / glang po che'i gnyar zhon pa dang / rta rkya dang / shing rta pa dang / bshan thogs dang / gzhu 'dzin dang / 'drol bu dang / go re long bgyid pa dang /
209b1('dul ba): bro gar len pa dang / rgyal po'i bu dpa' ba/ rtul phod pa/ rab tu gnon tshan po che chen po dang ldan pa gang dag yin pa tshur bdag la byung zhing skyes pa'i sdug bsngal drag po rtsub pa/ tsha ba/ mi
209b2('dul ba): bzod pa/ yid du mi 'ong ba'i tshor ba rnams choms shig /ces bgyis kyang mi 'grub kyi/ de'i tshe bdag 'ba' zhig sdug bsngal drag po/ rtsub ba/ tsha ba/ mi bzod pa/ yid du mi 'ong ba'i tshor ba rnams
209b3('dul ba): myong ngo / /rgyal po chen po/ de bzhin gshegs pa dgra bcom pa yang dag par rdzogs pa'i sangs rgyas mkhyen cing gzigs pa de 'di las dgongs nas/ 'jig rten 'di ni/ rjes su 'gro ba med de
209b4('dul ba): skyabs med pa yin no/ /zhes gsungs pa de bdag gis shes/ mthong / thos/ rtogs nas skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung
209b5('dul ba): ste| de la ni/ bdag rangs te bzod do/ /shes ldan yul 'khor skyong gang la rangs te bzod pa de la bdag cag kyang rangs te bzod do/ /gang yang shes ldan yul 'khor skyong 'di skad ces/ 'jig rten
209b6('dul ba): 'di ni/ thams cad bor nas 'gro bar 'gyur bas bdog pa med pa yin no/ /zhes gsungs pa/ kye yul 'khor skyong / bdag cag la bu dang / chung ma dang / bran dang / las bgyid pa dang zhes
209b7('dul ba): bya ba nas rgyal po'i bu rnams mchis te zhes bya ba'i bar gong ma bzhin du'o/ /gang dag bdag mtshan rje bzhin 'breng la/ 'greng na 'greng ba dang / nyal na zhugs tshe bgyid pa dag mchis na/ 'on kyang
210a1('dul ba): shes ldan yul 'khor skyong 'di skad ces/ 'jig rten 'di ni/ thams cad bor te 'gro bar 'gyur bas bdog pa med pa yin no/ /zhes gsungs pa de/ shes ldan yul
210a2('dul ba): 'khor skyong gis ci las dgongs te gsungs/ rgyal po chen po/ de'i phyir khyod nyid la dri'i/ khyod kyis ji ltar bzod pa de bzhin du lan thob cig /rgyal po chen po ji snyam du sems/ gang
210a3('dul ba): gi tshe skye bo mang po la mi sdug pa/ skye bo mang po mi 'dod pa/ skye bo mang po mi dga' ba/ skye bo mang po'i yid du mi 'ong ba/ 'jig rten thams cad kyi thun mong 'di lta ste/ 'chi ba zhes bya ba'i chos de
210a4('dul ba): 'ongs par gyur pa de'i tshe/ bdag gi bu dang / chung ma dang / bran dang / las byed pa zhes bya ba nas rgyal po'i bu dag tshur zhes bya ba'i bar du'o/ /gang dag 'jig rten 'di nas 'jig rten pha rol tu
210a5('dul ba): 'gro ba'i phyi bzhin shog cig / ces bgyis na/ 'grub bam/ kye yul 'khor skyong ma lags so/ /kye yul 'khor skyong / gang gi tshe skye bo mang po la mi sdug pa/ skye bo mang po mi 'dod pa/ skye
210a6('dul ba): bo mang po mi dga' ba/ skye bo mang po'i yid du mi 'ong ba/ 'jig rten thams cad kyi thun mong 'di lta ste/ 'chi ba zhes bya ba'i chos de 'ongs par gyur pa de'i tshe/ bdag gi bu dang / chung ma dang /
210a7('dul ba): bran dang / las bgyid pa rnams dang zhes bya ba nas rgyal po'i bu'i bar gang dag yin pa tshur zhes bya ba'i bar du'o/ /bdag 'jig rten 'di nas 'jig rten pha rol du mchi ba'i phyi bzhin shog
210b1('dul ba): cig ces bgyis kyang mi 'grub ste/ bdag 'ba' zhig 'jig rten 'di nas 'jig rten pha rol tu mchi bar 'gyur ro/ /rgyal po chen po/ bcom ldan 'das de bzhin gshegs pa dgra bcom pa yang
210b2('dul ba): dag par rdzogs pa'i sangs rgyas mkhyen cing gzigs pa des/ 'di las dgongs nas 'jig rten 'di ni/ thams cad bor te 'gro bar 'gyur bas/ bdog pa med pa yin no/ /zhes gsungs pa de/
210b3('dul ba): bdag gis shes/ mthong / thos/ rtogs nas skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung ste/ de la ni/ bdag rangs te bzod do/ /
210b4('dul ba): shes ldan yul 'khor skyong gang la rangs te bzod pa de la bdag kyang rangs te bzod do/ /shes ldan yul 'khor skyong / gang yang 'di skad ces/ 'jig rten 'di ni/ ngoms mi shes shing sred pas bkol
210b5('dul ba): bas chog mi shes pa yin no/ /zhes gsungs pa/ kye yul 'khor skyong / bdag sgra ngan rgyas pa'i 'di nyid la yongs su spyod cing / btsun mo mang po dang / mdzod dang / bang mdzod rgyas pa la yongs su longs
210b6('dul ba): spyod na/ 'on kyang shes ldan yul 'khor skyong 'di skad ces/ 'jig rten 'di ni/ ngoms mi shes shing sred pas bkol bas chog mi shes pa yin no/ /zhes gsungs pa de/ shes ldan yul 'khor
210b7('dul ba): skyong gis ci las dgongs te gsungs/ rgyal po chen po/ de'i phyir khyod nyid la dri'i/ khyod kyis ji ltar bzod pa de bzhin du lan thob cig /rgyal po chen po ji snyam du sems/ khyod 'di na sgra ngan rgyas pa
211a1('dul ba): la yongs su spyod cing / btsun mo mang po dang / mdzod dang / bang mdzod rgyas pa la yongs su spyod pa las/ shar phyogs nas mi yid gcugs pa/ yid ches pa
211a2('dul ba): brtan po/ 'jig rten la mi slu ba zhig 'ongs nas/ de 'di skad ces/ lha/ bdag shar phyogs nas 'dir mchi ba na/ de na bdag gis ljongs 'byor pa dang / rgyas pa dang / bde ba dang / lo legs
211a3('dul ba): pa| skye bo dang mi mang pos rab tu gang ba dag cig mthong ste/ lha/ ljongs de dag 'di lta bu'i dpung dang / 'di lta bu'i dbyig dang / 'di lta bu'i bzhon pas dra ma drangs te/ bzhon pa dang choms
211a4('dul ba): nas rnal du dgod par rung ngo / /zhes smra na/ rgyal po chen po ji snyam du sems/ khyod yul der dra ma drangs shing / drangs nas bcom ste rnal du dgod dam/ khyod ljongs de dag 'dod dam/ kye
211a5('dul ba): yul 'khor skyong / gal te bdag gis ljongs de dag/ 'di lta bu'i dbyig dang / 'di lta bu'i dpung dang / 'di lta bu'i bzhon pas dra ma drangs pa dang / dra ma drangs nas choms pa dang / bcom
211a6('dul ba): nas rnal du dgod du rung bar shes na/ ljongs de dag tu dra ma drangs shing / dra ma drangs nas bcom la/ bcom nas rnal du 'god do/ /bdag ljongs de dag kyang 'tshal lo// //'dul
211a7('dul ba): ba gzhi/ bam po sum cu lnga pa/ rgyal po chen po/ de bzhin gshegs pa dgra bcom pa yang dag par rdzogs pa'i sangs rgyas bcom ldan 'das mkhyen cing gzigs pa des/ de las
211b1('dul ba): dgongs nas/ 'jig rten 'di ni/ ngoms mi shes shing sred pas bkol bas chog mi shes pa yin no/ /zhes gsungs pa de bdag gis shes/ mthong / thos/ rtogs nas skra dang kha spu bregs nas gos
211b2('dul ba): ngur smrig bgos te dad pa yang dag pa kho nas khyim nas khyim med par rab tu byung ste/ de la ni/ bdag rangs te bzod do/ /shes ldan yul 'khor skyong / khyod gang la rangs te bzod pa de la/ bdag
211b3('dul ba): kyang rangs te bzod do/ /tshe dang ldan pa yul 'khor skyong gis de skad ces smras nas/ gnas brtan dgra bcom pas gzhan yang 'di skad ces smras so/ /'jig rten dag na nor dang ldan pa'i mi/ /de dag chags
211b4('dul ba): dang bcas pas gsog byed cing / /nor rnams rnyed nas gtong bar mi byed la/ /phyir zhing 'dod pa don du gnyer ba mthong / /mi dbang rgya mtsho mtha' yis gtugs pa'i sa/ /thag bcug bcom ste cham du phab
211b5('dul ba): nas ni/ /rgya mtsho tshun chad kyis kyang mi chog ste/ /chags pas pha rol don du gnyer bar 'bad/ /mi dbang de bzhin mi gzhan mang po dag /yongs su gzung la ngoms pa yod min pas/ /chog mi shes pas
211b6('dul ba): rang gi lus por te/ /sred dang ma bral bar ni 'chi bar 'gyur/ /srog ni ther zug ma yin tshe thung ste/ /rga bas gzir ba la ni skyabs yod min/ /'chi ba la ni nor rjes 'brang mi 'gyur/ /nye du ma yin grogs
211b7('dul ba): min bu ma yin/ /spun dang sring mo de bzhin grogs kun dang / /snying du sdug pa'i tshogs ni 'dus nas ni/ /kye ma kye hud 'di ni lhar gyur ces/ /skra bshig mchi ma can gyi gdong gis ngu / /de ni ras
212a1('dul ba): kyis dkris te phyung nas ni/ /me 'bar nas ni de nas sreg par byed/ /rang gi las kyis sems can de khrid nas/ /de yi nor rnams bgo skal spyod pas 'phrog /'di ni skye ba na
212a2('dul ba): yang gcig pu skyes/ /'chi ba na yang gcig pu 'chir 'gyur zhing / /gcig pus sdug bsngal nyams su 'dir myong 'gyur/ /skye bo 'khor bar grogs yod ma yin no/ /phyug po'am yang na bkren
212a3('dul ba): ba'am brtan po'am/ /bus pa de bzhin gnyis kas reg myong nas/ /brtan po de yis nam yang g.yogs mi 'gyur/ /bus pa bus pa yin phyir rtag tu g.yo/ /blo chung mi mkhas rjes su slob byed
212a4('dul ba): cing / /de nas las rnams gsum po byed 'gyur zhing / /mngal dang 'jig rten pha rol 'gro bar 'gyur/ /'khon dang rjes 'brel sdug bsngal las mi 'grol/ /shes rab nor rnams kun gyi
212a5('dul ba): mchog tu gsungs/ /de yis bdag nyid shes pas bdag nyid rig /srid dang srid min bdag nyid ma rtogs pas/ /blun po sdig pa'i las rnams byed pa yin/ /phran tshegs thabs sam yang na
212a6('dul ba): chos min pa'am/ /mthu yis gzhan dag las ni gang 'phrog pa/ /nyes byas las byed 'khor ba la brten nas/ /nying tor brgyud pas grol bar 'gyur ma yin/ /ji ltar rkun po khyim 'bigs
212a7('dul ba): bzung nas ni/ /sdig pa'i las can rang gi las kyis bcom/ /de bzhin skye rgu nyes byed 'di dang ni/ /'jig rten pha rol rang gi las kyis bcom/ /shing las shing thog bzhin du mi rnams ni/ /
212b1('dul ba): gzhon dang bar ma rgan po rnams kyang ltung / /'dod pa sna tshogs stug cing yid 'ong ba/ /rang bzhin de lta bu yis sems rab 'joms/ /'dod pa rnams kyis 'di 'ching chags par 'gyur/ /'dod pa yod
212b2('dul ba): na 'khon dang 'jigs pa skye/ /de ltas rgyal po 'di nas rab byung ste/ /dge sbyong nyid ni nyams pa med mchog yin/ /de nas rgyal po chen po ko'u rab bya/ tshe dang ldan pa yul 'khor skyong gis smras pa la
212b3('dul ba): mngon par dga' ste/ yi rang nas rkang pa gnyis la mgo bos phyag byas te stan las langs nas song ngo / /bcom ldan 'das glang po che'i grong rdal du byon pa dang / bram ze zhig gis/ bcom ldan 'das
212b4('dul ba): sku skyes bu chen po'i mtshan sum cu rtsa gnyis kyis kun nas brgyan pa/ dpe byad bzang po brgyad cus mdzes par byas pa/ 'od 'dom gang gis brgyan pa/ 'od zer nyi ma stong bas lhag pa/ rin po che'i
212b5('dul ba): ri bo 'gro ba ltar kun nas bzang pa de rgyang ring po kho na nas mthong ngo / /mthong nas kyang bcom ldan 'das kyi spyan sngar song nas tshigs su bcad pas bstod par brtsams pa/ gser gyi mdog can
212b6('dul ba): mig tu sdug pa dang / /dga' ba'i 'byung gnas yon tan kun dang ldan/ /mi 'dul kha lo sgyur ba lha yi lha/ /srid pa'i rgya mtsho'i pha rol byon pa lags/ /de nas bcom ldan 'das kyis 'dzum pa
212b7('dul ba): mdzad do/ /chos nyid kyis gang gi tshe sangs rgyas bcom ldan 'das rnams 'dzum pa mdzad pa na zhes bya ba nas mdzod spur nub par gyur to/ /zhes bya ba'i bar gong ma bzhin du'o/ /de nas bcom ldan
213a1('dul ba): 'das la tshe dang ldan pa kun dga' bos thal mo sbyar ba byas nas zhus pa/ kha dog sna tshogs stong gis bkra ba yis/ /zhes bya ba nas kun dga' bo/ de de
213a2('dul ba): bzhin te/ de de bzhin no/ /zhes bya ba'i bar gong ma bzhin du'o/ /kun dga' bo/ de bzhin gshegs pa dgra bcom pa yang dag par rdzogs pa'i sangs rgyas rnams ni/ rgyu med rkyen med par
213a3('dul ba): 'dzum pa mi mdzad do/ /kun dga' bo/ khyod kyis bram ze de bzhin gshegs pa la tshigs su bcad pas bstod pa gang yin pa mthong ngam/ bcom ldan 'das mthong lags so/ /'di dge
213a4('dul ba): ba'i rtsa ba 'dis bskal ba nyi shur log par ltung bar 'gro bar mi 'gyur te/ 'on kyang lha dang mi rnams su nying mtshams sbyar zhing 'khor nas srid pa phyi ma dang / skye gnas phyi ma dang /
213a5('dul ba): lus phyi ma dang / bdag gi ngo bo thob pa phyi ma la/ rang sangs rgyas bstod 'os zhes bya bar 'gyur ro/ /dge slong rnams the tshom skyes nas the tshom thams cad gcod pa sangs rgyas bcom ldan
213a6('dul ba): 'das la zhus pa/ btsun pa/ bram ze 'dis bcom ldan 'das la tshigs su bcad pa gcig gis bstod pa dang / bcom ldan 'das kyis rang byang chub tu lung bstan pa la gzigs/ bcom
213a7('dul ba): ldan 'das kyis bka' stsal pa/ dge slong dag/ de ltar 'ba' zhig tu ma zad kyi/ ji ltar 'dis 'das pa'i dus na yang nga la tshigs su bcad pa gcig gis bstod pas/ ngas grong mchog
213b1('dul ba): lnga byin pa de/ legs par rab tu nyon la yid la zungs shig dang bshad do/ /dge slong dag /sngon byung ba/ wA ra NA si'i grong khyer du rgyal po tshangs sbyin zhes bya ba/ 'byor pa dang / rgyas pa dang / bde
213b2('dul ba): ba dang / lo legs pa/ skye bo dang mi mang pos rab tu gang ba la rgyal srid byed du 'jug ste/ de lhag par snyan dngags la dga' bar gyur to/ /wA ra NA si na bram ze snyan dngags mkhan gzhan
213b3('dul ba): zhig yod pa de la/ bram ze mos smras pa/ bram ze/ grang ba'i dus la bab kyi/ rgyal po de'i spyan sngar song la rjes su mthun pa'i legs par smra ba 'ga' byos dang / gal te na grang ba'i skyabs cung zad
213b4('dul ba): 'thob par 'gyur ro/ /de song ba las ji tsam na/ rgyal po glang po che la zhon nas byung ngo / /bram ze des bsam pa/ ci/ bdag gis rgyal po la bstod dam/ 'on te glang po che dam pa la snyam pa las
213b5('dul ba): de 'di snyam du sems te/ glang po che dam pa 'di ni/ 'jig rten thams cad kyis sdug cing yid du 'ong ba yin la/ rgyal po la ni khyad par du yin pas/ re zhig glang po che dam pa mngon par bstod
213b6('dul ba): bar bya'o/ /snyam nas/ des tshigs su bcad de smras pa/ sa srung bu yi lus kyi sha tshugs ltar/ /mtshan mchog ldan pa'i gzugs ni phun sum tshogs/ /mdog dang tshad kyis lus kyi gzugs
213b7('dul ba): legs pa/ /glang chen dbang po bkra shis rab tu bsngags/ /de nas rgyal po mngon par dga' nas tshigs su bcad de smras pa/ kho bo'i glang chen sdug cing yid 'ong ba/ /mi rnams mig 'phrog dga'
214a1('dul ba): ba skyed pa gang / /de la khyod kyis bstod pa'i tshig smras kyi/ /khyod la grong gi mchog ni lnga sbyin no/ /dge slong dag /de'i tshe de'i dus kyi glang po che dam pa gang yin pa de ni/
214a2('dul ba): nga nyid yin no/ /de'i tshe de'i dus kyi bram ze gang yin pa de ni/ bram ze 'di nyid yin te/ de na yang nga la 'dis tshigs su bcad pa gcig gis bstod pas/ ngas 'di la grong mchog lnga byin no/ /
214a3('dul ba): da ltar yang nga la 'dis tshigs su bcad pa gcig gis bstod pas/ ngas yang 'dir rang byang chub tu lung bstan to/ /grong khyer chen por gshegs nas grong khyer chen por sangs rgyas bzhi'i gdan
214a4('dul ba): zhes bya ba'i bar rgyas par gong ma bzhin du'o/ /yul srug nar gshegs pa dang / yul srug na na bram ze dbang po zhes bya ba/ gzugs dang / lang tsho dang / thos pas rgyags par gyur nas
214a5('dul ba): bdag dang 'dra ba ni/ 'ga' yang yod pa ma yin no/ /zhes sgrog cing rnam par sgrog go /bcom ldan 'das kyang phyogs gzhan zhig na dge slong gi dge 'dun gyi gung la gdan bshams pa nyid la
214a6('dul ba): bzhugs te chos 'chad do/ /bram ze dbang po zhes bya bas/ dge sbyong go'u ta ma yul srug nar byon to/ /zhes thos nas/ de 'di snyam du sems te/ dge sbyong go'u ta ma gzugs bzang ba/ mdzes pa/
214a7('dul ba): blta na sdug pa zhes thos kyi/ ci/ bdag las lhag par gzugs bzang ba yin nam/ 'on te ma yin bltar 'gro'o/ /snyam nas de byung ba dang / ji tsam na bcom ldan 'das sku skyes bu chen po'i
214b1('dul ba): mtshan sum cu rtsa gnyis kyis kun nas brgyan pa/ dpe byad bzang po brgyad cus mdzes par byas pa/ 'od 'dom gang gis brgyan pa/ 'od zer nyi ma stong bas lhag pa/ rin po che'i ri bo 'gro ba ltar kun
214b2('dul ba): nas bzang ba mthong ngo / /mthong nas kyang 'di snyam du sems te/ dge sbyong go'u ta ma ni/ bdag pas gzugs lhag par bzang mod kyi/ tshad ni/ lhag par ring ba ni/ ma yin no/ /snyam nas/ bcom
214b3('dul ba): ldan 'das de'i gtsug tor blta bar brtsams pa dang / ji tsam na ma mthong nas de phyogs shin tu mtho ba zhig la 'dzegs na/ 'on kyang ma mthong ngo / /de nas bcom ldan 'das kyis bram ze dbang po la
214b4('dul ba): bka' stsal pa/ bram ze nyon mongs kyi/ thong zhig /gal te ri rab kyi rtse la 'dzegs te bltas kyang 'on kyang ches nyon mongs su zad kyi/ de bzhin gshegs pa'i gtsug tor ni/ mthong bar mi 'gyur ro/ /
214b5('dul ba): gzhan yang / khyod kyis lha dang lha ma yin du bcas pa'i 'gro bas/ sangs rgyas bcom ldan 'das rnams kyi gtsug tor mi mthong ngo / /zhes thos sam/ 'on kyang gal te de bzhin gshegs pa'i sku'i tshad
214b6('dul ba): mthong bar 'dod na/ khyod kyis khyim na me'i sbyin sreg byed pa'i 'og na/ tsan+dan sa mchog las byas pa'i mchod sdong nyid yod kyi/ de phyung la gzhol cig dang de bzhin gshegs pa yab dang yum las
214b7('dul ba): 'khrungs pa'i sku'i tshad ni/ de yin no/ /bram ze dbang pos bsam pa/ de yang ngo mtshar zhig ste/ bdag gis lan 'ga' yang ma thos na/ song ste blta'o/ /snyam nas/ de rings pa rings par song nas me'i
215a1('dul ba): sbyin sreg byed pa'i thab kyi 'og tu brko bar brtsams pa las/ de thams cad du de bzhin du gyur to/ /de mngon par dad par gyur nas bsam pa/ dge sbyong go'u ta ma
215a2('dul ba): ni/ gdon mi za bar thams cad mkhyen pa yin gyi/ song la bsnyen bkur bya'o/ /snyam nas/ de dad pa skyes te bcom ldan 'das gang na ba der song nas phyin pa dang bcom ldan 'das dang lhan
215a3('dul ba): cig mngon du yang dag par dga' bar 'gyur ba dang / yang dag par mgu bar 'gyur ba'i gtam rnam pa sna tshogs byas te phyogs gcig tu 'dug go /de nas bcom ldan 'das kyis de'i bsam pa
215a4('dul ba): dang / bag la nyal dang / khams dang / rang bzhin thugs su chud nas zhes bya ba nas thog ma med pa'i dus nas bsags pa'i 'jig tshogs la lta ba'i ri'i rtse mo nyi shu mtho ba/ ye shes kyi rdo rjes
215a5('dul ba): bcom nas rgyun du zhugs pa'i 'bras bu mngon sum du byas te/ des bden pa mthong nas smras pa/ bcom ldan 'das bdag ni/ 'phags so/ /mngon par 'phags so/ /bdag bcom ldan 'das
215a6('dul ba): dang / chos dang / dge slong gi dge 'dun la skyabs su mchi lags kyi/ bdag dge bsnyen du gzung du gsol/ deng slan chad ji srid 'tsho'i bar du srog dang yang bsngos te skyabs su mchi bar mngon
215a7('dul ba): par dad lags so/ /de nas bram ze dbang po stan las langs te bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de/ bcom ldan 'das la
215b1('dul ba): 'di skad ces gsol to/ /gal te bcom ldan 'das kyis gnang na/ bdag gis tsan+dan sa mchog gi mchod sdong gi dus mchod bshams lags so/ /bcom ldan 'das kyis bka' stsal pa/ bram ze
215b2('dul ba): gnang gi / song la shoms shig /de nas des sa phyogs dben pa skabs yod pa zhig tu rim gro chen pos mchod sdong de bsgrengs nas dus mchod chen po bshams so/ /bram ze dang khyim bdag gzhan
215b3('dul ba): dag gis kyang / rten dge bar gyur cig /ces bya bar rig nas rtswa ku sha btags te/ bram ze dbang pos mchod sdong gi dus mchod bshams pas na/ dbang po'i dus mchod ces bya bar grags so/ /
215b4('dul ba): gang gi tshe bcom ldan 'das kyis mnyan yod du cho 'phrul chen po bstan pas/ mu stegs can rnams ni/ spa bkong / lha dang mi rnams ni/ dga' bar mdzad/ skye bo dam pa rnams ni/ yi rang par mdzad
215b5('dul ba): pa de'i tshe/ mu stegs can rnams bros nas mtha' 'khob tu gnas shing / kha cig ni/ bram ze'i grong zhes bya bar dong nas gnas so/ /de'i tshe bcom ldan 'das ko sa la'i ljongs rgyu zhing gshegs pa
215b6('dul ba): na bram ze'i grong du gshegs so/ /mu stegs can rnams kyis/ dge sbyong go'u ta ma 'ong ngo / /zhes thos so/ /thos nas kyang rings pa rings par bram ze dang khyim bdag rnams kyi khyim du dong ste lhags
215b7('dul ba): nas smras pa/ chos thob par gyur cig /chos thob par gyur cig /de rnams kyis smras pa/ 'phags pa dag /de ci zhig /kho bo cag gis khyed kyi phun sum tshogs pa ni/ mthong gi /ji srid rgud pa mi
216a1('dul ba): mthong ba de'i bar du 'gro bar bya'o/ /de rnams kyis smras pa/ 'phags pa dag /bdag cag gi rgud pa gang lags/ shes ldan dag /dge sbyong go'u ta ma 'khor
216a2('dul ba): stong nyis brgya lnga bcu dang spu gri'i ser ba 'bebs shing 'ong ste/ bu dang bcas pa du ma bu med par 'gyur ro/ /de rnams kyis smras pa/ 'phags pa dag /gang gi tshe kho nar bzhugs shing grogs
216a3('dul ba): bgyi ba la thug pa de kho na'i tshe bzhud pa ni/ bzang po ma lags te/ bdag cag rnam pa thams cad du ma rung ngo / /de rnams kyis smras pa/ dam zhig bca' ste/ gal te dge sbyong go'u ta ma
216a4('dul ba): gsod na ni/ 'khod par bya'o/ /bzhugs shig /gsad par bgyi'o/ /zhes de rnams lag na dbyug pa dang gzhu thogs/ khu tshur bcangs/ go bgos te byung ba dang / lam gyi dbus na
216a5('dul ba): shAkya rgan po zhig 'dug pas mthong nas smras pa/ shes ldan dag/ gang du 'dong / de rnams kyis smras pa/ dgra gsad pa'i phyir ro/ /khyed cag gi dgra su yin/ dge sbyong go'u ta ma'o/ /
216a6('dul ba): shes ldan dag /gal te bcom ldan 'das dgra yin na/ byams pa gzhan ci 'dra ba zhig yin/ /shes ldan dag /slar log cig /de rnams ldog tu ma btub pa dang / des bsam pa/ 'di
216a7('dul ba): dag ni/ chos bshad pa'i 'os su 'gyur ba ma yin gyi/ rnam pa thams cad du pha rol gnon pa zhig bya'o/ /snyam nas/ des ri brag tu zhugs nas me btang ba dang / ri brag kun tshig
216b1('dul ba): nas ca co dang / ku co'i sgra chen po byung ba/ de rnams kyis thos nas sdangs te smras pa/ shes ldan dag /bdag cag dang dge sbyong go'u ta ma ni/ thag ring po kho na yin gyi/ ri brag 'dir ni phung
216b2('dul ba): po chen po gzhan 'di byung ste ri brag bsregs kyi/ me gsad kyi/ slar ldog go /zhes de rnams kyis gsad par brtsams pa dang / gsad par ma nus pa dang bcom ldan 'das kyang de nyid du byon
216b3('dul ba): nas bka' stsal pa/ gnas 'jog dag/ 'di ci byed/ bcom ldan 'das/ ri brag rnams zhugs kyis tshig na/ dgum par rngo ma thogs lags so/ /ngas gsad dam/
216b4('dul ba): bcom ldan 'das/ 'gum du gsol/ bcom ldan 'das kyis gsung phyung ma thag kho nar yang sangs rgyas rnams kyi sangs rgyas kyi mthu dang / lha rnams kyi lha'i mthus me de zhi bar gyur to/ /de rnams
216b5('dul ba): mngon par dad par gyur nas gsol ba/ bcom ldan 'das/ ci zhig gi slad du gshegs lags/ khyed cag kho na rjes su gzung ba'i phyir ro/ /de nas bcom ldan 'das kyis de rnams kyi bsam pa
216b6('dul ba): dang / bag la nyal dang khams dang / rang bzhin mkhyen nas de dang 'dra ba'i 'phags pa'i bden pa bzhi so sor rtogs par 'gyur ba'i chos bshad pa mdzad de zhes bya ba nas/ thog ma med pa'i dus
216b7('dul ba): nas bsags pa'i 'jig tshogs la lta ba'i ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon du byas so/ /zhes bya ba'i bar gong ma bzhin du'o/ /dge slong
217a1('dul ba): rnams the tshom skyes nas/ the tshom thams cad gcod pa sangs rgyas bcom ldan 'das la zhus pa/ btsun pa/ shAkya rgan po 'dis nye du la chags pas/ bsod nams ma lags pa
217a2('dul ba): mang du bsags te ri brag bsregs pa la gzigs/ bcom ldan 'das kyis bka' stsal pa/ dge slong dag /da ltar 'ba' zhig tu ma zad de/ ji ltar 'dis 'das pa'i dus na yang gnyen la chags
217a3('dul ba): pas/ bsod nams ma yin pa mang du bsags te ri brag bsregs pa de/ legs par rab tu nyon la yid la zungs shig dang bshad do/ /dge slong dag /sngon byung ba/ ri brag cig na spre'u lnga brgya'i
217a4('dul ba): tshogs gnas pas/ lo tog skyes shing skyes pa rnams chud gzan to/ /ri brag na gnas pa'i skye bo'i tshogs 'dus nas phan tshun du gros bya bar brtsams pa/ shes ldan dag /spre'u rnams kyis
217a5('dul ba): lo tog la gnod pa byed na/ de la ji ltar bsgrub par bya/ gzhan dag gis smras pa/ spre'u rnams gsad mod/ de rnams ji ltar gsad par bya/ ri brag gi nyen kor gyi shing thams cad bcad de/
217a6('dul ba): shing tin tu ka gcig pu zhig bzhag la nye 'khor rnams tsher mas bskor dang / de la bza' ba'i phyir spre'u rnams 'dzeg par 'gyur te/ de ltar gyur dang / der de rnams gsad par bya'o/ /de
217a7('dul ba): nas de rnams kyis ri brag gi nyen kor gyi shing thams cad bcad de/ shing tin tu ka gcig pu bzhag nas nyen kor rnams tsher ma'i ra bas bskor te/ srung ma pa'i mi bzhag nas bsgo ba/ khyed kyis
217b1('dul ba): gang gi tshe spre'u rnams tshogs par gyur pa de'i tshe kho bo cag la sbron cig / de nas dus gzhan zhig na shing tin tu ka'i me tog dang 'bras bu chags te smin pa dang spre'u rnams kyis sde dpon la
217b2('dul ba): smras pa/ sde dpon/ shing tin tu ka smin cing mchis kyi/ gsol du gshegs so/ /de nas sde dpon 'khor lnga brgya dang shing tin tu ka de la 'dzegs te shing tin tu ka la bza' bar brtsams
217b3('dul ba): so/ /de nas srung ma'i mis ri brag na gnas pa'i skye bo'i tshogs la smras pa/ shes ldan dag /shing tin tu ka la spre'u thams cad 'dzegs nas za bar byed kyi/ khyed cag gi bya ba'am byed pa
217b4('dul ba): gang yin pa de/ gyis shig /de nas ri brag na gnas pa'i skye bo'i tshogs lag na mda' gzhu dang dgra sta thogs/ khu tshur bcangs te rings par song nas shing tin tu ka gcad par brtsams pa dang /
217b5('dul ba): de nas spre'u de rnams bred de mchong brgal zhing shing ka phan tshun rgyu bar byed do/ /sde dpon ni/ sems las chung ngus za bar byed pa dang spre'u de rnams kyis de la smras pa/ sde dpon/ bdag cag ni/
217b6('dul ba): sdug bsngal mi bzad pa nyam nga ba thob cing mchis te phan tshun du rgyu lags na/ khyod ci'i slad du thugs khral chung ngur bzhugs/ des tshigs su bcad de smras pa/ bya ba mang po'i mi rnams la/ /
217b7('dul ba): bya ba min pa'ang de dang 'dra/ /shing gi 'phro ni mang yod pas/ /sems las bskyungs te bza' bar gyis/ /de nas yang sde dpon gyi phru gu zhig ri brag de na bcings te 'dug pa de lag pa 'gram pa
218a1('dul ba): la gtad nas/ sems khong du chud cing 'dug pa dang / ji tsam na spre'u bzang po zhig phyogs der 'ongs pa dang / de sems khong du chud pa mthong nas smras pa/ grogs
218a2('dul ba): po/ ci'i phyir lag pa 'gram pa la gtad nas sems khong du chud/ des smras pa/ da ltar ri brag na gnas pa'i skye bo'i tshogs thams cad kho bo'i nye du gsod du dong na/ ci'i phyir sems
218a3('dul ba): khong du chud par mi 'gyur/ ci'i phyir khyod kyis pha rol gnon pa ma byas/ bcings na/ ji ltar pha rol gnon par bya/ kho bos khyod dgrol lo/ /zhes des de bkrol ba dang / de nas des ri
218a4('dul ba): brag der me btang ste ri brag kun tshig pas/ ca co dang / ku co'i sgra chen po byung ba de rnams kyis thos nas sdangs te smras pa/ shes ldan dag /bdag cag dang / spre'u rnams ni/ thag ring po kho
218a5('dul ba): na yin gyi/ phung po chen po gzhan 'di byung ste ri brag bsregs kyi/ me gsad kyi/ slar ldog go /zhes de rnams me gsad pa'i phyir rgyugs pa dang / spre'u rnams kyang shing tin tu ka las
218a6('dul ba): babs nas bros so/ /dge slong dag /ji snyam du sems/ spre'u'i phru gu gang yin pa de ni/ shAkya rgan po 'di nyid yin te/ de na yang 'dis nye du la chags pas ri brag bsregs la/ da ltar
218a7('dul ba): yang 'dis nye du la chags pas ri brag bsregs so/ /nag po'i grong khyer du gshegs nas nag po'i grong khyer du sangs rgyas bzhi'i gdan zhes bya ba rgyas par gong ma bzhin du'o/ /ro hi ta
218b1('dul ba): kar byon nas ro hi ta ka na gnod sbyin glang chen stobs kyi gnas na bzhugs so/ /de'i tshe gnod sbyin glang chen stobs/ gnod sbyin rnams kyi gnod sbyin gyi mdun sar song ba dang / gnod sbyin
218b2('dul ba): glang chen stobs kyis/ bcom ldan 'das bskyed par byon nas ro hi ta ka na bdag gi gnas kho na na bzhugs so/ /zhes thos so/ /thos nas kyang / bcom ldan 'das ga na ba der song ste phyin pa
218b3('dul ba): dang / bcom ldan 'das kyi zhabs gnyis la mgo bos phyag byas te phyogs gcig tu 'dug go/ phyogs gcig tu 'dug pa dang / bcom ldan 'das kyis gnod sbyin glang chen stobs la/
218b4('dul ba): chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad ces bya ba nas/ yang dag par rab tu dga' bar mdzad nas cang mi gsung ngo / /zhes bya ba'i
218b5('dul ba): bar gong ma bzhin du'o/ /de nas gnod sbyin glang chen stobs stan las langs nas bla gos phrag pa gcig tu gzar te bcom ldan 'das gang na ba de logs su thal mo sbyar ba btud nas bcom
218b6('dul ba): ldan 'das la 'di skad ces gsol to/ /bcom ldan 'das do mod bdag gi gnas su bzhugs par gnang bar mdzad du gsol/ /bcom ldan 'das kyis gnod sbyin glang chen stobs la cang mi
218b7('dul ba): gsung bas gnang ngo / /de nas gnod sbyin glang chen stobs kyis/ bcom ldan 'das kyi phyir gtsug lag khang lnga brgya sprul te/ stan nang tshangs can dang / sngas nang tshangs can dang / gor bu lnga brgya
219a1('dul ba): dang / zhugs ling lnga brgya bshams so/ /de nas bcom ldan 'das la 'di skad ces gsol to/ /bcom ldan 'das dge slong gi dge 'dun thabs gcig tu sang
219a2('dul ba): bdag gi sdum par gdugs tshod sbyor zhing mchis na/ gnang bar mdzad du gsol/ /bcom ldan 'das kyis gnod sbyin glang chen stobs la cang mi gsung bas gnang ngo / /de nas gnod sbyin
219a3('dul ba): glang chen stobs kyis/ bcom ldan 'das cang mi gsung bas gnang bar rig nas stan las langs te song nas de'i ne'u zla kha che yul gyi gnod sbyin sgra sgrog ces bya ba de la des bsgo ba/ kho bos
219a4('dul ba): sangs rgyas la sogs pa dge slong gi dge 'dun gdugs tshod la spyan drangs kyi/ byang phyogs kyi 'bras bu rnams skur cig /ces des pho nya btang nas/ de nyid kyi mtshan mo nas gtsang zhing
219a5('dul ba): b sod pa'i bza' ba dang bca' ba dag sta gon byas nas nang par sngar langs te gtsug lag khang chag chag dang phyag dar byas nas gdan bshams te nor bu'i chu snod bzhag nas khang skyong gis
219a6('dul ba): gaN+DI brdungs pa dang / gnod sbyin sgra sgrog gis rgun 'brum gyis skon pa bkang ste/ gnod sbyin rnams kyi lag tu bskur te/ de dag gis gtsug lag khang gi dbus su phung por spungs te
219a7('dul ba): bzhag go / dge slong rnams kyis 'bras bu 'di dag ci'i yin pa dang / ji ltar brtag par bya ba mi shes nas de rnams kyis bcom ldan 'das la zhus pa dang / bcom ldan 'das kyis bka' stsal
219b1('dul ba): pa/ dge slong dag /byang phyogs kyi nags kyi 'bras bu rgun 'brum zhes bya ste/ mes brtag pa byos la rims shig /dge slong rnams 'brum bu re re nas byed pa dang / shin tu yun ring du thogs par
219b2('dul ba): gyur nas bcom ldan 'das kyis bka' stsal pa/ phung po gnyis sam gsum du byos la mes reg par byos shig /de nas gnod sbyin glang chen stobs kyis sangs rgyas la sogs pa dge slong gi dge
219b3('dul ba): 'dun bde bar bzhugs par rig nas/ gtsang zhing bsod pa'i bza' ba dang bca' ba dag rang gi lag nas zhes bya ba nas stan ches dma' ba zhig blangs te bcom ldan 'das kyi spyan sngar chos mnyan
219b4('dul ba): pa'i phyir 'dug go / zhes bya ba'i bar gong ma bzhin du'o/ /de nas bcom ldan 'das kyis gnod sbyin glang chen stobs la chos dang ldan pa'i gtam gyis yang dag par bstan/ yang dag par 'dzin
219b5('dul ba): du bcug / yang dag par gzengs bstod/ yang dag par rab tu dga' bar mdzad nas gdan las bzhengs pa dang / rgun 'brum mang du lhag par gyur nas bcom ldan 'das kyis bka' stsal pa/
219b6('dul ba): rgun 'brum rnams mnyes la khu ba brim par bya'o/ /'on kyang lhag nas/ bcom ldan 'das kyis bka' stsal pa/ dro 'jar byas te bzhag pa dang / dge 'dun gyi dus ma yin pa'i btung bar 'gyur
219b7('dul ba): ro/ /de nas bcom ldan 'das gtsug lag khang gi phyi rol tu zhabs gnyis bkrus nas gtsug lag khang du nang du yang dag 'jog gi phyir zhugs so/ /de nas bcom ldan 'das 'di snyam du dgongs
220a1('dul ba): te/ nga ni tshe thung ngu'i dus la byung bas mya ngan las 'das pa'i dus la bab na/ gdul ba'i don bya ba ni/ rab tu mang bas gal te nga dge slong kun dga' bo dang thabs
220a2('dul ba): gcig tu byang phyogs su gshegs na ni/ gdul ba rnams kyi don bya dka' bar 'gyur gyi/ ma lang nga gnod sbyin lag na rdo rje dang lhan cig gshegs par bya'o/ /snyam nas/ de nas bcom ldan
220a3('dul ba): 'das kyis gtsug lag khang gi phyi rol tu tshigs su bcad pa gnyis kyis gnod sbyin lag na rdo rje bos pa/ dran dang ldan rnams bzang por shog /dran dang ldan rnams rtag tu bzang / zhi ba
220a4('dul ba): thob pa'i sems kyis ni/ /dran dang ldan pa bde bar nyal/ /dran dang ldan rnams bzang por shog /dran dang ldan rnams rtag tu bzang / /rgyal dang pha rol rgyal spangs nas/ /dran dang ldan pa
220a5('dul ba): bde bar nyal/ /bar sdom la/ spungs pa can na sangs rgyas stobs/ /re tu ka na chos stobs te/ /sin+d+hu na ni phor chen zhabs/ /mgo reg spyi blugs sog ma med/ /hu lu klu dang de bzhin
220a6('dul ba): nags/ /gnyis 'grogs drang srong nyams pa dang / /kan tha 'bras kyi grong khyer du/ /mchog gi ma btul dbang ldan rdza/ gsing ma'i gnod sbyin chen po dang / de bzhin brtsegs skyong
220a7('dul ba): dga' 'phel dang / srid pa'i lha dang gtum byed kyi/ /bu bdun rnams ni btul ba dang / /gnod sbyin phyugs skyong 'gro mgyogs dang / /nab so'i klu la gzugs brnyan btang / spu bu can
220b1('dul ba): dang sbubs can btul/ /mdung can gyi ni grong khyer na/ /mdung can zhes bya'i gnod sbyin mo/ /'bra go can dang rdul mchod rten/ /sog med tshogs su bsdus te brjod/ /de nas bcom ldan 'das kyis
220b2('dul ba): gnod sbyin lag na rdo rje la bka' stsal pa/ lag na rdo rje tshur/ byang phyogs su klu sogs ma med 'dul du 'dong ngo / /btsun pa/ bka' bzhin 'tshal zhes gnod sbyin lag na rdo rje bcom ldan 'das
220b3('dul ba): kyi ltar mnyan to/ /de nas bcom ldan 'das gnod sbyin lag na rdo rje dang thabs gcig tu de nyid nas rdzu 'phrul gyis nam mkha' la gshegs pa na/ bcom ldan 'das kyis rgyang ring po kho na zhig na
220b4('dul ba): tshal sngo zhing sngo ba sbrengs pa dag gzigs so/ /gzigs nas kyang gnod sbyin lag na rdo rje la bka' stsal pa/ lag na rdo rje khyod kyis tshal sngo zhing sngo ba sbrengs pa dag mthong ngam/ btsun pa/ mthong lags
220b5('dul ba): so/ /de ni/ u sha'i ri yin te/ nga yongs su mya ngan las 'das nas lo brgya lon pa na zhig nas dang rjes su mthun pa rnams kyi gnas mal gyi mchog /ta ma sa'i tshal zhes bya bar 'gyur ro/ /de nas
220b6('dul ba): bcom ldan 'das spungs pa can du gshegs so/ /de'i tshe spungs pa can na gnod sbyin sangs rgyas stobs zhes bya ba 'dug pa/ sdig pa'i bsam pa can zhig gnas pas/ spungs can na gnas
220b7('dul ba): pa'i skye bo'i tshogs kyis mgu bar byas kyang de dus dus su gnod pa byed do/ /spungs pa can na gnas pa'i skye bo'i tshogs kyis bcom ldan 'das spungs pa can du gshegs nas phyogs che ge mo na
221a1('dul ba): bzhugs so/ /zhes thos so/ /thos nas kyang bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag byas te
221a2('dul ba): phyogs gcig tu 'dug go / phyogs gcig tu 'dug pa dang / spungs pa can na gnas pa'i skye bo'i tshogs la bcom ldan 'das kyis chos dang ldan pa'i gtam gyis yang dag par ston
221a3('dul ba): par mdzad/ yang dag par 'dzin tu 'jug par mdzad/ yang dag par gzengs bstod par mdzad ces bya ba nas yang dag par rab tu dga' bar mdzad nas cang mi gsung ngo / /zhes bya ba'i
221a4('dul ba): bar gong ma bzhin du'o/ /de nas spungs pa can na gnas pa'i skye bo'i tshogs stan las langs nas bla gos phrag pa gcig tu gzar te bcom ldan 'das gang na ba de logs su thal mo sbyar ba
221a5('dul ba): btud nas bcom ldan 'das la 'di skad gsol to/ /btsun pa/ gnod sbyin sangs rgyas stobs 'di/ bdag cag la yun ring mo zhig nas sha 'khon ma mchis par ni/ sha 'khon bgyis/
221a6('dul ba): 'gran zla ma lags par ni/ 'gran zla bgyis/ glags ma btsal bar ni/ glags tshol bar bgyid lags na/ kye ma'o/ /bcom ldan 'das kyis thugs brtse ba nye bar bzung ste/ gnod
221a7('dul ba): sbyin sangs rgyas stobs gdul bar gsol/ de'i tshe gnod sbyin sangs rgyas stobs 'khor de nyid du 'dus shing 'dug par gyur nas/ de nas bcom ldan 'das kyis gnod sbyin sangs rgyas
221b1('dul ba): stobs la bka' stsal pa/ sangs rgyas stobs/ khyod kyis thos sam/ bcom ldan 'das/ bdag gis thos lags so/ /sangs rgyas stobs/ khyod kyis thos sam/ bde bar gshegs pa/
221b2('dul ba): bdag gis thos lags so/ /dam pa ma yin pa'i chos sdig pa de las log cig /bcom ldan 'das/ bdag ldog lags so/ /de nas bcom ldan 'das kyis gnod sbyin sangs rgyas stobs
221b3('dul ba): skyabs su 'gro ba dang / bslab pa'i gzhi rnams la bzhag go /de nas des spungs pa can zhes bya ba'i gnas mal brtsigs so/ /bram ze dang khyim bdag dad pa can rnams kyis kyang yo byad thams
221b4('dul ba): cad ldan pa'i gtsug lag khang brtsigs so/ /bcom ldan 'das gshegs pa dang gnod sbyin sangs rgyas stobs zhabs 'bring du chas pa las/ bcom ldan 'das kyis slar bzlog nas bka' stsal
221b5('dul ba): pa| skye bo'i tshogs 'di srungs shig ngas kyang nga yongs su mya ngan las 'das nas kyang ci nas spyan ldings te 'bab par 'gyur ba de ltar byin gyis brlab par bya'o/ /gzhan dag gis kyang phyogs der
221b6('dul ba): mchod rten brtsigs pas/ mchod rten spungs pa can zhes bya bar grags so/ /re tu kar byon nas re tu kar gnod sbyin chos stobs zhes bya ba btul te/ des re tu ka zhes bya ba'i gnas mal brtsigs
221b7('dul ba): so| |sin+d+hur gshegs pa dang / sin+d+hu na mnyan pa gzhan zhig yod pa de/ bcom ldan 'das kyi rdzu 'phrul gyi cho 'phrul gyis dad pa bskyed de/ de nas dad pa skyes nas bden pa rnams la bzhag
222a1('dul ba): go| gnod sbyin phor chen btul nas zhabs gnyis kyis bcags pas/ phor chen zhabs kyis bcags pa zhes bya bar grags so/ /de nas bcom ldan 'das
222a2('dul ba): drang srong rnams kyi bsti gnas su gshegs nas/ der drang srong mgo reg dang ril ba spyi blugs can btul nas/ bram ze dang khyim bdag dad pa can rnams kyis gnas mal ril ba spyi blugs
222a3('dul ba): can zhes bya ba brtsigs so/ /de nas bcom ldan 'das kyis gnod sbyin lag na rdo rje la bka' stsal pa/ lag na rdo rje/ klu'i rgyal po sog ma med kyi gnas gang na ba der 'dong ngo / /btsun pa/
222a4('dul ba): bka' bzhin 'tshal zhes gnod sbyin lag na rdo rjes bcom ldan 'das kyi ltar mnyan to/ /de nas bcom ldan 'das dang klu'i rgyal po sog ma med kyi gnas su gshegs so/ /klu'i rgyal po
222a5('dul ba): sog ma med kyis bcom ldan 'das gnas su gshegs so/ /zhes thos so/ /thos nas kyang khros/ 'khrugs/ rngam/ yi ma rang nas steng gi nam mkha' la mngon par 'phags te/ ser ba
222a6('dul ba): dang / rdul gyi char dbab par brtsams pa dang / bcom ldan 'das kyis klu 'khrugs so/ /zhes byams pa la snyoms par bzhugs pa dang / char pa de dag a ka ru'i phye ma dang / ta ma la'i
222a7('dul ba): phye mar gyur nas 'bab par brtsams so/ /de nas 'khor lo dang / rdo rje rtse gcig pa dang / mda' bo che dang / mdung thung la sogs te/ mtshon cha rnams dbab par brtsams pa/ de dag kyang
222b1('dul ba): lha'i ut+pa la dang / pad+ma dang / ku mu da dang / pad+ma dkar po dang / man dA ra bar gyur nas 'bab par brtsams so/ /de nas sog ma med kyis khro ba'i mes du ba dbyung bar brtsams pa dang / bcom ldan
222b2('dul ba): 'das kyis kyang rdzu 'phrul gyis dud pa dbyung bar brtsams so/ /de nas de spungs dang / rgyags pa dang / nga rgyal bcom par gyur nas gnas su zhugs te 'dug go /bcom ldan 'das kyis dgongs pa/ klu
222b3('dul ba): gdug pa rnams 'dul bar 'gyur ba ni/ rgyu rnam pa gnyis kyis te/ 'jigs pa dang / 'khrugs pas yin gyi/ ma la ngas 'di 'jigs su gzhug go /snyam du thugs su chud nas gnod sbyin lag
222b4('dul ba): na rdo rje la bka' stsal pa/ lag na rdo rje/ klu'i rgyal po sog ma med 'jigs par gyis shig /de nas gnod sbyin lag na rdo rjes bcom ldan 'das kyi ltar mnyan te/ rdo rje ri'i rtse mo la 'phangs
222b5('dul ba): nas ri'i rtse mo bshig ste lhung ba des/ klu'i rgyal po sog ma med kyi gnas non par gyur to/ /de nas sog ma med sdangs/ skrag /phongs nas 'bros par brtsams pa dang / de nas bcom ldan 'das
222b6('dul ba): kyi me'i khams la snyoms par zhugs nas phyogs thams cad 'bar/ rab tu 'bar/ kun tu rab tu 'bar te me lce gcig tu gyur to/ /bcom ldan 'das kyi zhabs kyi drung na zhi zhing bsil
222b7('dul ba): bar gyur pa ma gtogs par de gang dang gang du song ba de dang de na mi mthong ngo / /de nas bcom ldan 'das gang na ba der song ste phyin pa dang / bcom ldan 'das kyi zhabs gnyis la gtugs
223a1('dul ba): nas gsol pa/ bcom ldan 'das/ ci/ bdag la mtho 'tsham lags sam/ bcom ldan 'das kyis bka' stsal pa/ rga ba'i chos can/ ci ngas mtho
223a2('dul ba): 'tsham mam/ gal te ngas yon tan gyi tshogs 'di lta bu dag ma thob na khyod kyis nga ming lus par byas par 'gyur ro/ /de nas bcom ldan 'das kyis/ phyag 'khor lo dang / bkra shis dang /
223a3('dul ba): g.yung drung 'khyil pa dang / dra bas 'brel pa/ bsod nams brgya phrag du mas bsgrubs pa/ 'jigs pa rnams dbugs 'byin par mdzad pas spyi bo la reg par mdzad nas bka' stsal pa/
223a4('dul ba): bzhin bzang / khyod kyis bum pa bzang po lta bu'i nyan thos chen po bzhi la zas byin te/ sum cu rtsa gsum gyi lha gya nom pa dag gi nang du skye bar 'gyur ba las/ khyod kyis smon lam log
223a5('dul ba): bar btab pas dud 'gro rnams su skyes te/ rdeg pa dang gsod pa la zhen cing pha rol gyi srog 'phrog pa dang / pha rol gyi srog la gnod par byed pas 'tsho bar byed na/ 'di nas shi 'phos nas
223a6('dul ba): sems can dmyal ba ma gtogs par khyod kyi 'gro ba ni/ gang zhig yin/ skye ba ni/ gang zhig yin/ tshe phyi ma ni/ gang zhig yin/ bcom ldan 'das/ bdag gis ci zhig bgyi ba bka'
223a7('dul ba): stsal du gsol/ bzhin bzang tshur/ nga las skyabs su 'gro ba dang / bslab pa'i gzhi rnams bzung la yul ma ga d+ha na gnas pa'i skye bo'i tshogs la mi 'jigs pa byin cig /btsun pa/ bdag
223b1('dul ba): deng slan chad bcom ldan 'das kyi spyan sngar skyabs su mchi ba dang / bslab pa'i gzhi rnams mnos nas yul ma ga d+ha na gnas pa'i skye bo'i tshogs la yang mi 'jigs pa stsal bar bgyi'o/ /
223b2('dul ba): de nas de'i chung ma dang / bu mo dang / mna' ma rnams kyis gsol pa/ bcom ldan 'das dang / chos dang / dge slong gi dge 'dun la bdag cag kyang skyabs su mchi zhing bslab pa'i gzhi
223b3('dul ba): rnams nod lags so/ /bcom ldan 'das kyis de rnams la skyabs su 'gro ba dang / bslab pa'i gzhi rnams byin no/ /de'i bu ri bos gsol pa/ bcom ldan 'das bdag kyang skyabs su mchi
223b4('dul ba): ba dang / bslab pa'i gzhi rnams nod lags so/ /sog ma med kyis gsol pa/ bcom ldan 'das/ bdag cag klu rnams ni/ mi mdza' ba mang ba lags kyi/ ri bo la skyabs su mchi ba stsal
223b5('dul ba): cing / bslab pa'i gzhi rnams ni/ mi dbog par gsol/ 'di dag cag srung bar 'gyur lags so/ /bcom ldan 'das kyis de la skyabs su 'gro ba byin no/ /de nas gnod sbyin lag na rdo
223b6('dul ba): rjes/ sog ma med grogs po dang / gnyen med pa dang / mdza' bshes rnams 'dul bar gyur pa mthong nas yid rab tu dga' bas gar byas te smras pa/ khros pas lce bskyod mgo mang bskul
223b7('dul ba): nas mtshon cha'i 'khor lo 'bebs/ /rang gnas skyes bu rang la phyogs pa ri mtho rtse lta bu/ /du ma'i tshogs lhags ngal chad dbugs brdzangs bzur cing lta byed pa/ /sbrul bdag sog ma med de
224a1('dul ba): drang srong bka' btsan rnams kyis btul/ /de nas bcom ldan 'das kyis sog ma med 'khor drug khri dang bcas pa btul nas gdan las bzhengs te gshegs pa
224a2('dul ba): dang / bcom ldan 'das kyis tshal sngo zhing sngo ba sbrengs pa dag gzigs so/ /gzigs nas kyang gnod sbyin lag na rdo rje la bka' stsal pa/ lag na rdo rje/ khyod kyis tshal sngo zhing sngo ba sbrengs pa
224a3('dul ba): dag mthong ngam/ btsun pa/ mthong lags so/ /lag na rdo rje/ de ni/ kha che'i yul yin te/ nga yongs su mya ngan las 'das nas lo brgya lon nas dge slong kun dga' bo'i lhan cig gnas pa/ dge
224a4('dul ba): slong nyi ma'i gung zhes bya ba 'byung bar 'gyur te/ des klu gdug pa hu lu du btul nas thabs bshams te/ de las skyil mo krung shong ba'i sa blangs nas kha che'i yul kun tu bstan pa 'jog par
224a5('dul ba): 'gyur ro/ /nga'i lhag mthong dang rjes su mthun pa'i gnas mal gyi nang na 'di lta ste/ kha che'i yul mchog tu 'gyur te/ grong khyer dang / grong rdal drug khri dang / grong rdal drug stong dang / grong rdal
224a6('dul ba): drug cu rtsa gsum po 'di rnams ni/ kha che'i yul yin no/ /yul gnyis 'grogs su drang srong dang gnod sbyin nyams pa 'khor dang bcas pa btul lo/ /yul kan thar gnod sbyin mo 'khor dang
224a7('dul ba): bcas pa btul to/ /'bras kyi grong khyer du byon nas 'bras kyi grong khyer du rgyal po sde mchog gi ma bden pa rnams la rab tu bzhag go /yul dbang ldan du byon te dbang ldan na rdza mkhan gzhan
224b1('dul ba): zhig yod pa de/ bzos shin tu rgyags te/ snod rnams bskams nas 'khor lo las 'gogs par byed do/ /bcom ldan 'das kyis de 'dul ba'i dus mkhyen nas/ rdza mkhan gyi cha byad nyid du mngon
224b2('dul ba): par sprul te/ de dang lhan cig gtam bya bar brtsams pa/ khyod kyis snod ci 'dra ba dag cig 'khor lo las 'bebs par byed/ des gsol pa/ bskams nas 'bebs so/ /nga yang bskams nas
224b3('dul ba): 'bebs so/ /khyod dang bdag mnyam lags so/ /'di kho nar zad dam ci/ nga ni/ so btang nas kyang 'bebs so/ /khyod lhag go /so btang ba 'ba' zhig tu yang ma zad do/ /'o na ci zhe na/ gser
224b4('dul ba): dang / dngul dang / baiDUr+ya dang / shel gyi rang bzhin du yang byed do/ /de mngon par dad par gyur to/ /de nas bcom ldan 'das kyis rdza mkhan gyi cha byad mi snang bar mdzad de/ rang bzhin gyi cha byad du
224b5('dul ba): zhugs nas de 'khor gyi skye bo dang bcas te bden pa rnams la rab tu bkod do/ /gsing ma can du gshegs nas gsing ma can du gnod sbyin chen po 'khor dang bcas pa skyabs su 'gro ba dang / bslab
224b6('dul ba): pa'i gzhi rnams la rab tu bzhag go / brtsegs skyong du klu ba lang skyong dang dgar ba gnyis so/ /dga' 'phel du gshegs nas dga' 'phel du rgyal po srid pa'i lha 'khor dang bcas pa dang / gtum
224b7('dul ba): byed kyi bu bdun dang / gnod sbyin sa 'tsho bden pa dag la rab tu bkod do/ /de na mtsho chen po yod pa gang yin pa de na 'gro mgyogs dang nab so gnyis klu'i skye gnas su skyes te lo bcu gnyis 'das
225a1('dul ba): shing steng du byung ste 'khrug pas 'di skad ces/ bcom ldan 'das kyis bdag cag la chos ma bshad pas/ des na bdag cag rnam par lhung ba klu'i skye gnas su skyes
225a2('dul ba): kyi| ci nas kyang bdag cag gis de'i bstan pa zhig par bya'o/ /zhes smra'o/ /de nas bcom ldan 'das 'di snyam du dgongs te/ klu 'gro mgyogs dang nab so ni/ 'di ltar mthu che zhing / rdzu 'phrul
225a3('dul ba): che ba yin pas/ nga yongs su mya ngan las 'das nas nga'i bstan pa thal bar brlag par 'gyur ba gang yin pa'i gnas 'di yod do/ /snyam du mkhyen nas/ bcom ldan 'das klu 'gro mgyogs
225a4('dul ba): dang nab so gnyis ga la ba der gshegs te byon nas 'gro mgyogs dang nab so gnyis la bka' stsal pa/ 'gro mgyogs dang nab so/ /tshig bzhi pa'i chos kyi rnam grangs zhes bya ba yod pa
225a5('dul ba): bshad kyi/ shes par byos shig /btsun pa/ bdag cag dam pa'i chos 'tshal bar bgyid pa su zhig mchis snyam du rig nas de nyid du slar zhugs te/ de gnyis 'di snyam du sems so//
225a6('dul ba): bcom ldan 'das kyis bdag cag la chos bshad na/ bdag cag gis rnam par ma shes so/ /snyam pa dang / bcom ldan 'das kyis phyogs der sku'i gzugs brnyan btang nas 'gro mgyogs
225a7('dul ba): dang nab so gnyis kyis de la bltas shing bcom ldan 'das da dung bzhugs pa lta zhes slar yang dang yang du zhugs so/ /phyogs de nyid du bcom ldan 'das kyis gnod sbyin mo spu bu can dang
225b1('dul ba): sbubs can gnyis btul to/ /mdung can gyi grong khyer du gshegs so/ /mdung can gyi grong khyer na gnod sbyin mo mdung can zhes bya ba khro zhing gtum la gzu lums can zhig gnas pas/ mdung
225b2('dul ba): can gyi grong khyer gyi bram ze dang / khyim bdag rnams kyi bu btsas shing btsas pa dag za bar byed do/ /mdung can gyi grong khyer gyi bram ze dang / khyim bdag rnams kyis/ bcom ldan 'das 'das mdung can
225b3('dul ba): gyi grong khyer du gshegs nas phyogs che ge mo na bzhugs so/ /zhes thos so/ /thos nas kyang tshogs nas tshogs dang / khyu nas khyur 'phrad cing 'dus nas mdung can gyi grong khyer nas byung ste bcom
225b4('dul ba): ldan 'das gang na ba der song ste lhags pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug pa dang / bcom ldan 'das
225b5('dul ba): kyis mdung can gyi grong khyer gyi bram ze dang / khyim bdag rnams la chos dang ldan pa'i gtam gyis zhes bya ba nas yang dag par rab tu dga' bar mdzad nas cang mi gsung ngo / /zhes bya ba'i bar
225b6('dul ba): gong ma bzhin du'o/ /de nas mdung can gyi grong khyer gyi bram ze dang / khyim bdag rnams stan las langs te bla gos phrag pa gcig tu gzar nas bcom ldan 'das ga la ba de logs su thal mo sbyar
225b7('dul ba): ba btud de bcom ldan 'das la 'di skad ces gsol to/ / //'dul ba gzhi/ bam po so drug pa/ bcom ldan 'das dge slong gi dge 'dun dang thabs cig tu sang bdag cag gdugs
226a1('dul ba): tshod sbyor zhing mchis na/ gnang bar mdzad du gsol zhes bya ba nas bcom ldan 'das kyis zhal zas gsol zin nas phyag bcabs te lhung bzed gyu bar rig nas
226a2('dul ba): zhes bya ba'i bar gong ma bzhin du'o/ /gser gyi bya ma bum blangs te bcom ldan 'das kyi spyan sngar gsol ba gdab pa'i phyir 'khod nas 'di skad ces gsol to/ /bcom ldan 'das kyis klu
226a3('dul ba): gdug pa dang gnod sbyin gdug pa de dang de rnams ni/ btul lags na/ btsun pa/ gnod sbyin mo mdung can zhes bgyi ba 'di/ bdag cag la yun ring mo zhig nas sha 'khon ma mchis par ni/
226a4('dul ba): sha 'khod du bgyis/ 'gran zla ma lags par ni/ 'gran zla bgyid/ glags ma btsal bar ni/ glags tshol bar bgyid de/ byis pa btsas shing btsas pa rnams 'phrog par bgyid lags na/ kye ma'o/ /
226a5('dul ba): bcom ldan 'das thugs brtse bar nye bar bzung ste/ gnod sbyin mo mdung can gdul bar gsol/ de'i tshe gnod sbyin mo mdung can 'khor de nyid du 'dus shing 'dug par gyur to/ /de nas bcom ldan
226a6('dul ba): 'das kyis gnod sbyin mo mdung can la bka' stsal pa/ mdung can khyod kyis thos sam/ bcom ldan 'das/ bdag gis thos lags so/ /mdung chen/ khyod kyis thos sam/ bde bar gshegs
226a7('dul ba): pa| bdag gis thos lags so/ /dam pa ma yin pa'i chos sdig pa de las log cig /btsun pa/ dam zhig bcas te/ gal te 'di dag bdag cag gi slad du gtsug lag khang rtsig par bgyid na/
226b1('dul ba): bdag ldog par bgyi'o/ /de nas bcom ldan 'das kyis mdung can gyi grong khyer gyi bram ze dang khyim bdag rnams la bka' stsal pa/ bram ze dang khyim bdag /khyed kyis thos sam/ bcom ldan 'das/
226b2('dul ba): thos lags so/ /khyed cag gis ji ltar bsgrub par bya/ bcom ldan 'das/ rtsig lags so/ /bde bar gshegs pa/ rtsig lags so/ /de nas bcom ldan 'das kyis gnod sbyin mo mdung can 'khor
226b3('dul ba): dang bcas te btul nas gshegs so/ /'bra go can du gshegs pa dang / 'bra go can na byis pa chung ngu dag cig rdul gyi mchod rten la rtse bar byed do/ /bcom ldan 'das kyis byis pa chung ngu dag rdul
226b4('dul ba): gyi mchod rten la rtse ba gzigs so/ /gzigs nas kyang / yang gnod sbyin lag na rdo rje la bka' stsal pa/ lag na rdo rje/ khyod kyis byis pa chung ngu rdul gyi mchod rten la rtse ba dag mthong ngam/ btsun pa/
226b5('dul ba): mthong lags so/ /lag na rdo rje/ nga yongs su mya ngan las 'das nas lo bzhi brgya lon pa na/ 'dir ku sha na'i rigs kyi rgyal po ka ni ska zhes bya ba byed par 'gyur pa des/ phyogs 'dir mchod rten brtsigs par
226b6('dul ba): 'gyur te/ de'i ming ka ni ska'i mchod rten zhes bya bar 'gyur zhing / nga yongs su mya ngan las 'das na yang sangs rgyas kyis bya ba byed par 'gyur ro/ /de nas bcom ldan 'das kyis ro hi ta ka nas klu'i
226b7('dul ba): rgyal po sog ma med kyi gnas kyi bar du srog chags sa ya phrag bdun dang 'bum phrag bdun btul nas ro hi ta kar gshegs te/ gtsug lag khang du zhugs nas nang du yang dag bzhag go /bcom ldan
227a1('dul ba): 'das dgongs ka nang du yang dag 'jog las bzhengs nas tshe dang ldan pa kun dga' bo la bka' stsal pa/ kun dga' bo/ dang po'i rgyal srid gang na ba der 'dong ngo / /
227a2('dul ba): de nas bcom ldan 'das la tshe dang ldan pa kun dga' bos 'di skad ces gsol to/ /btsun pa/ bcom ldan 'das kyis sngar ni/ 'di skad ces/ kun dga' bo/ byang phyogs su klu'i rgyal po sog
227a3('dul ba): ma med 'dul du 'dong / byang phyogs na ni/ phan yon rnam pa lnga yod do/ /zhes gsungs la/ da bcom ldan 'das kyis 'di skad du/ kun dga' bo/ dang po'i rgyal srid gang na ba der 'dong ngo / /
227a4('dul ba): zhes gsungs na/ de ji lta bu lags/ bcom ldan 'das kyis bka' stsal pa/ kun dga' bo/ /nga gnod sbyin lag na rdo rje dang thabs gcig tu byang phyogs su gshegs nas ta ma sa'i tshal
227a5('dul ba): rnams lung bstan to/ /zhes bya ba nas rdul gyi mchod rten lung bstan to/ /zhes bya ba'i bar du'o/ /kun dga' bo/ ro hi ta ka nas klu'i rgyal po sog ma med kyi gnas kyi bar du de bzhin gshegs
227a6('dul ba): pas| srog chags sa ya phrag bdun dang / 'bum phrag bdun btul to/ /byang phyogs na ni/ nyes dmigs lnga yod do/ /mtho na dman can dang / sdong dum dang / tsher mas gang ba dang / rdo ba
227a7('dul ba): dang | gseg ma dang / gyo mo mang ba dang / khyi za ba dang / bud med gnas ngan len kun tu spyod pa'o/ /sdom la/ dang po'i rgyal srid rtag bzang dang / bcom dang ni o ta la'i/ /kun dga'
227b1('dul ba): ra ba dgra mtha' dang / /tshugs par dka' dang gang+gA'i chu/ /yi dwags dus dpag phyi ma yin/ /de nas bcom ldan 'das yul dpa' sde nas ljongs rgyu zhing gshegs pa na dang po'i rgyal srid du gshegs
227b2('dul ba): nas| de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ phyogs 'dir rgyal po mang pos bskur ba/ dang por rgyal srid kyi dbang bskur bas dbang bskur ba de
227b3('dul ba): ni| dang po'i rgyal po yin no/ /de'i phyir 'di dang po'i rgyal srid ces bya bar grags so/ /rta bzang du gshegs nas/ de nas bcom ldan 'das kyis tshe dang ldan pa kun dga' bo la bka' stsal pa/ kun
227b4('dul ba): dga' bo/ phyogs 'dir rgyal po mang pos bkur ba'i rta bzang po rin po che byung ste/ de'i phyir 'di rta bzang zhes bya bar grags so/ /de nas bcom ldan 'das kyis tshe dang ldan pa kun dga' bo la bka'
227b5('dul ba): stsal pa/ kun dga' bo/ /bcom brlag gang na ba der 'dong ngo / /btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan te/ de nas bcom ldan 'das
227b6('dul ba): bcom brlag tu gshegs pa dang / bcom ldan 'das kyis rgyang ring po kho na zhig na tshal sngo zhing sngo ba sbrengs pa dag gzigs so/ /gzigs nas kyang tshe dang ldan pa kun dga' bo la bka' stsal
227b7('dul ba): pa| kun dga' bo/ /khyod kyis tshal sngo zhing sngo ba sbrengs pa pha bi mthong ngam/ btsun pa/ mthong lags so/ /kun dga' bo/ de ni/ ri bo rtse mthon zhes bya ste/ nga yongs su mya ngan las 'das nas lo
228a1('dul ba): brgya lon pa dang bcom brlag nas gar mkhan dang / dpa' bo zhes bya ba spun gnyis kyis de la gtsug lag khang rtsig par 'gyur te/ de'i ming gar mkhan dpa' bo
228a2('dul ba): zhes bya bar 'gyur zhing / lhag mthong dang zhi gnas kyi rjes su mthun pa'i gnas mal rnams kyi mchog tu 'gyur ro/ /kun dga' bo/ bcom brlag 'dir spos tshong gi khye'u sbas pa zhes bya ba
228a3('dul ba): 'byung bar 'gyur te/ de'i bu nye sbas zhes bya ba sangs rgyas kyi mtshan med pa zhig byung ba de/ nga yongs su mya ngan las 'das nas lo brgya lon pa dang bstan pa la rab tu byung nas sangs rgyas kyi bya ba byed
228a4('dul ba): par 'gyur ro/ /dge slong kun dga' bo'i lhan cig gnas pa nyi ma'i gung zhes bya bas/ nye sbas de rab tu 'byin par 'gyur te/ gdams ngag ston pa rnams kyi phyi ma ni/ nye sbas yin par 'gyur
228a5('dul ba): ro| |gar mkhan dpa' bo de la phug/ srid du khru bco brgyad pa/ zheng du khru gnyis pa/ 'phang du khru bdun pa zhig yod par 'gyur te/ des gang dang gang dag la gdams ngag bstan nas dgra
228a6('dul ba): bcom pa mngon sum du byas pa de dang de rnams kyis/ thur ma sor bzhi tsam pa re re phug de'i nang du 'dor bar 'gyur ro/ /gang gi tshe phug de/ dgra bcom pa'i thur mas gang bar gyur pa de'i tshe/
228a7('dul ba): nye sbas yongs su mya ngan las 'da' bar 'gyur te/ de yongs su mya ngan las 'das nas dgra bcom pa'i thur ma de dag nyid spungs nas de rnams kyis sreg par byed do/ /dge slong rnams the tshom skyes
228b1('dul ba): nas the tshom thams cad gcod pa/ sangs rgyas bcom ldan 'das la zhus pa/ btsun pa/ bcom ldan 'das kyis ma 'ongs pa na skye bo mang po la snying brtse ba dang / tshe dang ldan pa nye sbas lung bstan pa la
228b2('dul ba): gzigs/ bcom ldan 'das kyis bka' stsal pa/ dge slong dag/ de'i tsher ma zad/ ji ltar 'di 'das pa'i dus na skye bo mang po la phan pa'i phyir zhugs pa de/ legs par rab tu nyon la yid la
228b3('dul ba): zungs shig dang bshad do/ /dge slong dag /sngon byung ba/ ri rtse mthon po 'di nyid kyi ngos gsum la rang sangs rgyas dang / drang srong dang / spre'u rnams gnas te/ ngos gcig na ni/ rang sangs rgyas lnga
228b4('dul ba): brgya'o/ /gnyis pa la ni/ drang srong lnga brgya'o/ /gsum pa la ni/ spre'u lnga brgya'o/ /spre'u'i sde dpon gyi kun tu spyod pa ni/ spre'u'i phru gu btsas shing btsas pa dag gsod par byed pa yin no/ /de nas
228b5('dul ba): spre mo de dag phru gu'i mya ngan gyis non pas phan tshun gros bya bar brtsams pa/ shes ldan spre mo dag/ nyon cig /bdag cag gi phru gu btsas shing btsas pa dag /sde dpon 'dis gsod par byed kyi/
228b6('dul ba): de la thabs shig bsham bar bya ste/ bdag cag las spre mo gang zhig sbrum par gyur ma/ des sde dpon la brjod par mi bya'o/ /ji tsam dus gzhan zhig nas spre mo zhig sbrum par gyur nas/ de de
228b7('dul ba): rnams kyis dben pa'i phyogs shig tu sbas nas rtsa ba dang 'bras bus bsnyod de spre'u'i phru gu byung nas/ de yang de rnams kyis dben pa'i phyogs shig tu bsnun gsos bskyed de/ de gang gi tshe chen
229a1('dul ba): por gyur pa de'i tshe/ des sde dpon de rang gi khyu nas bskrad nas ri bo rtse mthon na phan tshun du 'khyams par brtsams so/ /de 'khyams pa na rang sangs rgyas rnams kyi sgra
229a2('dul ba): thos nas/ de de rnams kyi drung du song ste/ gang gi tshe bag phebs par gnas par gyur pa de'i tshe/ de rnams la rtsa ba dang / lo ma dang / me tog dang / 'bras bu dang / so shing dag 'bul bar byed
229a3('dul ba): do| |de rnams kyis kyang de la lhung bzed kyi lhag ma dag 'dor bar byed do/ /rang sangs rgyas de rnams kyis kun tu spyod pa ni/ zos shing zos nas skyil mo krung bcas te 'dug go/ spre'u des kyang
229a4('dul ba): de rnams kyi spyod lam mthong nas skyil mo krung bcas shing 'dug go/ ji tsam dus gzhan zhig na rang sangs rgyas de rnams 'di snyam du sems te/ bdag cag gi lus rnag can 'dis thob par
229a5('dul ba): bya ba gang yin pa ni/ thob zin gyi/ bdag cag gis zhi ba mya ngan las 'das pa'i dbyings su yongs 'jug go/ snyam nas/ de rnams 'bar ba dang / gsal ba dang / char 'bebs pa dang / glog
229a6('dul ba): 'byin pa'i cho 'phrul dag byas nas phung po lhag ma med pa'i mya ngan las 'das pa'i dbyings su yongs su mya ngan las 'das so/ /de rnams ldang ba'i dus gang yin pa de'i tshe mi ldang nas spre'u
229a7('dul ba): des de rnams ma mthong bas mi dga' bar gyur to/ /ji tsam na spre'u de phug tu zhugs nas rang sangs rgyas de rnams kyi chos gos rnams nas bsigs par brtsams so/ /de nas phug de na gnas pa'i
229b1('dul ba): lha gang yin pa de/ 'di snyam du sems te/ spre'u 'dis rang sangs rgyas kyi sku bshig ni/ mi rung ngo / /snyam nas rdo leb chen pos sgo bcad nas 'dug go/ /de nas spre'u de/ mya ngan dang / sdug bsngal dang /
229b2('dul ba): smre sngags bton te song nas ri bo rtse mthon la kun nas 'khyams pa na/ mi rnams 'dod pas mi dga' bar gyur te rna ba gtod cing mi'i sgra thos par 'dod pa las/ des drang srong de rnams smra ba'i sgra
229b3('dul ba): dag thos nas/ de mgron po lam stor ba bzhin du rings pa rings par de rnams kyi drung du song ngo / /drang srong de dag kyang dka' thub drag pos gdung bar byed do/ /kha cig ni/ lag pa bsgrengs nas
229b4('dul ba): 'dug go/ kha cig ni/ rkang pa ya gcig gis so/ /kha cig ni/ gdung ba lngas gdung bar byed do/ /gang gi tshe spre'u de de rnams dang lhan cig bag phebs par gnas par gyur pa de'i tshe/ drang srong
229b5('dul ba): de rnams la rtsa ba dang / lo ma dang / me tog dang / 'bras bu dang / so shing dag sbyin par byed do/ /de rnams kyang de la zas kyi lhag ma dag 'dor bar byed do/ /des de rnams kyi spyod lam dkrugs
229b6('dul ba): shing / rang sangs rgyas kyi spyod lam ston par byed de/ de na gang dag lag pa bsgreng ba de rnams kyi lag pa dag phab nas se gol gyi sgra phyung ste sbran nas mdun du skyil mo krung bcas te 'dug go/
229b7('dul ba): gang dag rkang pa ya gcig pa de rnams kyi rkang ba phab nas mdun du skyil mo krung bcas te 'dug go/ gang dag gdung ba lngas gdung bar byed pa de rnams kyi me bsad nas se gol gyi sgra phyung ste mdun
230a1('dul ba): du skyil mo krung bcas te 'dug go / de nas drang srong de rnams kyis gdams ngag 'bogs pa la smras pa/ mkhan po/ spre'u 'di bdag cag gi dka' thub la bar chad
230a2('dul ba): bgyid do/ /zhes de rnams kyis de la rgyas par smras pa dang / des smras pa/ shes ldan dag/ spre'u de dag ni/ dran pa dang ldan pa yin te/ gdon mi za bar 'dis drang srong kha cig gi spyod lam
230a3('dul ba): de lta bu mthong gi/ khyed cag gis kyang skyil mo krung chos la 'dug cig/ de rnams kyi skyil mo krung bcas te 'dug pa dang / de rnams sngon gyi dge ba'i rtsa ba rnams mngon du gyur nas/ de rnams
230a4('dul ba): kyis mkhan po dang slob dpon med pa'i shes pas byang chub kyi phyogs kyi chos sum cu rtsa bdun dang mthun pa'i chos bskyed nas rang byang chub mngon sum du byas so/ /de nas de rnams spre'u de
230a5('dul ba): la chos las byung ba'i dad pa skyes nas de rnams kyis ljongs nas bsod snyoms lo thog gsar pa dang / 'bras bu gsar pa dang / dus gsar gyi rnyed pa gang yin pa de rnams las de la
230a6('dul ba): thog mar byin nas/ bdag nyid longs spyod par byed do/ /ji tsam dus gzhan zhig na spre'u de dus las 'das so/ /de nas rang byang chub de rnams kyis/ yul khams dang phyogs sna tshogs na
230a7('dul ba): yod pa'i shing dri zhim po rnams blangs te/ shing dri zhim po thams cad kyis phung por spungs nas bsregs so/ /dge slong dag /ji snyam du sems/ rang byang chub rnams dang lhan cig tu gnas
230b1('dul ba): pa'i spre'u gang yin pa de ni/ nye sbas 'di nyid yin te/ 'di de'i tshe yang skye bo mang po la phan pa'i phyir zhugs so/ /da ltar na yang ngas 'di skye bo mang po la phan pa dang / snying brtse bar lung bstan to/ /
230b2('dul ba): de nas bcom ldan 'das dpa' sde nas ljongs rgyu zhing gshegs na/ bcom brlag tu gshegs pa dang bcom brlag gi bram ze rnams kyis/ dge slong go'u ta ma bcom brlag tu phyin nas de shin
230b3('dul ba): tu rigs bzhi po rnam par dag par 'dod de/ 'chad par byed/ 'dogs par byed/ rab tu 'jog par byed/ rnam par 'jog par byed/ bye brag tu 'byed par byed/ gsal bar byed/ ston
230b4('dul ba): par byed/ yang dag par rab tu bstan par byed do/ /zhes thos nas/ gal te de bcom brlag tu 'dug na/ bdag cag gi rnyed pa dang / bkur sti'i bar chad du 'gyur la/ de ni/ bkur sti ma yin
230b5('dul ba): pas skrag go / zhes grag gi /gal te de la 'ga' zhig gis bkur sti ma yin pa byas na/ de lta na de bcom brlag tu 'dug par mi 'gyur ro/ /gal te de la mi smad rigs kyis bkur sti ma yin pa
230b6('dul ba): byas na/ ngo mtshar du mi 'dzin gyi/ gal te de la skyes bu gtso bo 'ga' zhig gis bkur sti ma yin par byas na/ des ni/ legs par 'gyur na/ bdag cag gi nang na skyes bu gtso bo su
230b7('dul ba): zhig yod snyam mo/ /de'i tshe bcom brlag na bram ze sngor gyur ces bya ba/ rig byed dang / rig byed kyi yan lag gi pha rol tu phyin pa/ rang gi smra ba gsal bar byed pa/ pha rol gyi rgol ba tshar
231a1('dul ba): gcod par nus pa/ de'i tshig bden pa'i rjes su 'brang ba zhig yod do/ /de nas bcom brlag gi bram ze rnam 'dus shing tshogs te/ sngor gyur gyi drung du song nas mkhan
231a2('dul ba): po| |'dir dge sbyong go'u ta ma mchis nas/ der shin tu rigs bzhi po rnam par dag pa zhes bya ba nas yang dag par rab tu ston par byed do/ /zhes thos zhes bya ba'i bar gong ma bzhin du'o/ /de ni/
231a3('dul ba): bkur sti ma yin pas skrag go /zhes gda' na/ gal te de la 'ga' zhig gis bkur sti ma lags pa bgyis na/ de lta na de bcom brlag tu mchis par mi 'gyur ro/ /gal te de la mi smad rigs
231a4('dul ba): kyis bkur sti ma lags pa bgyis na/ ngo mtshar du mi 'dzin gyi/ gal te de la skyes bu gtso bo 'ga' zhig gis bkur sti ma lags pa bgyis na legs par 'gyur na/ bdag cag gi skyes bu gtso
231a5('dul ba): bo mkhan po ma lags pa su zhig mchis/ khyod kyis de la bkur sti ma lags pa'i tshig gi rgya lcag gis spyo bar gsol/ sngor gyur gyis smras pa/ shes ldan dag /bdag gi lce 'di ni/ bden
231a6('dul ba): pa'i rjes su 'brang ba yin te/ gal te spyo bar 'os pa zhig na/ spyo'o/ /'on te bstod par 'os pa zhig na/ bstod do/ /de nas bram ze sngor gyur/ bcom brlag na gnas pa'i bram ze rgan rabs rgan
231a7('dul ba): rabs rnams kyis mdun du bdar nas bcom ldan 'das ga la ba der song ba na/ bram ze sngor gyur gyis rgyang ring po kho na nas bcom ldan 'das kyi sku skyes bu chen po'i mtshan sum cu rtsa gnyis kyis
231b1('dul ba): kun nas brgyan pa/ dpe byad bzang po brgyad cus mdzes par byas pa/ 'od 'dom gang gis brgyan pa/ 'od zer nyi ma stong bas lhag pa/ rin po che'i ri bo 'gro ba ltar kun nas bzang ba/ shing drung zhig na
231b2('dul ba): brten cing zhi ba'i spyod lam gyis bzhugs pa mthong ngo / /mthong nas kyang ya mtshan skyes te mig bgrad de bltas nas bstod par brtsams pa/ lus dang ngag dang dbang por bcas pa yi/ /yid kyis tshul bzhin
231b3('dul ba): rtse gcig bgyis nas ni/ yon tan rang bzhin yon tan rgya mtsho che/ /khyod kyi yon tan phyogs gcig brjod par bgyi/ /smra ba rnams kyi dam pa rab mchog lags/ /skyon med dbang po shin tu mnyam
231b4('dul ba): par bzhag / pha rol rgol ba brtson pa thams cad kyis/ /don dam thugs su chud la bskyod mi nus/ /khyod kyi spyod pa shin tu rdzogs pa nyid/ brtul zhugs bsgrubs pas brtul zhugs shin tu rdzogs/
231b5('dul ba): stobs ldan khyod kyi ting 'dzin zad med pas/ /sred med bu dang ri yi rgyal po bzhin/ /skyes bu khyu mchog khyod la gnod mi mnga'/ /mi zhum bsnyengs pa mi mnga' dub mi mnga'/ /'byung po rnams la'ang
231b6('dul ba): mi bzod 'ga' mi mnga'/ /khyod ni ma chags 'thab pa ga la mnga'/ /brtabs pa med cing ha cang zhum mi mnga'/ /gdung ba med cing dgyes pa'ang yod mi mnga'/ /ri yi bdag po lhun po rab brtan ltar/ /
231b7('dul ba): khyod kyi thugs ni rtag tu dge ba nyid/ /thub pa skyes mchog khams rnams thams cad nas/ /khyod kyi ye shes yangs pa sgrib mi mnga'/ /skye mched rnam pa sna tshogs dag la ni/ /ma thogs nyams shing zad
232a1('dul ba): pa med par 'jug / thub pa khyod la gang la'ang som nyi med/ /yid gnyis yod min the tshom yod ma yin/ /khyod nyid kyis ni mchog dang mchog min pa/ /rig pas
232a2('dul ba): thugs su chud nas thams cad mkhyen/ /mthong na dga' bar 'gyur la mthong na legs/ /mthong na legs pas mthong na mkhas pa dga'/ /khyod la dga' ba dang mi dga' mnyam pas na/ /rtag tu
232a3('dul ba): dga' ba'i spyod lam de bzhin mdzod/ /khyod ni snyan pa'i spobs par ldan pa lags/ /'dzum pa'i gsung dang dran ldan bsnyengs pa med/ /mkhas rnams 'dod pa rab tu 'chad pas na/ /'jig rten
232a4('dul ba): gsum du khyod kyi grags pa 'byung / /mi dang lha dang lha min gnod sbyin dang / /srin po mang dang 'jig rten 'dir mkhas dang / thub pa'i drung du yang dang yang lhags nas/ /khyod la yang dang yang zhu
232a5('dul ba): mi bzod med/ /khyod ni snyan pa'i gsung gis dga' mdzad pas/ /mi dang lha dang lha min gnod sbyin dang / /srin po yid gnyis bsal rnams thub pa che/ /khyod kyi zhabs la phyag 'tshal slar
232a6('dul ba): mchi'o/ /bzhengs dang bzhugs dang gshegs dang bzhud pa dang / /mnal dang mi gsung yang na gsung ba 'am/ /'on te lhung bzed chos gos bsnams ba dag /go'u ta ma khyod kyi thams cad
232a7('dul ba): mdzes pa nyid/ /thogs pa med mnga' mi myur mnyam pas na/ /gsung ni snyan pa'i yon tan rnams dang ldan/ /mi yi mchog ni dus su gsung bas na/ /gsung gi zlos pa rnam par spangs pa
232b1('dul ba): lags/ /'jig rten na ni stobs dang ldan par grags/ /skyes bu mkhyen pa skyes bu khyu mchog gtso/ /'jig rten lhar bcas 'di ni mtha' dag la/ /nga rgyal mi mnga' khyad du gsod mi mdzad/ /mdza' ba
232b2('dul ba): dang ni mdza' ba ma lags dang / /mthun pa dang ni mthun pa ma lags dang / /g.yo dang mi g.yo rang bzhin gnas pa la/ /ngo mtshar 'dzin pa nam yang mi mnga'o/ /smre sngags 'don cing snying brtser smra ba
232b3('dul ba): dang / /kha chu 'dzag pas nyam thag skad 'byin dang / /yongs su gdungs dang rnam par gdungs ldan dang / /'jigs dang rims nad mya ngan gyis nyen pa/ /sdug bsngal rnam pa brgya yis gtses pa dang /
232b4('dul ba): yun ring nas ni mgon med bde ba med/ /srid pa'i sred par zhugs shing mun bsgribs pa'i/ /'gro ba 'khrugs pa la ni rab gzigs nas/ /bdag nyid rnam pa sna tshogs mthu dag gis/ /thub pa
232b5('dul ba): thugs rje chen po 'jug mdzad cing / /shAkya skyes kyi mchog ni khyod nyid kyis/ /phongs par gyur rnams dgrol phyir brtson pa mdzad/ /srid pa'i sdug bsngal rgyu dang bcas 'di dang / /srid pa'i sdug
232b6('dul ba): bsngal zad pa gang min dang / /srid pa'i sdug bsngal 'gog par 'gro ba yi/ /lam ni mtshungs pa med pa khyod kyis bshad/ /rnam par 'dren pa chen po brtson 'grus che/ /rab mchog pha rol smra ba
232b7('dul ba): rnams kyi mchog / 'jig rten gsum na khyod mtshungs ma mchis na/ /khyod las lhag pa lta zhig ga la mchis/ /khyod la khong khro rjes su chags mi mnga'/ /thub pa khyod la yongs su zad mi mnga'//
233a1('dul ba): sdug dang 'gal dang rtsod pa brtul zhugs bzang / /khyod la mi mnga' rtag tu mi mnga' lags/ /thub pa sdug dang mi sdug bde ba dang / /sdug bsngal mnyam dang de bzhin mi mnyam
233a2('dul ba): spangs/ /dga' dang mi dga' ba dag bzod mdzad de/ /yang dag bsdams shing 'di na nyer zhi spyod/ /smad pa byas kyang gnod pa mi mnga' la/ /rab tu bsngags pas khengs par mi 'gyur pas/ /grags pa
233a3('dul ba): grags pa ma yin khyod la mnyam/ /glang chen mche bar ldan pa g.yul ngo ru/ /'dor ba drag tu 'phangs pa'i mda' dag ltar/ /skye bo sdig can rnams kyis smras pa yi/ /tshig ngan tshig rtsub dag kyang
233a4('dul ba): bzod par mdzad/ /drang srong khyod snyan gsung zhing tshig kyang bzod/ /shin tu ngan du smras kyang mi bzod med/ /smad par smras sam dge bar smras kyang rung / /thub pa mnyam pa nyid du gnas pa lags/ /mchod
233a5('dul ba): 'os rtag par mi dang lha dag dang / /lha min gnod sbyin srin po rnams dang ni/ /drang srong bdag nyid chen pos rtag mchod na/ /khyod ni thugs brtan gzhan du 'gyur mi mnga'/ /'di bas bdag mchog
233a6('dul ba): ces kyang rlom mi mnga'/ /'di bas bdag chung zhes kyang rlom mi mnga'/ /bdag ni 'di dag mnyam zhes mi rlom pas/ /khyod la nga rgyal rnam pa gsum mi mnga'/ /brtan dang ldan pa bong ba gser dang
233a7('dul ba): mtshungs/ /bai DUr+ya dang gseg ma gyo mor mtshungs/ /thub pa chen po lha dang bcas pa yi/ /'gro ba 'di ni rtswa shing 'dra bar spyod/ /zla ba nyi ma'i 'od zer dang phrad nas/ /grang dang tsha ba'i rlung dag langs na
233b1('dul ba): yang / /ri yi dbang po lta bur bzod mdzad de/ /thugs brtan khyod la rab tu gnod mi mnga'/ /gzims cha dang ni stsang nas bshos dang ni/ /bla gos sham thabs rnam pa sna tshogs dag /thub pa zag med so/ /
233b2('dul ba): sor brtags nas ni/ /de yi don du ston par mdzad pa lags/ /mgon po bdag la med ces thugs ngan med/ /ma bcings legs gsungs bdag gir 'dzin mi mnga'/ /gnod pa sna tshogs dag las yongs
233b3('dul ba): su grol| rnyed pa rnyed na'ang dgyes par mi 'gyur la/ /de ma rnyed pas kyang ni zhum mi 'gyur/ /khyad du gsod pa bzod pa mdzad cing 'dir/ /bkur sti dag la'ang chags pa mi mnga' lags/ /lha gnas ri yi
233b4('dul ba): ngos las 'khrungs pa yi/ /khrag ltar dmar pa'i tsan+dan mchog dag dang / /mda' dang ral gri rnon pos khyod kyi thugs/ /lan 'ga' yang ni 'gyur ba mi mnga' lags/ /don med gtam ni gsung bar mi mdzad
233b5('dul ba): gang / /skye bo ngan pas bsten pa'i gtan ma lags/ rnyed pas gtam min zang zing bcas gtam min/ /bdag nyid che rnams mi 'dod ma lags kyi/ /gtam gang rab dben bde ba skyed byed cing / /rab tu zhi
233b6('dul ba): ba 'ga' zhig rab brjod pa/ /lha las 'das pa'i gtam ni gang dag cig /gsung nas sdig pa rnam par 'dul ba gsung / /snyan pa rnams dang 'brel pa rnams dang ni/ /legs par bshad dang snying por ldan pa/
233b7('dul ba): yi| |rnam par nges pa'i gtam dag thub pa che/ /'gro ba'i don slad rab tu gsung bar mdzad/ /mi mkhas dag dang log par lta rnams dang / /gzu lums can dang dga' bar ldan rnams dang / /phra ma can dang
234a1('dul ba): tshig rtsub rgyu can gang / /de dang lhan cig bcom ldan khyod mi rkyen/ /mi ni gang dag drang zhing sgyu med pa/ /bden la dga' zhing dbang po thul ba dang / /rtag tu legs par brtags
234a2('dul ba): nas byed pa ni/ /de dang lhan cig bcom ldan khyod mi rkyen/ /chos mkhyen lugs mkhyen gang zag mkhyen pa dang / /drug po mngon mkhyen khyed la rtag phyag 'tshal/ /thub pa zhing mkhyen mchog dang mchog min
234a3('dul ba): mkhyen| |tshul dang tshul min mkhyen khyod mgos phyag 'tshal/ /khyod kyi yon tan rgya mtsho rgya chen legs mthong nas/ /bdag gis yon tan phyogs gcig yongs su brjod par bas/ /'phags pa khyod kyi
234a4('dul ba): yon tan rgya mtsho'i pha rol ni/ /rtogs par rngo thogs 'gro ba'i nang na mi ma mchis/ /de lta bu la sogs pa bstod pa lnga brgyas bcom ldan 'das la bstod nas/ de ltar mngon par dad par gyur pa dang /
234a5('dul ba): bcom ldan 'das kyis sngor gyur ji ltar stan de nyid la 'dug bzhin du bden pa mthong bar 'gyur ba'i chos bshad pa mdzad do/ /de nas bram ze sngor gyur gyis bcom ldan 'das la bstod nas song ste
234a6('dul ba): de lam du zhugs pa na bcom brlag gi bram ze rnams kyis tshig gi rgya lcag gis pags pa las thal ba tsam du brgyad de/ mkhan po khyod la kho bo cag gis dge sbyong go'u ta ma la bkur sti ma
234a7('dul ba): yin pa byos shig / ces smras na/ khyed da gzod slar bstod bstod de 'ong ngam/ shes ldan dag /kho bos sngar kho bo'i lce ni/ bden pa'i rjes su 'brang ba yin te/ gal te smad par 'os pa zhig na/
234b1('dul ba): smod la/ bstod par 'os pa zhig na/ bstod do/ /zhes ma smras sam/ dge sbyong go'u ta ma ni/ bstod par 'os bas kho bos bstod do/ /de nas bcom ldan 'das snga dro na bza' sham thabs mnabs/
234b2('dul ba): lhung bzed dang chos gos bsnams nas bcom brlag tu bsod snyoms la zhugs pa dang / de'i tshe bcom brlag na rgyu skar gyi nub mo la bab bo/ /de nas bcom brlag na gnas pa'i lha mo gang yin pa de/
234b3('dul ba): 'di snyam du sems te/ gal te dge sbyong go'u ta ma bcom brlag tu 'ongs na/ bdag gi rgyu skar gyi nub mo la bar chad byed par 'gyur ro/ /snyam du bsam nas/ bcom ldan 'das kyis spyan sngar sgren
234b4('dul ba): mor byung nas 'dug go / bcom ldan 'das kyis bka' stsal pa/ lha mo/ re zhig bud med ni/ shin tu bkab kyang bzang ba ma yin na/ sgren mo lta smos kyang ci dgos/ de nas lha mo de skyengs nas phyogs
234b5('dul ba): gcig tu song ngo / /de nas bcom ldan 'das kyis lam las gzur te dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis dge slong rnams la
234b6('dul ba): bka' stsal pa/ dge slong dag /bcom brlag na ni/ nyes dmigs lnga po 'di dag yod do/ /lnga gang zhe na/ mtho na dman dang / sdong dum dang tsher mas gang ba dang / rdo ba dang gseg ma dang gyo mo mang
234b7('dul ba): ba dang / dgongs ka za ba dang / bud med mang ba yin no/ /de nas bcom ldan 'das ma gshegs par bcom brlag gi gnod sbyin bong bu'i gnas gang na ba de logs su gshegs te byon nas gnod sbyin
235a1('dul ba): bong bu'i gnas byul te shing drung zhig tu brten cing nyin mo'i gnas pa'i phyir bzhugs so/ /de'i tshe gnod sbyin bong bu bong bu'i gzugs su byas nas 'phyan pa dang / de la khye'u
235a2('dul ba): dang / bu mo dag zhon pa dang / des de dag rtser bcug /dga' bar byed du bcug nas nags thibs por song nas za bar byed pas/ de'i ming gnod sbyin bong bu/ gnod sbyin bong bu zhes bya
235a3('dul ba): bar grags so/ /bcom brlag gi bram ze dang / khyim bdag dad pa can rnams kyis/ bcom ldan 'das bsod snyoms la gshegs pa las/ lha mo zhig gis mtho ba tsam pas/ bcom
235a4('dul ba): brlag tu ma gshegs par gnod sbyin bong bu'i gnas su gshegs so/ /zhes thos so/ /thos nas kyang gtsang zhing bsod pa'i bza' ba dang bcas dag so so nas snod du btsos shing bsdogs te/
235a5('dul ba): shing rtar bcug nas bcom ldan 'das gang na ba der dong ste lhags pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug
235a6('dul ba): pa dang / bcom ldan 'das kyis bcom brlag gi bram ze dang / khyim bdag dad pa can rnams la chos dang ldan pa'i gtam gyis zhes bya ba nas yang dag par rab tu dga' bar mdzad nas
235a7('dul ba): cang mi gsung ngo / /zhes bya ba'i bar gong ma bzhin du'o/ /de nas bram ze dang khyim bdag dad pa can rnams stan las langs te bla gos phrag pa gcig tu gzar nas bcom ldan 'das gang na ba
235b1('dul ba): de logs su thal mo sbyar ba btud de/ bcom ldan 'das la 'di skad ces gsol to/ /btsun pa/ bdag cag gis bcom ldan 'das kyis slad du 'dir gtsang zhing bsod pa'i bca' ba dang / bza' ba
235b2('dul ba): dag gis shing rta bkang ste 'tshal te mchis na/ bcom ldan 'das thugs brtse ba nye bar bzung ste/ de bzhes su gsol/ de nas bcom ldan 'das kyis tshe dang ldan pa kun dga' bo la bka' stsal
235b3('dul ba): pa| kun dga' bo/ song la gnod sbyin bong bu'i gnas na/ dge slong ji snyed nye bar brten cing gnas pa de dag thams cad rim gro'i gnas su sdus shig /bsod snyoms yongs su longs spyod du gzhug
235b4('dul ba): go |btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas gnod sbyin bong bu'i gnas na/ dge slong ji snyed nye bar brten cing gnas pa de dag thams
235b5('dul ba): cad rim gro'i gnas su bsags nas bcom ldan 'das gang na ba de logs su song ste phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs
235b6('dul ba): gcig tu 'dug nas/ bcom ldan 'das la tshe dang ldan pa kun dga' bos 'di skad ces gsol to/ /btsun pa/ gnod sbyin bong bu'i gnas na dge slong ji snyed nye bar brten cing mchis pa de dag thams
235b7('dul ba): cad rim gro'i gnas su bsags lags te/ bcom ldan 'das da de'i dus la bab par dgongs su gsol/ /de nas bcom ldan 'das rim gro'i gnas ga la ba der gshegs te byon nas dge slong gi dge
236a1('dul ba): 'dun gyi gung la gdan bshams pa nyid la bzhugs so/ /de nas bcom brlag gi bram ze dang / khyim bdag dad pa can rnams kyis sangs rgyas la sogs pa
236a2('dul ba): dge slong gi dge 'dun bde bar bzhugs par rig nas zhes bya ba nas/ phyag gnyis bcabs te lhung bzed gyu bar rig nas zhes bya ba'i bar gong ma bzhin du'o/ /bcom ldan 'das kyi spyan
236a3('dul ba): sngar gsol ba gdab pa'i phyir 'khod nas 'di skad ces gsol to/ /btsun pa/ bcom ldan 'das kyis klu gdug pa dang / gnod sbyin gdug pa de dang de rnams ni/ btul lags na/ btsun
236a4('dul ba): pa| gnod sbyin bong bu 'di/ bdag cag la yun ring mo zhig nas/ sha 'khon ma mchis par ni/ sha 'khon bgyid/ 'gran zla ma lags par ni/ 'gran zla bgyid/ glags ma btsal bar
236a5('dul ba): ni| glags tshol bar bgyid de/ nges bu btsas shing btsas pa rnams 'phrog par bgyid lags na/ kye ma'o/ /bcom ldan 'das thugs brtse ba nye bar bzung ste/ gnod sbyin bong bu gdul
236a6('dul ba): bar gsol| de'i tshe gnod sbyin bong bu 'khor de nyid du 'dus shing 'dug par gyur to/ /de nas bcom ldan 'das kyis gnod sbyin bong bu la bka' stsal pa/ bong bu/ khyod kyis thos sam/
236a7('dul ba): bcom ldan 'das/ bdag gis thos lags so/ /bong bu/ khyod kyis thos sam/ bde bar gshegs pa/ bdag gis thos lags so/ /dam pa ma yin pa'i chos sdig pa las log cig /bcom
236b1('dul ba): ldan 'das/ gal te bdag gi slad du phyogs bzhi'i dge slong gi dge 'dun gyi gtsug lag khang brtsigs par dam 'cha' bar bgyid na/ bdag ldog go /de nas bcom ldan 'das kyis
236b2('dul ba): bcom brlag gi bram ze dang / khyim bdag dad pa can rnams la bka' stsal pa/ bram ze dang khyim bdag /khyed cag gis thos sam/ bcom ldan 'das/ thos lags te/ rtsig go /de nas bcom
236b3('dul ba): ldan 'das kyis gnod sbyin bong bu 'khor lnga brgya dang btul to/ /bram ze dang / khyim bdag dad pa can rnams kyis de'i ched du gtsug lag khang lnga brgya brtsigs so/ /de bzhin du gnod sbyin mda'
236b4('dul ba): can dang / gnod sbyin nags ldan dang / gnod sbyin mo bslang rnyed ma dang / mchu rnams btul to/ /de nas bcom ldan 'das rdzu 'phrul gyis bcom brlag tu zhugs so/ /zhugs nas gnod sbyin mo
236b5('dul ba): 'gran zla ma 'khor lnga brgya dang btul nas de'i don du gtsug lag khang lnga brgya brtsigs so/ /de nas bcom ldan 'das kyis bcom brlag gi nang dang phyi rol du gnod sbyin nyis stong lnga brgya btul nas
236b6('dul ba): de'i ched du bram ze dang / khyim bdag dad pa can rnams kyis gtsug lhag khang nyis stong lnga brgya brtsigs so/ /de nas bcom ldan 'das o ta lar gshegs te/ o ta la na o ta la'i nags khrod na
236b7('dul ba): bzhugs so/ /de nas bram ze shing sA la chen po lta bu o ta la'i bu zhes bya ba phyug pa/ nor mang ba/ longs spyod che ba zhig gnas so/ /zhes bya ba rgyas par sbyar ro/ /de nas bcom ldan 'das snga dro
237a1('dul ba): na bza' sham thabs mnabs/ lhung bzed dang chos gos bsnams te/ o ta la ra bsod snyoms la zhugs pa dang / phyogs gzhan zhig na zhing pa lnga brgya
237a2('dul ba): tsam mgo bo rdul gyis g.yogs shing sha na'i ras kyis smad g.yogs nas zhing rmod pa las/ zhing pa de rnams kyis sangs rgyas bcom ldan 'das sku skyes bu chen po'i mtshan sum cu rtsa gnyis
237a3('dul ba): kyis kun nas brgyan pa/ gzi brjid kyis mdzes par mthong ngo / /zhes bya ba rgyas par sbyar te/ bcom ldan 'das kyis/ de rnams la chos bshad pas zhes bya ba nas mchod par bya ba dang / rjed
237a4('dul ba): par bya ba dang / mngon du smra bar bya bar gyur to/ /zhes bya ba'i bar du'o/ /de nas rmon pa stong po de dag gnya' shing dang / ru dag bcad nas bcom ldan 'das gang na ba de logs su dong ste
237a5('dul ba): lhags nas/ bcom ldan 'das la yongs su bskor te 'dug go/ bcom ldan 'das kyis de rnams la tshig gsum gyi chos bshad pa dang / rgyal chen bzhi'i ris kyi lha rnams su skyes nas
237a6('dul ba): zhes bya ba nas bden pa mthong nas rang gi gnas su dong ngo / /zhes bya ba'i bar du'o/ /dge slong rnams the tshom skyes nas/ the tshom thams cad gcod pa/ sangs rgyas bcom ldan 'das la
237a7('dul ba): zhus pa/ btsun pa/ zhing pa lnga brgya bo 'di rnams kyis las ci zhig bgyis na/ las de'i rnam par smin pas zhing pa rnams su gyur nas dbul po'i khyim rnams su skyes shing / 'di rnams ni/
237b1('dul ba): rmon par gyur lags/ dge slong dag/ 'di rnams kyis las byas shing bsags pa zhes bya ba rgyas par sbyar te/ 'di rnams yang dag par rdzogs pa'i sangs rgyas 'od srung gi bstan pa la rab tu byung ba yin
237b2('dul ba): te| 'di rnams kyis de na le los dus 'das par byas pas/ las de'i rnam par smin pas zhing pa rnams su gyur to/ /rmon pa 'di rnams kyis kyang de nyid la rab tu byung ba nas bslab pa'i gzhi phra mo phra mo
237b3('dul ba): rnams la gus par ma byas pas/ las de'i rnam par smin pas dud 'gro rnams su skyes so/ /'di rnams kyis yang dag par rdzogs pa'i sangs rgyas 'od srung gi bstan pa la rab tu byung ba gang yin pa de'i las
237b4('dul ba): kyi rnam par smin pas nga las bden pa mthong bar byas so/ /dge slong dag /de lta bas na/ las gcig tu nag pa rnams kyi zhes bya ba rgyas par sbyar ro/ /bram ze shing sA la chen po lta bu o ta la'i bus dge sbyong
237b5('dul ba): shAkya'i sras/ shAkya'i rigs las skra dang kha spu bregs te dad pa yang dag pa kho nas khyim nas khyim med par rab tu byung ba de/ bla na med pa yang dag par rdzogs pa'i byang chub mngon par rdzogs par sangs
237b6('dul ba): rgyas nas dpa' sde nas ljongs rgyu zhing gshegs pa dang o ta lar byon nas o ta la'i nags khrod na bzhugs te/ shes ldan dge sbyong go'u ta ma de'i dge ba dang / grags pa dang / sgra dang / tshigs su bcad
237b7('dul ba): pa rgya chen po 'di lta bu 'di dag phyogs dang phyogs mtshams su grags par gyur te/ 'di ltar/ bcom ldan 'das de ni/ de bzhin gshegs pa dgra bcom pa yang dag par rdzogs pa'i sangs rgyas rig pa
238a1('dul ba): dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom
238a2('dul ba): ldan 'das de/ 'jig rten lha dang bcas pa/ bdud dang bcas/ tshangs pa dang bcas pa'i skye rgu dge sbyong dang bram zer bcas/ lha dang mi dang lha ma yin du bcas pa rnams la rang gi mngon par
238a3('dul ba): shes pas mngon sum du byas te rdzogs par byas nas bdag gi zag pa zad do/ /tshangs par spyod pa bsten to/ /bya ba byas so/ /'di las srid pa gzhan mi shes so/ /zhes go bar byed cing / de chos
238a4('dul ba): bshad pa ni/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ rnam par byang ba 'ba' zhig ston to/ /
238a5('dul ba): zhes thos nas/ dge sbyong dang bram ze de lta bu lta ba ni/ legs pa yin/ nye bar 'gro ba ni/ legs pa yin/ bsnyen bkur byed pa ni/ legs pa yin no/ /snyam du bsam nas/ shing rta rta rgod ma
238a6('dul ba): dang ldan pa thams cad nas dkar ba'i nang du zhugs te bram ze'i khye'u'i tshogs kyis yongs su bskor cing / bram ze'i khye'u'i tshogs kyis mdun gyis bltas nas gser gyi 'khar ba dang / ril
238a7('dul ba): ba spyi blugs thogs te o ta la nas byung nas bcom ldan 'das la blta ba dang / bsnyen bkur bya ba'i phyir bcom ldan 'das kyi spyan sngar song ste/ de ji tsam bzhon pa'i sa'i bar du bzhon pas
238b1('dul ba): song nas/ bzhon pa las babs te/ rkang pa kho nas kun dga' ra ba'i nang du zhugs nas/ bram ze shing sA la chen po lta bu o ta las bcom ldan 'das gang na ba de logs su song ste phyin nas/ bcom
238b2('dul ba): ldan 'das dang lhan cig yang dag par dga' bar 'gyur ba dang / yang dag par mgu bar 'gyur ba'i gtam rnam pa sna tshogs byas nas phyogs gcig tu 'dug go /phyogs gcig tu 'dug nas/
238b3('dul ba): bcom ldan 'das la bram ze shing sA la chen po lta bu o ta las 'di skad ces gsol to/ /kye go'u ta ma/ dbang po lnga po spyod yul tha dad pa dang / yul tha dad pa can/ rang rang gi spyod yul dang / yul
238b4('dul ba): nyams su myong bar 'gyur gyi/ gzhan gyi spyod yul dang / yul gzhan nyams su myong bar mi 'gyur ba 'di lta ste/ mig gi dbang po dang / rna ba'i dbang po dang / sna'i dbang po dang / lce'i dbang po dang
238b5('dul ba): lus kyi dbang po gang dag lags pa de rnams kyi spyod yul dang / yul nyams su myong bar bgyid pa ni/ gang lags/ de rnams kyi rton pa yang gang lags/ bram ze/ dbang po lnga po spyod yul tha dad pa
238b6('dul ba): dang / yul tha dad pa can 'di lta ste/ mig gi dbang po dang / rna ba'i dbang po dang / sna'i dbang po dang / lce'i dbang po dang / lus kyi dbang po gang dag yin pa de rnams kyis spyod yul dang / yul nyams
238b7('dul ba): su myong ba ni/ yid yin no/ /de rnams kyi rton pa yang yid yin no/ /kye go'u ta ma/ yid kyi rton pa gang lags/ bram ze/ yid kyi rton pa ni/ dran pa yin no/ /kye go'u ta ma/ dran pa'i rton pa gang lags
239a1('dul ba): bram ze/ dran pa'i rton pa ni/ dran pa nye bar gzhag pa bzhi yin no/ /kye go'u ta ma/ dran pa nye bar gzhag pa bzhi'i rton pa gang lags/ bram ze/ dran pa nye bar
239a2('dul ba): gzhag pa bzhi'i rton pa ni/ byang chub kyi yan lag bdun yin no/ /kye go'u ta ma/ byang chub kyi yan lag bdun gyi rton pa gang lags/ bram ze/ byang chub kyi yan lag bdun gyi rton pa ni/ rig
239a3('dul ba): pa dang / rnam par grol ba yin no/ /kye go'u ta ma/ rig pa dang rnam par grol ba'i rton pa gang lags/ bram ze/ rig pa dang rnam par grol ba'i rton pa ni/ mya ngan las 'das pa yin no/ /kye
239a4('dul ba): go'u ta ma/ mya ngan las 'das pa'i rton pa gang lags/ bram ze/ ha cang thal ches so/ /ha cang thal ches so/ /dri ba rnams kyi mtha' gzung bar mi nus te/ nga'i drung du ni/ yang dag par sdug
239a5('dul ba): bsngal zad par bya ba dang / sdug bsngal gyi mthar bya ba'i phyir tshangs par spyod pa mya ngan las 'das par nye bar 'gro ba dang / mya ngan las 'das pa'i mthar thug pa can spyod par byed do/ /de
239a6('dul ba): nas bram ze o ta la'i bu 'di snyam du sems te/ 'di la gnod pa ci zhig bya snyam mo/ /des kyang sngon dge sbyong go'u ta ma nyan thos kyi dge 'dun dang bcas pa gdugs tshod gsol nas smon
239a7('dul ba): lam btab na/ des ci bsam pa dang / ci gsol ba de thams cad so sor 'thob par 'gyur ro/ /zhes thos so/ /de nas bram ze o ta la'i bu stan las langs te bla gos phrag pa gcig tu
239b1('dul ba): gzar nas/ bcom ldan 'das gang na ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs gcig tu sang
239b2('dul ba): bdag gi sdum par gdugs tshod sbyor zhing mchis na/ gnang bar mdzad du gsol zhes bya ba nas/ gsol zin nas phyag bcabs te lhung bzed gyu bar rig nas zhes bya ba'i bar gong ma bzhin du'o/ /
239b3('dul ba): stan ches dma' ba zhig blangs te bcom ldan 'das kyi spyan sngar 'dug nas smon lam log par gdab par brtsams pa/ bdag gi shAkya'i sras kyi dge sbyong ji snyed cig bshos gsol ba 'di thams
239b4('dul ba): cad bdag gi slad du gyur cig / snyam pa dang / de nas bcom ldan 'das kyi thugs kyis bram ze o ta la'i bu'i bsam pa mkhyen nas bram ze o ta la'i bu la 'di skad ces bka' stsal to/ /bram ze/
239b5('dul ba): khyod kyis mi rung ba'i sems bskyed pa de ni/ 'grub par mi 'gyur te/ 'di ltar/ dge slong 'di thams cad ni/ yang srid pa zad pa yin gyi/ sems gzhan skyed cig ces bka' stsal nas bcom
239b6('dul ba): ldan 'das yon bsngo ba mdzad de gshegs so/ /de nas bcom ldan 'das gtsug lag khang du gshegs nas/ dge slong gi dge 'dun gyi gung la gdan bshams pa nyid la bzhugs so/ /bzhugs
239b7('dul ba): nas bcom ldan 'das kyis dge slong rnams la bka' stsal pa / dge slong dag /bram ze o ta la'i bus smon lam log pas bslang ba'i sems sdig pa can bskyed kyi/ khyed cag gis zan zos
240a1('dul ba): nas gtsug lag khang gi tshigs su bcad pa brjod cig dang / log pa'i smon lam 'grub par mi 'gyur ro/ /de nas bcom ldan 'das de nyid kyi mtshan mo 'das nas phyi bzhin
240a2('dul ba): 'brang ba'i dge sbyong tshe dang ldan pa kun dga' bo dang yul o ta lar bsod snyoms la zhugs pa dang / o ta la na bran mo rgan mo ka tsang ga la zhes bya ba zhig gnas te/ de bum pa thogs nas chu 'chur
240a3('dul ba): khron pa'i drung du song ba dang / bcom ldan 'das kyang phyogs der gshegs te/ bcom ldan 'das kyis de gdul ba'i dus mkhyen nas/ tshe dang ldan pa kun dga' bo la bka' stsal pa/
240a4('dul ba): kun dga' bo/ /song la rgan mo pha bi la bcom ldan 'das skyems kyi/ /chu phul cig ces sgos shig /btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi
240a5('dul ba): ltar mnyan nas rgan mo ka tsang ga la gang na ba der song ste phyin pa dang / rgan mo ka tsang ga la la 'di skad ces smras so/ /ka tsang ga la/ bcom ldan 'das skyems kyi /chu phul cig /des smras pa/
240a6('dul ba): 'phags pa/ bdag nyid 'tshal te mchi'o/ /de nas ka tsang ga las chu bum pa bkang nas rings pa rings par bcom ldan 'das gang na ba der song ba dang / ka tsang ga las sangs rgyas
240a7('dul ba): bcom ldan 'das sku skyes bu chen po'i mtshan sum cu rtsa gnyis kyis kun nas brgyan pa/ dpe byad bzang po brgyad cus mdzes par byas pa/ 'od 'dom gang gis brgyan pa/ 'od zer nyi ma stong bas
240b1('dul ba): lhag pa/ rin po che'i ri bo 'gro ba lta bur kun nas bzang ba mthong ngo / /mthong ma thag tu yang de'i bu'i sdug pa skyes nas des lag pa bsgrengs te bu bu zhes bcom ldan 'das la 'khyud par brtsams pa dang /
240b2('dul ba): dge slong rnams kyis de bzlog go /bcom ldan 'das kyis bka' stsal pa/ dge slong dag/ khyod kyis rgan mo 'di ma zlog cig /de ci'i phyir zhe na/ 'di ni tshe rabs lnga brgyar yang / /rtag tu nga yi yum gyur pas//
240b3('dul ba): nga yi sku la reg pa las/ /gal te 'di ni bzlog byas na/ /de'u re mod la khrag dron dag /'di yi kha nas skyug par 'gyur/ /bu la gdung ba 'di mthong nas/ /byas pa gzo ba rjes dgongs te/ /thugs rje dang ni thugs
240b4('dul ba): brtse bas/ /sku la reg tu gnang bar bya/ /bcom ldan 'das kyis de la mgul nas 'khyud du gnang bas/ de bu la chags pa dang bral nas bcom ldan 'das kyi spyan sngar chos mnyan pa'i phyir 'dug go /de nas
240b5('dul ba): bcom ldan 'das kyis de'i bsam pa dang / bag la nyal ba dang / khams dang rang bzhin mkhyen nas/ bcom ldan 'das de dang mthun pa'i 'phags pa'i bden pa bzhi so sor rtogs par 'gyur ba'i chos
240b6('dul ba): bshad pa mdzad de/ de thos nas ka tsang ga las 'jig tshogs la lta ba'i ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du byas te/ des bden pa mthong nas
240b7('dul ba): lan gsum du ched du brjod pas ched du brjod pa/ btsun pa/ 'di lta bu ni/ bdag la phas ma bgyis te/ mas ma lags zhes bya ba nas thog ma med pa'i dus nas bsags pa'i 'jig tshogs la lta ba'i
241a1('dul ba): ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du bgyis so/ /zhes bya ba'i bar gong ma bzhin du'o/ /tshigs su bcad pa
241a2('dul ba): dag gis kyang gsol ba/ ma la lan du phan 'dogs pa'i/ /bu mchog gis ni bgyi ba gang / /thar la sems gzhol 'gyur ba de/ /khyod kyis de ring bdag la mdzod/ /khyod kyis bdag ni ngan 'gro
241a3('dul ba): la| |drangs te mtho ris thar la bzhag / khyod kyis rtsol ba chen po yis/ /dka' ba legs par mdzad pa lags/ /ces gsol nas bcom ldan 'das kyi zhabs gnyis la mgo bos phyag 'tshal te/
241a4('dul ba): bcom ldan 'das kyi spyan snga nas song ngo / /de nas dus gzhan zhig na ka tsang ga las jo bo la gsol ba btab nas bcom ldan 'das gang na ba der song ste phyin pa dang / bcom ldan 'das kyi zhabs
241a5('dul ba): gnyis la mgo bos phyag 'tshal te phyogs gcig tu 'dug go / phyogs gcig tu 'dug nas/ bcom ldan 'das la 'di skad ces gsol to/ /btsun pa/ bdag legs par gsungs pa'i chos
241a6('dul ba): 'dul ba la rab tu byung ba dang / bsnyen par rdzogs pa dge slong gi dngos po thob pa lta na/ bdag bcom ldan 'das kyi spyan sngar tshangs par spyod pa spyad par bgyi'o/ /bcom ldan 'das kyis de
241a7('dul ba): skye rgu'i bdag mo chen mo la gtad do/ /de nas des rab tu phyung / bsnyen par rdzogs par byas te gdams ngag byin no/ /de brtson 'grus dang / 'bad pa dang / brtsal ba byas nas nyon mongs pa
241b1('dul ba): thams cad spangs te dgra bcom pa nyid mngon sum du byas nas dgra bcom mar gyur te/ khams gsum gyi 'dod chags dang bral ba zhes bya ba nas rjed par bya bar gyur to/ /zhes bya ba'i bar gong ma bzhin
241b2('dul ba): du'o|| ||'dul ba gzhi/ bam po so bdun pa/ gang gi tshe bcom ldan 'das kyis dge slong ma rnams la bsdus te mdor bka' stsal nas/ gtsug lag khang du nang du yang dag 'jog pa'i
241b3('dul ba): phyir 'jug par mdzad pa de'i tshe/ ka tsang ga las de rgyas par lung ston to/ /de nas bcom ldan 'das kyis dge slong rnams la bka' stsal pa/ dge slong dag /nga'i nyan thos dge slong ma mdo sde rnam par 'byed
241b4('dul ba): par byed pa rnams kyi nang na/ 'di lta ste/ dge slong ma ka tsang ga la 'di mchog yin no/ /dge slong rnams the tshom skyes nas/ the tshom thams cad gcod pa/ sangs rgyas bcom ldan 'das la zhus pa/ btsun
241b5('dul ba): pa| ka tsang ga las ci zhig bgyis na/ des na/ rgas nas rab tu byung bar gyur/ las ci zhig bgyis na/ des na/ dbul ba dang / bran mor gyur/ bcom ldan 'das kyi srid pa tha ma pa de'i mngal du ma
241b6('dul ba): bzung bar gyur/ rab tu byung nas kyang dgra bcom pa mngon sum du bgyis shing / bcom ldan 'das kyis kyang mdo sde rnam par 'byed par bgyid pa rnams kyi mchog tu bstan lags/ bcom ldan 'das kyis
241b7('dul ba): bka' stsal pa/ dge slong dag/ dge slong ma ka tsang ga la nyid kyis las byas shing tshogs rnyed pa dag ces bya ba nas/ lus can dag la 'bras bu 'gyur/ /zhes bya ba'i bar gong ma bzhin du'o/ /dge slong
242a1('dul ba): dag/ sngon byung ba/ byang chub sems dpa'i spyod pa la gnas pa na/ 'di nga'i yum du gyur te/ gang gi tshe nga rab tu 'byung bar 'dod pa de'i tshe/ 'dis nga bzlog pas/ las de'i
242a2('dul ba): rnam par smin pas rgas nas rab tu byung ngo / /nga sbyin pa gtong ba na/ 'dis bar chad byas pas/ des na/ dbul bar gyur to/ /ji ltar sgyu 'phrul chen mo ltar 'dis bsod nams dbang che bar grags par
242a3('dul ba): 'gyur ba'i las ma byas te/ des na/ nga'i srid pa tha ma 'di'i mngal du ma bzung ngo / /yang dag par rdzogs pa'i sangs rgyas 'od srung las rab tu byung nas/ dge slong ma slob pa dang / mi slob pa rnams
242a4('dul ba): la bran mo/ zhes tshig tu brjod pas/ des na/ bran mor gyur to/ /de na 'dis gang dag bklags shing ston pas phung po la mkhas pa dang / khams la mkhas pa dang / skye mched la mkhas pa dang /
242a5('dul ba): rten cing 'brel par 'byung ba la mkhas pa dang / gnas dang gnas ma yin pa la mkhas par byas pas/ des na nga'i bstan pa la rab tu byung nas nyon mongs pa thams cad spangs te dgra bcom
242a6('dul ba): pa nyid mngon sum du byas so/ /rab tu 'byin pa'i mkhan po gang yin pa de/ yang dag par rdzogs pa'i sangs rgyas bcom ldan 'das 'od srung gis mdo sde rnam par 'byed par byed pa rnams kyi mchog
242a7('dul ba): tu bstan pa dang / des na 'dis kyang 'chi ba'i dus kyi tshe smon lam btab pa/ bdag gis yang dag par rdzogs pa'i sangs rgyas bcom ldan 'das 'od srung yon gnas bla na med pa la tshe ji srid
242b1('dul ba): cig tu tshangs par spyod pa spyad pa na/ yon tan gyi tshogs 'ga' yang ma thob kyi/ dge ba'i rtsa ba 'dis bdag yang dag par rdzogs pa'i sangs rgyas bcom ldan 'das 'od srung gis/ bram ze'i
242b2('dul ba): khye'u bla ma zhes bya ba gang yin pa de la bram ze khye'u khyod skye rgu'i tshe lo brgya thub pa na/ de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro/ /
242b3('dul ba): zhes lung bstan pa de'i bstan pa la rab tu byung nas/ ji ltar bdag gi mkhan po 'di/ yang dag par rdzogs pa'i sangs rgyas bcom ldan 'das 'od srung gis mdo sde rnam par 'phyed par byed pa
242b4('dul ba): rnams kyi mchog tu bstan pa de bzhin du/ bdag kyang bcom ldan 'das shAkya thub pa des mdo sde rnam par 'byed par byed pa rnams kyi mchog tu ston par gyur cig /ces byas te/ de'i smon lam
242b5('dul ba): gyi dbang gis/ ngas da ltar mdo sde rnam par 'byed par byed pa rnams kyi mchog tu bstan to/ /dge slong dag /de lta bas na/ gcig tu nag pa'i las rnams kyi rnam par smin pa ni/ gcig tu nag pa
242b6('dul ba): yin la zhes bya ba nas brtson par bya'o/ /zhes bya ba'i bar gong ma bzhin du ste/ dge slong dag /khyed kyis de lta bu la bslab par bya'o/ /zhes de skad ces bka' stsal to/ /de nas bcom ldan 'das
242b7('dul ba): kyis tshe dang ldan pa kun dga' bo la bka' stsal pa/ kun dga' bo/ yul dgra mtha' gang na ba der 'dong ngo / /btsun pa/ bka' bzhin 'tshal zhes tshe dang ldan pa kun dga' bos bcom ldan 'das
243a1('dul ba): kyi ltar mnyan to/ /de nas bcom ldan 'das gshegs pa dang / ji tsam na kun dga' ra ba zhig na bram ze zhig khron pa nas chu bcus shing kun dga' ra ba bcu bar
243a2('dul ba): brtsams so/ /bram ze des rgyang ring po kho na nas bcom ldan 'das mthong ngo / /mthong nas kyang bsam pa/ gal te dge sbyong go'u ta ma kun dga' ra bar zhugs na/ kun dga' ra ba dang / chu
243a3('dul ba): ma rung bar 'gyur ro/ /snyam du bsam nas/ sgo bcad de/ dpyad thag dang chu snod sbas nas 'dug go /de nas bcom ldan 'das kyi rdzu 'phrul gyis kun dga' ra bar zhugs pa dang / gnod sbyin
243a4('dul ba): gyi sde dpon chen po lnga len gyis khron pa de bzung nas/ kun dga' ra ba de thams cad chus g.yogs par byas so/ /de nas bram ze/ dge sbyong go'u ta ma 'di ni/ rdzu 'phrul che zhing mthu che ba yin
243a5('dul ba): no| |snyam du rig nas mngon par dad par gyur te gsol pa/ shes ldan go'u ta ma tshur spyon/ dpyad thag ni/ 'di lags/ chab snod ni/ 'di lags kyi/ chab ci bder bzhes su gsol/
243a6('dul ba): de nas bcom ldan 'das kyis de'i tshe tshigs su bcad de bka' stsal pa/ gal te kun na chu yod na/ khron pa'i chus ko ci zhig bya/ /'dir ni srid pa'i rtsa bcad nas/ /gang zhig yongs su
243a7('dul ba): brtsal bar spyod/ /de nas bcom ldan 'das la bram ze des 'di skad ces gsol to/ /btsun pa/ bdag legs par gsungs pa'i chos 'dul ba la rab tu 'byung ba dang / bsnyen par rdzogs
243b1('dul ba): pa dge slong gi dngos po thob pa lta na zhes bya ba nas/ dge slong tshur shog ces bya bas rab tu phyung ngo / /zhes bya ba'i bar gong ma bzhin du'o/ /de bzhin gshegs pas tshur shog bka' stsal pas/ /skra
243b2('dul ba): phyi snam sbyar gyon pa'i lus ldan zhing / /mod la dbang po rab zhir gnas gyur te/ /sangs rgyas dgongs pas lus gzugs bkab par gyur/ /de nas brtson 'grus dang / 'bad pa dang / brtsal pa
243b3('dul ba): byas nas nyon mongs pa thams cad spangs te dgra bcom pa nyid mngon sum du byas nas dgra bcom par gyur te khams gsum gyi 'dod chags dang bral ba zhes bya ba nas mngon du smra bar bya bar gyur to/ /
243b4('dul ba): zhes bya ba'i bar gong ma bzhin du'o/ /de nas bcom ldan 'das dpa' sde nas ljongs rgyu zhing gshegs pa dang yul dgra mthar gshegs te dgra mtha' na sbu gu can gyi shing nim pa'i drung na bzhugs so/ /
243b5('dul ba): de'i tshe dgra mtha' na rgyal po bram ze me sbyin zhes bya ba 'byor ba dang / rgyas pa dang / bde ba dang / lo legs pa/ skye bo dang mi mang pos rab tu gang ba na rgyal srid byed du 'jug go /rgyal po bram ze me sbyin
243b6('dul ba): gyis dge sbyong go'u ta ma dpa' sde nas ljongs rgyu zhing gshegs pa dang / dgra mthar byon nas dgra mtha' na sbu bu can gyi shing nim pa'i drung na bzhugs so/ /zhes thos so/ /thos nas kyang 'di snyam
243b7('dul ba): du sems te/ dge sbyong go'u ta ma ni/ mtha'i rgyal po thams cad kyis bkur sti byas/ bla mar byas/ rjed par byas/ mchod par byas te dgra bcom par bkur la/ gal te bdag gis dge sbyong
244a1('dul ba): go'u ta ma la bkur sti ma byas na/ mtha'i rgyal phran rnams/ shes ldan dag/ kye ma rgyal po bram ze me sbyin ni/ byis pa yin te/ de'i grong dang zhing na dge sbyong
244a2('dul ba): go'u ta ma nye bar brten cing bzhugs na/ bsnyen bkur ma byas so/ /zhes smod par 'gyur gyi/ ma la bdag gis dge sbyong go'u ta ma nyan thos kyi dge 'dun dang bcas pa la yo byad thams
244a3('dul ba): cad kyis bstab bo/ /snyam du bsam nas/ rgyal po chen po'i 'byor ba dang / rgyal po chen po'i mthus dgra mtha' nas byung nas bcom ldan 'das ga la ba der song ste phyin nas bcom ldan
244a4('dul ba): 'das dang lhan cig mngon du yang dag par dga' bar 'gyur ba dang / yang dag par mgu bar 'gyur ba'i gtam rnam pa sna tshogs byas nas phyogs gcig tu 'dug go /phyogs gcig tu
244a5('dul ba): 'dug nas bcom ldan 'das kyis rgyal po bram ze me sbyin la chos dang ldan pa'i gtam gyis zhes bya ba nas yang dag par rab tu dga' bar mdzad nas cang mi gsung ngo / /zhes bya ba'i bar
244a6('dul ba): gong ma bzhin du'o/ /de nas rgyal po bram ze me sbyin stan las langs te bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de bcom lda
244a7('dul ba): 'das la 'di skad ces gsol to/ /shes ldan go'u ta ma nyan thos kyi dge 'dun dang thabs cig la dgung zla gsum du na bza' chos gos dang / bsod snyoms dang / gzims cha dang / snyun
244b1('dul ba): dpyad kyi rkyen sman gyi yo byad rnams 'bul zhing mchis na/ bdag la gnang bar mdzad du gsol/ bcom ldan 'das kyis rgyal po bram ze me sbyin la cang mi gsung bas gnang ngo / /de nas rgyal po
244b2('dul ba): bram ze me sbyin gyis bcom ldan 'das cang mi gsung bas gnang bar rig nas bcom ldan 'das kyis gsungs pa la mngon par dga' ste rjes su yi rang nas stan las langs te song ngo / /de rang gi
244b3('dul ba): khyim du song nas blon po rnams la bsgo ba/ nyi ma re re zhing lnga brgya'i bza' ba dang bca' ba sna bco brgyad dang / sran tshod sna tshogs dang / tshod ma ro dang ldan pa dang / 'bras chan rab tu mang por
244b4('dul ba): chos shig / dgra mthar dril sgrog tu bcug pa/ dge sbyong go'u ta ma zla ba gsum du gzhan gyis gdugs tshod ma gsol cig /gang zhig gis gdugs tshod gsol na/ de ni/ chad par gsad do/ /
244b5('dul ba): zhes des de skad du dril bsgrags nas nub mo nyal ba dang / rmi lam na bdag gi rgyu mas dgra mtha'i grong khyer thams cad bskor bar rmis so/ /rmis nas kyang sngangs skrag byed cing spu zing zhes byed
244b6('dul ba): nas myur ba myur bar mal chen po nas langs te/ lag pa la 'gram pa gtad nas gzhi 'di las bdag rgyal srid las nyams pa'am/ srog gi bar chad du mi 'gyur grang snyam du sems khong du
244b7('dul ba): chud cing 'dug pa las/ de nam nangs nas bram ze mdun na 'don la smras pa/ mkhan po/ /bdag gis 'di 'dra ba'i rmi lam zhig mthong na/ de la ji ltar bsgrub par bya/ bram ze mdun na
245a1('dul ba): 'don gyis bsam pa/ ji ltar lhas rmi lam bzang po zhig rmis te/ gal te bdag de dang mthun par bsnyad na/ 'di lhag par yang dge sbyong go'u ta ma
245a2('dul ba): la dad pa skyed par 'gyur gyi/ ma la bdag gis 'di ngan par bsnyad do/ /snyam du bsam nas smras pa/ lha/ rmi lam mi bzang lags so/ /mkhan po/ 'di'i 'bras bu cir 'gyur/ lha/
245a3('dul ba): gdon mi 'tshal bar rgyal srid las nyams pa'am/ srog gi bar chad du 'gyur lags so/ /rgyal pos bsam pa/ e ma'o/ /kyi hud bdag rgyal srid las nyams pa'am/ srog gi bar chad
245a4('dul ba): du mi 'gyur grang snyam du bsam nas/ bram ze mdun na 'don la 'di skad ces smras so/ /gang gis na/ kho bo rgyal srid las nyams par mi 'gyur ba dang / srog gi bar chad du mi 'gyur
245a5('dul ba): ba'i thabs bzang po ci yod/ des smras pa/ lha/ gal te mi gda' ba'i phyogs su zla ba gsum bzhugs na/ de nas lha rgyal srid las mi nyams shing / srog gi bar chad du mi 'gyur
245a6('dul ba): lags so/ /de nas rgyal po bram ze me sbyin gyis bsam pa/ gal te de lta na/ de bya sla bas dril sgrog tu gzhug go/ snyam nas/ des yul thams cad du dril sgrog tu bcug pa/ nga la zla ba
245a7('dul ba): gsum du blta zhing nye bar su yang ma 'ong zhig/ gang zhig 'ongs na/ de ni chad par gsad do/ /zhes dril sgrog tu bcug nas zla ba gsum du mi snang ba'i phyogs shig na 'dug go/ tshe dang
245b1('dul ba): ldan pa kun dga' bo nang par sngar langs te/ rgyal po bram ze me sbyin gyi khyim gang na ba der song ba las/ ji tsam na rgyal po bram ze me sbyin gyi zho shas 'tsho ba rnams sems las chung ngus 'khod pa dag mthong
245b2('dul ba): ngo| |mthong nas kyang smras pa/ shes ldan dag /ci/ sems las chung ngus 'khod dam/ de rnams kyis smras pa/ 'phags pa ci zhig bgyir mchis/ rgyal po bram ze me sbyin gyis sangs rgyas la sogs
245b3('dul ba): pa dge slong gi dge 'dun zla ba gsum du yo byad thams cad kyis mi bstab bam/ khyed cag sems las chung ngus 'khod nas gdugs tshod kyang sta gon mi byed/ gdan yang mi shom na/ ci/ sangs rgyas
245b4('dul ba): la sogs pa dge slong gi dge 'dun gyi gdugs tshod gcod dam/ de dag gis smras pa/ 'phags pa kun dga' bo/ lhas lnga brgya rnams kyi ched du zhal zas bsod pa mang du sta gon byos shig ni/
245b5('dul ba): bka' stsal gyi/ che ge mo zhig gi don du'o/ /zhes bka' ma stsal lags so/ /shes ldan dag/ deng lha la zhus shig /'phags pa/ lhas dril sgrog tu stsal pa/ da la zla ba gsum du lta zhing nye
245b6('dul ba): bar su'ang ma 'ong zhig / gang zhig 'ongs na/ de chad par gsad do/ /zhes bsgrags na/ ci/ bdag cag la mgo bo gnyis mchis sam/ bdag cag ni/ mi zhu lags so/ /de nas tshe dang ldan pa kun
245b7('dul ba): dga' bo/ /bcom ldan 'das gang na ba der song ste phyin nas bcom ldan 'das la skabs de rgyal par gsol to/ /de nas bcom ldan 'das kyis tshe dang ldan pa kun dga' bo la bka' stsal pa/ kun
246a1('dul ba): dga' bo/ song la snam sbyar thogs te phyi bzhin 'brang ba'i dge sbyong gzhan zhig dang dgra mtha'i lam po che dang / tshong 'dus dang / bzhi mdo dang / sum mdo rnams
246a2('dul ba): su shes ldan dag / khyed cag las gang dag sangs rgyas la sogs pa dge slong gi dge 'dun la zla ba gsum du zhal zas gsol bar spro ba des/ zhal zas gsol cig ces sbron cig /btsun
246a3('dul ba): pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas/ snam sbyar thogs te phyi bzhin 'brang ba'i dge sbyong gzhan zhig dang dgra mtha'i lam po che
246a4('dul ba): dang / tshong 'dus dang / bzhi mdo dang / sum mdo rnams su bsgo ba/ shes ldan dag /khyed cag las gang dag sangs rgyas la sogs pa dge slong gi dge 'dun zla ba gsum du zhal zas gsol
246a5('dul ba): bar spro ba des/ zhal zas gsol cig /dgra mtha'i bram ze dang khyim bdag rnams kyis smras pa/ 'phags pa kun dga' bo/ bdag cag lta zhig /re res kyang bcom ldan 'das nyan thos kyi
246a6('dul ba): dge 'dun dang bcas pa zla ba gsum du zhal zas gsol bar spro lags mod kyi/ rgyal po sdig pa can 'dis dril sgrog tu stsal pa/ gzhan sus kyang sangs rgyas la sogs pa dge slong gi
246a7('dul ba): dge 'dun spyan drangs te zla ba gsum du zhal zas ma gsol cig / gang zhig gis zhal zas gsol na/ de ni/ chad par gsad do/ /zhes bsgrags lags so/ /ji tsam na byang phyogs nas ded
246b1('dul ba): dpon zhig rta lnga brgya la khal bkal te dgra mthar phyin nas des bsam pa/ gal te mod la chas na/ rta rnams kyi rmig pa dub pas 'theng bar 'gyur zhing / lom par yang mi 'gyur bas 'di
246b2('dul ba): nyid du gnas par bya'o/ /snyam nas/ de de nyid du 'dug nas/ des rta cang shes la ni/ chas nas bre'u chung do/ /rta lhag ma rnams la ni/ bre'u chung re re thang chad do/ /des rgyal po rtsis mgo 'di
246b3('dul ba): dang 'di dag byas so/ /zhes thos la/ tshe dang ldan pa kun dga' bos de skad du smras pa yang thos nas/ des bsam pa/ bdag ni/ rgyal po 'di'i yul na gnas pa ma yin pas/ bdag la rgyal pos ci byar
246b4('dul ba): yod snyam du rig nas tshe dang ldan pa kun dga' bo la 'di skad ces smras so/ /'phags pa kun dga' bo/ /bdag gis rta cang shes la ni/ chas nas bre'u chung do/ /rta lhag ma rnams la ni/ bre'u chung re re'i thang
246b5('dul ba): lags na/ gal te bcom ldan 'das nas gsol bar spro na/ bcom ldan 'das la ni/ bdag gis nas bre'u chung ngo / /dge slong lhag ma rnams la ni/ bre'u chung re re dbul bar bgyi'o/ /de nas tshe dang
246b6('dul ba): ldan pa kun dga' bo bcom ldan 'das gang na ba der song ste phyin nas/ bcom ldan 'das la skabs de rgyas par gsol ba dang / de nas bcom ldan 'das 'di snyam du dgongs te/ nga nyid kyis las
246b7('dul ba): tshogs rnyed pa/ rkyen yongs su bsgyur ba/ 'od pa bzhin du nye bar gnas pa gdon mi za bar 'byung bar 'gyur pa'i las nga nyid kyis byas shing bsags pas/ nga nyid kyis las byas shing bsags pa dag
247a1('dul ba): gzhan su zhig gis so sor myong bar 'gyur te/ las byas shing bsags pa dag ni/ phyi rol gyi sa'i khams la rnam par smin par mi 'gyur zhes bya ba nas/ lus can
247a2('dul ba): dag la 'bras bur 'gyur/ /zhes bya ba'i bar gong ma bzhin du'o/ /tshe dang ldan pa kun dga' bo la bka' stsal pa/ kun dga' bo/ /song la dge slong rnams la tshul shing brims te/ khyed cag
247a3('dul ba): las gang de bzhin gshegs pa dang thabs cig dgra mthar zla ba gsum du longs spyad par spro ba des/ tshul shing longs shig ces sgos shig /btsun pa/ bka' bzhin 'tshal zhes tshe dang
247a4('dul ba): ldan pa kun dga' bos bcom ldan 'das kyi ltar mnyan nas tshul shing brim par brtsams pa na/ gang yang bcom ldan 'das dge slong lnga ba rgyar dge slong gnyis kyis ma tshang bas tshul shing blangs
247a5('dul ba): so| |tshe dang ldan pa shA ri'i bus gsol ba/ bcom ldan 'das/ bdag ni/ bser ma'i bro nad mchis pas/ dgung zla gsum du stsang nas kyis longs spyad par mi spro lags so/ /tshe dang ldan pa mo'u
247a6('dul ba): dgal gyi bu chen pos gsol ba/ bdag ni/ 'di'i bro g.yog lags so/ /de nas bcom ldan 'das dge slong lnga brgyar dge slong gnyis kyis ma tshang ba dang thabs cig tu dbyar dgra mthar bzhugs
247a7('dul ba): par zhal gyis bzhes so/ /tshe dang ldan pa shA ri'i bu dang / mo'u dgal gyi bu ni/ ri bo rtse gsum gyi khar song ste dbyar gnas par khas blangs so/ /de nas lha rnams kyi dbang po brgya byin gyis lha'i bdud
247b1('dul ba): rtsis bstabs so/ /de nas ded dpon gyis bcom ldan 'das la ni/ nas bre'u chung do do 'bul lo/ /dge slong gzhan rnams la ni/ nas bre'u chung re re'o/ /de nas bcom ldan 'das kyis tshe dang ldan pa kun dga' bo
247b2('dul ba): la bka' stsal pa/ kun dga' bo/ song la de bzhin gshegs pa'i ched du nas la ci legs su byos shig /btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar
247b3('dul ba): mnyan nas bcom ldan 'das kyi sku skal blangs te bud med rgan mo gzhan zhig gang na yod pa der song nas phyin pa dang / bud med de la 'di skad ces smras so/ /sring mo/ de bzhin gshegs pa'i ched du
247b4('dul ba): nas la ci legs su bya na/ khyod nus sam/ des smras pa/ 'phags pa/ bdag rgan mos rngo thogs te/ 'on kyang bu mo 'di gzhon lags kyi/ 'di la stsol cig dang / 'dis ni/ ci legs su bgyid
247b5('dul ba): par 'gyur ro/ /de nas tshe dang ldan pa kun dga' bo de'i drung du song ste phyin nas smras pa/ sring mo/ khyod kyis de bzhin gshegs pa'i ched du nas la ci legs su byed nus sam/ des smras pa/ 'phags pa/ bdag
247b6('dul ba): dang dam zhig bca' ste/ gal te bdag la tshig 'di 'ga' gsung ba lta na/ ci legs su bgyi'o/ /des smras pa/ byi dor gyis shig dang smra'o/ /de nas 'dru zhing dris pa/ 'phags pa/ sangs rgyas zhes bgyi
247b7('dul ba): pa 'di ci lags/ tshe dang ldan pa kun dga' bos bsam pa/ gal te 'di la bdag gis sangs rgyas kyi bsngags pa brjod na/ sangs rgyas kyi chos rnams ni/ zab pa yin pas/ 'dis shes par mi 'gyur ba'i
248a1('dul ba): gnas gang yin pa yod kyi/ ma la bdag gis 'di la 'khor los bsgyur ba'i bsngags pa brjod par bya'o/ snyam du bsam nas smras pa/ sring mo/
248a2('dul ba): 'khor los bsgyur ba'i rgyal po 'jig rten du byung na/ rin po che sna bdun yang 'jig rten du 'byung bar 'gyur te/ bdun po de dag gang zhe na/ 'di lta ste/ 'khor lo rin po che dang / glang
248a3('dul ba): po rin po che dang / rta rin po che dang / nor bu rin po che dang / bud med rin po che dang / khyim bdag rin po che dang / bdun pa ni/ blon po rin po che yin no/ /sring mo/ 'khor los
248a4('dul ba): bsgyur ba'i rgyal po 'jig rten du byung na/ ji lta bu zhig 'jig rten du 'byung bar 'gyur zhe na/ sring mo/ 'di la rgyal rigs spyi bo nas dbang bskur ba gso sbyong bco lnga pa de nyid la mgo
248a5('dul ba): khrus byas te smyung ba byas nas/ de steng gi khang bzang gi gzhi la blon po'i tshogs kyis bskor nas 'dug pa na/ shar phyogs nas 'khor lo rin po che lte ba dang bcas pa/ rtsibs
248a6('dul ba): stong dang ldan pa/ mu khyud dang bcas pa/ rnam pa thams cad yongs su rdzogs pa/ mdzes pa/ mkhan bzos ma byas pa/ bzang po/ thams cad gser las byas pa zhig
248a7('dul ba): 'byung bar 'gyur te/ rgyal po rgyal rigs spyi bo nas dbang bskur ba gang yin pa 'dis/ gso sbyong bco lnga pa de nyid kyi tshe zhes bya ba nas thams cad gser las byas zhes bya
248b1('dul ba): ba nas de ni/ 'khor los bsgyur ba'i rgyal por 'gyur ro/ /zhes thos so/ /zhes bya ba'i bar gong ma bzhin du'o/ /bdag ni/ gdon mi za bar 'khor los bsgyur ba'i rgyal por
248b2('dul ba): 'gyur ro/ /snyam nas/ de nas 'khor los bsgyur ba'i rgyal pos 'khor lo rin po che de brtag par 'dod nas stan las langs te bla gos phrag pa gcig tu gzar nas/ pus mo g.yas pa'i
248b3('dul ba): lha nga sa la btsugs te/ 'khor lo rin po che de lag pa gnyis kyis blangs nas lag pa g.yon par bzhag ste/ lag pa g.yas pas spor zhing / kye 'khor lo rin po che/ sngon gyi 'khor
248b4('dul ba): los bsgyur ba 'phags pa'i lam srol gang yin par rnam par rgyal bar gyur cig / rnam par rgyal bar gyur cig /ces smra'o/ /de nas 'khor lo rin po che de/ 'khor los bsgyur ba'i
248b5('dul ba): rgyal pos spar ba dang steng gi nam mkha' la 'phags nas shar phyogs su sngon gyi 'khor los bsgyur nga 'phags pa'i lam srol gang yin par 'gro bar 'gyur ro/ /'khor lo rin po che
248b6('dul ba): de'i rjes bzhin du 'khor los bsgyur ba'i rgyal po dpung gi tshogs yan lag bzhi dang lhan cig tu 'gro bar 'gyur ro/ /phyogs gang du 'khor lo rin po che de sdod pa der 'khor los bsgyur
248b7('dul ba): ba'i rgyal po dpung gi tshogs yan lag bzhi dang lhan cig gnas 'debs par 'gyur zhing / shar phyogs kyi khams kyi rgyal phran gang dag yin pa de dag 'khor los bsgyur ba'i rgyal po gang na
249a1('dul ba): ba der song ste lhags pa dang / 'khor los bsgyur ba'i rgyal po la 'di skad ces/ lha tshur gshegs/ lha byon pa legs so/ /yul 'khor 'byor pa dang /
249a2('dul ba): rgyas pa dang / bde ba dang / lo legs pa/ skye bo dang mi mang pos gang ba gang lags pa 'di ni/ lha'i lags kyi/ lhas rjes su bskyang du gsol/ bdag cag ni/ lha'i bka' bzhin
249a3('dul ba): bgyid pa lags so/ /zhes smras pa dang / de'i phyir sna bo dag /khyed cag rang rang gi yul 'khor chos kyis rjes su bskyang bar bya'i/ chos ma yin pas ni/ ma yin no/ /'ga' zhig
249a4('dul ba): chos ma yin pa spyod dam/ 'dren mar spyod pa zhig yod na/ khyed kyis de yul 'khor du ma bzhag cig /de lta na khyod cag kho bo'i bka' bzhin byed pa yin no/ /de nas 'khor lo rin po che
249a5('dul ba): des shar phyogs mngon par phab nas shar phyogs kyi rgya mtsho chen po nas slar log ste/ lho dang / nub dang / byang phyogs su yang sngon gyi 'khor los bsgyur ba 'phags pa'i lam srol gang
249a6('dul ba): yin par 'gro bar 'gyur pas/ de nas 'khor lo rin po che de 'khor los bsgyur ba'i rgyal pos sbar ba dang steng gi nam mkha' la 'phags nas byang phyogs su sngon gyi 'khor los bsgyur ba
249a7('dul ba): 'phags pa'i lam srol gang yin par 'gro bar 'gyur ro/ /'khor lo rin po che de'i rjes bzhin du 'khor los bsgyur ba'i rgyal po dpung gi tshogs yan lag bzhi dang lhan cig 'gro bar 'gyur ro/ /
249b1('dul ba): phyogs gang du 'khor lo rin po che de sdod pa der 'khor los bsgyur ba'i rgyal po yang dpung gi tshogs yan lag bzhi dang lhan cig gnas 'debs par 'gyur zhing / byang phyogs kyi khams kyi
249b2('dul ba): rgyal phran gang dag yin pa de dag 'khor los bsgyur ba'i rgyal po gang na ba der dong ste lhags pa dang / 'khor los bsgyur ba'i rgyal po la 'di skad ces/ lha tshur gshegs/ lha byon pa legs
249b3('dul ba): so| |yul 'khor 'byor pa dang / rgyas pa dang / bde ba dang / lo legs pa/ skye bo dang mi mang pos gang ba gang lags pa 'di ni/ lha'i lags kyi/ lhas rjes su bskyang du gsol/ bdag cag
249b4('dul ba): ni| lha'i bka' bzhin bgyid pa lags so/ /zhes smras pa dang / de'i phyir sna bo dag /khyod cag rang rang gi yul rnams chos kyis rjes su bskyang bar bya'i/ chos ma yin pas ni/ ma yin no/ /
249b5('dul ba): 'ga' zhig chos ma yin pa spyod dam/ 'dren mar spyod na/ khyod kyis yul 'khor du ma bzhag cig /de lta na khyed cag kho bo'i bka' bzhin byed pa yin no/ /de nas 'khor lo rin po che des byang
249b6('dul ba): phyogs mngon par phab nas byang phyogs kyi rgya mtsho chen po nas slar log ste rgyal po'i pho brang de nyid du phyin nas dkor khang gi steng du srog shing btsugs pa bzhin du gnas so/ /sring mo/ /'khor
249b7('dul ba): los bsgyur ba'i rgyal po 'jig rten du byung na/ 'khor lo rin po che de lta bu 'jig rten du 'byung bar 'gyur ro/ /sring mo/ 'khor los bsgyur ba'i rgyal po 'jig rten du byung na/ glang po rin po che ji
250a1('dul ba): lta bu zhig 'jig rten du 'byung bar 'gyur zhe na/ sring mo/ 'di la 'khor los bsgyur ba'i glang po ni/ thal kar me tog ku mu da'i mdog lta bu/ yan
250a2('dul ba): lag bdun legs par gnas pa/ gzugs bzang pa/ mdzes pa/ blta na sdug pa yin no/ /'khor los bsgyur ba'i rgyal pos 'di mthong nas sems mngon par dad par gyur nas/
250a3('dul ba): kye ma'o/ glang po rin po che bzang po zhig yin gyi/ myur du dul bar 'gyur bar bya'o/ /snyam nas/ de nas 'khor los bsgyur ba'i rgyal pos glang po 'dul sbyong mkhan mkhas pa/ pho nyas
250a4('dul ba): bkug nas 'di skad ces smra'o/ /des pa/ khyod kyis glang po rin po che 'di myur ba kho nar legs par dul bar byos la nga la phul cig /lha/ bka' bzhin 'tshal zhes glang po 'dul sbyong
250a5('dul ba): mkhan mkhas pas/ 'khor los bsgyur ba'i rgyal po'i ltar mnyan nas/ glang po rin po che de la bslab pa thams cad nyin zhag gcig la slob par byed de/ de la nyin zhag gcig la bslab pa
250a6('dul ba): thams cad slob pa na/ nyin zhag gcig gis bslab pa thams cad lobs nas dper na/ glang po che gzhan rnams lo du ma dang / lo khyud skor du mar bslab pa thams cad bslab nas bslab
250a7('dul ba): pa thams cad lobs pa de bzhin du/ glang po che rin po che de la nyin zhag gcig la bslab pa thams cad bslab pa na/ nyin zhag gcig gis bslab pa thams cad lobs so/ /de dul bar rig nas
250b1('dul ba): 'khor los bsgyur ba'i rgyal po la 'bul bar byed de/ lha/ glang po rin po che bzang po ni/ dul lags te/ da de'i dus la bab par mkhyen par mdzad du gsol/ de nas 'khor los bsgyur ba'i
250b2('dul ba): rgyal pos glang po rin po che de brtag par 'dod nas nyi ma 'char ka'i dus kyi tshe glang po rin po che che de la zhon nas rgya mtsho'i mthas klas pa'i sa chen po bskor te/ rgyal po'i pho brang de nyid du phyin pa na zhal
250b3('dul ba): tshus la 'bab ste/ sring mo/ 'khor los bsgyur ba'i rgyal po 'jig rten du byung na/ glang po rin po che de lta bu 'jig rten du 'byung bar 'gyur ro/ /sring mo/ 'khor los bsgyur ba'i rgyal po 'jig
250b4('dul ba): rten du byung na/ rta rin po che ji lta bu zhig 'jig rten du 'byung bar 'gyur zhe na/ sring mo/ 'di la 'khor los bsgyur ba'i rgyal po'i rta ni/ thams cad sngo ba/ mgo nag cing / rngog mjug
250b5('dul ba): stug pa/ gzugs bzang ba/ mdzes pa/ blta na sdug pa yin te/ 'khor los bsgyur ba'i rgyal pos de mthong nas sems mngon par dad par gyur nas kye ma rta rin po che bzang po zhig yin
250b6('dul ba): gyi| myur du dul bar 'gyur bar bya'o/ /snyam nas/ de nas 'khor los bsgyur ba'i rgyal pos rta mkhan mkhas pa pho nyas bkug ste 'di skad ces smra'o/ /des pa/ khyod kyis rta rin po che 'di myur
250b7('dul ba): ba kho nar legs par dul bar byas la nga la phul cig / lha/ bka' bzhin 'tshal zhes rta mkhan mkhas pas 'khor los bsgyur ba'i rgyal po las mnyan nas rta rin po che de la bslab pa thams cad
251a1('dul ba): nyin zhag gcig la slob par byed de/ de la bslab pa thams cad nyin zhag gcig la slob na/ nyin zhag gcig gis bslab pa thams cad lobs pa ni/
251a2('dul ba): dper na/ rta gzhan rnams lo du ma dang / lo khyud skor du mar bslab pa thams cad bslabs nas bslab pa thams cad lobs pa de bzhin du/ rta rin po che de la nyin zhag gcig la bslab
251a3('dul ba): pa thams cad slob pa na/ nyin zhag gcig gis bslab pa thams cad lobs so/ /de dul bar rig nas 'khor los bsgyur ba'i rgyal po la 'bul bar byed de/ lha/ rta rin po che bzang po
251a4('dul ba): ni/ dul lags te/ lha da de'i dus la bab par mkhyen par mdzad du gsol/ de nas 'khor los bsgyur ba'i rgyal pos rta rin po che brtag par 'dod nas/ nyi ma 'char ka'i dus kyi tshe rta
251a5('dul ba): rin po che la zhon nas rgya mtsho'i mtha' klas pa'i sa chen po bskor te rgyal po'i pho brang de nyid du phyin pa na zhal tshus la 'bab ste/ sring mo/ 'khor los bsgyur ba'i rgyal po 'jig rten du byung
251a6('dul ba): na/ rta rin po che de lta bu 'jig rten du 'byung bar 'gyur ro/ /sring mo/ 'khor los bsgyur ba'i rgyal po 'jig rten du byung na/ nor bu rin po che ji lta bu zhig 'jig rten du 'byung bar
251a7('dul ba): 'gyur zhe na/ sring mo/ 'khor los bsgyur ba'i rgyal po'i nor bu ni/ zur brgyad yod pa/ bai DUr+ya bzang po'i rigs can/ dang ba/ gsal ba/ rnam par dang ba yin te/ 'khor
251b1('dul ba): los bsgyur ba'i rgyal po'i pho brang na me mar gyi bya ba thams cad nor bu de'i 'od kyis byed de/ /de nas 'khor los bsgyur ba'i rgyal pos nor bu rin po che brtag par 'dod nas/ mun nag smag tu
251b2('dul ba): gyur la/ lhas mtshan mo char gyi rgyun dal bu dal bus 'bebs shing glog 'gyu ba'i dus su nor bu rin po che de rgyal mtshan gyi rtse mo la bzhag nas skyed mos tshal gyi nang du dpung gi
251b3('dul ba): tshogs yan lag bzhi dang lhan cig dong ba na/ 'khor los bsgyur ba'i rgyal po'i dpung gi tshogs yan lag bzhi bo ji snyed pa thams cad dang / rgyang grags phyed kho ra khor yug tu
251b4('dul ba): nor bu'i 'od kyis gsal bar gyur te/ sring mo/ 'khor los bsgyur ba'i rgyal po 'jig rten du byung na/ nor bu rin po che de lta bu 'jig rten du 'byung bar 'gyur ro/ /sring mo/ 'khor
251b5('dul ba): los bsgyur ba'i rgyal po 'jig rten du byung na/ btsun mo rin po che ji lta bu zhig 'jig rten du 'byung bar 'gyur zhe na/ sring mo/ 'di la 'khor los bsgyur ba'i rgyal po'i btsun mo
251b6('dul ba): ni/ gzugs bzang ba/ mdzes pa/ blta na sdug pa/ ha cang mi dkar ba/ ha cang mi sngo ba/ nya khar pa ltar pags pa 'jam pa/ ha cang mi ring ba/ ha cang mi thung ba/ bong ran pa/ ha
251b7('dul ba): cang mi sbom pa/ ha cang mi skam pa/ ha cang mi tsho ba/ sha bri ran pa gang yin pa ste/ sring mo/ de ni/ grang ba'i tshe lus la reg na/ do ba/ tsha ba'i tshe lus la reg na/ bsil ba/ yul
252a1('dul ba): ka ling+ka'i gos ltar reg na 'jam pa'o/ /sring mo/ /de'i ba spu'i bu ga thams cad nas ni tsan+dan gyi dri 'byung ngo / /kha nas ni ut+pal sngon po'i dri 'byung
252a2('dul ba): ngo / /ji srid kyis tshe dang ldan pa kun dga' bos btsun mo rin po che'i bar du bshad pa de srid kyis bu mo des kyang nas kyi bya ba zin nas des rkang pa gnyis la gtugs te smon lam gdab
252a3('dul ba): par brtsams pa/ 'phags pa/ dge ba'i rtsa ba 'dis/ bdag 'khor los bsgyur ba'i btsun mo rin po cher gyur cig /de nas tshe dang ldan pa kun dga' bos nas byi dor byas pa
252a4('dul ba): khyer nas bcom ldan 'das gang na ba der song ste phyin nas bcom ldan 'das la phul lo/ /sangs rgyas bcom ldan 'das rnams ni/ mkhyen bzhin du rmed pa yin pas/ sangs
252a5('dul ba): rgyas bcom ldan 'das kyis tshe dang ldan pa kun dga' bo la rmas pa/ kun dga' bo/ nas 'di su zhig gis byi dor byas/ btsun pa/ bram ze'i bu mo che ge mo zhig gis bgyis
252a6('dul ba): lags so/ /kun dga' bo/ khyod bram ze'i bu mo de dang lhan cig skabs kyi gtam dag byas sam/ bcom ldan 'das/ bgyis lags so/ /kun dga' bo/ des na/ khyod
252a7('dul ba): bram ze'i bu mo de dang lan gcig skabs kyi gtam ji snyed byas pa de dag thams cad nga la rgyas par gsol cig/ de nas tshe dang ldan pa kun dga' bos bram ze'i bu mo dang lhan cig
252b1('dul ba): skabs kyi gtam ji snyed byas pa de dag thams cad bcom ldan 'das la rgyas par gsol to/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad
252b2('dul ba): ces bka' stsal to/ /kun dga' bo/ khyod kyis ci'i phyir bu mo de la sangs rgyas kyi bsngags pa ma brjod/ btsun pa/ bdag gis 'di snyam du/ sangs rgyas kyi chos ni/ zab
252b3('dul ba): pa lags pas/ bu mo 'dis rtogs par mi 'gyur ba gang lags pa'i gnas de mchis so/ /snyam du bsam nas/ de'i slad du bdag gis de la 'khor los bsgyur ba'i bsngags pa brjod
252b4('dul ba): lags so/ /kun dga' bo/ khyod kyis ma legs pa zhig byas te/ khyod kyis gal te de la sangs rgyas kyi bsngags pa brjod pa byas na/ des bla na med pa yang dag par rdzogs pa'i byang
252b5('dul ba): chub las phyir mi ldog pa'i sems bskyed par 'gyur ba gang yin pa'i gnas de yod pa zhig/ kun dga' bo/ 'on kyang bu mo de 'khor los bsgyur ba'i rgyal po'i btsun mo rin po cher
252b6('dul ba): 'gyur ro/ /kun tu bram ze'i bu mo che ge mo zhig bcom ldan 'das kyi don du nas byi dor byas pas/ bcom ldan 'das kyis de 'khor los bsgyur ba'i rgyal po'i btsun mo rin po cher
252b7('dul ba): lung bstan to/ /zhes sgra grags pa dag bu mo lnga brgyar gnyis kyis ma tshang ba zhig gis thos nas dge slong lnga brgyar dge slong gnyis kyis ma tshang ba rnams kyi nas byi dor byas te/
253a1('dul ba): de rnams kyis kyang smon lam btab pa/ bdag cag de'i 'khor du gyur cig/ ji tsam na bcom ldan 'das kyis nas kyi bshos gsol
253a2('dul ba): par brtsams pa dang / tshe dang ldan pa kun dga' bo yi mug nas/ bcom ldan 'das kyi sku che ba rgyud pa de dang de rnams su phyag dang / zhabs dang / dbu la sogs pa bcad
253a3('dul ba): cing sbyin pa btang nas bskal pa grangs med pa gsum gyis thams cad mkhyen pa nyid brnyes pa de/ da ni/ nas rul pa'i bshos gsol ba lta zhes mchi ma dbyung bar brtsams
253a4('dul ba): so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khyod ci'i phyir mi dga' zhing mchi ma glog/ btsun pa/ bcom ldan
253a5('dul ba): 'das 'khor los bsgyur ba'i rigs su 'khrungs nas rgyal srid spangs nas rab tu byung ste phyag dang / zhabs dang / dbu la sogs pa bkum zhing sbyin pa btang nas bskal pa
253a6('dul ba): grangs med pa gsum gyis thams cad mkhyen pa nyid brnyes pa de/ da ni/ stsang nas rul pa'i bshos gsol ba lta snyam bgyid lags mod/ bcom ldan 'das kyis bka'
253a7('dul ba): stsal pa/ kun dga' bo/ de bzhin gshegs pa'i mche ba'i bar nas phyung ba'i nas kyi zan za bar 'dod dam/ bcom ldan 'das/ 'tshal lags so/ /de nas bcom
253b1('dul ba): ldan 'das kyi mche ba'i bar nas nas kyi zan phyung ste/ tshe dang ldan pa kun dga' bo la byin nas/ tshe dang ldan pa kun dga' bos bza' bar brtsams so/ /bcom ldan 'das kyis bka'
253b2('dul ba): stsal pa/ kun dga' bo/ khyod kyis sngon 'di lta bu'i ro myong bar dran nam/ btsun pa/ bdag 'khor los bsgyur ba'i rigs su skyes shing 'khor los bsgyur ba'i rigs las chen por gyur
253b3('dul ba): lags na/ da ltar bcom ldan 'das kyis mche ba'i bar nas phyung ba'i nas kyi bshos 'di lta bu'i ro ni/ sngon myong bar mi dran lags so/ /kun dga' bo/ de lta bas na/ de bzhin gshegs pa
253b4('dul ba): la ni/ ro bro ba'i mchog ces bya ba/ ro rnams 'phrog pa yongs su dag pa yod de/ gal te de bzhin gshegs pas kha zas phal pa la longs spyad na/ de yang de bzhin gshegs pa la ro brgya par
253b5('dul ba): 'gyur ro/ /kun tu rgyal po bram ze me sbyin gyis sangs rgyas la sogs pa dge slong gi dge 'dun zla ba gsum du spyan drangs te mi snang ba'i phyogs su 'dug nas bcom ldan 'das ni/ dgra mtha'
253b6('dul ba): na nas gsol lo/ /zhes sgra grags so/ /mtha'i rgyal po rnams kyis kyang rgyal po bram ze me sbyin gyis sangs rgyas la sogs pa dge slong gi dge 'dun zla ba gsum du spyan drangs te mi snang ba'i phyogs
253b7('dul ba): su 'dug go / bcom ldan 'das ni/ dgra mtha' na nas gsol lo/ /zhes thos nas de rnams kyis rgyal po bram ze me sbyin la pho nya btang ba las/ de rnams nang du ma chud de/ sgo na sdod do/ /
254a1('dul ba): khyim bdag mgon med zas sbyin gyis thos nas 'bras sA lu sog ma'i sbu bur smin pa shing rta lnga brgya tsam bkang ste bskur ro/ /de nas bdud sdig can de 'di snyam du sems te/ dge
254a2('dul ba): sbyong go'u ta ma la bdag gis lan mang po zhig mtho btsam par byas na/ lan 'ga' yang skabs ma rnyed kyi 'dir yang re zhig 'di la brgal bar bya'o/ /snyam du bsam nas/ tshe dang ldan pa kun dga' bor
254a3('dul ba): bdag nyid mngon par sprul te shing rta lnga brgya po de rnams kyi mdun du 'dug nas smras pa/ shes ldan dag/ gar 'dong / de rnams kyis smras pa/ 'phags pa kun dga' bo/ rgyal po bram ze me sbyin
254a4('dul ba): gyis bcom ldan 'das nyan thos kyi dge 'dun dang bcas pa zla ba gsum du spyan drangs te mi snang ba'i phyogs su 'dug nas bcom ldan 'das ni/ dgra mtha' na nas gsol lo/ /de nas khyim bdag
254a5('dul ba): mgon med zas sbyin gyis thos nas/ bcom ldan 'das kyi don du 'bras sA lu sog ma'i sbu bur smin pa shing rta lnga brgya po 'di bskur ba lags so/ /des smras pa/ shes ldan dag /bcom ldan
254a6('dul ba): 'das la ni/ lha dang / klu dang / gnod sbyin rnams mngon par dad de/ gal te nam mkha' la bcom ldan 'das kyis lhung bzed zed na/ der yang sum cu rtsa gsum pa'i lha rnams kyi lha'i bdud
254a7('dul ba): rtsis 'gengs par byed na/ bcom ldan 'das ci'i phyir nas gsol/ slar log cig /de rnams kyis smras pa/ 'phags pa kun dga' bo/ bdag cag chas lags na/ da ci ste ldog /mchi'o/ /
254b1('dul ba): bdud kyis bsam pa/ bdag gis 'di dag bzlog par ma nus kyi/ thabs shig bsham par bya'o/ /zhes de steng gi nam mkha' la 'phags nas char pa shing rta'i srog shing tsam gyi rgyun dbab par brtsams
254b2('dul ba): te/ des re zhig rta de dag gi lte ba man chad nub pa tsam gyi bar du char phab bo/ /de nas shing rta de dag gi glang rnams bkrol te dong ngo / /de na bcom ldan 'das dge slong lnga brgyar gnyis kyis ma tshang ba
254b3('dul ba): dang thabs cig tu dgra mtha' na nas gsol lo/ /tshe dang ldan pa shA ri'i bu dang / mo'u dgal gyi bu gnyis ni/ ri rtse gsum pa la dbyar gnas par khas blangs nas lha'i bdud rtsi la longs spyod do/ /
254b4('dul ba): de nas ded dpon des zla ba gsum 'das nas bcom ldan 'das nyan thos kyi dge 'dun dang bcas pa skyed mos tshal du gdugs tshod la spyan drangs pa dang / bcom ldan 'das kyis cang mi gsung bas
254b5('dul ba): gnang ngo / /tshe dang ldan pa shA ri'i bu dang / mo'u dgal gyi bu gnyis ri bo rtse gsum pa la dbyar gnas pa yang 'ongs so/ /de nas ded dpon gyis de nyid kyi mtshan mo nas nas gtsang zhing bsod pa'i bza' ba
254b6('dul ba): dang / bca' ba dag sta gon byas te bcom ldan 'das kyis gsol zin nas phyag bcabs te lhung bzed gyu bar rig nas zhes bya ba'i bar gong ma bzhin du'o/ /bcom ldan 'das kyi zhabs gnyis la gtugs
254b7('dul ba): te smon lam btab par brtsam pa/ dge ba'i rtsa ba 'dis bdag 'khor los bsgyur ba'i rgyal por gyur cing / rta cang shes ni/ bu rgyal tshab tu gyur cig /rta lnga brgya bo 'di dag kyang bu lnga brgyar gyur cig /
255a1('dul ba): bcom ldan 'das kyis bu mo btsun mo rin po cher lung bstan pa gang lags pa de ni/ bdag gi btsun mo rin po cher gyur cig /bud med lnga brgyar gnyis kyis ma tshang ba gang
255a2('dul ba): lags pa de ni/ de'i 'khor du gyur cig /de nas bcom ldan 'das kyi ded dpon de'i bsam pa thugs su chud nas ded dpon de la 'di skad ces bka' stsal pa/ ded dpon/ khyod ni/ 'khor los
255a3('dul ba): bsgyur ba'i rgyal por 'gyur ro/ /rta cang shes ni/ khyod kyi bu rgyal tshab tu 'gyur ro/ /rta lnga brgya po de dag kyang bu lnga brgyar 'gyur ro/ /bu mo ni/ btsun mo rin po cher 'gyur ro/ /bu mo bud med lnga brgyar
255a4('dul ba): gnyis kyis ma tshang ba de dag kyang de 'khor du 'gyur ro/ /de nas bcom ldan 'das kyis zla ba gsum po dag 'das nas chos gos byas pa dang ldan/ chos gos zin pa dang ldan nas tshe dang ldan pa kun
255a5('dul ba): dga' bo la bka' stsal pa/ kun dga' bo/ bram ze me sbyin gyi drung du song la nad med par gyur cig ces byos la 'di skad ces/ rgyal po chen po khyod kyi yul du kho bos zla ba gsum gnas zin te 'gro'i
255a6('dul ba): shes par gyis shig ces smros shig / btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas/ rgyal po bram ze me sbyin gyi khyim gang na ba der song ba
255a7('dul ba): dang / de'i tshe rgyal po bram ze me sbyin bkra shis 'ong ba la sdod cing 'dug go /de nas tshe dang ldan pa kun dga' bos sgo ba'i skyes pa la smras pa/ kye nang rje tshur/ khyod rgyal po bram ze me sbyin gang na ba der
255b1('dul ba): song la phyin nas rgyal po bram ze me sbyin la 'di skad ces dge slong kun dga' bo lha mthong bar 'tshal nas sgo na sdod cing mchis so/ /zhes smros shig/ 'phags pa/ bka' bzhin 'tshal zhes sgo ba'i skyes
255b2('dul ba): pas tshe dang ldan pa kun dga' bo'i ltar nyan nas/ rgyal po bram ze me sbyin gang na ba der song ste phyin nas rgyal po bram ze me sbyin la 'di skad ces smras so/ /lha/ dge slong 'phags pa kun dga' bo lha'i
255b3('dul ba): zhal mthong bar 'tshal nas sgo na sdod cing mchis so/ /des smras pa/ kye skyes bu/ nga bkra shis 'ong ba la sdod cing 'dug gi/ dge slong kun dga' bo ni/ bsod nams kyi mthu chen po dang ldan pa yin
255b4('dul ba): te/ de nyid nga'i bkra shis su gyur cig /de la ni/ bzang po lnga yod de/ ming bzang ba dang / gzugs bzang ba dang / kha dog bzang ba dang / spobs pa bzang ba dang / sgrub pa bzang ba yin gyi/ nang du
255b5('dul ba): spyon cig / shes ldan kun dga' bo la su zhig 'gog /sgo bas tshe dang ldan pa kun dga' bo la de bzhin du smras nas tshe dang ldan pa kun dga' bo nang du zhugs so/ /mtha'i rgyal phran gyi pho nya de rnams kyang de nyid
255b6('dul ba): dang lhan cig nang du zhugs so/ /de nas tshe dang ldan pa kun dga' bos rgyal po bram ze me sbyin la nad med par gyur cig/ ces byas nas phyogs gcig tu 'dug go/ phyogs gcig tu 'dug nas tshe dang ldan
255b7('dul ba): pa kun dga' bos/ rgyal po bram ze me sbyin la 'di skad ces smras so/ /rgyal po chen po/ bcom ldan 'das kyi zhal nas khyod nad med par gyur cig /rgyal po chen po khyod kyi yul du ngas zla ba gsum du
256a1('dul ba): gnas zin te 'gro'i shes par gyis shig / ces kyang bka' stsal to/ /'phags pa kun dga' bo/ sangs rgyas bcom ldan 'das la phyag 'tshal lo/ /'phags pa kun
256a2('dul ba): dga' bo/ bcom ldan 'das dang ji ga yul dgra mthar dbyar bde bar bzhugs sam/ bsod snyoms kyis 'o brgyal bar ma gyur grang / mtha'i rgyal phran gyi pho nya de dag gis smras pa/ lha/ khyod ni/
256a3('dul ba): rgyal srid la mi rtog pa lags te/ 'di ltar/ bcom ldan 'das nyan thos kyi dge 'dun dang bcas pa zla ba gsum du spyan drangs te mi snang ba'i phyogs su bzhugs nas bcom ldan 'das ni/ zla ba gsum
256a4('dul ba): du nas rul ba'i bshos gsol lags so/ /des smras pa/ 'phags pa kun dga' bo/ bcom ldan 'das kyis zla ba gsum du nas rul ba'i bshos gsol ba mad dam/ rgyal po chen po/ mad
256a5('dul ba): lags so/ /de brgyal nas sa la 'gyel ba dang / chu mang po zhig gtor nas dbugs slar byung ba dang blon po rnams bkug ste smras pa/ shes ldan dag /ngas khyed cag rnams nyin re zhing lnga brgya'i
256a6('dul ba): bza' ba dang / bca' ba bsod pa rab tu mang po sta gon gyis shig par ma bsgos sam/ de rnams kyis smras pa/ lha de kho na skad bka' stsal pa mchis kyi/ che ge mo zhig la stsol cig ces ni/ khyod
256a7('dul ba): kyis bka' ma stsal to/ /'on kyang da dung zhal zas sta gon kho na bgyid do/ /de nas rgyal po bram ze me sbyin/ bcom ldan 'das gang na ba der song ste phyin pa dang bcom ldan 'das kyi zhabs gnyis la
256b1('dul ba): mgo bos phyag 'tshal te phyogs gcig tu 'dug go/ phyogs gcig tu 'dug nas bcom ldan 'das kyis rgyal po bram ze me sbyin la chos dang ldan pa'i gtam gyis yang dag par ston par mdzad ces bya
256b2('dul ba): ba nas yang dag par rab tu dga' bar mdzad nas cang mi gsung ngo / /zhes bya ba'i bar gong ma bzhin du'o/ /de nas rgyal po bram ze me sbyin gyis bcom ldan 'das kyi zhabs gnyis la gtugs nas bcom ldan
256b3('dul ba): 'das la 'di skad ces gsol to/ /bcom ldan 'das/ nongs lags so/ /bde bar gshegs pa/ nongs lags so/ /ji ltar yang byis pa lags/ ji ltar yang rmongs pa lags/ ji ltar yang mi
256b4('dul ba): gsal ba lags/ ji ltar mi mkhas pa lags te/ 'di ltar/ bdag gis bcom ldan 'das nyan thos kyi dge 'dun dang bcas pa dgung zla ba gsum du spyan drangs nas mi gda' ba'i phyogs su mchis
256b5('dul ba): lags so/ / //'dul ba gzhi/ bam po so brgyad pa/ bcom ldan 'das bdag gis nongs pa de glo bar chud cing nongs par mthong lags na/ thugs brtse ba nye bar bzung ste/ nongs
256b6('dul ba): pa la nongs par gzung du gsol/ rgyal po chen po/ khyod kyis nyes pa la nyes par khas blangs na/ bden te/ ji ltar na yang byis pa yin/ ji ltar na yang rmongs pa yin/ ji ltar na yang mi gsal ba yin/
256b7('dul ba): ji ltar na yang mi mkhas pa yin te/ gang yang khyod kyis de bzhin gshegs pa zla ba gsum du spyan drangs nas mi snang ba'i phyogs na 'dug gam/ rgyal po chen po/ gang gi phyir khyod kyis nyes pa shes
257a1('dul ba): shing mthong la/ de mthong nas 'chags par byed na/ khyod kyi dge ba'i chos rnams nyams par mi 'gyur gyi/ 'phel ba kho nar shes par bya'o/ /rgyal po chen po/ /de
257a2('dul ba): ci'i phyir zhe na/ gang yang 'ga' zhig nyes pa shes shing mthong la/ de mthong nas 'chags shing phyir sdom par byed na/ dge ba'i chos rnams nyams par mi 'gyur gyi/ 'phel ba kho nar
257a3('dul ba): shes par bya'o/ /de nas bcom ldan 'das la rgyal po bram ze me sbyin gyis 'di skad ces gsol to/ /bcom ldan 'das dge slong gi dge 'dun dang thabs cig la bdag gis ji srid 'tsho ba'i
257a4('dul ba): bar du na bza' chos gos dang / bsod snyoms dang / gzims cha dang / snyun dpyad kyi rkyen sman gyi yo byad rnams sbyor zhing mchis na/ gnang bar mdzad du gsol/ bcom ldan 'das kyis
257a5('dul ba): bka' stsal pa/ rgyal po chen po/ de bzhin gshegs pa ni/ tshe thung ngu'i dus su byung zhing / gdul ba'i don bya ba ni/ rab tu mang la mya ngan las 'das pa'i dus la yang 'bab pas mi gnang ngo / /
257a6('dul ba): gal te de lta lags na/ bcom ldan 'das lo bdun nas zla ba bdun dang / dgung bdun zhig gnang bar mdzad du gsol/ /bcom ldan 'das kyis der yang ma gnang ba dang / bcom ldan 'das la rgyal po
257a7('dul ba): bram ze me sbyin gyis 'di skad ces gsol to/ /bcom ldan 'das dge slong gi dge 'dun dang thabs cig tu sang bdag gi sdum par gdugs tshod sbyor zhing mchis na/ gnang bar mdzad du gsol/ de
257b1('dul ba): nas bcom ldan 'das kyis dgongs pa/ ngas gal te 'di'i zas gcig kyang gsol bar ma gnang na/ rgyal po bram ze me sbyin khrag dron du skyugs nas dus las 'da' bar 'gyur ba gang yin pa de'i gnas
257b2('dul ba): yod do/ /snyam du dgongs nas bcom ldan 'das cang mi gsung bas gnang ngo / /de nas rgyal po bram ze me sbyin gyis bcom ldan 'das cang mi gsung bas gnang bar rig nas zhabs gnyis la mgo bos
257b3('dul ba): phyag 'tshal te/ bcom ldan 'das kyi spyan snga nas chas te rang gi gnas gang na ba der song ste phyin pa dang / blon po rnams la smras pa/ shes ldan dag /gang gis na zhal zas 'di thams cad sangs
257b4('dul ba): rgyas la sogs pa dge slong gi dge 'dun gyis longs spyod par 'gyur ba'i thabs bzang po ci yod/ de rnams kyis smras pa/ lha/ zhal zas thams cad dogs la bkram la/ dge slong rnams kyi zhabs kyis
257b5('dul ba): bcags na/ de de ltar na/ yongs su longs spyod par 'gyur lags so/ /des zho shas 'tsho ba rnams la bsgo ba/ shes ldan dag /kha zas ji snyed yod pa 'di thams cad sa la kun tu khrom zhig /de rnams
257b6('dul ba): kyis thams cad du kun tu bkram mo/ /de nas rgyal po bram ze me sbyin gyi de nyid kyi mtshan mo nas gtsang zhing bsod pa'i bza' ba dang / bca' ba dag sta gon byas nas zhes bya ba nas bcom ldan 'das dge
257b7('dul ba): slong gi dge 'dun gyi gung la gdan bshams pa nyid la bzhugs so/ /zhes bya ba'i bar gong ma bzhin du'o/ /ji tsam na/ rgan zhugs shig mi bzod pa skyes te bdag cag zla ba gsum du nas rul pa zos na/
258a1('dul ba): da ni| rgyal po sdig can 'di'i 'byor pa ston to/ /snyam du bsam nas/ bza' ba dang / bca' ba sa la bkram pa'i steng du rdog pas bsnun pa dang / bram ze dang khyim bdag rnams/
258a2('dul ba): 'phags pa rnams ni/ bza' ba dang / bca' ba khar gzhug pa'i zas la rkang pas rdzi bar byed do/ /zhes smod par byed/ 'phyar kha gtong bar byed/ kha zer bar byed pa'i skabs de/ bcom ldan
258a3('dul ba): 'das la dge slong rnams kyis gsol pa dang / bcom ldan 'das kyis dgongs pa/ nyes dmigs gang ci byung ba de ni/ dge slong dag bza' ba dang / bca' ba khar gzhug pa'i zas la rkang pas reg
258a4('dul ba): par byed pa yin no/ /snyam nas/ dge slong rnams la bka' stsal pa/ dge slong dag /dge slong rgan zhugs che ge mo zhig mi bzod pa skyes nas bza' ba dang / bca' ba khar gzhug pa'i zas sa la
258a5('dul ba): bkram pa'i steng du rdog pas bsnun pas/ bram ze dang / khyim bdag rnams smod par byed/ 'phyar ka gtong bar byed/ kha zer bar byed/ de lta bas na/ dge slong gis bza' ba dang / bca'
258a6('dul ba): ba khar gzhug pa'i zas la rkang pas bcag par mi bya'o/ /bcags na/ 'gal tshabs can du 'gyur ro/ /de nas rgyal po bram ze me sbyin gyis sangs rgyas la sogs pa dge slong gi dge 'dun bde bar
258a7('dul ba): bzhugs pa rig nas gtsang zhing bsod pa'i bza' ba dang / bca' ba dag rang gi lag nas stob cing tshim par byed de zhes bya ba nas phyag bcabs te lhung bzed gyu bar rig nas/ stan ches dma'
258b1('dul ba): ba zhig blangs te chos mnyan pa'i phyir bcom ldan 'das kyi spyan sngar 'dug go / zhes bya ba'i bar gong ma bzhin du'o/ /de nas bcom ldan 'das kyis rgyal po bram ze me sbyin la chos dang ldan pa'i gtam gyis
258b2('dul ba): yang dag par ston par mdzad/ yang dag par 'dzin du 'jug par mdzad/ yang dag par gzengs bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i
258b3('dul ba): gtam gyis yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad nas/ gdan las bzhengs te gshegs so/ /de nas dge slong
258b4('dul ba): rab tu mang po dbyar zla ba gsum po dag 'das nas/ chos gos byas pa dang ldan/ chos gos zin pa dang ldan nas bcom ldan 'das gang na ba der dong ste phyin pa dang / bcom ldan 'das kyi zhabs
258b5('dul ba): gnyis la mgo bos phyag byas te phyogs gcig tu 'dug go / phyogs gcig tu 'dug nas dge slong rab tu mang pos bcom ldan 'das la 'di skad ces gsol to/ /btsun pa/ bdag cag gis yul
258b6('dul ba): dgra mtha' rnams su dgung zla gsum mchis lags kyi/ btsun pa/ spyil bu gzhig lags so/ /dge slong dag/ khyed kyis spyil bu ma zhig ci /spyil bu rnams ji srid du yun ring du gnas par
258b7('dul ba): gyur pa de srid du sbyin bdag gi bsod nams 'phel bar 'gyur ba nyid dang / bsod nams bskyed par 'gyur ba nyid do/ /bzhi po 'di dag ni/ sbyin pa po dang / sbyin bdag gi bsod nams kyi rgyu mthun pa
259a1('dul ba): dang | dge ba'i rgyu mthun pa dang / bde ba'i gzhi yin par rig par bya ste/ bzhi gang zhe na/ dge slong tshul khrims dang ldan zhing dge ba'i chos la gnas pa zhig /gang gi gtsug
259a2('dul ba): lag khang na gnas shing / sems kyi ting 'dzin tshad med pa'i lus kyis mngon sum du byas nas rdzogs par byas te gnas na/ gzhi de las sbyin pa po dang / sbyin bdag gi bsod nams kyi rgyu mthun
259a3('dul ba): pa dang / dge ba'i rgyu mthun pa dang / bde ba'i gzhi dpag tu med par rig par bya'o/ /gtsug lag khang ji lta bar chos gos dang / bsod snyoms dang / gnas mal yang de dang 'dra ste/ bsod nams
259a4('dul ba): kyi rgyu mthun pa dang / dge ba'i rgyu mthun pa dang / bde ba'i gzhi bzhi po 'di dag dang ldan pa'i sbyin pa dang / sbyin bdag gi bsod nams kyi tshad re zhig bsod nams sam/ bsod nams kyi 'bras
259a5('dul ba): bu'am/ bsod nams kyi 'bras bu'i rnam par smin pa 'di tsam mo/ /zhes gzung bar mi nus te/ 'on kyang bsod nams che ba'i phyir bsod nams kyi phung po chen po zhes bya ba'i grangs su 'gro'o/ /
259a6('dul ba): dper na/ chu bo chen po lnga po 'di lta ste/ gang+gA dang / ya mu na dang / sar yu dang / gnas ldan dang / chen po zhes bya ba de dag 'bab cing 'dres par 'gyur ba de la ni/ chu'i tshad chu'i bum pa'am/
259a7('dul ba): chu bum pa brgya'am/ chu bum pa stong ngam/ chu bum pa brgya stong 'di snyed ces gzung bar mi nus te/ 'on kyang chu mang ba'i phyir chu'i tshogs chen po zhes bya ba'i grangs su 'gro ba de bzhin du/ bsod
259b1('dul ba): nams kyi rgyu mthun pa dang / dge ba'i rgyu mthun pa dang / bde ba'i gzhi bzhi po 'di dag dang ldan pa'i sbyin pa po dang / sbyin bdag gi bsod nams kyi tshad bsod nams sam/ bsod nams kyis 'bras bu
259b2('dul ba): 'am| bsod nams kyi 'bras bu rnam par smin pa 'di tsam mo/ /zhes gzung bar mi nus te/ 'on kyang bsod nams che ba'i phyir bsod nams kyi phung po chen po zhes bya ba'i grangs su 'gro'o/ /ji ltar rgya mtsho
259b3('dul ba): bkra shis gtsang la dag / ngogs bde rin chen 'byung gnas mtsho mchog der/ /mi dang ri dwags tshogs kyis bsten pa yi/ /chu bo so so nas 'bab 'du ba ltar/ /de bzhin gos dang zas skom ster ba'i
259b4('dul ba): mi| |mal cha stan dang gding ba sbyin byed la/ /bsod nams rgyun ni kun nas 'du 'gyur te/ /dper na rgya mtshor chu klung 'bab pa bzhin/ /dge slong rnams the tshom skyes nas the tshom thams cad gcod pa sangs
259b5('dul ba): rgyas bcom ldan 'das la zhus pa/ btsun pa/ bcom ldan 'das kyis 'phrin las ci zhig mdzad na/ gang gis na phyag dang / zhabs dang / dbu la sogs pa bkum pa la sogs pa bsod nams kyi
259b6('dul ba): tshogs kyis slong mo pa'i skye bo tshim par mdzad de/ bskal pa grangs ma mchis pa gsum du sems can gyi don gyi slad du bdag nyid 'o brgyal nas mdzad pa thams cad mdzad lags pa/ yul dgra mtha' na dge slong
259b7('dul ba): lnga brgyar gnyis kyi ma tshang pa dang thabs cig tu nas rul pa gsol la/ tshe dang ldan pa shA ri'i bu dang / mo'u dgal gyi bu gnyis ni/ bdud rtsi 'tshal lags/ bcom ldan 'das kyis bka' stsal pa/ dge slong
260a1('dul ba): dag/ de bzhin gshegs pa nyid kyis sngon gyi tshe rabs gzhan rnams su las byas shing bsags pa zhes bya ba nas/ lus can dag la 'bras bur 'gyur/ /zhes bya ba'i bar gong
260a2('dul ba): ma bzhin du'o/ /dge slong dag /sngon byung ba/ skye rgu'i tshe lo brgyad khri thub pa na/ 'jig rten du de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan
260a3('dul ba): pa| bde bar gshegs pa 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das rnam par gzigs zhes bya ba 'jig rten du
260a4('dul ba): byung ste/ de 'khor dge slong brgyad khri dang rgyal po'i pho brang gnyen ldan zhes bya ba na nye bar brten cing bzhugs so/ /de'i tshe rgyal po'i pho brang gnyen ldan na tshogs rnams slob par byed pa'i bram ze zhig lnga
260a5('dul ba): brgya'i tshogs la bram ze'i gsang tshig 'don du 'jug ste/ 'jig rten thams cad kyis kyang lhag par bkur sti byas/ rim gro byas/ rjed par byas/ mchod par byas te dgra bcom par bkur ro/ /
260a6('dul ba): gang kho na nas yang dag par rdzogs pa'i sangs rgyas rnam par gzigs/ rgyal po'i pho brang gnyen ldan du gshegs pa de kho na nas bzung ste de la su yang bkur stir bya ba dang / rim gror bya ba dang /
260a7('dul ba): rjed par bya ba dang / mchod par bya ba mi byed pa dang / de yang dag par rdzogs pa'i sangs rgyas rnam par gzigs nyan thos kyi dge 'dun dang bcas pa la shin tu phrag dog skyes par gyur to/ /ji
260b1('dul ba): tsam na/ dge slong slob pa dang / mi slob pa rab tu mang po snga dro sham thabs bgos/ lhung bzed dang chos gos thogs te rgyal po'i pho brang gnyen ldan du bsod snyoms la zhugs pa dang / de nas tshod ma
260b2('dul ba): ro sna tshogs dang ldan pa dang / 'bras chan gyis lhung bzed bkang ste slar log pa bram ze des mthong nas dris pa/ kye dge slong dag /ji 'dra ba'i bsod snyoms shig rnyed blta'o/ /de dag drang po'i rang bzhin
260b3('dul ba): yin pas bstan pa dang / de phrag dog gi rang bzhin can zhig mi bzod pa skyes nas bram ze'i khye'u rnams la bos te smras pa/ dge sbyong mgo reg 'di dag ni/ tshod ma ro sna tshogs dang ldan pa dang / 'bras
260b4('dul ba): chan za bar 'os pa ma yin gyi/ nas rul pa za bar 'os pa yin no/ /de rnams kyis kyang rjes su yi rang nas mkhan po/ de de lta lags te/ dge sbyong mgo reg 'di dag ni/ tshod ma ro sna tshogs dang
260b5('dul ba): ldan pa dang / 'bras chan 'tshal bar 'os pa ma lags kyi/ nas rul pa 'tshal bar 'os pa lags so/ /de na yang bram ze'i khye'u bzang po/ dad pa can/ dge ba'i bsam pa can gnyis shig 'dug
260b6('dul ba): pa de dag gis mkhan po/ /de skad ma gsungs shig /'di dag ni/ bdag nyid chen po ste/ lha'i bdud rtsi 'tshal bar 'os pa lags kyi/ nas rul ba ni/ 'os ma lags so/ /zhes smras so/ /dge
260b7('dul ba): slong dag / ji snyam du sems/ de'i tshe de'i dus na/ de bzhin gshegs pa rnam par gzigs kyi tshogs rnams la smod par byed pa gang yin pa de/ nga nyid yin no/ /bram ze'i khye'u lnga brgyar gnyis kyis
261a1('dul ba): ma tshang ba gang yin pa de dag ni/ dge slong lnga brgyar gnyis kyis ma tshang ba 'di dag yin no/ /bram ze'i khye'u bzang po/ /dad pa can/ dge ba'i bsam pa can gnyis po gang
261a2('dul ba): yin pa de ni/ dge slong shA ri'i bu dang / mo'u dgal gyi bu 'di gnyis yin te/ ngas yang dag par rdzogs pa'i sangs rgyas rnam par gzigs kyi nyan thos slob pa dang / mi slob pa rnams la
261a3('dul ba): sems gdug pas ngag gi las rtsub mo phyung ba dang / bram ze'i khye'u lnga brgyar gnyis kyis ma tshang bas rjes su yi rang ba dang / gnyis kyis rjes su yi ma rang ba gang yin pa'i las de'i rnam par
261a4('dul ba): smin pas/ bde bar yul dgra mthar de bzhin gshegs pa dge slong lnga brgyar gnyis kyis ma tshang ba dang thabs cig tu nas rul ba gsol to/ /shA ri'i bu dang / mo'u dgal gyi bu gnyis ni/ lha'i
261a5('dul ba): bdud rtsi la longs spyod do/ /dge slong dag /de lta bas na/ gcig tu nag pa rnams kyi las kyi rnam par smin pa ni/ gcig tu nag pa yin la zhes bya ba nas/ gcig tu dkar ba'i las rnams
261a6('dul ba): la brtsal bar bya ste/ dge slong dag /khyed kyis de lta bu la bslab par bya'o/ /zhes bya ba'i bar gong ma bzhin du'o/ /de nas bcom ldan 'das kyis tshe dang ldan pa kun dga' bo la bka' stsal pa/
261a7('dul ba): kun dga' bo/ /tshugs ka gang na ba der 'dong ngo / /btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas/ de nas bcom ldan 'das lho phyogs
261b1('dul ba): lnga len nas ljongs rgyu zhing gshegs pa dang / tshugs kar gshegs nas tshugs ka'i chu bo gang+gA'i 'gram na bzhugs so/ /de nas dge slong zhig bcom ldan 'das gang na ba der song ste phyin nas/ bcom
261b2('dul ba): ldan 'das kyi zhabs gnyis la mgo bos phyag byas te phyogs gcig tu 'dug go / phyogs gcig tu 'dug nas bcom ldan 'das la dge slong des 'di skad ces gsol
261b3('dul ba): to| |bcom ldan 'das/ ji ltar bcom ldan 'das las bdag gis mdor bsdus pa'i chos thos nas gcig tu dben pa bag yod pa/ rtul ba dang ldan pa/ bdag nyid gtong bar gnas so/ /
261b4('dul ba): gcig tu dben pa/ bag yod pa/ rtul ba dang ldan pa/ bdag nyid gtong bar gnas pa na/ gang gi phyir rigs kyi bu rnams skra dang kha spu bregs nas gos ngur smrig bgos te dad pa yang dag pa kho nas
261b5('dul ba): khyim nas khyim med par rab tu 'byung bar bgyid pa/ tshangs par spyod pa'i mtha' bla na med pa de tshe de nyid la rang gi mngon par shes pas mngon sum du bgyis te bsgrubs nas bdag gi skye ba zad do/ /
261b6('dul ba): tshangs par spyod pa la brten to/ /bya ba byas so/ /'di las srid pa gzhan mi shes so/ /zhes go bar bgyid pa'i chos de lta bu mdor bsdus te legs par bshad du gsol zhes de skad ces gsol
261b7('dul ba): pa dang / bcom ldan 'das chu bo gang+gA gang na ba de logs su gzigs pa las/ bcom ldan 'das kyis chu bo gang+gA'i rgyun gyis shing sdong po chen po zhig khyer ba gzigs so/ /gzigs nas kyang dge
262a1('dul ba): slong de la bka' stsal pa/ dge slong / khyod kyis chu bo gang+gA'i rgyun gyis shing sdong po chen po khyer bar mthong ngam/ btsun pa/ mthong lags so/ /gal te 'di tshu rol gyi
262a2('dul ba): 'gram du ma chags pha rol gyi 'gram dang / dbus su ma chags/ skam la ma byung / mi dang mi ma yin pas ma bzung / klong du ma nub/ khong rul par ma gyur na/ dge slong / shing sdong po chen
262a3('dul ba): po de ni/ rim gyis rgya mtshor gzhol bar 'gyur/ rgya mtshor 'bab par 'gyur/ rgya mtshor bab par 'gyur ba de bzhin du gal te dge slong khyod kyis tshu rol la ma chags zhes bya ba nas khong
262a4('dul ba): rul par ma gyur na/ de ltar na/ dge slong khyod rim gyis mya ngan las 'das pa la gzhol bar 'gyur/ mya ngan las 'das pa la 'bab par 'gyur/ mya ngan las 'das pa la bab par
262a5('dul ba): 'gyur ro/ /btsun pa/ bdag gis ma 'tshal na/ tshu rol gyi 'gram ni/ ci lags/ pha rol gyi 'gram ni/ ci lags/ dbus su thogs pa ni/ ci lags/ skam la byung ba ni/ ci
262a6('dul ba): lags/ mis bzung ba ni/ ci lags/ mi ma lags pas bzung ba ni/ ci lags/ klong du nub pa ni/ ci lags/ khong rul pa ni/ ci lags/ bcom ldan 'das/ ji ltar bcom
262a7('dul ba): ldan 'das las bdag gis mdor bsdus pa'i chos thos nas zhes bya ba nas 'di las srid pa gzhan mi shes so/ /zhes bgyi ba'i chos de lta bu mdor bsdus te legs par bdag la bshad
262b1('dul ba): du gsol zhes bya ba'i bar gong ma bzhin du'o/ /dge slong / tshu rol gyi 'gram zhes bya ba de ni/ nang gi skye mched drug gi tshig bla dwags yin no/ /pha rol gyi 'gram zhes bya ba de ni/ phyi'i skye
262b2('dul ba): mched drug gi tshig bla dwags yin no/ /dbus su thogs pa zhes bya ba de ni/ dga' ba'i 'dod chags kyi tshig bla dwags yin no/ /skam las byung ba zhes bya ba de ni/ nga'o snyam pa'i nga rgyal gyi tshig
262b3('dul ba): bla dwags yin no/ /mis bzung ba zhes bya ba ni/ 'di ltar/ 'di na la la rab tu byung ba dang / khyim pa 'dres par gnas te/ dga' ba mtshungs pa dang / bde ba mtshungs pa dang / bde na bde
262b4('dul ba): ba dang / sdug bsngal na sdug bsngal zhing / 'phral gyi bya ba byung zhing byung ba rnams yang dag par blangs te mthar 'byin par byed pa lta bu yin no/ /mi ma yin pas zin pa zhes bya ba ni/ 'di ltar/
262b5('dul ba): 'di na la la tshul khrims sam/ brtul zhugs sam/ dka' thub bam/ tshangs par spyod pa bsten pa 'dis/ bdag lha'am/ lha gang yang rung ba zhig tu gyur cig /ces smon lam btab nas
262b6('dul ba): tshangs par spyad pa spyod pa lta bu'o/ /klong du nub pa zhes bya ba ni/ ji ltar/ 'di na la la bslab pa phul nas babs pa lta bu yin no/ /khong rul pa zhes bya ba ni/ ji ltar/ 'di na la la tshul khrims
262b7('dul ba): 'chal ba/ sdig pa'i chos can/ khong myags shing phyir 'dzag pa/ shing rul pa lta bur gyur pa/ lung bod ltar spyod pa dang / dge sbyong ma yin par dge sbyong du khas 'che ba/ tshangs par spyod
263a1('dul ba): pa ma yin par tshangs par spyod par khas 'che ba yod pa lta bu yin te/ dge slong / khyod kyis gal te de bzhin du tshu rol gyi 'gram du ma thogs zhes bya ba nas mya ngan las
263a2('dul ba): 'das pa la bab par 'gyur ro/ /zhes bya ba'i bar gong ma bzhin du'o/ /de nas dge slong de dag bcom ldan 'das kyis gsungs pa la mngon par dga' ste rjes su yi rang nas bcom ldan 'das
263a3('dul ba): kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas dge slong de bcom ldan 'das kyis shing sdong po chen po'i dpe 'di'i gdams ngag gis gtams te/
263a4('dul ba): gcig pu dben pa/ bag yod pa/ rtul ba dang ldan pa/ bdag nyid gtod bar gnas pa na/ gang gi phyir rigs kyi bu rnams skra dang kha spu bregs nas gos ngur smrig bgos te dad pa yang dag par
263a5('dul ba): kho nas khyim nas khyim med par rab tu byung nas tshangs par spyod pa'i mtha' bla na med pa de'i tshe de nyid la rang gi mngon par shes pas mngon sum du byas te bsgrubs nas bdag gi skye ba zad do/ /
263a6('dul ba): tshangs par spyod pa la brten to/ /bya ba byas so/ /'di las srid pa gzhan mi shes so/ /zhes bya bar shes nas go bar byas te/ tshe dang ldan pa de/ dgra bcom pa sems shin tu rnam par grol
263a7('dul ba): bar gyur to/ /de'i tshe bcom ldan 'das dang ha cang yang mi ring ba zhig na gnag rdzi dga' bo zhes bya ba 'dug par gyur pa 'khar ba la brten nas gnag skyong zhing 'dug pa las/ de'i 'khar
263b1('dul ba): bas sbal pa zhig brdzis so/ /de gnad rnams chad la thug /tshigs rnams bye la thug pa dang sems bskyed pa/ gal te bdag gi lus 'gul tam/ skad byung na/ gzhi des gnag rdzi dga' bo'i gtam gyi
263b2('dul ba): bar chad du 'gyur ro/ /snyam du rig nas/ bcom ldan 'das la mngon par dad par byas nas shi ba dang / rgyal chen bzhi'i ris kyi lha rnams su skyes so/ /de nas gnag rdzi dga' bos 'khar ba phyogs
263b3('dul ba): gcig tu bzhag nas bcom ldan 'das gang na ba der song ste phyin nas bcom ldan 'das kyi zhabs gnyis la mgo bos phyag byas te phyogs gcig tu 'dug go/ phyogs gcig tu 'dug nas bcom
263b4('dul ba): ldan 'das la gnag rdzi dga' bos 'di skad ces gsol to/ /btsun pa/ bdag ni/ tshu rol gyi 'gram du mi chags/ pha rol gyi 'gram du mi chags/ dbus su mi chags/ skam la mi 'byung / mis
263b5('dul ba): mi bzung / mi ma lags pas mi bzung / klong du mi 'bying / khong du mi 'drul bar bgyi lags na/ legs par gsungs pa'i chos 'dul ba la bdag rab tu 'byung ba dang / bsnyen par rdzogs pa
263b6('dul ba): dge slong gi dngos po thob pa lta na/ bdag bcom ldan 'das kyi spyan sngar tshangs par spyod pa spyad par bgyi'o/ /dga' bo/ khyod kyis bdag po rnams la gnag gtad dam/ btsun pa/ mi 'tshal
263b7('dul ba): lags te/ de ci'i slad du zhe na/ btsun pa/ ba rnams kyang gzhon la be'u rnams kyang tshar lags te/ so so'i gnag ra 'tshal bas/ so so'i gnas su mchis lags pas/ bdag legs par
264a1('dul ba): gsungs pa'i chos 'dul ba la rab tu 'byung ba dang / bsnyen par rdzogs pa dge slong gi dngos po thob pa lta na/ bdag ni/ bcom ldan 'das kyi spyan sngar tshangs par
264a2('dul ba): spyod pa spyad par bgyi'o/ /dga' bo/ ba rnams kyang gzhon la/ be'u rnams kyang tshar te/ rang rang gi gnag ra shes pas rang rang gi gnas su 'gro bar 'gyur mod kyi/ 'on kyang gnag rdzi zas dang /
264a3('dul ba): gos bdag gir byed pas ni/ 'di ltar/ bdag po rnams la de bya dgos so/ /de nas gnag rdzi dga' bos bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan
264a4('dul ba): snga nas song ngo / /de nas 'jigs so/ /'jigs so/ /zhes sgra chen po 'byin cing rgyug par brtsams pa dang / lam gyi bar nas gnag rdzi ngo shes lnga brgyas mthong ste/ de rnams kyis smras pa/ ci
264a5('dul ba): zhig gis 'jigs/ des smras pa/ skye bas 'jigs so/ /rga bas 'jigs so/ /'chi bas 'jigs so/ /de rnams kyang de'i phyi bzhin du rgyug par brtsams pa dang / gnag rdzi dang / phyug rdzi dang /
264a6('dul ba): rtsa thun dang / shing thun dang / lam gyis 'tsho ba dang / lam gol bar 'tsho ba'i mi gzhan dag kyang de rnams mthong nas rgyug par brtsams so/ /lam gyi mdun nas 'ongs pa rnams kyis de dag de ltar
264a7('dul ba): sgra 'byin pa mthong nas de rnams kyis dris pa/ shes ldan dag /'di ci zhig /de rnams kyis smras pa/ 'jigs so/ /ci zhig gis 'jigs/ skye bas 'jigs so/ /rga bas 'jigs so/ /'chi
264b1('dul ba): bas 'jigs so/ /de rnams kyis thos nas slar log go /ji tsam na ri bor dang nye ba zhig tu phyin pa dang / de nas ri bor de na gnas pa'i skye bo'i tshogs des/ skye bo'i tshogs chen po de mthong nas
264b2('dul ba): sdangs pas phan tshun du 'dong bar byed de/ kha cig ni/ bros so/ /kha cig ni/ rdzas rnams sbed do/ /kha cig ni/ go bgos nas 'dug go /mi dpa' bo gzhan dag cig yod pa dag gis bsu
264b3('dul ba): nas dris pa/ shes ldan dag /'di ci zhig /de rnams kyis smras pa/ 'jigs so/ /ci zhig gis 'jigs/ skye bas 'jigs so/ /rga bas 'jigs so/ /'chi bas 'jigs so/ /de nas ri bor
264b4('dul ba): na gnas pa'i skye bo'i tshogs de bag phebs so/ /de'i tshe tshe dang ldan pa shA ri'i bu 'khor de nyid du 'dus shing 'dug par gyur to/ /de nas tshe dang ldan pa shA ri'i bus gnag rdzi dga' bo song nas ring po
264b5('dul ba): ma lon par rig nas bcom ldan 'das la 'di skad ces gsol to/ /btsun pa/ bcom ldan 'das kyis ci'i slad du gnag rdzi dga' bo legs par gsungs pa'i chos 'dul ba la rab tu 'byung bar
264b6('dul ba): 'tshal ba bzlog ste sdum par btang lags/ shA ri'i bu/ gnag rdzi dga' bo slar khyim pa khyim na gnas pa gang yin pa de ni/ gnas ma yin zhing go skabs med do/ /gsog 'jog yongs su spyod
264b7('dul ba): pas 'dod pa rnams longs spyod par 'gyur ba de ni/ gnas med do/ /gnag rdzi dga' bo de'u re bdag po rnams la gnag gtad de 'ong bar 'gyur zhing / de gang gi phyir rigs kyi bu rnams skra dang kha spu
265a1('dul ba): b regs te gos ngur smrig bgos nas dad pa yang dag pa kho nas khyim nas khyim med par rab tu byung nas tshangs par spyod pa'i mtha' bla na med pa tshe de nyid la rang gi mngon par
265a2('dul ba): shes pas mngon sum du byas te rdzogs par byas nas skye ba zad do/ /tshangs par spyod pa la brten to/ /bya ba byas so/ /'di las srid pa gzhan mi shes so/ /zhes go par byed par 'gyur ro/ /de nas
265a3('dul ba): dus gzhan zhig na gnag rdzi dga' bos bdag po rnams la gnag gtad nas 'khor lnga brgya dang bcom ldan 'das gang na ba der song nas phyin pa dang / bcom ldan 'das la 'di skad ces gsol to/
265a4('dul ba): btsun pa/ bdag gis bdag po rnams la gnag gtad lags te/ btsun pa/ bdag legs par gsungs pa'i chos 'dul ba la rab tu byung ba dang / bsnyen par rdzogs pa dge slong gi dngos po
265a5('dul ba): 'thob pa lta na/ bdag bcom ldan 'das kyi spyan sngar tshangs par spyod pa spyad par bgyi'o/ /legs par gsungs pa'i chos 'dul ba la gnag rdzi dga' bo 'khor lnga brgya dang rab tu byung ba
265a6('dul ba): dang / bsnyen par rdzogs pa dge slong gi dngos po thob par gyur to/ /de ltar rab tu byung ba dang / tshe dang ldan pa de zhes bya ba nas sems shin tu rnam par grol bar gyur ces bya ba'i bar
265a7('dul ba): gong ma bzhin du'o/ /chos nyid kyis lha'i bu'am/ lha'i bu mo skyes nas ring por ma lon par sems gsum skye bar 'gyur te/ gang nas shi 'phos pa dang / gang du skyes pa dang / las gang
265b1('dul ba): gis yin pa'o/ /sngon sbal pa byed byed pa'i lha'i bus bltas na/ dud 'gro dag nas shi 'phos pa dang / rgyal chen bzhi'i ris kyi lha rnams su skyes pa dang / bcom ldan 'das la sems mngon
265b2('dul ba): par dad pas yin nas/ de 'di snyam du sems te/ bdag gis gang yang zhag lon nas bcom ldan 'das la blta ba dang / bsnyen bkur bya ba'i phyir 'gro ba ni/ bdag gi cha ma yin gyi/ ma la
265b3('dul ba): bdag gis zhag ma lon pa kho nar bcom ldan 'das la blta ba dang / bsnyen bkur bya ba'i phyir 'gro'o/ /snyam mo/ /de nas sngon sbal pa byed pa'i lha'i bus rna cha dri ma med pa g.yo ba thogs nas
265b4('dul ba): zhes bya ba nas gang+gA'i 'gram thams cad snang ba rgya chen pos gsal bar byas te bcom ldan 'das la me tog gis gtor nas bcom ldan 'das kyi spyan sngar chos mnyan pa'i phyir 'dug go/ zhes
265b5('dul ba): bya ba'i bar gong ma bzhin du'o/ /de nas bcom ldan 'das kyis sngon sbal pa byed byed pa'i lha'i bu'i bsam pa dang / bag la nyal ba dang / khams dang / rang bzhin mkhyen nas de dang mthun pa 'phags
265b6('dul ba): pa'i bden pa bzhi so sor rtogs par 'gyur ba'i chos bshad pa mdzad de/ de thos pas zhes bya ba nas thog ma med pa'i dus nas bsags pa'i 'jig tshogs la lta ba'i ri'i rtse mo nyi shu mtho ba/ ye shes
265b7('dul ba): kyi rdo rjes bcom nas rgyun du zhugs pa'i 'bras bu mngon sum du bgyis te/ btsun pa/ bdag ni/ 'phags so/ /mngon par 'phags so/ /zhes bya ba'i bar gong ma bzhin du'o/ /bdag bcom ldan 'das
266a1('dul ba): dang / chos dang dge slong gi dge 'dun la skyabs su mchi lags kyi/ bdag dge bsnyen du gzung du gsol/ deng slan chad ji srid 'tsho'i bar du srog dang yang bsngos te
266a2('dul ba): skyabs su mchi bar mngon par dad lags so/ /de nas sngon sbal pa byed byed pa'i lha'i bu tshong ba khe spogs rnyed pa lta bu dang / zhing pa lo tog legs pa lta bu dang / dpa' bo g.yul las rnam
266a3('dul ba): par rgyal ba lta bu dang / nad pa nad thams cad las thar pa lta bur 'byor pa gang gis bcom ldan 'das kyi spyan sngar 'ongs pa'i 'byor pa de nyid dang rang gi gnas su song ngo / /dge slong rnams nam
266a4('dul ba): gyi cha stod dang / nam gyi cha smad la mi nyal bar sbyor ba la brtson zhing gnas pa de rnams kyis/ bcom ldan 'das kyi spyan snga na snang ba rgya chen po mthong ngo / /de mthong nas kyang the tshom du gyur nas
266a5('dul ba): bcom ldan 'das la zhus pa ci lags/ bcom ldan 'das/ mdang bcom ldan 'das la blta ba'i slad du mi mjed kyi bdag po tshangs pa'am/ lha rnams kyi dbang po brgya byin nam/ 'jig rten
266a6('dul ba): skyong ba bzhi mchis sam/ dge slong dag/ nga blta ba'i phyir mi mjed kyi bdag po tshangs pa 'ongs pa yang ma yin/ lha rnams kyi dbang po brgya byin yang ma yin/ 'jig rten skyong ba bzhi yang ma yin
266a7('dul ba): gyi| 'on kyang gnag rdzi dga' bo'i 'khar bas sbal ba brdzis te gnad rnams kyang chad la thug / tshigs rnams kyang bye la thug pa dang / gnag rdzi dga' bo'i gtam bar chad par 'gyur ro/ /snyam nas
266b1('dul ba): mi g.yo zhing sgra ma phyung bar 'dug nas de la sems mngon par dad par byas nas shi ba dang / rgyal chen bzhi'i ris kyi lha rnams su skyes pa de/ nga la blta ba'i phyir 'ongs nas ngas de la chos bshad
266b2('dul ba): nas bden pa mthong ste rang gi gnas su song ba yin no/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa/ gnag rdzi dga' bo dang /
266b3('dul ba): 'khor lnga brgyas las ci zhig bgyis na/ gnag rdzi dag gi nang du skyes shing / bcom ldan 'das kyi bstan pa la rab tu byung nas nyon mongs pa thams cad spangs te dgra bcom pa'i 'bras bu mngon sum du
266b4('dul ba): bgyis pa lags/ sngon sbal pa byed byed pa'i lha'i bus las ci zhig bgyis na/ des na sbal par skyes par gyur cing / bden pa mthong bar bgyis pa lags/ bcom ldan 'das kyis bka' stsal pa/ dge
266b5('dul ba): slong dag/ de nyid kyis las byas shing bsags la tshogs rnyed pa zhes bya ba nas/ lus can dag la 'bras bur 'gyur/ /zhes bya ba'i bar gong ma bzhin du'o/ /dge slong dag /sngon byung ba/ bskal pa bzang po 'di nyid la skye rgu'i
266b6('dul ba): tshe lo nyi khri thub pa na/ ston pa 'od srung zhes bya ba 'jig rten du byung ste zhes bya ba nas/ de wA ra NA si'i grong khyer na drang srong smra ba ri dwags kyi nags na nye bar brten cing bzhugs so/ /zhes bya ba'i bar gong ma
266b7('dul ba): bzhin du'o/ /de'i gsung rab la gnag rdzi dga' bo rab tu byung ba sde snod gsum pa/ chos smra ba/ rig pa dang grol ba'i spobs pa can/ 'khor lnga brgya pa rtsod pa'i chos la mkhas pa zhig ste/ de dge 'dun
267a1('dul ba): gyi rtsod pa byung zhing byung ba rnams zhi bar byed pa dang / de nas dge slong khengs pa nga rgyal can gnyis shig lan 'ga' yang de'i drung du mi 'dong ngo / /dus gzhan zhig na de gnyis phan
267a2('dul ba): tshun du rtsod pa byung nas don de'i phyir de gnyis de'i drung du dong nas rkang pa la phyag byas te smras pa/ bdag cag gnyis la 'di dang 'di lta bu'i rtsod pa byung na/ zhi bar mdzad du gsol/ des bsam
267a3('dul ba): ba| gal te bdag gis 'di gnyis kyi rtsod pa deng kho na zhi bar byas na/ rag ma las pas 'di gnyis phyis 'ong bar mi 'gyur ro/ /snyam nas/ des dge 'dun thams cad bsags nas rtsod pa de
267a4('dul ba): dge 'dun gyi nang du gleng nas chad par ni/ ma byas so/ /phyi de nyin yang de la ri bor du dgos pa zhig byung nas de der song ba dang / de nas de gnyis kyis thogs so/ /zhes dge 'dun gyi nang du
267a5('dul ba): rtsod pa de gleng nas de nas dge 'dun gyis zhi bar byas so/ /ji tsam na/ dge slong sde snod gsum pa de/ ri bor de nas 'ongs te lam gyis dub pa bsal nas lhan cig gnas pa dang nye gnas rnams
267a6('dul ba): la dris pa/ re zhig rtsod pa pa dang / rtsod zla gnyis mi 'ong ngam/ de rnams kyis smras pa/ mkhan po/ de gnyis kyi rtsod pa de/ zhi bar bgyis lags so/ /su zhig gis zhi bar byas/ dge 'dun
267a7('dul ba): gyis so/ /ji ltar byas/ de rnams kyis rgyas par smras pa dang / des ngag rtsub po'i las phyung ba/ tshe dang ldan pa dag mi shes te/ ji ltar gnag rdzi rnams kyi ltar rtsod pa de zhi bar byas so/ /de rnams
267b1('dul ba): kyis kyang mkhan po/ de de bzhin te/ ji ltar/ gnag rdzi rnams kyi ltar rtsod pa zhi bar bgyis so/ /zhes mthun par smras so/ /dge slong dag /ji snyam du sems/ de'i tshe dus kyi dge slong sde snod gsum
267b2('dul ba): pa gang yin pa de ni/ gnag rdzi dga' bo 'di nyid yin no/ /de'i lhan cig gnas pa dang nye gnas lnga brgya po gang yin pa de dag ni/ gnag rdzi lnga brgya po 'di dag nyid yin no/ /gang yang 'dis yang dag par
267b3('dul ba): rdzogs pa'i sangs rgyas 'od srung gi nyan thos kyi dge 'dun la gnag rdzi zhes bya ba'i tshig smras shing / lhan cig gnas pa dang nye gnas rnams kyis kyang mthun par smras pas/ las de'i rnam par smin
267b4('dul ba): pas/ tshe rabs lnga brgyar 'khor lnga brgya dang gnag rdzi rnams su skyes par gyur to/ /gang 'dis bklags shing bton pas phung po la mkhas pa dang / khams la mkhas pa dang / skye mched la mkhas
267b5('dul ba): pa dang / rten cing 'brel bar 'byung ba la mkhas pa dang / gnas dang gnas ma yin pa la mkhas par byas pas/ da ltar 'di 'khor lnga brgya dang nga'i bstan pa la rab tu byung nas nyon mongs pa thams
267b6('dul ba): cad spangs te dgra bcom pa nyid mngon sum du byas so/ /dge slong dag/ sngon sbal pa byed pa'i lha'i bu yang / yang dag par rdzogs pa'i sangs rgyas 'od srung kho na'i gsung rab la dge slong spong ba pa
267b7('dul ba): zhig tu gyur te ljongs rgyu zhing song ba dang / ri bor zhig na gtsug lag khang zhig yod pa der son to/ /de mtshan mo'i thun dang po la skyil mo krung bcas te/ yid la bya ba goms par bya bar brtsams pa dang / ji
268a1('dul ba): tsam na 'don pa byed pa'i dge slong rnams kha ton byed pa dang / bsam gtan gyi tsher ma ni sgra yin pas de sgras sems rtse gcig nyid du ma btub nas des bsam pa/
268a2('dul ba): 'di dag kha ton zer du chug gung thun la 'dug par bya'o snyam nas gung thun la langs te 'dug pa dang / ji tsam na dge slong gzhan dag kha ton byed nas des bsam pa/ thun tha ma la 'dug par
268a3('dul ba): bya'o snyam nas/ de thun tha ma la langs te 'dug pa dang / ji tsam na gzhan dag la ton byed nas de 'dod chags dang bral ba ma yin pas kun nas dkris pa drag po skyes nas des smras pa/ 'od srung
268a4('dul ba): gi dge sbyong 'di rnams ni sbal pa bzhin mtshan thog thag sgra 'byin to zhes byas so/ /dge slong dag/ ji snyam du sems/ dge slong spong ba pa gang yin pa de ni sngon sbal pa byed byed pa'i lha'i bu
268a5('dul ba): 'di nyid yin te/ gang yang 'dis yang dag par rdzogs pa'i sangs rgyas 'od srung gi nyan thos rnams la sbal pa zhes tshig tu smras pas/ las de'i rnam par smin pas tshe rabs lnga brgyar sbal par skyes
268a6('dul ba): par gyur te/ da lta'i bar du yang sbal bar skyes pa yin no/ /gang yang nga la sems mngon par dad par byas pas/ des na rgyal chen bzhi'i ris kyi lha rnams su skyes par gyur to/ /gang yang dag
268a7('dul ba): par rdzogs pa'i sangs rgyas 'od srung las tshangs par spyod pa spyad pas/ des na da ltar bden pa mthong bar byas so/ /dge slong dag /de lta bas na/ gcig tu gnag pa rnams kyi rnam par smin pa
268b1('dul ba): ni gcig tu nag pa yin la zhes bya ba nas brtson par bya ste/ dge slong dag/ khyed kyis de lta bu la bslab par bya'o/ /zhes de skad ces bka' stsal to zhes bya ba'i bar gong ma bzhin du'o/ /de
268b2('dul ba): nas bcom ldan 'das chu bo gang+gA brgal ba dang / de na ngang pa dang / nya dang / rul sbal lnga brgyas bskor te bskor ba byas so/ /de rnams la bcom ldan 'das kyis tshig gsum gyi chos bshad pa mdzad de/
268b3('dul ba): bzhin bzang dag /'di ltar 'du byed thams cad ni mi rtag pa'o/ /chos thams cad ni bdag med pa'o/ /mya ngan las 'das pa ni zhi ba yin pas/ nga la sems mngon par dad par gyis la/ ci nas
268b4('dul ba): kyang dud 'gro'i skye gnas la 'dod chags dang bral bar gyis shig / de rnams 'di snyam du sems te/ gang bdag cag gis bcom ldan 'das la tshig gsum gyi chos thos nas kha zas za bar byed pa ni
268b5('dul ba): bdag cag gi cha ma yin no snyam nas/ de rnams kyis kha zas bcad pa dang / dud 'gro'i skye gnas su song ba rnams ni me'i shas che bas dus las 'das te shi 'phos pa dang rgyal chen bzhi'i ris kyi lha rnams
268b6('dul ba): su skyes so/ /chos nyid kyis/ lha'i bu'am/ lha'i bu mo skyes nas ring po ma lon par sems gsum skye bar 'gyur te/ gang nas shi 'phos pa dang / gang du skyes pa dang / las gang gis yin pa'o/ /de rnams kyis
268b7('dul ba): bltas na dud 'gro dag las shi 'phos nas rgyal chen bzhi'i ris kyi lha rnams su skyes pa dang zhes bya ba nas/ me tog man dA ra bas thu ba bkang ste bcom ldan 'das kyi nye 'khor dang / chu bo gang+gA snang bas
269a1('dul ba): gsal bar byas nas bcom ldan 'das la me tog gis gtor te/ bcom ldan 'das la kun nas bskor te 'dug go /bcom ldan 'das kyis de rnams kyi bsam pa dang /
269a2('dul ba): bag la nyal ba dang / khams dang / rang bzhin mkhyen nas/ de dang 'dra ba'i 'phags pa'i bden pa bzhi rtogs par 'gyur ba'i chos bshad pa mdzad pas zhes bya ba nas/ thog ma med pa'i dus nas
269a3('dul ba): bsags pa'i 'jig tshogs la lta ba'i ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du byas te/ de rnams kyis bden pa mthong ba dang / des
269a4('dul ba): lan gsum du brjod pas ched du brjod pa/ btsun pa/ 'di lta bu ni/ bdag cag la phas ma bgyis te/ mas ma lags/ rang gi skye bo dang / gnyen gyi tshogs dang / sdug pas ma lags/ rgyal
269a5('dul ba): pos ma lags/ lha rnams kyis ma lags/ sngon gyi 'das pas ma lags/ dge sbyong dang / bram zes ma lags pa gang lags pa/ bcom ldan 'das kyis bdag cag la mdzad de/ sems
269a6('dul ba): can dmyal ba dang / dud 'gro dang / yi dwags rnams nas ni/ rkang pa drangs/ lha dang mi rnams su ni/ rab tu bkod/ 'khor ba las ni/ ring du mdzad/ khrag dang mchi ma'i rgya mtsho ni bskams/
269a7('dul ba): rus pa'i ri bo las ni/ bsgral/ ngan song gi sgo rnams ni bkum/ mtho ris dang thar pa'i sgo rnams ni/ phye/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo
269b1('dul ba): nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du bgyis te/ btsun pa/ bdag cag ni/ 'phags so/ /mngon par 'phags so/ /bdag cag sangs rgyas bcom
269b2('dul ba): ldan 'das dang / chos dang / dge slong gi dge 'dun la skyabs su mchi lags kyi/ bdag cag dge bsnyen du gzung du gsol/ deng slan chad ji srid 'tsho ba'i bar du srog dang yang bsngos te skyabs su
269b3('dul ba): mchi bar mngon par dad lags so/ /de nas sngon nya dang / ngang pa dang / rus sbal byed byed pa'i lha'i bu de rnams tshong pa khe spogs rnyed pa lta bu dang zhes bya ba nas rang gi gnas su dong ngo / /zhes bya ba'i bar
269b4('dul ba): gong ma bzhin du'o/ /dge slong rnams the tshom skyes nas/ the tshom thams cad gcod pa sangs rgyas bcom ldan 'das la zhus pa/ btsun pa/ nya dang / ngang pa dang / rus sbal 'di rnams kyis las
269b5('dul ba): ci zhig bgyis na/ des na/ ngang pa dang / nya dang / rus sbal rnams su skyes lags/ las ci zhig bgyis na/ des na/ lha rnams su skyes nas bden pa mthong bar bgyis lags/ bcom ldan 'das kyis bka'
269b6('dul ba): stsal pa/ dge slong dag/ ngang pa dang / nya dang / rus sbal 'di dag nyid kyis las rnams byas shing bsags pa/ tshogs rnyed pa dag ni/ zhes bya ba nas/ lus can dag la 'bras bur 'gyur/ /zhes bya ba'i bar
269b7('dul ba): gong ma bzhin du'o/ /dge slong dag/ sngon byung ba/ bskal pa bzang po 'di nyid la skye rgu'i tshe lo nyi khri thub pa na/ ston pa 'od srung zhes bya ba 'jig rten du byung ste zhes bya ba nas/ de wA ra NA si'i grong khyer na drang
270a1('dul ba): srong smra ba ri dwags kyi nags na nye bar brten cing bzhugs so/ /zhes bya ba'i bar gong ma bzhin du'o/ /de'i bstan pa la de rnams rab tu byung bar gyur te/ de na dge slong de rnams
270a2('dul ba): kyis bslab pa'i gzhi phra mo rnams dral bas/ las de'i rnam par smin pas nya dang / ngang pa dang / rus sbal rnams su skyes par gyur to/ /gang yang nga la sems mngon par dad par byas pa des
270a3('dul ba): na lha rnams su skyes par gyur to/ /gang yang dag par rdzogs pa'i sangs rgyas 'od srung las tshangs par spyod pa spyad pa des na/ bden pa mthong bar byas so/ /dge slong dag/ de lta bas na/ gcig tu
270a4('dul ba): nag pa'i las rnams kyi rnam par smin pa ni/ gcig tu nag pa yin la zhes bya ba nas/ brtsal bar bya ste/ dge slong dag/ khyed cag gis de lta bu la bslab par bya'o/ /zhes de skad ces bka' stsal to/ /
270a5('dul ba): zhes bya ba'i bar gong ma bzhin du'o/ /de nas bcom ldan 'das chu bo gang+gA brgal pa dang / yi dwags sngon du ma tshig pa lta bu/ keng rus bsgreng ba lta bu/ rang gi skras lus g.yogs pa/ lto ri sul ltar
270a6('dul ba): 'dug pa/ kha khab kyi mig tsam yod pa 'bar/ rab tu 'bar/ kun tu rab tu 'bar te/ me lce gcig tu gyur pa lnga brgya tsam gyis yongs su bskor nas de rnams kyis thal mo sbyar te bcom ldan 'das
270a7('dul ba): la gsol pa/ btsun pa/ bdag cag yi dwags rnams ni/ rnam par ltung ba'i lus can rnams lags te/ sngon gyi las kyis nongs pas chab kyang mi rnyed lags na/ 'tshal ma mthong ba lta smos kyang
270b1('dul ba): ci 'tshal/ khyod ni/ thugs rje chen po mnga' ba lags na/ bdag cag la chab stsol cig /bcom ldan 'das kyis de rnams la chu bo gang+gA bstan nas/ chu bsil skye bo kun gyis nye bar spyad bya ba/ /skal ldan
270b2('dul ba): shing rta klung chen 'di ni grong khyer dang / /yul 'khor dag dang grong khyer tshim par byed cing 'bab/ /zhing rnang sA lu ku mu da dang / ut+pal skru na/ /yi dwags rnams kyis gsol pa/ chu bo skye bo kun gyis nye bar
270b3('dul ba): spyad bgyi ba/ /skal ldan shing rta 'bab 'di bdag cag rnams la bskams/ /'di ni khrag gi dri mas gang zhing lag pa na/ /dbyug pa dgra star bcas pa thogs pas 'di srung mthong / /bcom ldan
270b4('dul ba): 'das kyis gang+gA'i lha la bka' stsal pa/ khyod ni grong dang yul 'khor grong khyer tshim byed cing / /zhing rnang sA lu ku mu da dang ut+pal skru na/ /ci phyir yi dwags skom pas rab nyen tshim mi byed/ /khyod la
270b5('dul ba): byis pa'i skye bo sdug bsngal snying rje med/ /gang+gA'i lhas gsol pa/ byis pa'i skye bo la bdag 'jigs pas ma lags shing / /tshig rtsub rgyus kyang mi mthun chab gtong mi bgyid de/ /nongs bgyis
270b6('dul ba): sgrib pa chen pos bsgribs pa 'di dag la/ /chu bo bskams gyur 'di la bdag gis ci zhig nongs/ /de nas bcom ldan 'das kyis tshe dang ldan pa mo'u dgal gyi bu chen po la bka' stsal pa/ mo'u
270b7('dul ba): dgal gyi bu/ yi dwags rnams la chu blud cig /btsun pa/ bka' bzhin 'tshal zhes tshe dang ldan pa mo'u dgal gyi bu chen pos bcom ldan 'das kyi ltar mnyan nas/ yi dwags rnams la
271a1('dul ba): chu blud par brtsams pa dang / yi dwags de rnams kyi kha khab kyi mig tsam po dag bskyed par ma nus so/ /de nas bcom ldan 'das kyi rdzu 'phrul gyis/ de rnams kyi kha bskyed nas tshe dang ldan pa mo'u
271a2('dul ba): dgal gyi bu chen pos chu blud pa dang / de rnams skom pas nyen pas mang du 'thung pas lto rgyas par gyur to/ /de nas bcom ldan 'das la sems dang ba bskyed nas shi'o/ /zhes bya ba nas bden pa mthong nas rang
271a3('dul ba): gi gnas su song ngo / /zhes bya ba'i bar gong ma bzhin du'o/ /dge slong rnams the tshom skyes nas/ the tshom thams cad gcod pa sangs rgyas bcom ldan 'das la zhus pa/ btsun pa/ yi dwags 'di rnams kyis
271a4('dul ba): las ci zhig bgyis na/ des na yi dwags rnams su skyes lags/ las ci zhig bgyis na/ des na/ lha rnams su skyes nas bden pa mthong bar bgyis lags /bcom ldan 'das kyis bka' stsal pa/ dge slong
271a5('dul ba): dag/ 'di dag nyid kyis las rnams byas shing bsags pa tshogs rnyed pa dag ni/ zhes bya ba nas/ lus can dag la 'bras bu 'gyur/ /zhes bya ba'i bar gong ma bzhin du'o/ /dge slong dag /sngon byung ba/
271a6('dul ba): bskal pa bzang po 'di nyid la/ skye rgu'i tshe lo nyi khri thub pa na ston pa 'od srung zhes bya ba 'jig rten du byung ste zhes bya ba nas/ de wA ra NA si'i grong khyer na drang srong smra ba ri dwags kyi nags na nye bar brten cing bzhugs
271a7('dul ba): so/ /zhes bya ba'i bar gong ma bzhin du'o/ /de'i nyan thos rnams kyi dad pa las bslangs na sangs rgyas dang / chos dang / dge 'dun la bya ba byed do/ /gang gi tshe yang dag par rdzogs pa'i sangs rgyas bcom ldan
271b1('dul ba): 'das 'od srung gi bstan pa rgyas par ma gyur pa de'i tshe dad pa 'dri ba'i dge slong yang nyung bar gyur to/ /gang gi tshe rgyas par gyur pa de'i tshe/ dad pa 'dri ba'i dge slong yang mang bar gyur to/ /ji tsam na 'dun khang zhig na dge bsnyen
271b2('dul ba): lnga brgya 'ga' zhig gi phyir lhags shing 'dus par gyur pa dang / dad pa 'dri ba'i dge slong rab tu mang po dag de rnams kyi drung du dong nas sbyin du gzhug par 'dod pa na/ de rnams kyis kun nas dkris pa drag pos ngag rtsub po'i
271b3('dul ba): las phyung ba/ 'od srung gi dge sbyong 'di rnams ni/ yi dwags rnams su skyes pa bzhin rtag tu lag pa zed par byed do/ /zhes smras so/ /dge slong dag /ji snyam du sems/ dge bsnyen lnga brgya po gang dag yin pa de dag ni/
271b4('dul ba): yi dwags lnga brgya po 'di dag nyid yin te/ gang yang 'di rnams kyis yang dag par rdzogs pa'i sangs rgyas 'od srung gi nyan thos rnams la yi dwags kyi tshig smras pa'i las de'i rnam par smin pas tshe rabs lnga brgyar
271b5('dul ba): yi dwags rnams su skyes par gyur te/ da lta'i bar du yang yi dwags rnams su skyes pa yin no/ /gang yang de la sems mngon par dad par byas pa des na/ lha rnams su skyes so/ /gang yang dag par
271b6('dul ba): rdzogs pa'i sangs rgyas 'od srung la skyabs su 'gro ba dang / bslab pa'i gzhi blangs pa des na bden pa mthong bar byas so/ /dge slong dag /de lta bas na/ gcig tu nag pa rnams kyi las kyi rnam par smin pa
271b7('dul ba): ni/ gcig tu nag pa yin la zhes bya ba nas brtsal bar bya ste/ dge slong dag /khyed cag gis de lta bu la bslab par bya'o/ /zhes de skad ces bka' stsal to/ /zhes bya ba'i bar gong ma bzhin du'o/ /de nas bcom ldan 'das chu bo
272a1('dul ba): gang+gA las rgal ba na/ glang po che'i sta stangs kyis g.yas phyogs nas/ chu bo gang+gA gzigs pa dang / dge slong rnams kyis bcom ldan 'das la zhus pa/
272a2('dul ba): btsun pa bcom ldan 'das ci'i slad du g.yas phyogs nas chu bo gang+gA la gzigs par mdzad/ bcom ldan 'das kyis bka' stsal pa/ dge slong dag khyed cag chu bo gang+gA'i gling gzhi nyan par
272a3('dul ba): 'dod dam/ bcom ldan 'das da de'i dus la bab lags so/ /bde bar gshegs pa da de'i dus la bab lags te/ bcom ldan 'das kyis chu bo gang+gA gleng gzhi gang lags pa shad pa na/ dge
272a4('dul ba): slong rnams nyan par 'gyur lags so/ / //'dul ba gzhi/ bam po so dgu pa/ dge slong dag /sngon byung ba rgyal po smyug sbam zhes bya ba/ chos kyi rgyal po chos dang ldan pa zhig byung
272a5('dul ba): ste/ de'i yul 'byor pa dang / rgyas pa dang / bde ba dang / lo legs pa dang / skye bo dang mi mang pos gang ba/ shing me tog dang 'bras bu rtag pa/ lha rnams dus dus su char 'bebs
272a6('dul ba): pas/ sa gzhi lo tog dang ldan zhing 'thab pa dang / 'thab mo dang / rtsod pa dang / 'khrug long dang / chom rkun dang / mu ge dang / nad rnams rab tu zhi bar gyur la/ mi rnams rtag tu chos la
272a7('dul ba): gzhol ba na/ chos kyis rgyal srid byed du 'jug go /ji tsam na rgyal po de so ga'i dus la bab nas shing rnams kyi me tog kha 'bus shing ngang pa dang / khrung khrung dang / rma bya dang / ne tso dang / ri skegs
272b1('dul ba): dang / khu byug dang / shang shang te'u rnams skad 'byin pa'i nags khrod du/ btsun mo'i 'khor gyis yongs su bskor nas/ skyed mos tshal gyi gnas su song ba dang / ji tsam na mi lus gnyer mas gang
272b2('dul ba): ba/ mgo skya ba/ lus kyi yan lag rnyis pa/ dbang po rgud pa/ sha skem pa/ zho sha chung ba zhig 'khar ba la brten nas gom pa dal bu dal bus 'gro ba zhig mthong ngo / /de nas rgyal pos blon po rnams la
272b3('dul ba): smras pa/ shes ldan dag /mi/ lus gnyer mas gang ba/ mgo skya ba zhes bya ba nas/ 'khar ba la brten nas 'gro ba 'di ci zhig yin zhes bya ba'i bar gong ma bzhin du'o/ /de rnams kyis smras pa/ lha/ de ni/ 'du
272b4('dul ba): byed rnams dengs pas rgas 'khogs pa zhes bgyi'o/ /rgyal pos smras pa/ shes ldan dag /nga la yang 'di lta bu'i chos 'byung bar 'gyur ram/ de rnams kyis smras pa/ lha/ chos 'di ni/ thun mong lags
272b5('dul ba): so/ /de nas rgyal po yid mi bde zhing chas pa dang / yang / mi skya bo rbab rbab po/ lus gas shing hrul hrul po/ lto ri sul ltar 'dug pa/ rma rnag gis gang ba/ yan lag dang nying lag rnams las 'dzag pa
272b6('dul ba): lhan pa rnams kyis dkris pa zhig / shugs ring po ring por 'byin cing / 'khar ba la brten nas 'theng zhing 'gro bar chas pa mthong ngo / /mthong nas kyang blon po rnams la smras pa/ shes ldan dag /mi skya bo seng
272b7('dul ba): po zhes bya ba nas/ 'theng zhing 'gro bar chas pa 'di ci zhig yin zhes bya ba'i bar gong ma bzhin du'o/ /de rnams kyis smras pa/ lha/ 'di ni/ nad kyis thebs pa zhes bgyi'o/ /rgyal pos smras pa/ shes ldan dag
273a1('dul ba): nga la yang 'di lta bu'i chos 'byung bar 'gyur ram/ blon po rnams kyis smras pa/ lha/ chos 'di ni/ thun mong lags te/ nye bar spyod pa'i las bgyis pa rnams la sngon gyi las kyi nyes pas
273a2('dul ba): 'byung bar 'gyur ro/ /rgyal pos bsam pa/ rnam pa thams cad du sdig pa mi bya'o/ /snyam du bsam nas chas pa dang / yang des/ ras sngon po dang / ser po dang / dmar po dang / dkar po rnams kyis khyogs
273a3('dul ba): brgyan nas/ gdugs dang / rgyal mtshan dang / 'phan dang / dung dang / rnga pa Ta ha dang / skyes pa dang / bud med dang / khye'u dang / bu mo dag bun long zhing mi bzhis bteg nas 'gyogs mis ni/ sna drangs/ skyes
273a4('dul ba): bu lag na shing thogs pa dag ni/ phyi bzhin 'brang zhing / kyi hud pha/ kyi hud sdug pa/ kyi hud spun/ kyi hud jo bo zhes kun tu dud mo'i sgra 'don pa mthong ngo / /mthong nas kyang blon po rnams la smras pa/ shes ldan dag /
273a5('dul ba): ras sngon po dang / ser po dang / dmar po dang / dkar po rnams kyis khyogs brgyan cing zhes bya ba nas/ dud mo'i sgra 'don pa 'di ci zhig yin zhes bya ba'i bar gong ma bzhin du'o/ /blon po rnams kyis smras
273a6('dul ba): pa/ lha/ 'di ni/ gum pa zhes bgyi'o/ /rgyal pos smras pa/ shes ldan dag /nga la yang 'di lta bu'i chos 'byung bar 'gyur ram/ de rnams kyis smras pa/ lha/ chos 'di ni thun mong lags so/ /de nas rgyal
273a7('dul ba): pos/ rgas pa dang / nad pa dang / shi ba yang dag par mthong nas yid byung ste/ bdag gis kyang 'di lta bu'i longs spyod rnams spang dgos so/ /snyam nas/ slar log ste mya ngan gyi khang par zhugs nas 'dug
273b1('dul ba): go / de'i yul na bram ze dus dpog ces bya ba/ phyug pa/ nor mang ba/ longs spyod che ba zhig yod de/ de ji ltar rgyal pos rgas pa dang / nad pa dang / shi ba mthong ste/ yid byung nas mya ngan gyi khang par zhugs
273b2('dul ba): nas 'dug pa thos so/ /thos nas kyang bram ze brgya stong du mas yongs su bskor cing / shing rta rta rgod ma dang ldan pa thams cad nas dkar ba'i nang du zhugs te/ gser gyi 'khar ba dang / ril ba spyi blugs
273b3('dul ba): thogs nas/ rgyal po smyug sbam gang na ba der song ste phyin pa dang / rgyal po la blon po rnams kyis smras pa/ lha/ bram ze dus dpog chab sgo na mchis so/ /de nas rgyal po phyir byung nas/ dkor khang du 'dug pa dang /
273b4('dul ba): bram ze dus dpog gis/ rgyal ba dang tshe spel ba dag byas te 'dug nas smras pa/ lha/ ci'i slad du thugs ngan gyi khang par zhugs te bzhugs/ rgyal pos/ ji ltar gyur pa thams cad bram ze dus dpog la rgyas
273b5('dul ba): par smras pa dang / des smras pa/ lha/ 'jig rten ni/ rang gi las kyi 'bras bu la spyod pa lags pas/ 'di la thugs ngan bgyir ma mchis so/ /sems can legs pa'i las bgyid pa rnams kyang mchis
273b6('dul ba): nyes pa'i las bgyid pa rnams kyang mchis/ gnyi ga'i las bgyid pa yang mchis te/ 'khor lo sgyur ba rnams ni/ rtag tu las legs pa bgyid de/ gum na yang lha rnams su skye bar 'gyur ro/ /lha
273b7('dul ba): yang 'khor los bsgyur ba lags te/ mi'i bde ba khyad par du 'phags pa bstar nas/ lha'i bde ba yang nyams su bstar bar 'gyur mod kyi/ lha/ 'on kyang mtho ris kyi them skas su gyur pa mchod sbyin
274a1('dul ba): la brtson par mdzod cig / de nas rgyal pos blon po rnams la bsgo ba/ shes ldan dag /yul thams cad du dril sgrog bcug ste/ rgyal po gtan pa med pa'i mchod sbyin byed kyi/
274a2('dul ba): khyed shog la longs spyod cig ces sgos shig /de nas rgyal pos sbyin pa'i khang pa rtsig tu bcug nas/ zas 'dod pa rnams la zas/ btung ba 'dod pa rnams la btung ba byin no/ /der 'bras khu dbo ba'i
274a3('dul ba): dong dag byas nas/ der dran po dag blugs pa dang / bsil bar gyur pas ma dros pa ma dros pa zhes bya bar grags so/ /de'i 'bras khu dang / 'bras bkrus pa'i khu ba lo bcu gnyis tshang bar bkang bas lud
274a4('dul ba): par gyur pa'i kha de nas 'bab chur bab pas/ 'bras khu'i chu 'bras khu'i chu zhes bya bar grags so/ /sdom la/ gzhon nu bskyed dang glang chen sgra/ dpung rgyal ldan dang nor bu can/ sA la stobs dang sA la'i
274a5('dul ba): stobs/ /gser bre dang ni gnas bcas dang / /thug pa dang ni mnyan yod dang / /ma dros grong khyer bin du dang / /yangs pa can ni tha ma yin/ /de nas bcom ldan 'das yul gzhon nu bskyed par gshegs
274a6('dul ba): nas/ gzhon nu bskyed par tshe dang ldan pa kun dga' bo la bka' stsal pa/ kun dga' bo/ /phyogs 'dir rgyal po gso sbyong 'phags zhes bya ba btsas nas 'di nyid du chen por gyur to/ /des na grong khyer yang
274a7('dul ba): gzhon nu bskyed pa zhes bya bar grags so/ /krung krung sgra can du gshegs nas/ de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ krung krung sgra 'dir rgyal po
274b1('dul ba): gso sbyong 'phags kyi glang po che dam pas krung krung zhes bya ba'i skad phyung bas/ krung krung can zhes bya bar grags so/ /dpung rgyan ldan du gshegs nas/ dpung rgyan ldan gyi phyogs shig tu 'dzum pa
274b2('dul ba): mdzad do zhes bya ba nas/ sangs rgyas bzhi'i gdan zhes bya ba rgyas par gong ma bzhin du'o/ /nor bu can du gshegs nas/ nor bu can du tshe dang ldan pa kun dga' bo la bka' stsal pa/ kun dga' bo/ nor bu can 'dir
274b3('dul ba): byang chub sems dpas nor bu mang po'i mchod sbyin byas pas nor bu can zhes bya bar grags so/ /sA la'i stobs su gshegs nas/ sA la'i stobs kyi phyogs shin tu 'dzum pa mdzad nas zhes bya ba nas sangs
274b4('dul ba): rgyas bzhi'i gdan zhes bya ba rgyas par gong ma bzhin du'o/ /gser gyi brer gshegs nas/ kun dga' bo/ gser gyi bre 'dir byang chub sems dpas gser mang po mchod sbyin byas pas/ da dung yang bram ze rnams
274b5('dul ba): gser bres 'jal zhing 'gyed pas/ gser gyi bre gser gyi bre zhes bya bar grags so/ /gnas bcas su gshegs nas/ gnas bcas su tshe dang ldan pa kun dga' bo la bka' stsal pa/ kun dga' bo/
274b6('dul ba): gnas bcas 'dir rgyal po gso sbyong 'phags zhes bya ba 'byor pa dang / rgyas pa dang / bde ba dang / lo legs pa dang / skye bo dang mi mang pos gang ba na rgyal srid byed du 'jug go/ /de dus gzhan
274b7('dul ba): zhig ni spyi bor sha rmen 'jam zhing shin tu 'jam pa zhig skyes te/ dper na shing bal gyi 'dab ma'am/ ras bal gyi 'dab ma bzhin du cung zad kyang gnod pa skyed par mi byed do/ /de yongs su smin
275a1('dul ba): nas brtol ba las gzhon nu zhig byung nas gzugs bzang ba mdzes pa/ blta na sdug pa/ lpags pa'i mdog gser 'dra ba zhes bya ba nas/ yan lag thams cad dang ldan pa zhes
275a2('dul ba): bya ba'i bar gong ma bzhin du'o/ /spyi bo skyes spyi bo skyes zhes bya bar grags so/ /rgyal po gso sbyong 'phags kyis gzhon nu byung ma thag tu/ btsun mo'i 'khor drug khri'i nang du bkri ba dang / mthong ma
275a3('dul ba): thag tu btsun mo de thams cad kyi nu ma las 'o ma zags nas so so nas smras pa/ nga las nu nga las nu zhes smras pas/ nga las nu nga las nu zhes bya bar grags so/ /de la kha cig gis ni/ spyi bo
275a4('dul ba): skyes/ kha cig gis ni/ nga las nu zhes bya bar shes so/ /gzhon nu nga las nu yul zhig tu song ba dang / rgyal po gso sbyong 'phags na bar gyur nas/ de rtsa ba dang / sdong bu dang / lo ma dang / me
275a5('dul ba): tog dang / 'bras bu'i sman gyis bkur sti byas kyang de slar thu bar gyur nas/ des blon po rnams la bsgo ba/ shes ldan dag myur du gzhon nu la rgyal srid kyi dbang bskur bas/ dbang skur cig /
275a6('dul ba): lha bka' bzhin 'tshal zhes nas blon po rnams kyis pho nyas btang nas rgyal po gso sbyong 'phags snyung bar gyur nas/ des bka' stsal pa/ gzhon nu spyan drongs la rgyal srid kyi dbang bskur ba nyams
275a7('dul ba): su myong bar gyis shig ces byung gi/ de bas na/ gzhon nu myur du gshegs pa'i rigs so zhes spring ngo / /de chas pa na/ rgyal po gso sbyong 'phags shi'o/ /de nas yang blon po rnams kyis/
275b1('dul ba): yang de la pho nya btang ste/ gzhon nu khyod kyi yab nongs kyi/ gshegs te rgyal srid bzhes su gsol zhes spring ba dang / gzhon nu nga las nus bsam pa/ bdag gi yab ni nongs na/ bdag der ci ste 'gro snyam du
275b2('dul ba): bsam nas/ de nyid na 'dug pa dang / yang blon po rnams 'dus/ blon po'i gtso bo pho nyar btang nas/ de song ste smras pa/ gzhon nu gshegs pa la rgyal srid bzhes su gsol/ /des smras pa/ gal te
275b3('dul ba): bdag gis chos bzhin gyis rgyal srid 'thob na/ 'di nyid du rgyal srid kyi dbang bskur ba 'ong bar 'gyur ro/ /blon po rnams kyis spring ba/ lha/ rgyal srid kyi dbang bskur ba la ni/ mang du 'tshal te/ rin po che'i
275b4('dul ba): gcal dang / seng ge'i khri dang / gdugs dang / cod pan dang / dbu rgyan gyis pho brang gi nang du rgyal srid du dbang bskur 'tshal lo/ /de bas na/ gzhon nu 'di nyid du gshegs pa'i rigs so/ /des smras
275b5('dul ba): pa/ gal te bdag gis chos bzhin gyis rgyal srid 'thob par 'gyur na/ thams cad 'di nyid du 'ong grang / gzhon nu nga las nu'i mdun nas 'gro ba gnod sbyin lha gnas zhes bya ba des/ rin po che'i gcal
275b6('dul ba): dang / seng ge'i khri de nyid du blangs so/ /pho brang na gnas pa rnams kyis kyang gdugs dang / cod pan dang / dbu rgyan khyer te rang lhags te/ pho brang na gnas pa rang lhags shing rang lhags pas/
275b7('dul ba): gnas bcas gnas bcas zhes bya bar grags so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo mnyan yod gang na ba der 'dong ngo / /btsun pa/ bka'
276a1('dul ba): bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas/ de nas bcom ldan 'das mnyan yod nas rgyu zhing gshegs pa dang / ji tsam nas phyogs shig
276a2('dul ba): na/ bram ze zhig zan ma zos par zhing rmed pa na/ de'i ched du bu mo zhig thug pa khyer te 'ongs so/ /bcom ldan 'das kyang phyogs de nyid du gshegs so/ /de nas bram ze des/ sangs rgyas bcom ldan 'das
276a3('dul ba): sku skyes bu chen po'i mtshan sum cu rtsa gnyis kyis legs par brgyan pa/ dpe byad bzang po brgyad cus mdzes par byas pa/ 'od 'dom gang gis brgyan pa/ 'od zer nyi ma stong bas lhag pa/ rin po che'i ri bo
276a4('dul ba): 'gro ba ltar kun nas bzang ba mthong ngo / /mthong ma thag tu yang de bcom ldan 'das la dad pa skyes te/ ji ltar dge ba'i rtsa ba bsags pa'i sems can la thog mar sangs rgyas mthong ba de ltar ni/ lo bcu
276a5('dul ba): gnyis su zhi gnas goms par byas pa la sems las su rung ba skye ba dang / bu med pa bu rnyed pa dang / dbul pos nor gyi gter mthong ba dang / rgyal srid la dga' ba rgyal srid kyi dbang bskur ba ni/ de lta
276a6('dul ba): ma yin no/ /des thug pa de khyer te myur bar bcom ldan 'das gang na ba der song ste phyin pa dang / bcom ldan 'das la 'di skad ces gsol to/ /kye go'u ta ma/ 'di ni/ thug pa lags te/ gal te shes ldan
276a7('dul ba): go'u ta ma bdag la thugs brtson/ /'jam gsol cig /de nas bcom ldan 'das kyis bram ze de la khron pa rnying pa zhig bstan nas/ bram ze khyod kyis gal te yongs su btang na/ khron pa rnying pa 'dir
276b1('dul ba): lugs shig / des khron pa rnying pa der blugs so/ /des khron pa der blugs pa dang / 'di ltar/ yang sangs rgyas rnams kyi sangs rgyas kyi mthu dang / lha rnams kyi lha'i mthus khron la rnying pa de thug pas gang nas
276b2('dul ba): rlangs pa 'thul zhing 'dug par gyur to/ /de nas bcom ldan 'das kyis bram ze de bos nas/ bram ze thug pa brims shig /des brim par brtsams pa na/ bcom ldan 'das kyis/ ji ltar dge 'dun thams
276b3('dul ba): cad kyis 'thungs kyang / khron pa rnying pa de bzhin du thug pas gang na rlangs pa 'thul zhing 'dug par 'gyur pa de ltar byin gyis brlabs so/ /de nas bram ze de lhag par yang mngon par dad par gyur te/
276b4('dul ba): bcom ldan 'das kyi zhabs la phyag byas te/ chos mnyan pa'i phyir spyan snga na 'dug pa dang / bcom ldan 'das kyis de'i bsam pa dang / bag la nyal dang / khams dang rang bzhin mkhyen nas/ de dang
276b5('dul ba): ' dra bar 'phags pa'i bden pa bzhi so sor rtogs par 'gyur ba'i chos bshad par mdzad pas zhes bya ba nas thog ma med pa'i dus na bsags pa'i 'jig tshogs la lta ba'i ri'i rtse mo nyi shu mtho ba ye
276b6('dul ba): shes kyi rdo rjes bcom nas/ rgyun du zhugs pa'i 'bras bu mngon sum du bgyis te/ btsun pa/ bdag ni/ 'phags so zhes bya ba'i bar gong ma bzhin du'o/ /bdag ni/ bcom ldan 'das dang / chos dang
276b7('dul ba): dge slong gi dge 'dun la skyabs su mchi lags kyi/ bdag dge bsnyen du gzung du gsol/ /deng slan chad ji srid 'tsho'i bar du srog dang yang bsngos te skyabs su mchi bar mngon par dad lags so/ /
277a1('dul ba): de nas bram ze de tshong pa khe spogs rnyed pa lta bu dang / zhing pa lo tog legs pa lta bu dang / dpa' bo g.yul ngor rgyal ba lta bu dang / nad pa nad thams cad las
277a2('dul ba): thar par lta bur gyur nas bcom ldan 'das kyis gsungs pa la mngon par dga' ste/ rjes su yi rang nas bcom ldan 'das kyi zhabs gnyis la mgo bos phyag byas te/ bcom ldan
277a3('dul ba): 'das kyi spyan snga nas song ngo / /ji tsam na zhing drung du phyin pa dang / zhing de la gser gyi nas sha stag skyes par mthong ngo / /mthong nas kyang ya mtshan skyes nas mig bgrad de tshigs su bcad
277a4('dul ba): pas smras pa/ kye ma yon tan rang bzhin zhing / /nyes kun rnam par spangs pa la/ /bdag gis de ring sa bon btab/ /de ring nyid du 'bras bu thob/ /de nas bram ze de/ rings pa rings par rgyal po'i drung
277a5('dul ba): du song nas son pa dang / rgyal ba dang / tshe spel ba dag byas nas/ rgyal po la smras pa/ lha bdag gis srang nas stsal pa de nas gser sha stag tu gyur gyi/ de la spyan pa zhig bsko bar gsol /
277a6('dul ba): rgyal pos spyan pa bskos te btang ba dang / bram zes phung por byas te bgos pa las/ rgyal po'i skal ba nas tha mal par gyur pas/ spyan gyis rgyal po la rig par byas pa dang / rgyal pos bsgo
277a7('dul ba): ba/ yang bgos shig /yang bgos pa dang / de bzhin du rgyal po'i skal ba ni/ nas tha mal par gyur nas/ de ltar lan bdun gyi bar du bgos na/ de kho na bzhin du nas su gyur pa dang / rgyal
277b1('dul ba): bo ngo mtshar skyes nas/ de bdag nyid song ste bltas na/ de bzhin du gyur nas/ des bram ze de la smras pa/ bram ze/ 'di ni/ khyod kyi bsod nams las skyes pa yin gyi/ rgyal po'i skal ba thong la/ khyod kyis
277b2('dul ba): ci dpags pa de kho bo la byin cig / de nas bram ze de shin tu mgu bas ci byin pa de dag gser gyi nas sha stag tu gyur te/ /de nas bcom ldan 'das gshegs pa dang / ji tsam na phyogs gzhan zhig na/ zhing pa
277b3('dul ba): skya bo rbab rbab bo/ /rkang pa dang lag pa ser ga byung ba/ sha na'i ras kyi smad g.yogs gyon pa lnga brgya zhing rmed do/ /rmon pa de dag kyang lcag gzer bu can gyis bzhus pas/ lus smas shing rma byung bas
277b4('dul ba): rnag 'dzag la/ sdam pa 'don bzhin zhing rmed do/ /zhing pa de rnams kyis/ sangs rgyas bcom ldan 'das sku skyes bu chen po'i mtshan sum cu rtsa gnyis kyis kun nas brgyan pa/ dpe byas bzang po brgyad cus
277b5('dul ba): mdzes par byas pa/ 'od 'dom gang gis brgyan pa/ 'od zer nyi ma stong bas lhag pa/ rin po che'i ri bi 'gro ba ltar kun nas bzang ba mthong ngo zhes bya ba nas/ dge ba'i rtsa ba bsags pa'i sems can
277b6('dul ba): rnams la thog mar sangs rgyas mthong ba ni zhes bya ba'i bar gong ma bzhin du'o/ /de nas bcom ldan 'das gang na ba der dong ba dang / bcom ldan 'das kyis/ rgyang ring po kho na nas zhing pa rnams 'ong ba
277b7('dul ba): gzigs so/ /gzigs nas kyang gdul ba'i don du lam las bzur nas/ dge slong gi dge 'dun gyi gung la gdan bshams pa nyid la bzhugs so/ /de nas zhing pa de rnams kyis bcom ldan 'das kyi
278a1('dul ba): zhabs gnyis la mgo bos phyag byas te/ phyogs gcig tu 'dug go/ /de nas bcom ldan 'das kyis zhing pa de rnams kyis bsam pa dang / bag la nyal dang / khams dang rang bzhin
278a2('dul ba): m khyen nas de dang mthun pa'i 'phags pa'i bden pa bzhi so sor rtogs par 'gyur ba'i chos bshad pa mdzad do zhes bya ba nas thog ma med pa'i dus nas bsags pa'i 'jig tshogs la lta ba'i ri'i rtse mo nyi
278a3('dul ba): shu mtho ba ye shes kyi rdo rjes bcom ldan nas/ rgyun du zhugs pa'i 'bras bu mngon sum du byas te/ de rnams kyis bden pa mthong nas zhes bya ba'i bar gong ma bzhin du'o/ /bcom ldan 'das ga la ba de
278a4('dul ba): logs su thal mo sbyar ba btud nas/ bcom ldan 'das la 'di skad ces gsol to/ /btsun pa/ legs par gsungs pa'i chos 'dul ba la bdag cag rab tu 'byung ba dang bsnyen par rdzogs pa dge slong gi
278a5('dul ba): dngos po 'thob pa lta na/ bdag cag /bcom ldan 'das kyis spyan sngar tshangs par spyod pa spyad par bgyi'o/ /bcom ldan 'das kyis de rnams dge slong tshur shog ces bya bas rab tu phyung ngo zhes bya ba nas/
278a6('dul ba): sangs rgyas dgongs pas lus gzugs pa bkab par gyur/ ces bya ba'i bar gong ma bzhin du'o/ /bcom ldan 'das kyis de rnams la gdams ngag byin nas/ de rnams kyis 'bad pa dang / rtsal ba drag
278a7('dul ba): po zhes bya ba nas mngon du smra bar bya bar gyur to/ /zhes bya ba'i bar gong ma bzhin du'o/ /glang de dag kyang gnya' shing dang / ru thag bcad nas/ bcom ldan 'das gang na ba der dong ste lhags nas/ bcom
278b1('dul ba): ldan 'das la kun nas bskor nas 'dug pa dang / bcom ldan 'das kyis/ de rnams la tshig gsum gyi chos bshad pa zhes bya ba'i bar gong ma bzhin du ste/ dper na/ chu bo gang+gA brgal te gshegs pa na/
278b2('dul ba): ngang pa dang / nya dang / rus sbal rnams kyis bden pa mthong nas rang gi gnas su song ba bzhin no/ /dge slong rnams the tshom skyes nas/ the tshom thams cad gcod pa sangs rgyas bcom ldan 'das la zhus pa/
278b3('dul ba): btsun pa/ sngon zhing pa bgyid bgyid pa'i dge slong 'di dag gis las ci zhig bgyis na/ las des zhing par gyur/ bcom ldan 'das kyis bstan pa la rab tu byung ste/ nyon mongs pa thams cad spangs nas dgra bcom
278b4('dul ba): pa mngon sum du bgyis lags/ sngon glang bgyid bgyid pa'i lha'i bu 'di dag gis kyang las ci zhig bgyis na/ des na glang rnams su skyes shing bden pa mthong bar bgyis lags/ bcom ldan 'das kyis
278b5('dul ba): bka' stsal pa/ dge slong dag/ 'di dag nyid kyis las rnams byas shing bsags pa tshogs rnyed pa zhes bya ba nas/ lus can dag la 'bras bur 'gyur/ /zhes bya ba'i bar gong ma bzhin du'o/ /dge slong dag /sngon
278b6('dul ba): byung ba/ bskal pa bzang po 'di nyid la skye rgu'i tshe lo nyi khri thub pa na/ ston pa 'od srung zhes bya ba 'jig rten du byung ste zhes bya ba nas/ de wA ra NA si'i grong khyer na drang srong smra ba ri dwags kyi nags na nye bar brten cing bzhugs
278b7('dul ba): so/ /zhes bya ba'i bar gong ma bzhin du'o/ /de'i bstan pa la zhing pa lnga brgya po 'di rnams rab tu byung bar gyur te/ de na 'di dag gis ma bklags/ ma bton/ yid la bya ba goms par ma byas so/ /'on kyang dad pas
279a1('dul ba): byin pa zos shing zos nas 'du 'dzi la chags te/ le los dus 'das par byas so/ /dge slong dag /ji snyam du sems/ dge slong lnga brgya po gang yin pa de ni/ zhing pa lnga brgya
279a2('dul ba): po 'di dag nyid yin no/ /gtsug lag khang gi bdag po gang yin pa de ni/ zhing pa 'di dag gang gi yin pa'i khyim bdag 'di nyid yin te/ gang yang 'di dag gi gtsug lag khang gi bdag pos dad pas
279a3('dul ba): byin pa zos nas/ ma bklags/ ma bton yid la bya ba goms par ma byas la/ 'du 'dzi la chags te/ le los 'das par byas pa'i las des na/ tshe rabs lnga brgyar gtsug lag khang gi bdag
279a4('dul ba): po de'i zhing pa rnams su gyur te/ da lta'i bar du yang zhing par skyes pa yin no/ /'di dag gis/ yang dag par rdzogs pa'i sangs rgyas 'od srung gi bstan pa la rab tu byung nas tshangs par spyod pa
279a5('dul ba): spyad pa des na/ da ltar nga'i bstan pa la rab tu byung nas nyon mongs pa thams cad spangs te/ dgra bcom pa nyid mngon sum du byas so/ /sngon glang byed byed pa'i lha'i bu 'di rnams kyang yang dag
279a6('dul ba): rdzogs pa'i sangs rgyas 'od srung gi bstan pa la rab tu byung bar gyur to/ /'di dag gis de na bslab pa'i gzhi phra mo rnams dral bas/ las des na glang rnams sku skyes so/ /gang
279a7('dul ba): yang nga la sems mngon par dad par byas pa des na/ lha rnams su skyes so/ /gang yang dag par rdzogs pa'i sangs rgyas 'od srung la tshangs par spyod pa spyad cing bsrung bas da ltar lha'i
279b1('dul ba): bur gyur nas bden pa mthong bar byas so/ /dge slong dag /de lta bas na/ las gcig tu gnag pa rnams kyi las kyi rnam par smin pa ni/ gcig tu gnag pa yin la zhes bya ba nas brtsal bar bya ste/ dge
279b2('dul ba): slong dag / khyed cag gis de lta bu la bslab par bya'o zhes de skad ces bka' stsal ces bya ba'i bar gong ma bzhin du'o/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga'
279b3('dul ba): bo/ chu mang gang na ba der 'dong ngo / /btsun pa/ bka' bzhin 'tshal zhes tshe dang ldan pa kun dga' bos bcom ldan 'das kyis ltar mnyan nas/ de nas bcom ldan 'das chu mang du gshegs pa dang / phyogs
279b4('dul ba): gzhan zhig na/ bram ze zhig zhing rmed do/ /de nas bram ze des/ sangs rgyas bcom ldan 'das sku skyes bu chen po'i mtshan sum cu rtsa gnyis kyis kun nas brgyan pa/ dpe byad bzang po brgyad cus brgyan pa
279b5('dul ba): zhes bya ba nas kun nas bzang pa mthong ngo zhes bya ba'i bar gong ma bzhin du'o/ /des bsam pa/ gal te shes ldan go'u ta ma'i drung du phyag 'tshal du song na ni/ bdag gi las 'chor/ 'on te phyag 'tshal
279b6('dul ba): du ma song na ni/ bsod nams yongs su nyams par 'gyur na/ de la gang gis na/ las kyang mi 'chor la/ bsod nams kyang yongs su nyams par mi 'gyur ba'i thabs bzang po ci yod snyam pa las/
279b7('dul ba): de blo skyes pa/ 'di nyid na 'dug bzhin du phyag byas nas/ de lta na las kyang mi 'chor la/ bsod nams kyang yongs su nyams par mi 'gyur ro snyam nas/ des ji ltar lcag gzer bu can nyid thogs
280a1('dul ba): shing gnas de nyid na 'dug bzhin du/ sangs rgyas bcom ldan 'das la phyag 'tshal lo zhes phyag byas so/ /de nas bcom ldan 'das kyis tshe dang ldan pa kun dga'
280a2('dul ba): bo la bka' stsal pa/ kun dga' bo/ bram ze 'dis nyes te/ pha bi la sa phyogs 'di na/ yang dag par rdzogs pa'i sangs rgyas 'od srung gi ring bsrel gyi tshogs ma zhig par bzhugs so/
280a3('dul ba): snyam pa de lta bu'i so so rang gi rig pa'i ye shes shig yod par 'gyur na/ nga'i spyan sngar 'ongs te phyag byas pa zhig /de lta na pha bis yang dag par rdzogs pa'i sangs rgyas gnyis la phyag
280a4('dul ba): byas par 'gyur ba zhig / de ci'i phyir zhe na/ kun dga' bo/ phyogs 'di na yang dag par rdzogs pa'i sangs rgyas 'od srung gi ring bsrel gyi tshogs ma zhig pa bzhugs pa'i phyir ro/ /de nas tshe
280a5('dul ba): dang ldan pa kun dga' bos myur ba myur bar bla gos bzhi bltab tu byas te bting nas/ bcom ldan 'das la 'di skad ces gsol to/ /bcom ldan 'das/ gdan bshams pa nyid la bzhugs
280a6('dul ba): su gsol/ de nas sa phyogs 'dir yang dag par rdzogs pa'i sangs rgyas gnyis kyis longs spyad par 'gyur lags te/ gang yang dag par rdzogs pa'i sangs rgyas 'od srung dang / gang
280a7('dul ba): yang da ltar bcom ldan 'das kyis so/ /bcom ldan 'das kyis gdan bshams pa nyid la bzhugs so/ /bzhugs nas dge slong rnams la bka' stsal pa/ dge slong dag /khyed yang dag par
280b1('dul ba): rdzogs pa'i sangs rgyas 'od srung gi ring bsrel gyi tshogs ma zhig pa rnams blta bar 'dod dam/ bcom ldan 'das/ da de'i dus la bab lags so/ /bde bar gshegs pa/ da de'i dus la bab
280b2('dul ba): lags te/ bcom ldan 'das kyis/ yang dag par rdzogs pa'i sangs rgyas 'od srung gi ring bsrel gyi tshogs ma zhig pa gang dge slong rnams la bstan pa mthong lags na/ dge slong rnams sems
280b3('dul ba): mngon par dad par 'gyur lags so/ /bcom ldan 'das kyis 'jig rten pa'i thugs bskyed pa mdzad de/ chos nyid kyis/ gang gi tshe sangs rgyas bcom ldan 'das rnams kyis 'jig rten pa'i thugs
280b4('dul ba): bskyed pa de'i tshe srog chags grog sbur rnams kyis kyang bcom ldan 'das kyi dgongs pa sems kyis shes par 'gyur bas/ klu rnams kyis bsam pa/ bcom ldan 'das kyis ci zhig gi phyir 'jig rten
280b5('dul ba): pa'i thugs bskyed pa mdzad snyam nas/ bcom ldan 'das yang dag par rdzogs pa'i sangs rgyas 'od srung gi ring bsrel gyi tshogs ma zhig pa gzigs par bzhed par mthong nas/ de nas de rnams kyis yang dag
280b6('dul ba): par rdzogs pa'i sangs rgyas 'od srung gi rang bsrel gyi tshogs ma zhig par phyung ba dang / de nas bcom ldan 'das kyis dge slong rnams la bka' stsal pa/ dge slong dag /rtags zungs shig /nub par 'gyur
280b7('dul ba): ro/ /zhes pa dang nub bo/ /rgyal po gsal rgyal gyis/ bcom ldan 'das kyis yang dag par rdzogs pa'i sangs rgyas 'od srung gi ring bsrel gyi tshogs ma zhig pa/ nyan thos rnams la bstan to zhes thos so/ /
281a1('dul ba): thos nas kyang ngo mtshar skyes nas/ btsun mo dang / gzhon nu dang / blon po dang / khrom gyi ru ba dang / grong mi dang / yul mi rnams dang lhan cig chas so/ /de bzhin du lus
281a2('dul ba): 'phags po dang / khyim bdag mgon med zas sbyin dang / drang srong sbyin dang / so phag mkhan rnying pa dag dang / ri dwags 'dzin gyi ma sa ga dang / srog chags brgya stong phrag du ma ngo mtshar
281a3('dul ba): skyes te chas so/ /kha cig /sngon gyi dge ba'i rtsa bas yang dag par bskul ba dang / ji tsam na de mi snang bar gyur to/ /de rnams kyis yang dag par rdzogs pa'i sangs rgyas bcom ldan 'das
281a4('dul ba): 'od srung de'i ring bsrel gyi tshogs ma zhig pa nub par gyur to/ /zhes thos so/ /thos nas kyang yang de rnams kyis bdag cag 'dir lhags pa dag ni don med par gyur to/ /zhes sdug bsngal ba dang /
281a5('dul ba): yid mi bde ba skyes so/ /dge bsnyen zhig gis sa phyogs der bskor ba byas nas/ sems la sems kyis 'di snyam du mngon par 'dus byas te/ bdag gis 'di la gom pa por bas bsod nams ji
281a6('dul ba): snyed cig tu 'gyur snyam pa dang / de nas bcom ldan 'das kyis skye bo'i tshogs chen po de'i 'gyod pa skyes pa bsal ba'i phyir dang / dge bsnyen de'i bsam pa yang thugs su chud nas tshigs su bcad de
281a7('dul ba): gsungs pa/ mkhas pa gang zhig rab tu sems dang bas/ /sangs rgyas mchod rten dag la gom 'dor na/ /dzam+bu chu bo'i gser gyi srang tshad ni/ /stong phrag brgya yang de dang mnyam pa min/ /dge bsnyen
281b1('dul ba): gzhan zhig gis yang sa phyogs der 'jim pa'i gong bu gcig bzhag nas/ sems kyis 'di snyam du mngon par 'dus byas te/ re zhig /gom pa bor ba'i bsod nams kyang de snyed du bcom ldan 'das
281b2('dul ba): kyis gsungs na/ 'di la 'jim pa'i gong bu bzhag pa'i bsod nams ji snyed cig tu 'gyur snyam pa dang / de nas bcom ldan 'das kyis dge bsnyen de'i bsam pa thugs su chud nas tshigs su bcad
281b3('dul ba): de gsungs pa/ gang zhig rab dang sems kyis sangs rgyas kyi/ /mchod rten la ni 'jim gong 'jog byed na/ /dzam+bu chu bo'i gser gyi gong bu ni/ /stong phrag brgya yang de dang mnyam pa min/ /de thos
281b4('dul ba): nas srog chags brgya stong phrag du mdag gas kyang 'jim pa'i gong bu bcer to/ /gzhan dag gis de la me tog sil mas gtor nas/ sems kyis 'di snyam du mngon par 'dus byas pa/ gom pa bor
281b5('dul ba): ba dang / 'jim pa'i gong bu'i bsod nams kyang de snyed du bcom ldan 'das kyis gsungs na/ bdag cag gi me tog sil ma rnams la bsod nams ji snyed cig tu 'gyur snyam pa dang / de nas bcom ldan
281b6('dul ba): 'das kyis de'i bsam pa thugs su chud nas tshigs su bcad de gsungs pa/ gang zhig rab dang sems kyis sangs rgyas kyi/ /mchod rten me tog sil ma spungs pas 'thor/ /dzam+bu chu bo'i gser gyi bre bo
281b7('dul ba): ni| |stong phrag brgya yang de dang mnyam pa min/ /gzhan dag gis de la me tog gi phreng bas bskor ba byas nas/ sems kyis mngon par 'dus byas pa/ me tog sil ma rnams kyi bsod nams de snyed
282a1('dul ba): du bcom ldan 'das kyis gsungs na/ bdag cag gis me tog gi phreng bas bskor ba la bsod nams ji snyed cig tu 'gyur snyam pa dang / de nas bcom ldan 'das kyis
282a2('dul ba): de rnams kyi bsam pa thugs su chud nas tshigs su bcad de gsungs pa/ mkhas pa gang zhig rab tu sems dang bas/ /sangs rgyas mchod rten me tog phreng bskor ba/ /dzam+bu
282a3('dul ba): chu bo'i gser gyi sgrom dag ni/ /stong phrag brgya yang de dang mnyam pa min/ /gzhan dag gis de la mar me'i phreng ba phul nas/ sems kyis mngon par 'dus byas pa/ me tog phreng
282a4('dul ba): bas bskor ba'i bsod nams de snyed du bcom ldan 'das kyis gsungs na/ bdag cag gis me mar phul ba'i bsod nams ji snyed cig tu 'gyur snyam pa dang / de nas bcom ldan 'das
282a5('dul ba): kyis de dag gi bsam pa thugs su chud nas tshigs su bcad de gsungs pa/ mkhas pa gang zhig rab tu sems dang bas/ /sangs rgyas mchod rten mar me 'bul byed na/ /dzam+bu chu
282a6('dul ba): bo'i gser srang bye ba ni/ /stong phrag brgya yang de dang mnyam pa min/ /gzhan dag gis de la dri chus chag chag btab nas sems kyis mngon par 'dus byas pa/ mar me phul ba'i
282a7('dul ba): bsod nams de snyed du bcom ldan 'das kyis gsungs na/ bdag cag gis dri'i chus chag chag btab pa'i bsod nams ji snyed cig tu 'gyur snyam pa dang / de nas bcom ldan
282b1('dul ba): 'das kyis de rnams kyi bsam pa thugs su chud nas tshigs su bcad de gsungs pa/ mkhas pa gang zhig rab tu sems dang bas/ /sangs rgyas mchod rten dri chus 'thor byed na/ /dzam+bu
282b2('dul ba): chu bo'i gser gyi phung po ni/ /stong phrag brgya yang de dang mnyam pa min/ /gzhan dag gis de la gdugs dang / rgyal mtshan dang / 'phan btags nas sems kyis mngon par 'dus
282b3('dul ba): byas pa/ gom pa bor ba dang / 'jim gong bzhag pa dang / me tog sil mas gtor ba dang / me tog phreng bas bskor ba dang / me mar phul ba dang / dri chus gtor ba'i bsod nams de snyed
282b4('dul ba): du bcom ldan 'das kyis gsungs na/ bdag cag gis gdugs dang / rgyal mtshan dang / 'phan btags pa'i bsod nams ji snyed cig tu 'gyur snyam pa dang / de nas bcom ldan 'das
282b5('dul ba): kyis de rnams kyi bsam pa thugs su chud nas tshigs su bcad de gsungs pa/ rab dang sems kyis sangs rgyas mchod rten la/ /gdugs dang rgyal mtshan 'phan ni 'dogs byed na/ /gser ni
282b6('dul ba): ri bo lhun po dang mnyam pa/ /stong phrag brgya yang de dang mnyam pa min/ /rgya mtsho lta bu'i rdzogs sangs rgyas/ /de bzhin gshegs pa tshad med pa/ /ded dpon bla na med pa la/ /yon du bshad pa de
282b7('dul ba): yin no/ /de rnams 'di snyam du/ de la re zhig bcom ldan 'das yongs su mya ngan las 'das pa la bya ba byas pa'i bsod nams de snyed du bcom ldan 'das kyis gsungs na/ bzhugs
283a1('dul ba): pa la bsod nams ji snyed cig tu 'gyur snyam pa dang / de nas bcom ldan 'das kyis de rnams kyis bsam pa thugs su chud nas tshigs su bcad de gsungs pa/
283a2('dul ba): 'di na sems rab dang byas nas/ /gang zhig bzhugs dang gang zhig ni/ /mya ngan 'das la mchod byed pa/ /bsod nams mnyam ste khyad par med/ /'di ltar sangs rgyas bsam mi khyab/ /
283a3('dul ba): sangs rgyas chos kyang bsam mi khyab/ /bsam mi khyab la dad rnams kyi/ /rnam par smin pa'ang bsam mi khyab/ /yang dag par rdzogs pa'i sangs rgyas chos kyi 'khor lo thogs pa med par
283a4('dul ba): bskor ba/ bsam gyis mi khyab pa de dag gi yon tan ni/ rtogs par mi nus so/ /de nas bcom ldan 'das kyis skye bo'i tshogs chen po de la/ gang thos na srog chags brgya stong phrag du mas
283a5('dul ba): khyad par chen po thob ste/ kha cig gis ni/ nyan thos kyi byang chub tu sems bskyed/ kha cig gis ni/ rang sangs rgyas kyi byang chub tu/ kha cig gis ni/ bla na med pa yang dag par rdzogs
283a6('dul ba): pa'i byang chub tu sems bskyed/ kha cig gis ni/ dro bar gyur pa thob/ kha cig gis ni/ rtse mo/ kha cig gis ni/ bden pa dang mthun pa'i bzod pa dag /kha cig gis ni/ rgyun du
283a7('dul ba): zhugs pa'i 'bras bu mngon sum du byas/ kha cig gis ni/ lan gcig phyir 'ong ba'i 'bras bu/ kha cig gis ni/ phyir mi 'ong ba'i 'bras bu/ kha cig gis ni/ nyon mongs pa thams
283b1('dul ba): cad spangs nas dgra bcom pa nyid mngon sum du byas/ 'khor de las phal cher ni/ sangs rgyas la gzhol ba/ chos la 'bab/ dge 'dun la bab par bkod pa de lta bu'i chos bshad pa mdzad do/ /
283b2('dul ba): bram ze dang / khyim bdag dad pa can rnams kyis/ phyogs de nyid du dus ston btsugs pa dang / de nas chu mang dus ston can chu mang dus ston can zhes bya bar grags so/ /de nas bcom ldan 'das
283b3('dul ba): yul ko sa la nas ljongs rgyu zhing gshegs pa dang / mnyan yod du byon nas/ mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /khyim bdag mgon
283b4('dul ba): med zas sbyin gyis bcom ldan 'das ko sa la nas ljongs rgyu zhing gshegs pa dang mnyan yod du byon nas/ mnyan yod na rgyal bu rgyal byed kyi tshal gyi bdag gi kun dga' ra ba na bzhugs so/
283b5('dul ba): zhes thos so/ /thos nas kyang bcom ldan 'das gang na ba der dong ste phyin nas/ bcom ldan 'das kyi zhabs gnyis la mgo bos phyag byas nas/ phyogs gcig tu 'dug go /phyogs gcig tu
283b6('dul ba): 'dug pa dang / bcom ldan 'das kyis khyim bdag mgon med zas sbyin la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par
283b7('dul ba): gzengs bstod par mdzad ces bya ba nas/ yang dag par rab tu dga' bar mdzad nas cang mi gsung ngo zhes bya ba'i bar gong ma bzhin du'o/ /de nas khyim bdag mgon med zas sbyin stan las langs te
284a1('dul ba): zhes bya ba nas bcom ldan 'das gang na ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das dge slong gi
284a2('dul ba): dge 'dun dang thabs cig tu sang bdag gi sdum par gdugs tshod sbyor zhing mchis na/ gnang bar mdzad du gsol zhes bya ba nas gtsang zhing bsod pa'i bza' ba dang bca' ba dag sta gon byas nas/
284a3('dul ba): nang par sngar langs te stan bting nas nor bu'i chu snod sta gon byas nas zhes bya ba'i bar gong ma bzhin te/ bcom ldan 'das la spyan 'dren gyis gdugs tshod gsol pa/ btsun pa/ gdugs
284a4('dul ba): tshod lags shing mchis na/ bcom ldan 'das/ de'i dus la bab par dgongs su gsol/ sgo srung gi mi la bsgo ba na/ kye nang rjes/ re zhig/ sangs rgyas la sogs pa dge slong gi dge 'dun
284a5('dul ba): gdugs tshod ma gsol gyi bar du gzhan mu stegs pa dag nang du ma gtang zhig / de'i 'og tu mu stegs pa la sbyin no/ /jo bo/ bka' bzhin 'tshal zhes sgo srung gi mis khyim bdag mgon med zas
284a6('dul ba): sbyin las nyan to/ /de nas bcom ldan 'das snga dro sham thabs mnabs/ lhung bzed dang chos gos bsnams te/ dge slong gi tshogs kyis yongs su bskor cing / dge slong gi dge 'dun gyis
284a7('dul ba): mdun gyis bltas nas zhes bya ba nas phyag bcabs te lhung bzed gyu bar rig nas/ stan ches dma' ba zhig blangs te/ bcom ldan 'das kyi spyan sngar chos mnyan pa'i phyir 'dug go /de
284b1('dul ba): nas tshe dang ldan pa 'od srung chen po dgon pa'i gnas mal zhig nas/ skra dang kha spu ring zhing chos gos ngan pa zhig gyon te rgyal byed du 'ongs te/ des bltas na rgyal byed kyi tshal stong par 'dug nas/ des
284b2('dul ba): dge bskos la dris pa/ sangs rgyas la sogs pa dge slong gi dge 'dun gang du bzhud/ des smras pa/ khyim bdag mgon med zas sbyin gyis spyan drangs so/ /des bsam pa/ de nyid du bsod
284b3('dul ba): snyoms bza' zhing sangs rgyas la sogs pa dge slong gi dge 'dun la bsnyen bkur bya'o snyam nas/ de khyim bdag mgon med zas sbyin gyi khyim du song ba dang / sgo srung gis smras pa/ 'phags
284b4('dul ba): pa/ nang du ma bzhud par bzhugs shig /ci'i phyir/ khyim bdag mgon med zas sbyin gyi mchid nas re zhig /sangs rgyas la sogs pa dge slong gi dge 'dun gdugs tshod ma gsol gyi
284b5('dul ba): bar du gzhan mu stegs pa dag nang du ma gtang zhig / de'i 'og tu mu stegs pa rnams la sbyin no/ /zhes bsgo lags so/ /tshe dang ldan pa 'od srung chen pos bsam pa/ gang bram ze dang khyim
284b6('dul ba): bdag dag gis bdag la dge sbyong shAkya'i sras kyi dge sbyong yin no/ /zhes bya bar ma shes pa de ni/ bdag gi rnyed pa legs par rnyed kyi/ song la skye bo bkren pa rnams la snying rje bya'o/ /snyam du
284b7('dul ba): bsam ste/ skyed mos tshal du song nas des bsam pa/ deng bdag gis su zhig rjes su gzung bar bya snyam pa dang / re zhig cig tu na grong phyi nyug ma mdzes thebs pa/ lus zhig cing lus
285a1('dul ba): las rnag khrag 'dzag pa zhig / slong mo la rgyu zhing 'dug nas de'i drung du de song ba dang / des kyang bslangs na 'bras bu zhig rnyed nas/ des tshe dang ldan pa 'od srung chen po
285a2('dul ba): lus mdzes pa dang / sems dang zhing / spyod lam zhi bar mthong nas des bsam pa/ nges par bdag gis yon gnas 'di lta bu la bya ba ma byas pas/ des na bdag 'di lta bu'i gnas su
285a3('dul ba): gyur gyi/ gal te 'phags pa 'od srung chen pos bdag la thugs brtse ba'i phyir 'bras khu bzhes na/ bdag gis 'di dbul lo/ /snyam pa dang / de nas tshe dang ldan pa 'od srung chen pos de'i
285a4('dul ba): bsam pa sems kyis shes nas/ lhung bzed bzed de/ sring mo/ gal te khyod kyis btang ba yin na/ lhung bzed 'dir lugs shig /de nas des sems mngon par dad par byas nas
285a5('dul ba): lhung bzed der blugs pa dang / sbrang ma zhig lhung ngo / /des de dbyung bar brtsams pa dang / 'bras khu de'i nang du sor mo gcig chad de lhung ngo / /des bsam pa/ 'phags pas bdag gi
285a6('dul ba): sems bsrung ba'i phyir ma phor zad kyi/ 'on kyang gsol ni mi gsol lo/ /snyam pa dang / tshe dang ldan pa 'od srung chen pos de'i bsam pa sems kyi shes nas/ de'i mngon sum kho nar 'bab
285a7('dul ba): pa'i rtsig drung zhig tu 'dug nas 'thungs pa dang des bsam pa/ cung zad du na bdag gis sems bsrung ba'i phyir gsol gyi/ 'on kyang 'dis zas kyi go chod par ni mi byed do/ /snyam pa dang / de nas tshe
285b1('dul ba): dang ldan pa 'od srung chen pos de'i bsam pa sems kyis shes nas/ grong phyi nyug ma de la 'di skad ces smras so/ /sring mo rab tu dga' ba skyed cig dang / khyod kyis byin pa'i zas 'dis kho bo nyin zhag gcig
285b2('dul ba): 'da' bar bya'o/ /de lhag par dga' ba skyes nas bdag gis 'phags pa 'od srung chen po la bsod snyoms bstabs na bzhes so/ /snyam nas tshe dang ldan pa 'od srung chen po la sems dang ba bskyed nas shi
285b3('dul ba): pas| dga' ldan gyi lha'i rigs su skyes so/ /lha rnams kyi dbang po brgya byin gyis de'i 'bras khu zhig phul nas sems mngon par dad par byas nas shi ba mthong na/ gang du skyes pa ma mthong nas des
285b4('dul ba): sems can dmyal bar brtag par brtsams na yang ma mthong / dud 'gro dang / yi dwags dang / mi dang / rgyal chen bzhi'i ris dang / sum cu rtsa gsum pa rnams su yang ma mthong ste/ 'di ltar/ lha rnams kyi shes
285b5('dul ba): pa mthong ba ni/ 'og tu 'jug gi /gong du mi 'jug go/ //'dul ba gzhi/ bam po bzhi bcu pa/ de nas lha rnams kyi dbang po brgya byin/ bcom ldan 'das gang na ba der song ste phyin nas/ bcom
285b6('dul ba): ldan 'das la tshigs su bcad pa'i dbyangs kyis zhu ba zhus pa/ 'od srung bdag nyid chen po can/ /bsod snyoms phyir ni rgyu ba na/ /'od srung 'bras khu phul ba yi/ /bud med de ni gar dga' lags/ /
285b7('dul ba): bcom ldan 'das kyis bka' stsal pa/ dga' ldan zhes bya'i lha de rnams/ /'dod pa thams cad 'byor pa ste/ /'od srung 'bras khu phul ba yi/ /bud med de ni de na dga'/ /de nas lha rnams kyi
286a1('dul ba): dbang po brgya byin 'di snyam du sems te/ re zhig mi 'di dag ni/ bsod nams mngon sum du ma mthong na yang sbyin pa dag gtong / bsod nams dag byed na/ bdag bsod nams
286a2('dul ba): dag mngon sum du mthong zhing rang gi bsod nams kyi 'bras bu la gnas pa ko/ ci'i phyir sbyin pa dag mi gtang / bsod nams dag mi bya snyam nas/ 'phags pa 'od srung chen po 'di ni/ sdug
286a3('dul ba): pa dang / mgon med pa bkren pa dang / phongs pa la thugs brtse ba yin gyi/ ma la bdag gis 'di la bsod snyoms bstab par bya'o/ /snyam du bsam nas/ bkren pa'i srang du khyim shag shig tu 'dug
286a4('dul ba): par lhang lhong rdol pa shin tu mi bzang ba zhig sprul nas/ bdag nyid tha ga pa skra yegs pa/ sha na'i ras kyi smad g.yogs gyon pa/ rkang lag ser ga byung ba zhig tu sprul nas ras 'thag par brtsams so/ /lha
286a5('dul ba): mo bde sogs kyang tha ga pa'i chung ma'i cha byad du byas nas ras skud 'ju bar brtsams so/ /de'i phyogs gcig tu ni/ lha'i zhal zas zhig gi sta gon byas te bzhag pa dang / de nas tshe dang ldan pa 'od srung chen po/ bkren
286a6('dul ba): pa dang / mgon med pa dang / phongs pa'i skye bo rnams la rjes su brtse ba'i phyir rim gyis khang pa der phyin nas/ 'di ni/ sdug bsngal ba zhig go /zhes lhung bzed bzed nas sgor bsdad pa dang / lha rnams
286a7('dul ba): kyi dbang po brgya byin gyis lha'i zhal zas kyis bkang ngo / /de nas tshe dang ldan pa 'od srung chen po 'di snyam du/ 'di zas lha yi bdud rtsi la/ /khyim gyi spungs mi 'di tsam pas/ /shin tu 'gal lo zhes bsam ste/ /
286b1('dul ba): bdag gi snying la the tshom skyes/ /'di ni/ chos nyid yin te/ dgra bcom pa rnams ni/ ma bsam par ye shes mthong ba mi 'jug pas/ bsam pa la zhugs pa dang / ji tsam na/ lha rnams kyi dbang po brgya byin yin
286b2('dul ba): par mthong nas/ des smras pa/ kau shi ka/ 'di ltar/ de bzhin gshegs pa dgra bcom pa yang dag par rdzogs pa'i sangs rgyas kyis khyod kyi yun ring po nas rjes su 'brel ba'i the tshom dang som nyi'i zug rngu rtsa
286b3('dul ba): nas phyung zin na/ ci'i phyir/ skye bo sdug bsngal ba'i bar chad byed/ 'phags pa 'od srung chen po/ skye bo sdug bsngal ba'i bar chad ci ste bgyid/ re zhig mi 'di rnams ni/ bsod nams dag mngon sum du
286b4('dul ba): ma mthong na yang sbyin pa dag gtong / bsod nams dag bgyid na/ bdag bsod nams dag mngon sum du mthong zhing rang gi bsod nams kyi 'bras bu la gnas pa ko/ ci'i phyir sbyin pa dag mi gtong / bsod
286b5('dul ba): nams dag mi bgyid/ bcom ldan 'das kyang / bsod nams dag ni bya dgos te/ /bsod nams ma byas sdug bsngal 'gyur/ /bsod nams dag ni byas pa yis/ /'jig rten 'di dang pha rol dga'/ /zhes ma
286b6('dul ba): gsungs sam/ de phyin chad tshe dang ldan pa 'od srung chen pos bsam nas/ khyim rnams su bsod snyoms la 'gro bar brtsams so/ /de nas lha rnams kyi dbang po brgya byin nam mkha' la 'dug bzhin du/ lha'i
286b7('dul ba): zhal zas kyis tshe dang ldan pa 'od srung gi lhung bzed 'gengs pa dang / tshe dang ldan pa 'od srung chen pos kyang lhung bzed kha phub pas bza' ba dang btung ba bo bar gyur pa'i skabs de/ bcom ldan 'das la dge slong
287a1('dul ba): rnams kyis gsol pa dang / bcom ldan 'das kyis bka' stsal pa/ de'i phyir rjes su gnang gi lhung bzed kyi kha g.yogs bcang bar bya'o/ /grong phyi nyug mche ge mo zhes
287a2('dul ba): bya bas 'phags pa 'od srung chen po la 'bras khu gsol nas/ de dga' ldan gyi lha rnams kyi ris su skyes so/ /zhes kun tu sgra grags so/ /ko sa la'i rgyal po gsal rgyal gyis grong phyi nyug ma
287a3('dul ba): che ge mo zhes bya bas 'phags pa 'od srung chen po la 'bras khu gsol nas/ dga' ldan gyi lha'i ris su skyes so/ /zhes thos so/ /thos nas kyang bcom ldan 'das gang na ba der song ste phyin pa dang /
287a4('dul ba): bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug pa dang / bcom ldan 'das kyis ko sa la'i rgyal po gsal rgyal la chos dang ldan pa'i
287a5('dul ba): gtam gyis yang dag par ston par mdzad/ yang dag par 'dzin du 'jug par mdzad ces bya ba nas/ yang dag par rab tu dga' bar mdzad nas cang mi gsung ngo zhes bya ba'i bar gong ma bzhin no/ /de nas
287a6('dul ba): ko sa la'i rgyal po gsal rgyal stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud
287a7('dul ba): nas bcom ldan 'das la 'di skad ces gsol to/ /bcom ldan 'das 'phags pa 'od srung chen po'i slad du dgung bdun du bdag gdugs tshod sbyor zhing mchis na/ gnang bar mdzad du gsol/
287b1('dul ba): bcom ldan 'das kyis ko sa la'i rgyal po gsal rgyal la cang mi gsung bas gnang ngo / /de nas ko sa la'i rgyal po gsal rgyal gyis bcom ldan 'das cang mi gsung bas gnang bar rig nas/ bcom ldan
287b2('dul ba): 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas ko sa la'i rgyal po gsal rgyal gyis de nyid kyi nub mo nas gtsang zhing bsod pa'i bza' ba dang bca'
287b3('dul ba): ba dag sta gon byas nas nang par sngar langs te stan bting nas/ nor bu'i chu snod bzhag nas/ bcom ldan 'das la spyan 'dren gyis dus tshod gsol zhes bya ba nas/ rang gi lag nas stob cing tshim
287b4('dul ba): par byed de zhes bya ba'i bar gong ma bzhin no/ /mu lto ba zhig rgan gral logs na 'dug pa/ rgyal po 'di/ bsod nams mngon sum du mthong zhing / rang gi bsod nams kyi 'bras bu la gnas pa yin pas/
287b5('dul ba): bsod nams dag gis ngom mi shes par byin pa dag gtong / bsod nams dag byed do/ /zhes sems mngon par dad par gyur to/ /de nas ko sa la'i rgyal po gsal rgyal gyis sangs rgyas la sogs pa
287b6('dul ba): dge slong gi dge 'dun la rnam grangs du mar gtsang zhing bsod pa'i bza' ba dang bca' ba rang gi lag nas bstabs shing tshim par byas te/ bcom ldan 'das kyis gsol zin nas phyag bcabs te lhung
287b7('dul ba): bzed gyu bar rig nas/ stan ches dma' ba zhig blangs te chos mnyan pa'i phyir bcom ldan 'das kyi spyan sngar 'dug go /de nas bcom ldan 'das kyis bka' stsal pa/ rgyal po chen po/ su'i ming nas
288a1('dul ba): brjod de yon bsngo bar bya/ ci/ khyod kyi'am/ 'on te khyod pas bsod nams ches mang du bskyed pa gang yin pa zhig gi /rgyal pos bsam pa/ bdag gi bsod snyoms bcom
288a2('dul ba): ldan 'das kyis yongs su longs spyad pas/ bdag pas bsod nams ches mang du bskyed pa gzhan lta su yod snyam du bsam nas gsol pa/ bcom ldan 'das bdag pas bsod nams ches
288a3('dul ba): mang du bskyed pa gang lags pa de'i ming nas brjod cing / bcom ldan 'das kyis yon bsngo ba mdzad du gsol/ de nas bcom ldan 'das kyis/ mu lto ba de'i ming nas brjod cing yon bsngo ba
288a4('dul ba): mdzad do/ /de bzhin du nyi ma drug gi bar du mdzad pa dang / nyi ma drug pa la rgyal po lag pa la 'gram pa gtad nas/ bcom ldan 'das ni/ bdag gi bsod snyoms longs spyad cing / yon bsngo ba
288a5('dul ba): ni| mu lto ba'i ming nas brjod nas mdzad do/ /snyam ste/ sems khong du chud cing 'dug pa de/ blon po rnams kyis mthong nas/ de rnams kyis smras pa/ lha ci'i slad du phyag la zhal gtad de
288a6('dul ba): thugs mi dgyes shing bzhugs/ rgyal pos smras pa/ shes ldan dag/ de ltar bcom ldan 'das ni/ nga'i bsod snyoms yongs su longs spyad na/ yon bshad pa ni/ mu lto ba'i ming
288a7('dul ba): nas brjod cing mdzad na/ ci ste sems khong du chud cing mi 'dug /de nas blon po rgan po zhig gis smras pa/ lha/ thugs khral chung ngur bzhugs shig dang bdag gis sang ci nas kyang bcom
288b1('dul ba): ldan 'das kyis lha kho na'i mtshan nas brjod de yon bsngo ba mdzad pa de ltar bgyi'o/ /des zho shas 'tsho ba rnams la bsgo ba khyod kyis sang kha zas ches bsod pa dang / rab tu mang po sta gon gyis
288b2('dul ba): la| brim pa yang 'di ltar/ ci nas kyang phyed ni dge slong rnams kyi lhung bzed nang du 'gro la/ phyed ni/ sa la bo bar gyis shig /de dag gis/ phyi de nyin kha zas ches bsod pa dang / ches
288b3('dul ba): rab tu mang ba bshams te/ de nas sangs rgyas la sogs pa dge slong gi dge 'dun bde bar bzhugs par rig nas brim par brtsams te/ phyed ni/ dge slong rnams kyi lhung bzed du blugs/ phyed ni/ sa
288b4('dul ba): la pho'o/ /de nas mu lto bas sa la pho ba rnams bsdu ba'i phyir brgyugs pa dang / de phyag tshang 'brim pa dag gis slar bskrad do/ /de nas mu lto ba des smras pa/ gal te rgyal po 'di la nor rdzas rab tu
288b5('dul ba): mang po yod na/ bdag cag lta bu sdug bsngal ba/ slong ba gang yin pa de dag la ci'i phyir mi sbyin/ kha zas 'di bor bas ci phan zhes/ mu lto ba de sems 'khrugs pas sngon gyi ji lta ba de ltar
288b6('dul ba): sems dad par bya ma nus so/ /de nas rgyal pos sangs rgyas la sogs pa dge slong gi dge 'dun de rnams gdugs tshod gsol zin pa dang / bcom ldan 'das bdag gi ming nas smos te yon bsngo ba ni/
288b7('dul ba): mi mdzad do/ /snyam nas/ yon bsngo ba ma nyan pa kho nar khyim du song ngo / /de nas bcom ldan 'das kyis ko sa la'i rgyal po gsal rgyal gyi ming nas smos te yon bsngo ba 'di skad du mdzad de/ glang po rta
289a1('dul ba): dang shing rta dpung bu chung / /zhon nas grong khyer yul bcas 'khol byed pa/ /zan dron lan tshwa dag gis ma btab cing / /snum bag med pa'i mthu ni yin par ltos/ /de
289a2('dul ba): nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das kyis ko sa la'i rgyal po gsal rgyal gyi pho brang du gdugs tshod lan mang du gsol nas/
289a3('dul ba): ming nas brjod de yon bsngo ba mdzad na/ 'di lta bu'i yon bsngo ba mdzad pa ni/ bdag gis sngon chad ni/ lan 'ga' yang ma thos lags so/ /bcom ldan 'das kyis bka' stsal pa/ kun dga' bo/
289a4('dul ba): ko sa la'i rgyal po gsal rgyal gyi nas kyi ngar thug lan tshwas ma btab pa las brtsams te las kyi rgyu ba/ khyod nyan par 'dod dam/ bcom ldan 'das/ da de'i dus la bab lags so/ /bde bar gshegs pa
289a5('dul ba): da de'i dus la bab lags te/ bcom ldan 'das kyis ko sa la'i rgyal po gsal rgyal gyi nas kyi ngar thug la tshwas ma stsal ba las brtsams te las kyi rgyu ba bshad pa/ bcom ldan 'das las dge slong
289a6('dul ba): rnams kyis thos na 'dzin par 'gyur lags so/ /de nas bcom ldan 'das kyis dge slong rnams la bka' stsal pa/ dge slong dag/ sngon byung ba ri bor zhig na khyim bdag cig gnas pa des/ rigs
289a7('dul ba): mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur spyod par byed pa las/ bu gzugs
289b1('dul ba): bzang ba/ mdzes pa/ blta na sdug pa zhes bya ba nas bskyed bsrings te de chen por gyur to/ /zhes bya ba'i bar gong ma bzhin du'o/ /ji tsam na/ khyim bdag des chung ma la smras pa/ bzang mo/ bdag cag gi bu lon
289b2('dul ba): 'ded pa dang / nor 'phrog pa skyes kyi/ bdag zong thogs te yul gzhan du 'gro'o/ /des smras pa/ rje'i sras/ de bzhin mdzod cig /des zong thogs te yul gzhan zhig tu song ba las/ de de nyid du ma stes
289b3('dul ba): te shi bar gyur to/ /de mched po mi bdog pa zhig pas de'i khyim gyi nor rnams zad pas/ de'i bu yang sdug bsngal bar gyur pa dang / khyim bdag de'i gtan grogs shig yod pa des de la smras pa/ khye'u kho bo'i
289b4('dul ba): zhing las dag byos shig dang / ngas khyod kyi zan sbyar bar bya'o/ /des de'i zhing las dag bya bar brtsams nas/ des kyang de'i zan sbyar to/ /ji tsam dus gzhan zhig na/ dus ston la babs nas khye'u de'i
289b5('dul ba): mas bsam pa/ deng ni/ khyim bdag gi chung ma mdza' bshes dang / gnyen dang / nye du dang / dge sbyong dang / bram ze'i skye bo rnams zan sbyin pas brel bar 'gyur gyi/ snga 'tshogs su song la/ khye'u
289b6('dul ba): de'i zan bskyal lo/ /snyam nas/ de snga 'tshogs su song nas/ khyim bdag gi chung ma la don de dag go bar byas pa dang / de khros nas smras pa/ re zhig dge sbyong dang / bram ze dang / nye du rnams kyang da dung ma
289b7('dul ba): byin par mngag gzhug pa khye'u la sbyin nam/ re zhig de ring ni/ sdod cig /sang nyis 'gyur du sbyin no/ /de nas khye'u de'i mas bsam pa/ khye'u bkres par ma gyur grang snyam nas/ bdag nyid kyi nas kyi
290a1('dul ba): zan dron lan tshwas ma btab pa 'di bskyal lo/ snyam mo/ /des de khyer nas zhing thog tu song ba dang / khye'u des de rgyang mi ring ba zhig nas mthong nas des smras pa/ yum/ zhim po
290a2('dul ba): cung zad ma mchis sam/ des smras pa/ bu/ de ring ni/ zan nar ma gang yin pa de nyid kyang med do/ /yum/ ci ste lags/ des bu la khyim bdag gi chung ma ji skad du zer ba de dag thams cad
290a3('dul ba): rgyas par bsnyad nas/ zan dron lan tshwas ma btab pa 'di yang kho mo nyid kyis khyer te 'ongs kyi/ bu/ 'di zo zhig ces smras pa dang / des smras pa/ zhog la bzhud cig /des bzhag ste song ngo / /sangs
290a4('dul ba): rgyas rnams 'byung ba med pa na/ 'jig rten du rang sangs rgyas dman zhing ngan pa la snying brtse ba can/ bas mtha'i gnas mal la dga' ba/ 'jig rten gyi yon gnas gcig pu dag 'byung bar 'gyur
290a5('dul ba): bas/ ji tsam na/ rang sangs rgyas shig phyogs der phyin pa dang / des de lus mdzes pa dang / sems dang ba dang / spyod lam zhi bar mthong nas des bsam pa/ gdon mi za bar bdag gis yon
290a6('dul ba): gnas yang dag pa 'di lta bu la bya ba ma byas pa des na/ bdag 'di 'dra'i gnas skabs su gyur gyi/ gal te bdag las zan dron lan tshwas ma btab pa 'di bzhes na/ bdag gis de la dbul bar bya'o/
290a7('dul ba): snyam pa dang / de nas rang sangs rgyas des skyes bu bkren pa de'i bsam pa sems kyis shes nas lhung bzed bzed de/ bzhin bzang gal te khyod kyis btang ba yin na/ lhung bzed 'dir chug cig/
290b1('dul ba): de nas des dad pa drag pos zan dron lan tshwas ma btab pa rang sangs rgyas de la phul lo/ /dge slong dag /ji snyam du sems/ de'i tshe de'i dus kyi khye'u bkren pa gang yin pa de ni/ ko sa la'i rgyal po gsal rgyal
290b2('dul ba): 'di nyid yin te/ de'i tshe de'i dus na 'dis rang sangs rgyas la zan dron lan tshwas ma btab pa phul ba gang yin pa'i las des na/ lan drug /sum cu rtsa gsum pa'i lha rnams kyi rgyal srid kyi dbang phyug
290b3('dul ba): la dbang byas so/ /mnyan yod 'di nyid du yang lan drug rgyal po rgyal rigs spyi bo nas dbang bskur to/ /las kyi lhag ma de nyid kyis de ltar yang rgyal po rgyal rigs spyi bo nas dbang bskur bar gyur te/
290b4('dul ba): ngas 'di'i zan dron gyi rnam par smin pa rdzogs pa de la dgongs nas/ glang po rta dang shing rta dpung bu chung / /zhon nas grong khyer yul bcas 'khol byed pa/ /zan dron lan tshwa dag gis ma btab cing / /
290b5('dul ba): snum bag med pa'i mthu ni yin par ltos/ /zhes gsungs so/ /bcom ldan 'das kyis ko sa la'i rgyal po gsal rgyal gyi zan dron lan tshwas ma btab pa las brtsams nas las kyi rgyu bshad do/ /
290b6('dul ba): zhes kun tu sgra grags pa/ ko sa la'i rgyal po gsal rgyal gyis thos nas/ de bcom ldan 'das gang na ba der dong ste phyin pa dang / bcom ldan 'das kyi zhabs gnyis la mgo bos phyag byas te phyogs
290b7('dul ba): gcig tu 'dug go/ phyogs gcig tu 'dug nas/ bcom ldan 'das kyis rgyal po gsal rgyal la chos dang ldan pa'i gtam gyis zhes bya ba nas/ yang dag par rab tu dga' bar mdzad nas cang mi gsung
291a1('dul ba): ngo zhes bya ba'i bar gong ma bzhin du'o/ /de nas ko sa la'i rgyal po gsal rgyal stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs
291a2('dul ba): te| bcom ldan 'das gang na ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs cig la bdag dgung zla
291a3('dul ba): gsum du na bza' dang / chos gos dang / bsod snyoms dang / snyun gsos kyi rkyen sman gyi yo byad rnams 'bul zhing mchis na/ gnang bar mdzad du gsol/ bcom ldan 'das kyis ko sa la'i
291a4('dul ba): rgyal po gsal rgyal la cang mi gsung bas gnang ngo / /de nas sangs rgyas la sogs pa dge slong gi dge 'dun la ko sa la'i rgyal po gsal rgyal gyis zla ba gsum du zhal zas ro brgya dang ldan pa gsol
291a5('dul ba): nas/ dge slong re re la yang 'bum ri ba'i gos re re bskon te/ 'bru mar gyi bum pa bye ba bsags nas mar me'i phreng ba bltam par brtsams so/ /de na gdugs tshod kyi kha dang / mchod pa'i tshe ca
291a6('dul ba): co'i sgra chen po grags pa dang / ji tsam na/ grong nyug ma shin tu sdug bsngal ba zhig /rdza'i chag dum zhig thogs te slong ba la zhugs pa des/ sgra chen po dang sgra mthon po thos so/ /thos nas kyang dris pa/
291a7('dul ba): shes ldan dag/ sgra mthon po dang sgra chen po 'di ci zhig yin/ gzhan dag gis smras pa/ ko sa la'i rgyal po gsal rgyal gyis sangs rgyas la sogs pa dge slong gi dge 'dun la zla ba gsum du
291b1('dul ba): gdugs tshod gsol nas/ dge slong re re la yang 'bum ri ba'i gos re re bskon te/ 'bru mar gyi bum pa bye ba bsags te/ mar me'i phreng ba gtong bar rtsom pa yin no/ /de nas grong nyug ma de/ 'di snyam
291b2('dul ba): du sems te/ ko sa la'i rgyal po gsal rgyal 'di/ bsod nams kyis ngoms mi shes nas da dung yang sbyin pa dag gtong / bsod nams dag byed na/ ma la bdag gis kyang 'ga' zhig las bslangs
291b3('dul ba): la| bcom ldan 'das la mer mer zhig bltam mo/ /snyam nas des bslangs pa'i 'bru mar nyung zad po gyo ral gyi nang du blugs te/ bcom ldan 'das kyi 'chag sa'i slad du mar me bltam nas zhabs
291b4('dul ba): gnyis la gtugs te smon lam btab pa/ dge ba'i rtsa ba 'dis/ ji ltar ston pa bcom ldan 'das shAkya thub pa 'di skye rgu'i tshe lo brgya thub pa na/ 'jig rten du byung ba de bzhin du bdag kyang skye rgu'i
291b5('dul ba): tshe lo brgya thub pa na/ ston pa shAkya thub pa zhes bya ba kho nar 'gyur zhing / yang / ji ltar 'di'i zung mchog dang zung bzang po/ shA ri'i bu dang mo'u 'gal gyi bu dang / nye gnas dge slong kun dga' bo dang /
291b6('dul ba): yab zas gtsang dang / yum lha mo sgyu 'phrul chen mo dang / sras gzhon nu sgra gcan zin bzang po dang / grong khyer ser skya'i gzhi lags pa de bzhin du/ bdag gi yang zung mchog dang zung bzang po
291b7('dul ba): shA ri'i bu dang mo'u 'gal gyi bu dang / nye gnas dge slong kun dga' bo dang / yab zas gtsang dang / yum lha mo sgyu 'phrul chen mo dang / sras gzhon nu sgra gcan zin bzang po dang / grong khyer ser
292a1('dul ba): skya'i gzhir 'gyur zhing / ji ltar yang / bcom ldan 'das 'di sku gdung gses nas yongs su mya ngan las 'das pa de bzhin du/ bdag kyang sku gdung gses nas
292a2('dul ba): yongs su mya ngan las 'da' bar gyur cig / ces byas so/ /ji tsam na/ mar me de dag thams cad ni/ shi'o/ /des btang ba'i mar me ni/ 'bar zhing 'dug go /chos nyid kyis/ sangs rgyas
292a3('dul ba): bcom ldan 'das rnams ji srid nang du yang dag ma bzhag pa de srid du/ sangs rgyas bcom ldan 'das rnams kyi nye gnas rnams nang du yang dag mi 'jog pas/ tshe dang ldan pa kun dga'
292a4('dul ba): bos bsam pa/ sangs rgyas bcom ldan 'das rnams 'od la mnal bar mdzad pa de ni/ gnas ma yin zhing go skabs med pas ma la bdag gis mar me de gsad par bya'o/ /snyam nas
292a5('dul ba): des lag pas gsad par brtsams pa las ma nus so/ /de nas chos gos kyi gra dang / de nas bsil yab kyis g.yab na/ 'on kyang gsad par ma nus so/ /bcom ldan 'das kyis tshe
292a6('dul ba): dang ldan pa kun dga' bo la bka' stsal pa/ kun dga' bo 'di ci byed/ des gsol pa/ bcom ldan 'das/ bdag gi glo ba la bsam pa/ sangs rgyas bcom ldan 'das rnams 'od la
292a7('dul ba): mnal bar mdzad pa ni/ gnas ma mchis shing go skabs ma mchis kyi/ ma la bdag gis zhugs mar dgum mo/ /snyam na/ bdag gis de sug pas dgum par brtsams na/ rngo ma
292b1('dul ba): thogs so/ /de nas chos gos kyi grwa dang / de nas bsil g.yab kyis g.yab na/ 'on kyang rngo ma thogs lags so/ /bcom ldan 'das kyis bka' stsal pa/ kun dga' bo dub par ma byed
292b2('dul ba): cig/ gal te rnam par 'thor ba'i rlung langs na/ des kyang gsad par mi nus na/ lag pa dang / chos gos kyi grwa dang / bsil g.yab kyis lta smos kyang ci dgos/ 'di ltar/ mar me
292b3('dul ba): 'di ni/ bu mo 'dis sems kyis mngon par 'du byed pa chen pos bus pa yin no/ /gzhan yang / kun dga' bo/ bu mo 'di ni/ skye rgu rnams kyi tshe lo brgya thub pa na/ de bzhin gshegs pa dgra
292b4('dul ba): bcom pa yang dag par rdzogs pa'i sangs rgyas shAkya thub pa zhes bya bar 'gyur zhing / de'i zung mchog dang / zung bzang po/ shA ri'i bu dang mo'u 'gal gyi bu dang / nye gnas dge slong kun dga'
292b5('dul ba): bo dang / yab zas gtsang dang / yum lha mo sgyu 'phrul chen mo dang / sras gzhon nu sgra gcan zin bzang po dang / grong khyer ser skya'i gzhi zhes bya bar 'gyur la/ de sku gdung gses nas yongs su
292b6('dul ba): mya ngan las 'da' bar 'gyur ro/ /grong nyug ma che ge mo zhes bya bas bcom ldan 'das kyis 'chag sa'i slad du mar me btang bas/ de bcom ldan 'das kyis bla na med pa yang dag par rdzogs
292b7('dul ba): pa'i byang chub tu lung bstan to/ /zhes kun tu sgra grags pa/ bram ze dang khyim bdag dad pa can rnams kyis thos nas/ de'i ma 'ongs pa'i yon tan la bsam nas/ yo byad thams cad kyis bstabs
293a1('dul ba): so/ /de nas ko sa la'i rgyal po gsal rgyal gyis thos nas/ de nas ngo mtshar skyes te/ 'bru mar bum pa stong bsdogs nas mar sna tshogs su sbrengs te/ rin po che sna bzhi'i
293a2('dul ba): mar me 'chag sa'i slad du bus so/ /de nas bcom ldan 'das kyi spyan sngar song ste/ bcom ldan 'das la 'di skad ces gsol to/ /btsun pa/ bdag gis 'phags pa 'od srung chen po mchod pa'i
293a3('dul ba): slad du/ bcom ldan 'das dgung bdun gyi bar du gdugs tshod la spyan drangs nas/ bcom ldan 'das kyis bdag gi sngon gyi 'tshal ma dron po lan tshwas ma stsal pa las brtsams te las kyi rgyu ba lung
293a4('dul ba): bstan nas/ yang / bcom ldan 'das nyan thos kyi dge 'dun dang thabs cig tu/ bdag gis dgung zla gsum du gdugs tshod gsol nas/ dge slong re re la yang 'bum ri ba'i gos phrugs
293a5('dul ba): re bskon te/ 'bru mar bum pa bye ba bsngogs te phreng bar sbrengs nas zhugs mar bltam lags na/ bcom ldan 'das kyis/ bdag bla na med pa yang dag par rdzogs pa'i byang chub tu lung ma
293a6('dul ba): bstan lags na/ bcom ldan 'das/ bdag kyang 'jig rten gyi gtso bo/ 'dren par 'gyur ba lta na/ bdag bla na med pa yang dag par rdzogs pa'i byang chub tu lung bstan na legs so/ /bcom
293a7('dul ba): ldan 'das kyis bka' stsal pa/ rgyal po chen po/ bla na med pa yang dag par rdzogs pa'i byang chub ni/ zab pa/ zab par snang ba/ mthong bar dka' ba/ rtogs par dka' ba/ brtag par
293b1('dul ba): bya ba ma yin pa/ rtog ge'i spyod yul ma yin pa/ zhib mor brtag pa'i rtogs pa dang / mkhas pa dang / mdzangs pas rig par bya ba yin te/ de ni/ khyod kyi sbyin pa lan gcig byas pas
293b2('dul ba): thob par sla ba ma yin te/ sbyin pa lan brgyas ma yin/ sbyin pa lan stong gis ma yin/ sbyin pa lan brgya phrag stong gis ma yin no/ /'on kyang rgyal po chen po bla na med pa yang dag par rdzogs pa'i byang
293b3('dul ba): chub 'dod na/ sbyin pa dag kyang sbyin/ bsod nams dag kyang bya zhing / dge ba'i bshes gnyen dag kyang bsten par bya/ bsnyen par bya/ bsnyen bkur bya'o/ /rgyal po chen po/ khyed kyis de
293b4('dul ba): bzhin du sbyin pa dag ni/ btang / bsod nams dag ni/ byas shing / dge ba'i bshes gnyen dag kyang bsten/ bsnyen bkur byas na/ de lta na/ khyod nam zhig na 'jig rten gyi gtso bo/ 'dren
293b5('dul ba): par 'gyur grang / de skad ces bka' stsal pa dang / ko sa la'i rgyal po gsal rgyal mchi ma blags te dus so/ /de nas ko sa la'i rgyal po gsal rgyal gyis/ gos kyi mtha' mas mchi ma phyis nas/
293b6('dul ba): bcom ldan 'das la 'di skad ces gsol to/ /btsun pa/ bcom ldan 'das kyis bla na med pa yang dag par rdzogs pa'i byang chub don du gnyer ba na/ sbyin pa ji snyed cig stsal/ bsod nams ji snyed cig
293b7('dul ba): bgyis lags/ bcom ldan 'das kyis bka' stsal pa/ rgyal po chen po/ re zhig 'das pa'i bskal pa gzhan rnams lta zhog gi/ bskal pa bzang po 'di la nga bla na med pa yang dag par rdzogs pa'i byang
294a1('dul ba): chub don du gnyer bas rnam grangs du mar sbyin pa btang ba dang / bsod nams byas pa de dag legs par rab tu nyon la yid la zungs shig dang / bshad do/ /bar sdom la/ nga las nu
294a2('dul ba): dang legs mthong che/ /dus dpog ku sha gdol pa dang / /lha chen po dang mu khyud rgyal/ /me long gdong dang nor bzang dang / /thams cad sgrol dang 'dum byed do/ /rgyal po chen po/ sngon byung ba/ skye rgu rnams kyi
294a3('dul ba): tshe lo dpag tu med pa na/ rgyal po gso sbyong 'phags zhes bya ba byung bar gyur te/ de'i spyi bor sha rmen 'jam zhing shin tu 'jam pa zhig skyes pa/ dper na/ shing bal gyi 'da' ba'am/ ras bal gyi
294a4('dul ba): 'da' ba lta bur gnod pa cung zad kyang mi skyed do/ /de yongs su smin nas rdol ba las/ gzhon nu gzugs bzang po mdzes pa/ blta na sdug pa/ pags pa'i mdog gser 'dra ba/ mgo gdugs ltar 'dug
294a5('dul ba): pa| lag pa ring ba/ dpral ba'i dbyes che ba/ smin ma 'dzar ba/ sna'i gzengs mtho ba/ yan lag dang nying lag thams cad dang ldan pa/ skyes bu chen po'i mtshan sum cu rtsa gnyis kyis kun nas brgyan
294a6('dul ba): pa'i lus dang ldan pa'i zhig byung ngo / /byung ma thag tu btsun mo'i 'khor gyi nang du bkri ba dang / rgyal po gso sbyong 'phags kyi btsun mo brgyad khris gzhon nu mthong nas/ nu ma rnams las 'o ma zags pa
294a7('dul ba): dang | bud med re res kyang las nu nga las nu zhes smras pa/ de'i ming nga las nu nga las nu zhes bya bar gyur to/ /gzhan dag na re/ 'di ni/ spyi bo las skyes pas/ de'i phyir gzhon nu'i ming spyi bo skyes
294b1('dul ba): zhes bya'o/ /zhes zer to/ /de na kha cig gis ni/ nga las nu zhes bya bar shes so/ /kha cig gis ni spyi bo skyes zhes bya bar shes so/ /gzhon nu nga las nu gzhon nu'i rtsed mos rtse ba la brgya byin drug shi 'phos
294b2('dul ba): pa lon no/ /rgyal tshab la gnas pa la brgya byin drug shi 'phos pa lon no/ /gzhon nu nga las nu yul zhig tu song ste/ de yul du phyin pa dang / rgyal po gso sbyong 'phags na bar gyur nas/ de rtsa ba dang / sdong bu
294b3('dul ba): dang | lo ma dang / me tog dang / 'bras bu'i sman gyis bsnyen bkur byas na yang phyir thu ba kho nar gyur nas des blon po rnams la bsgo ba/ shes ldan dag/ myur du gzhon nu la rgyal srid kyi dbang bskur bas dbang
294b4('dul ba): skur cig/ /lha/ bka' bzhin 'tshal zhes blon po rnams kyis pho nya bkug ste/ rgyal po gso sbyong 'phags snyung nas/ des gzhon nu spyan drongs la/ rgyal srid kyi dbang bskur ba nyams su myong bar gyis shig/
294b5('dul ba): ces bka' stsal gyi/ gzhon nu myur du byon pa'i rigs so/ /zhes spring ngo / /de chas pa dang / rgyal po gso sbyong 'phags shi'o/ /de nas blon po dag gis/ yang pho nya gzhan zhig btang ba la/ gzhon nu khyod kyi
294b6('dul ba): yab ni/ nongs kyi/ tshur spyon/ rgyal srid bzhes shig/ ces spring ngo / /gzhon nu nga las nus bsam pa/ gal te bdag gi yab nongs na/ der song yang ci phan snyam du bsam nas de nyid na 'dug go/
294b7('dul ba): blon po rnams/ yang 'dus nas blon po zhig pho nyar btang ba dang / de song nas smras pa/ gzhon nu rgyal srid bzhes shig/ /des smras pa/ gal te kho bos chos dang mthun par rgyal srid 'thob par 'gyur na/
295a1('dul ba): rgyal srid kyi dbang bskur ba 'di nyid du 'ong bar 'gyur ro/ /blon po rnams kyis spring pa/ lha rgyal srid kyi dbang bskur ba la ni mang du 'tshal te/ rin po che'i gcal dang / seng ge'i khri
295a2('dul ba): dang / gdugs dang / cod pan dang / dbu rgyan gyis pho brang gi nang du rgyal srid kyi dbang bskur bar bgyi 'tshal bas/ de lta bas na/ gzhon nu 'di nyid du byon pa'i rigs so/ /des smras pa/ ngas chos
295a3('dul ba): dang mthun par rgyal srid 'thob pa lta na/ thams cad 'di nyid du 'ong bar 'gyur ro/ /gzhon nu nga las nu'i mdun nas 'gro ba gnod sbyin lha gnas zhes bya ba des/ rin po che'i gcal dang / seng ge'i
295a4('dul ba): khri de nyid du blangs so/ /pho brang na gnas pa rnams kyis kyang / gdugs dang / cod pan dang / dpung rgyan khyer nas rang de nyid du lhags te pho brang 'khor ba rang lhags pas/ gnas de'i ming / gnas
295a5('dul ba): bcas gnas bcas zhes bya bar grags so/ /phyis blon po de rnams dang / khrom gyi ru ba dang / grong mi dang / yul mi rnams kyis ni/ dbang bskur ba khyer te deng nas de rnams kyis smras pa/ lha/ dbang
295a6('dul ba): bskur ba bzhes su gsol/ des smras pa/ nga mi rnams kyis cod pan bcing ngam/ gal te chos kyis rgyal srid 'thob na/ mi ma yin pa rnams kyis cod pan 'ching grang / ji tsam na/ de mi ma yin pa
295a7('dul ba): rnams kyis cod pan bcings pa dang / de'i rin po che sna bdun byung ba 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / bud med rin po che dang / khyim
295b1('dul ba): bdag rin po che dang / bdun pa blon po rin po che nyid do/ /de la bu dpa' ba rtul phod pa/ yan lag mchog gi gzugs dang ldan pa/ pha rol gyi sde rab tu 'joms par byed pa stong yang tshang bar byung ngo / /yangs pa
295b2('dul ba): can gyi nyen kor na nags tshal stug po dga' dga' ltar 'dug pa zhig yod pa de na/ drang srong mngon par shes pa lnga dang ldan pa lnga brgya bsam gtan byed do/ /nags tshal stug po de na yang bya kar rab tu mang
295b3('dul ba): po dag cig kyang gnas so/ /bsam gtan gyi tsher ma ni/ sgra yin pas/ bya kar rnams lding zhing skad 'byin par byed pa dang / de na drang srong bzhin ngan zhes bya ba zhig yod pa de 'khrugs pas/ des bya kar
295b4('dul ba): rnams kyi 'dab gshog rnams lhags par shog cig ces dmod pa bor ro/ /de rnams drang srong 'khrugs pas 'dab gshog rnams lhags par gyur to/ /de nas de rnams rkang pas 'gro bar brtsams pa dang / rgyal
295b5('dul ba): po de yang ljongs gyur song bas/ bya dkar rnams rkang pas 'gro ba mthong ngo / /de nas des blon po rnams la dris pa/ ci'i phyir bya dkar 'di rnams rkang pas 'gro bar gyur/ blon po rnams kyis smras pa/ lha/ bsam
295b6('dul ba): gtan gyi tsher ma ni/ sgra lags pas/ drang srong 'khrugs pa dag gis 'di rnams la dmod pa bor ba dang / de nas drang srong 'khrugs pas 'di rnams kyi 'dab gshog rnams lhag par gyur to/ /de nas rgyal pos
295b7('dul ba): smras pa/ gang dag sems can rnams la snying brtse ba med pa'i drang srong 'di lta bu yang yod pa lta zhes smras nas/ shes ldan dag/ dengs la drang srong rnams la/ khyed cag nga'i yul na ma 'dug cig ces sgos
296a1('dul ba): shig ces smras so/ /de nas blon po drang srong gi thad du dong nas bsgo ba/ rgyal po'i zhal nas/ khyed cag nga'i yul na ma 'dug cig ces bka' stsal to/ /drang srong rnams kyis
296a2('dul ba): bsam pa/ rgyal po 'di ni/ gling bzhi la dbang ba yin pas/ ri rab kyi bang rim du 'gro'o/ /snyam nas/ de rnams der dong ste gnas so/ /rgyal po nga las nu'i mi rnams ni/ sems par byed pa dang /
296a3('dul ba): 'jal bar byed pa dang / nye bar rtog par byed pa yin te/ de dag gis bsam zhing nye bar brtags nas/ bzo'i gnas dang las kyi gnas tha dad pa rnams bya bar brtson pas/ de rnams sems par
296a4('dul ba): byed pa dang / 'jal bar byed pa dang / nye bar rtog par byed pa yin pa'i phyir ming shed las skyes shed las skyes zhes bya bar grags so/ /de rnams kyis zhing las dag bya bar brtsams pa dang / rgyal po
296a5('dul ba): ljongs rgyur song bas mi de rnams zhing las dag byed par mthong nas/ des blon po rnams la smras pa/ mi 'di rnams ci zhig byed/ blon po rnams kyis smras pa/ lha/ sman du 'gyur bar bgyi ba'i slad du lo
296a6('dul ba): thog la sogs pa skrun pa lags so/ /rgyal pos smras pa/ ci/ bdag gi rgyal srid kyi mi rnams zhing las byed dam/ de nas des smras pa/ lhas sa bon gyi rigs nyi shu rtsa bdun gyi char phobs shig ces
296a7('dul ba): byas pa dang / rgyal po nga las nus sems bskyed ma thag tu/ lhas sa bon gyi rigs nyi shu rtsa bdun gyi char phab bo/ /rgyal po nga las nus yul mi rnams la dris pa/ 'di dag su'i bsod nams kyis
296b1('dul ba): byung / de rnams kyis smras pa/ lha'i yang lags/ bdag cag gi yang lags so/ /yang / mi de rnams ras bal gyi zhing rmo bar brtsams pa dang / yang / rgyal po nga las nu ljongs rgyur song bas
296b2('dul ba): mthong nas/ de nas blon po rnams la smras pa/ mi 'di rnams ci zhig byed/ blon po rnams kyis smras pa/ lha/ mi 'di rnams ni/ ras bal gyi zhing rmod lags so/ /rgyal pos smras pa/ ci zhig tu
296b3('dul ba): dgos/ de rnams kyis smras pa/ lha/ gos bgyi ba'i slad du'o/ /de nas rgyal po nga las nus smras pa/ ci/ nga'i rgyal srid kyi mi rnams ras bal gyi zhing rmed dam/ lhas ras bal kho na'i char phobs
296b4('dul ba): shig ces byas pa dang / rgyal po nga las nus sems bskyed ma thag tu/ lhas ras bal kho na'i char phab bo/ /rgyal pos yul mi rnams la dris pa/ 'di dag su'i bsod nams kyis byung / de rnams kyis
296b5('dul ba): smras pa/ lha'i yang lags/ bdag cag gi yang lags so/ /yang mi de rnams ras bal de rnams 'khal bar brtsams pa dang / rgyal pos smras pa/ mi 'di dag ci zhig byed/ blon po rnams kyis
296b6('dul ba): smras pa/ lha/ skud pa 'tshal ba'i slad du ras bal de 'khal lags so/ /rgyal pos smras pa/ ci/ nga'i rgyal srid kyi mi rnams ras skud 'khal lam/ lhas ras skud kyi char kho na phobs shig
296b7('dul ba): ces byas pa dang / rgyal po nga las nus sems bskyed ma thag tu/ lhas ras skud kho na'i char phab bo/ /rgyal po des smras pa/ 'di dag su'i bsod nams kyis byung / de rnams kyis smras pa/ lha'i
297a1('dul ba): yang lags/ bdag cag gi yang lags so/ /de nas rim gyis ras 'thag par brtsams pa dang / rgyal pos smras pa/ 'di dag ci zhig byed/ de rnams kyis smras pa/ lha/
297a2('dul ba): gos su bgyi ba'i slad du ras 'thag lags so/ /rgyal pos bsam pa/ ci/ nga'i rgyal srid kyi mi rnams ras 'thag gam snyam nas/ lhas ras nyid kyi char phobs shig /ces byas pa dang /
297a3('dul ba): rgyal po nga las nus sems bskyed ma thag tu/ lhas ras nyid kyi char phab bo/ /rgyal pos dris pa/ 'di dag su'i bsod nams kyis byung / de rnams kyis smras pa/ lha'i yang lags/ bdag cag gi
297a4('dul ba): yang lags so/ /rgyal pos bsam pa/ mi 'di rnams ni/ bdag gi bsod nams dag gi mthu rab tu mi shes te/ bdag la dzam+bu'i gling 'byor ba dang / rgyas pa dang / bde ba dang / lo legs pa dang / skye bo
297a5('dul ba): dang mi mang pos gang ba yang yod/ bdag la rin po che sna bdun 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / btsun mo rin po che dang / khyim
297a6('dul ba): bdag rin po che dang / bdun ba blon po rin po che yang yod/ bdag la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'joms par byed pa stong yang tshang
297a7('dul ba): bar yod kyi/ kye ma/ bdag gi pho brang gi nang du rin po che'i char 'bab cing / de las phyi rol tu ni kaR+sha pa Na 'ga' yang mi 'bab par gyur cig /snyam pa dang / rgyal po nga las nus sems bskyed ma
297b1('dul ba): thag tu/ pho brang gi nang du zhag bdun du rin po che'i char bab la/ phyi rol tu ni kaR+sha pa ni 'ga' yang ma bab ste/ ji ltar mthu chen po/ rdzu 'phrul chen po/ bsod nams byas pa/ dge ba byas pa/ rang gi bsod
297b2('dul ba): nams kyi 'bras bu so sor nyams su myong ba bzhin no/ /rgyal pos smras pa/ 'di dag su'i bsod nams kyis byung / de rnams kyis smras pa/ lha'i lags so/ /rgyal pos smras pa/ shes ldan dag /khyed kyis
297b3('dul ba): nyes te/ gal te khyod kyis lha'i bsod nams kyis lags so/ /zhes smras pa dang / ngas dzam+bu'i gling mtha' dag tu rin po che'i char 'bebs par 'gyur ba zhig /'on kyang khyed las rin po che su 'dod pa des/
297b4('dul ba): rin po che ci 'dod pa dag longs shig /de nas rgyal po nga las nu de/ rgyal srid chen po'i dbang byed du 'jug pa la brgya byin drug shi 'phos pa lon no/ /nga las nu'i mdun nas 'gro ba gnod sbyin lha gnas
297b5('dul ba): zhes bya ba de la rgyal pos smras pa/ gang ngas bka' stsal dgos pa/ bka' 'og tu ma chud pa'i gling gzhan 'ga' lta yod dam/ lha gnas kyis smras pa/ lha/ shar gyi lus 'phags zhes bgyi ba'i
297b6('dul ba): gling / 'byor ba dang / rgyas pa dang / bde ba dang / lo legs pa/ skye bo dang mi mang pos gang ba mchis kyi/ lha der gshegs te bka' stsal tu gsol/ de nas rgyal po nga las nu 'di snyam du
297b7('dul ba): sems te/ bdag la dzam+bu'i gling / 'byor pa dang / rgyas pa dang / bde ba dang / lo legs pa/ skye bo dang mi mang pas gang ba yang yod/ bdag la rin po che sna bdun 'di lta ste/ 'khor lo rin
298a1('dul ba): po che dang / glang po rin po che dang / rta rin po che dang / nor bu rin po che dang / bud med rin po che dang / khyim bdag rin po che dang / bdun pa blon po rin po che yang yod/ bdag la bu
298a2('dul ba): dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'joms pa stong yang tshang / bdag gi pho brang gi nang du yang rin po che'i char zhag bdun du babs na/ shar
298a3('dul ba): gyi lus 'phags zhes bya'i gling zhig yod ces grag gi / ma la bdag der yang song la rjes su bstan par bya'o/ /snyam pa dang / sems bskyed ma thag tu rgyal po nga las nu dpung gi tshogs bye ba
298a4('dul ba): brgyad 'bum dang thabs cig tu bu stong gis yongs su bskor te/ mdun nas 'gro ba rin po che sna bdun dang nam mkha' la 'phags te/ rgyal po nga las nu shar gyi lus 'phags kyi gling du chas nas rgyal po nga
298a5('dul ba): las nu shar gyi lus 'phags kyi gling du gnas te/ rgyal po nga las nu ji ltar sems can bsod nams byas pa/ dge ba byas pa/ mthu chen po/ rdzu 'phrul chen pos rang gi bsod nams kyi 'bras bu
298a6('dul ba): nyams su myong ba ltar/ shar gyi lus 'phags kyi gling du lo mang po dang / lo brgya phrag mang po dang / lo stong phrag mang po dang / lo brgya stong phrag mang por rjes su bstan par byas so/ /de shar gyi
298a7('dul ba): lus 'phags kyi gling na rjes su ston pa la brgya byin drug shi 'phos pa lon no/ /yang rgyal po nga las nus/ gnod sbyin lha gnas la smras pa/ bka' 'og tu ma chud pa'i gling gzhan 'ga' lta
298b1('dul ba): 'dod dam/ lha gnas kyis smras pa/ lha/ nub kyi ba lang spyod ces bya ba'i gling / 'byor ba dang / rgyas pa dang / bde ba dang / lo legs pa/ skye bo dang mi mang pos gang ba mchis kyi/ lha der yang
298b2('dul ba): gshegs te rjes su bstan du gsol/ / //'dul ba gzhi/ bam po zhe gcig pa/ de nas rgyal po nga las nu 'di snyam du sems te/ bdag la dzam+bu'i gling / 'byor pa dang / rgyas pa
298b3('dul ba): dang / bde ba dang / lo legs pa/ skye bo dang mi mang pos gang ba yod/ bdag gi pho brang gi nang du yang rin po che'i char zhag bdun du babs/ bdag gis shar gyi lus 'phags kyi gling
298b4('dul ba): du yang phyin/ lo mang po dang / lo brgya phrag mang po dang / lo stong phrag mang po dang / lo brgya stong phrag mang por bdag gis shar gyi lus 'phags kyi gling du rjes su bstan na/ nub kyi
298b5('dul ba): ba lang spyod ces bya ba'i gling zhig yod ces grag gi/ ma la bdag der yang song la rjes su bstan par bya'o/ /snyam pa dang / sems bskyed ma thag tu rgyal po nga las nu dpung gi tshogs
298b6('dul ba): bye ba brgyad 'bum dang thabs cig tu bu stong gis yongs su bskor nas/ mdun nas 'gro ba rin po che sna bdun dang steng gi nam mkha' la 'phags te/ rgyal po nga las nu nub kyi ba lang spyod kyi gling
298b7('dul ba): du chas nas rgyal po nga las nu nub kyi ba lang spyod kyi gling du gnas te/ rgyal po nga las nus ji ltar sems can bsod nams byas pa/ dge ba byas pa/ mthu chen po/ rdzu 'phrul chen
299a1('dul ba): po| rang gi bsod nams kyi 'bras bu nyams su myong ba ltar/ nub kyi ba lang spyod kyi gling du lo mang po dang / lo brgya phrag mang po dang / lo stong phrag mang po dang / lo brgya
299a2('dul ba): stong phrag mang por rjes su bstan par byas so/ /de nub kyi ba lang spyod kyi gling na rjes su bstan pa la brgya byin drug shi 'phos pa lon no/ /yang / rgyal po nga las nus/ gnod sbyin lha gnas la
299a3('dul ba): smras pa/ bka' 'og tu ma chud pa'i gling gzhan 'ga' lta yod dam/ lha gnas kyi smras pa/ lha/ byang gi sgra mi snyan zhes bgyi ba'i gling / 'byor ba dang / rgyas pa dang / bde ba dang /
299a4('dul ba): lo legs pa/ skye bo dang mi mang pos gang la/ gzhan yang / mi de dag ni/ bdag gir bgyi ba ma mchis pa/ yongs su 'dzin pa ma mchis pa zhig mchis kyi/ kye ma/ lha/ der yang
299a5('dul ba): gshegs te/ nyid kyi dpung gi tshogs la rjes su bstan du gsol/ /de nas rgyal po nga las nu 'di snyam du sems te/ bdag la dzam+bu'i gling / 'byor pa dang / rgyas pa dang / bde ba dang /
299a6('dul ba): lo legs pa/ skye bo dang mi mang pos gang ba yod/ bdag gi pho brang gi nang du rin po che'i char zhag bdun du phabs/ bdag shar gyi lus 'phags kyi gling du yang song ste/ lo mang po dang / lo
299a7('dul ba): brgya phrag mang po dang / lo stong phrag mang po dang / lo brgya stong phrag mang por bdag gis shar gyi lus 'phags kyi gling du rjes su bstan/ bdag nub kyi ba lang spyod kyi gling du yang song ste/
299b1('dul ba): lo mang po dang / lo brgya phrag mang po dang / lo stong phrag mang po dang / lo brgya stong phrag mang por bdag gis nub kyi ba lang spyod kyi gling du rjes su bstan na/ byang gi sgra mi snyan zhes bya ba'i
299b2('dul ba): gling / 'byor pa dang / rgyas pa dang / bde ba dang / lo legs pa/ skye bo dang mi mang pos rab tu gang la/ gzhan yang / mi de dag ni/ bdag gir bya ba med pa/ yongs su 'dzin pa med pa
299b3('dul ba): zhig yod ces grag gi/ ma la bdag der yang song la/ rang gi dpung gi tshogs la rjes su bstan par bya'o/ /snyam pa dang / sems bskyed ma thag tu rgyal po nga las nu dpung gi tshogs bye
299b4('dul ba): ba brgyad 'bum dang thabs cig tu bu stong gis yongs su bskor nas/ mdun nas 'gro ba rin po che sna bdun dang nam mkha' la 'phags te chas pa dang / rgyal po nga las nus ri rab kyi ngos
299b5('dul ba): logs nas sa phyogs dkar zhing dkar ba dag mthong ngo / /mthong nas kyang gnod sbyin lha gnas la smras pa/ lha gnas/ sa phyogs dkar zhing dkar ba pha bi ci zhig yin/ lha/ de ni/
299b6('dul ba): byang gi sgra mi snyan gyi mi rnams kyi ma rmos ma btab pa'i 'bras sA lu'i 'bru lags te/ 'di ltar/ byang gi sgra mi snyan pa'i mi rnams ni/ ma rmos ma btab pa'i 'bras sA lu'i 'bru la
299b7('dul ba): longs spyod pa lags pas/ lha yang der gshegs nas ma rmos ma btab pa'i 'bras sA lu'i 'bru la longs spyod par 'gyur lags so/ /rgyal po nga las nus thos nas yang / blon
300a1('dul ba): po rnams la smras pa/ sna bo dag /khyed kyis sa phyogs dkar zhing dkar ba dag mthong ngam/ lha/ mthong lags so/ /sna bo dag /de ni/ byang gi sgra mi snyan gyi mi
300a2('dul ba): rnams kyi ma rmos ma btab pa'i 'bras sA lu'i 'bru yin te/ 'di ltar/ byang gi sgra mi snyan pa'i mi rnams ni/ ma rmos ma btab pa'i 'bras sA lu'i 'bru la longs spyod pa yin pas/ khyed cag kyang
300a3('dul ba): der song nas ma rmos ma btab pa'i 'bras sA lu'i 'bru la longs spyod par 'gyur ro/ /rgyal po nga las nu chas pa na/ ri rab kyi ngos logs na bkra shing bkra ba'i shing ljon pa'i phreng ba bkod pa
300a4('dul ba): bzhin du gyur pa dag rgyang ring po kho na nas mthong ngo / /mthong nas kyang / yang gnod sbyin lha gnas la smras pa/ lha gnas/ bkra zhing bkra ba'i shing ljon pa phreng ba bkod pa bzhin du gyur pa pha bi ci
300a5('dul ba): zhig yin/ lha/ de rnams ni/ byang gi sgra mi snyan gyi mi rnams kyi dpag bsam gyi shing lags te/ 'di ltar/ byang gi sgra mi snyan gyi mi rnams ni/ dpag bsam gyi gos 'tshal lags so/ /
300a6('dul ba): rgyal po nga las nus thos nas yang blon po rnams la smras pa/ sna bo dag /khyed kyis bkra zhing bkra ba'i shing ljon pa phreng ba bkod pa bzhin du gyur pa dag mthong ngam/ lha/ mthong lags so/ /
300a7('dul ba): sna bo dag /de rnams ni/ byang gi sgra mi snyan gyi mi rnams kyi dpag bsam gyi gos kyi shing yin te/ 'di ltar/ byang gi sgra mi snyan gyi mi rnams ni/ dpag bsam gyi shing gi gos gyon pa yin
300b1('dul ba): gyi| khyod kyang der song nas/ dpag bsam gyi shing gi gos gyon par 'gyur ro/ /rgyal po nga las nu byang gi sgra mi snyan du song ste/ rgyal po nga las nu byang gi sgra mi snyan du 'dug nas/ rgyal po
300b2('dul ba): nga las nus ji ltar sems can bsod nams byas pa/ dge ba byas pa/ mthu chen po/ rdzu 'phrul chen pos rang gi bsod nams kyi 'bras bu myong ba ltar/ byang gi sgra mi snyan gyi gling du lo mang po
300b3('dul ba): dang | lo brgya phrag mang po dang / lo stong phrag mang po dang / lo brgya stong phrag mang por rang gi dpung gi tshogs rnams la rjes su bstan to/ /de de na rang gi dpung gi tshogs la rjes su ston pa la brgya
300b4('dul ba): byin drug shi 'phos pa lon no/ /yang / rgyal po nga las nus gnod sbyin lha gnas la smras pa/ bka' 'og tu ma chud pa'i gling gzhan 'ga' lta yod dam/ lha/ ma mchis so/ /'on kyang
300b5('dul ba): sum cu rtsa gsum pa'i lha tshe ring ba/ kha dog dang ldan pa/ bde ba mang zhing gzhal med khang mthon po na yun ring du gnas pa dag mchis kyi/ kye ma/ lha sum cu rtsa gsum pa'i lha rnams la gzigs
300b6('dul ba): su bzhud cig / de nas rgyal po nga las nu 'di snyam du sems te/ bdag la dzam+bu'i gling / 'byor ba dang / rgyas pa dang / bde ba dang / lo legs pa skye bo dang / mi mang pos gang ba yang yod/
300b7('dul ba): bdag la rin po che sna bdun 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / bud med rin po che dang / khyim bdag rin po che dang / bdun
301a1('dul ba): pa blon po rin po che yang yod/ bdag la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'joms pa stong yang tshang / bdag gi pho brang gi
301a2('dul ba): nang du yang rin po che'i char zhag bdun babs/ bdag shar gyi lus 'phags kyi gling du yang song ste/ lo mang po dang / lo brgya phrag mang po dang / lo stong phrag mang po dang / lo brgya stong phrag mang por
301a3('dul ba): bdag gis/ shar gyi lus 'phags kyi gling du rjes su bstan/ bdag nub kyi ba lang spyod kyi gling du yang song ste/ lo mang po dang / lo brgya phrag mang po dang / lo stong phrag mang po dang / lo brgya stong
301a4('dul ba): phrag mang por bdag gis nub kyi ba lang spyod kyi gling du rjes su bstan/ bdag byang gi sgra mi snyan gyi gling du yang song ste/ lo mang po dang / lo brgya phrag mang po dang / lo stong phrag mang po dang / lo brgya stong
301a5('dul ba): phrag mang por bdag gis byang gi sgra mi snyan gyi gling du rang gi dpung gi tshogs la rjes su bstan na/ sum cu rtsa gsum pa'i lha tshe ring ba/ kha dog dang ldan pa/ bde ba mang zhing gzhal med khang
301a6('dul ba): mthon po na yun ring du gnas pa dag cig yod ces grag gi / ma la bdag sum cu rtsa gsum pa'i lha rnams blta ba'i phyir 'gro'o/ /snyam pa dang / sems bskyed ma thag tu/ rgyal po nga las
301a7('dul ba): nu dpung gi tshogs bye ba brgyad 'bum dang thabs cig tu bu stong gis yongs su bskor nas/ mdun nas 'gro ba rin po che sna bdun dang steng gi nam mkha' la 'phags te chas so/ /ri'i rgyal
301b1('dul ba): po ri rab ni/ gser gyi ri bo bdun gyis bskor ba yin pas/ de nas rgyal po nga las nu gser gyi ri bo mu khyud 'dzin la gnas te/ de de na rang gi dpung gi tshogs la rjes su ston pa la brgya byin
301b2('dul ba): drug shi 'phos pa lon no/ /ri bo mu khyud 'dzin nas gser gyi ri bo rnam par 'dud la 'dug ste/ de de na rang gi dpung gi tshogs la rjes su ston pa la brgya byin drug shi 'phos pa lon no/ /ri bo
301b3('dul ba): rnam par 'dud nas gser gyi ri bo rta rna la 'dug ste/ de de na rang gi dpung gi tshogs la rjes su ston pa la brgya byin drug shi 'phos pa lon no/ /ri bo rta rna nas gser gyi ri bo blta na sdug la
301b4('dul ba): 'dug ste/ de de na rang gi dpung gi tshogs la rjes su ston pa la brgya byin drug shi 'phos pa lon no/ /ri bo blta na sdug nas gser gyi ri bo seng ldeng can la 'dug ste/ de de na rang gi dpung gi tshogs
301b5('dul ba): la rjes su ston pa la brgya byin drug shi 'phos pa lon no/ /ri bo seng ldeng can nas gser gyi ri bo gshol mda' 'dzin la 'dug ste/ de de na rang gi dpung gi tshogs la rjes su ston pa la brgya byin
301b6('dul ba): drug shi 'phos pa lon no/ /ri bo gshol mda' 'dzin nas gser gyi ri bo gnya' shing 'dzin la 'dug ste/ de de na rang gi dpung gi tshogs la rjes su ston pa la brgya byin drug shi 'phos pa lon no/ /bar
301b7('dul ba): sdom la/ mu khyud 'dzin dang rnam par 'dud/ /de bzhin ri bo rta rna dang / /blta na sdug dang seng ldeng can /gshol mda' 'dzin dang gnya' shing 'dzin/ /ri bo gnya' shing 'dzin nas steng gi
302a1('dul ba): nam mkha' la 'phags te chas pa na/ ri rab kyi bang rim de la drang srong lnga brgya po de rnams gnas te/ de rnams kyis rgyal po de 'ong ba mthong nas/ de rnams kyis smras pa/
302a2('dul ba): shes ldan dag /rgyal po 'thab krol can 'dir 'ong ngo / /de na drang srong bzhin ngan zhes bya ba de khyor bar chu blugs te gtor bas dpung gi tshogs rnams thogs par gyur pa dang / de'i mdun nas
302a3('dul ba): blon po rin po che 'gro bas/ des drang srong de rnams la smras pa/ bram ze khro ba dor bar gyis/ /'di ni kun la 'grub pa yin/ /'di ni mi dbang nga las nu/ /bya kar de dag ma yin no/ /ji
302a4('dul ba): tsam na/ rgyal po nga las nu phyogs der phyin nas smras pa/ dpung gi tshogs 'di su zhig gis bkag /blon po rin po ches smras pa/ drang srong rnams kyis so/ /rgyal pos smras pa/ drang srong
302a5('dul ba): 'di rnams nang na ci zhig la dga'/ des smras pa/ lha/ ral pa la dga' lags so/ /rgyal pos smras pa/ 'di rnams ral pa byi nas/ bdag gi mdun nas 'gro bar gyur cig /ces byas
302a6('dul ba): pa dang / de nas de rnams kyi ral pa byi nas lag na mda' gzhu thogs te mdun du rgyug par brtsams pa dang / bud med rin po ches rgyal po la gsol pa/ lha/ drang srong 'di rnams ni/
302a7('dul ba): dka' thub can lags na/ 'di dag ci bgyi/ thong lags/ rgyal pos btang ba dang / de rnams kyis slar yang brtson 'grus la gnas nas mngon par shes pa lnga mngon sum du byas
302b1('dul ba): so| |rgyal po nga las nu yang dpung gi tshogs dang nam mkha' la 'phags te chas so/ /ri rab ri'i rgyal po/ dpag tshad brgyad khri ni/ 'og tu gser gyi sa gzhi la thug par 'dug go/ dpag tshad brgyad
302b2('dul ba): khri ni/ chu'i steng du byung ste/ de ltar dpag tshad 'bum drug khri yod do/ /de'i ngos re re la yang dpag tshad brgyad khri yod do/ /de ni/ kho ra khor yug tu dpag tshad sum 'bum nyi khri yod de/ rin
302b3('dul ba): po che sna bzhi'i rang bzhin/ bzang po/ mdzes pa/ blta na sdug pa yin no/ /de'i steng na lha sum cu rtsa gsum pa rnams gnas te/ sum cu rtsa gsum pa'i lha rnams kyi srung ma lnga po/ chu la gnas pa'i klu
302b4('dul ba): rnams dang / gnod sbyin lag na yol go thogs pa rnams dang / phreng thogs rnams dang / rtag tu myos rnams dang / rgyal po chen po bzhi rnams bkod pa las/ chu na gnas pa rnams kyis/ rgyal
302b5('dul ba): pa nga las nu'i dpung gi tshogs rnams bkag pa dang / ji tsam na rgyal po nga las nub phyogs der phyin nas smras pa/ dpung gi tshogs 'di su zhig gis bkag /de rnams kyis smras pa/ lha/ chab na
302b6('dul ba): gnas pa'i klu rnams kyis so/ /rgyal pos smras pa/ bdag dud 'gro rnams dang g.yul 'gyed dam/ des smras pa/ chu la gnas pa'i klu 'di dag nyid dag nyid bdag gi mdun nas 'gro bar gyur cig /ces byas pa
302b7('dul ba): dang / de nas rgyal po nga las nu'i mdun nas 'gro bar chas so/ /ji tsam na/ klu de rnams rgyal po nga las nu'i mdun nas rgyug cing lha lag na yol go thogs kyi drung du phyin pa dang / de rnams kyis de
303a1('dul ba): dag la dris pa/ shes ldan dag ci ste rgyug /de rnams kyis smras pa/ 'dir mi'i rgyal po 'ong ngo / /de nas klu de rnams dang / lha lag na yol go thogs pa rnams
303a2('dul ba): log nas yang dpung gi tshogs de thogs par byas so/ /ji tsam na/ rgyal po nga las nu 'ongs nas/ des smras pa/ dpung gi tshogs 'di su zhig gis bkag /des smras pa/ lha lag na
303a3('dul ba): yol go thogs 'di rnams kyis dpung gi tshogs bkag lags so/ /rgyal po nga las nus smras pa/ lha lag na yol go thogs 'di dag nyid bdag gi mdun nas 'gro bar gyur cig /de nas de
303a4('dul ba): rnams mdun nas rab tu rgyug ste/ ji tsam na/ klu de rnams dang lhan cig lha phreng thogs rnams kyi drung du phyin pa dang / de rnams kyis de dag la dris pa/ shes ldan dag ci sto rgyug /de dag gis
303a5('dul ba): smras pa/ mi'i rgyal po 'dir 'ong ngo / /de nas lha dang klu de rnams yang log nas/ dpung gi tshegs thogs par byas pa dang / rgyal po phyogs der phyin nas/ des smras pa/ dpung gi tshogs 'di su zhig
303a6('dul ba): gis bkag / des smras pa/ lha/ lha phreng thogs rnams kyis so/ /rgyal pos smras pa/ lha phreng thogs 'di dag nyid bdag gi mdun nas 'gro bar gyur cig /de nas de rnams mdun nas rgyug par
303a7('dul ba): brtsams so/ /de rnams kyis brgyugs nas/ lha rtag tu myos rnams kyi drung du phyin pa dang / de rnams kyis de dag la dris pa/ shes ldan dag ci ste rgyug /de dag gis smras pa/ mi'i rgyal po
303b1('dul ba): 'dir 'ong ngo / /de nas de rnams log nas/ yang dpung gi tshogs de thogs par byas pa dang / rgyal po phyogs der phyin nas des smras pa/ dpung gi tshogs 'di su zhig gis bkag /das smras pa/
303b2('dul ba): lha/ lha rtag tu myos rnams kyis so/ /rgyal pos smras pa/ lha rtag tu myos 'di dag nyid bdag gi mdun nas 'gro bar gyur cig /de nas de rnams mdun nas brgyugs so/ /de rnams kyis brgyugs
303b3('dul ba): nas/ rgyal chen bzhi'i ris kyi lha rnams kyi lha rnams kyi drung du phyin pa dang / de rnams kyis de dag la dris pa/ shes ldan dag ci ste rgyug /mi'i rgyal po 'dir 'ong ngo / /rgyal chen bzhi rnams kyis bsam pa/
303b4('dul ba): sems can 'di ni/ bsod nams kyi mthu chen po dang ldan pa yin te/ de dgag par mi nus so/ /snyam nas/ de nas rgyal chen bzhi'i ris kyi lha de rnams kyis sum cu rtsa gsum pa'i lha rnams la/
303b5('dul ba): 'dir mi'i rgyal po nga las nu 'ong ngo / /zhes sbran to/ /sum cu rtsa gsum pa'i lha rnams kyis bsam pa/ sems can 'di ni/ bsod nams kyi mthu chen po dang ldan pa yin pas/ de bzlog par mi bya yi/
303b6('dul ba): mchod yon gyis bsu bar bya'o/ /snyam nas/ de nas sum cu rtsa gsum pa'i lha de rnams kyis/ mchod yon gyis bsu'o/ /rgyal po nga las nu ri rab kyi rtse la 'dzeg pa na/ tshal sngo zhing sngo ba'i phreng ba
303b7('dul ba): sprin spungs pa lta bu mthon po dag mthong ngo / /mthong nas kyang gnod sbyin lha gnas la smras pa/ lha gnas/ tshal sngo ba'i phreng ba sprin spungs pa lta bu mthon po pha bi dag ci zhig yin/ lha/ de ni/ sum
304a1('dul ba): cu rtsa gsum pa'i lha rnams kyi shing yongs 'du sa brtol zhes bgyi ba rnams lags te/ sum cu rtsa gsum pa'i lha rnams dbyar zla ba bzhi lha'i 'dod pa'i yon tan lnga dang 'byor
304a2('dul ba): cing ldan par de na rtse bar bgyid/ dga' bar bgyid/ dga' mgur spyod par bgyid do/ /lha yang der byon nas lha'i 'dod pa'i yon tan lnga dang 'byor cing ldan par rol par mdzad/ dgyes
304a3('dul ba): par mdzad/ dgyes mgur spyad par mdzod cig /rgyal po nga las nus thos nas yang blon po rnams la smras pa/ sna bo dag /khyed cag gis tshal sngo zhing sngo ba'i phreng ba sprin spungs pa lta bu
304a4('dul ba): mthon po dag mthong ngam/ lha/ mthong lags so/ /sna bo dag /de ni/ sum cu rtsa gsum pa'i lha rnams kyi shing yongs su 'du sa brtol zhes bya ba yin te/ sum cu rtsa gsum pa'i lha rnams
304a5('dul ba): dbyar zla ba bzhi lha'i 'dod pa'i yon tan lnga dang 'byor cing ldan par de na rtse bar byed/ dga' bar byed/ dga' mgur spyod par byed kyi/ sna bo dag /khyed cag kyang der phyin nas 'dod pa'i yon
304a6('dul ba): tan lnga dang 'byor cing ldan par rtse bar gyis/ dga' bar gyis/ dga' mgur spyod par gyis shig /yang / rgyal po nga las nus ri rab kyi rtse na dkar zhing dkar ba sprin spungs pa lta bu mthon po
304a7('dul ba): zhig mthong ngo / /mthong nas kyang gnod sbyin lha gnas la smras pa/ lha gnas/ dkar zhing dkar ba sprin spungs pa lta bu mthon po pha bi ci zhig yin/ lha/ de ni/ sum cu rtsa gsum pa'i lha
304b1('dul ba): rnams kyi mdun sa chos bzang lags te/ sum cu rtsa gsum pa'i lha rnams dang / rgyal chen bzhi rnams der 'dus shing tshogs nas/ lha dang mi rnams kyi don sems par bgyid/ 'jal bar bgyid/
304b2('dul ba): nye bar rtog par bgyid de/ lha yang der bzhud par 'gyur ro/ /rgyal po nga las nus blon po rnams la smras pa/ sna bo dag /khyed cag gis dkar zhing dkar pa sprin spungs pa lta bu mthon po mthong ngam/
304b3('dul ba): lha mthong lags so/ /sna bo dag /de ni/ sum cu rtsa gsum pa'i lha rnams kyi mdun sa chos bzang zhes bya ba yin te/ sum cu rtsa gsum pa'i lha rnams dang / rgyal chen bzhi rnams der 'dus shing
304b4('dul ba): tshogs nas lha dang mi rnams kyi don sems par byed/ 'jal bar byed/ nye bar rtog par byed de/ sna bo dag /khyed cag kyang der 'gro bar 'gyur ro/ /sum cu rtsa gsum pa'i lha rnams kyi grong khyer blta
304b5('dul ba): na sdug ces bya ba ni/ chu dang zheng du dpag tshad nyis stong lnga brgya yod de/ kho ra khor yug tu dpag tshad khri yod pa/ gser gyi ra ba rim pa bdun gyis yongs su bskor ba ste/ ra bde de rnams kyi 'phang du ni/
304b6('dul ba): dpag tshad phyed dang gsum yod do/ /ra bde rnams la lcog rnam pa bzhi po/ gser las byas pa dang / dngul las byas pa dang / baiDUr+ya las byas pa dang / shel las byas pa dag btags so/ /
304b7('dul ba): skar khung kha yar lta ba dang / mar lta ba dag kyang btod do/ /grong khyer blta na sdug gi nang gi sa'i phyogs ni/ bzang po/ mdzes pa/ blta na sdug pa/ bkra ba/ shin tu bkra ba/ tshon brgya rtsa gcig
305a1('dul ba): gis bkra bar byas pa/ dper na/ ras bal gyi 'da' ba'am/ shing bal gyi 'da' ba lta bur 'jam pa/ shin tu 'jam pa/ rkang pas mnan na ne ma zhes byed la/ rkang pa bteg
305a2('dul ba): na par zhes byed pa/ lha'i me tog man+dA ra ba'i phung po pus mo nub tsam bkram pa ste/ rlung langs pas me tog rnying pa rnams khyer la/ me tog gsar pa rnams 'bab par byed do/ /blta na sdug gi
305a3('dul ba): grong khyer la sgo dgu brgya dgu bcu rtsa dgu yod de/ sgo re re na gnod sbyin gos sngon po can go cha bgos pa/ mda' gzhu skyas kor thogs pa lnga brgya/ 'di ltar sum cu rtsa gsum pa'i lha rnams
305a4('dul ba): bsrung ba dang / bskyab pa dang / mdzes par bya ba'i phyir gnas so/ /grong khyer blta na sdug gi srang gi srid du ni/ dpag tshad nyis stong lnga brgya yod la/ rgyar ni/ dpag tshad bcu gnyis yod de/
305a5('dul ba): bzang po/ mdzes pa/ blta na sdug pa/ gser gyi phye mas brdal ba/ tsan+dan gyi chus chag chag btab pa/ gser gyi dra bas bres pa/ de'i phyogs kun na rdzing bu rnam pa sna tshogs yod de/ rdzing
305a6('dul ba): bu de rnams pha gu rnam pa bzhi po/ gser las byas pa dang / dngul las byas pa dang / bai DUr+ya las byas pa dang / shel las byas pas bskor to/ /rdzing bu de rnams kyi them skas rnam pa bzhi po/
305a7('dul ba): gser las byas pa dang / dngul las byas pa dang / bai DUr+ya las byas pa dang / shel las byas pa yin no/ /rdzing bu de rnams lan kan rnam pa bzhi po/ gser las byas pa dang / dngul las
305b1('dul ba): byas pa dang / baiDUr+ya las byas pa dang / shel las byas pas bskor cing / gser las byas pa'i lan kan gyi gzungs gzer dang / gdang bu dang / lan kan gyi rten ma dngul las byas pa dang /
305b2('dul ba): dngul las byas pa'i lan kan gyi gzungs gzer dang / gdang bu dang / lan kan gyi rten ma gser las byas pa dang / bai DUr+ya las byas pa'i lan kan gyi gzungs gzer dang / gdang bu dang / lan
305b3('dul ba): kan gyi rten ma shel las byas pa dang / shel las byas pa'i lan kan gyi gzungs gzer dang / gdang bu dang / lan kan gyi rten ma baiDUr+ya las byas pa yin no/ /rdzing bu de rnams chu sbrang rtsi ltar
305b4('dul ba): mngar zhing bsil bas gang la/ ut+pa la dang / pad+ma dang / ku mu da dang / pad+ma dkar pos gang zhing / chu la gnas pa'i bya rnam pa sna tshogs 'dod rgur sgyur ba'i gzugs can rnams kyis snyan cing
305b5('dul ba): 'jebs la yid du 'ong ba'i sgra skad 'byin par byed do/ /de'i phyogs kun na me tog gi shing dang / 'bras bu'i shing dang / dbu rgyan skye ba dag /shin tu dbyibs legs shing legs par skyes pa ni/
305b6('dul ba): dper na/ phreng ba mkhan nam/ phreng ba mkhan gyi slob ma mkhas pa zhig gis/ rna rgyan du bya ba'i phyir me tog gi phreng ba legs par bgyus pa bzhin no/ /thang la gnas pa'i bya rnam pa sna tshogs
305b7('dul ba): 'dod rgur sgyur ba'i gzugs can rnams kyang snyan cing 'jebs pa'i sgra skad 'byin no/ /grong khyer blta na sdug na dpag bsam gyi gos kyi shing ljon pa rnam pa bzhi po/ sngon po dang / ser po dang /
306a1('dul ba): dmar po dang / dkar po rnams las dpag bsam gyi shing ljon pa las byung ba'i gos rnam pa bzhi po/ sngon po dang / ser po dang / dmar po dang / dkar po rnams te
306a2('dul ba): lha'am/ lha'i bu mo dag/ ji lta bu 'dod pa'i sems bskyed ma thag tu de lta bu lag tu thob par 'gyur ro/ /rgyan gyi shing rnam pa bzhi po rnams las/ rgyan rnam pa bzhi po/ lag pa'i rgyan
306a3('dul ba): dang / rkang pa'i rgyan dang / smad kyi rgyan dang / snang bar bya ba'i rgyan no/ /lha'i bu'am/ lha'i bu mo dag /ji lta bu 'dod pa'i sems bskyed ma thag tu de lta bu lag tu thob par 'gyur ro/
306a4('dul ba): rol mo'i cha byad rnam pa bzhi po/ pi wang dang / gling bu dang / pi wang rgyud gsum pa dang / sgra snyam rnams las/ lha'am lha'i bu mos/ ji lta bu 'dod pa'i sems bskyed ma thag tu de lta bu
306a5('dul ba): lag tu thob par 'gyur ro/ /lha'i kha zas rnam pa bzhi po/ ser po dang / sngon po dang / dmar po dang / dkar po rnams las/ lha'am lha'i bu mos/ ji lta bu 'dod pa'i sems bskyed
306a6('dul ba): ma thag tu de lta bu lag tu thob par 'gyur ro/ /khang pa dang / khang pa brtsegs ma dang / bsil khang dang / khyams dang / skar khung dang / mthongs khung can bud med kyi tshogs dang /
306a7('dul ba): lha mo'i tshogs 'du ba'i gnas dag yod do/ /de na btung ba/ sbrang rtsi'i btung ba dang / ma d+ha ba'i btung ba dang / ka dam b+ha ra'i btung ba dang / rol mo'i sgra skad rnams kyis sum cu
306b1('dul ba): rtsa gsum pa'i lha rnams rtse bar byed/ dga' bar byed/ dga' mgur spyod par byed de/ rang gi bsod nams kyi 'bras bu nyams su myong bar byed do/ /sum cu rtsa gsum pa'i lha rnams kyi lha'i mdun sa
306b2('dul ba): chos bzang zhes bya ba/ srid du dpag tshad sum brgya/ rgyar dpag tshad sum brgya ste/ kho ra khor yug tu dpag tshad dgu brgya yod pa/ bzang po/ mdzes pa/ blta na sdug pa/ shel gyi rgyu las byung ba ste/
306b3('dul ba): grong khyer de las dpag tshad dang phyed dang bzhi gyen du 'phags so/ /der sum cu rtsa gsum pa'i lha rnams kyi stan bshams pa ni/ nye dbang po sum cu rtsa gnyis dang / sum cu rtsa gsum pa'i lha rnams kyi
306b4('dul ba): dbang po brgya byin gyi stan dag so sor bshams so/ /rgyal po nga las nu'i stan ni/ de dag thams cad kyi 'jug kho nar bshams so/ /de nas sum cu rtsa gsum pa'i lha rnams mchod yon thogs te/
306b5('dul ba): rgyal po nga las nu bsu'o/ /de na sems can bsod nams kyi rnam par smin pas dbang che bar grags pa gang yin pa de dag ni/ rim gyis nang du zhugs so/ /lhag ma rnams ni/ phyi rol tu 'khod pa dang /
306b6('dul ba): rgyal po nga las nus bsam pa/ stan bshams pa gang dag yin pa 'di rnams las/ stan tha ma gang yin pa ni/ gdon mi za bar bdag gi stan yin no/ /snyam nas/ de nas rgyal po nga las nu 'di
306b7('dul ba): snyam du/ kye ma'o/ /lha rnams kyi dbang po brgya byin gyis stan phyed bdag la bstabs kyang ci ma rung snyam du bsam pa dang / sems bskyed ma thag tu/ rgyal po chen po lha rnams kyi dbang po brgya byin gyis/
307a1('dul ba): rgyal po nga las nu la stan phyed bstabs nas/ rgyal po nga las nu lha'i dbang po brgya byin gyi stan phyed la 'dug go/ rgyal po chen po rgyal po nga las nu dang / lha rnams
307a2('dul ba): kyi dbang po brgya byin stan cig la 'dug pa na/ 'di lta ste/ srid du'am/ zheng du'am/ kha dog rgyas pa'am/ smre ngag la khyad par ram/ tha dad du bya ba cung zad kyang med de/ gzhan
307a3('dul ba): du na/ lha rnams kyi dbang po brgya byin ni/ mig mi 'dzum mo/ /rgyal po chen po rgyal po nga las nu sum cu rtsa gsum pa'i lha rnams kyi nang na 'dug pa la/ brgya byin sum cu rtsa drug shi 'phos
307a4('dul ba): pa lon no/ /yang / de na lha rnams la/ lha dang lha ma yin g.yul 'gyed pa 'byung ste/ de la/ gal te lha ma yin rnams pham par gyur na ni/ lha ma yin de rnams grong khyer gyi sgo bcad
307a5('dul ba): nas ra ba'i kha bskor nas 'dug go/ 'on te lha rnams pham par gyur na ni/ lha de rnams khang pa'i sgo rnams bcad nas ra ba'i kha bskor nas 'dug go /ji tsam na/ lha ma yin rnams dpung
307a6('dul ba): gi tshogs yan lag bzhi pa go bskon nas gcan rim pa lnga dral te/ lha rnams kyi dbang po brgya byin gyi drung du g.yul 'gyed du 'ongs pa dang / gnod sbyin rnams kyis lha rnams kyi lha'i dbang
307a7('dul ba): po brgya byin la smras pa/ ko'u shi ka mkhyen par mdzod cig /lha ma yin rnams kyis gcan rim pa lnga dral te nye bar mchis kyi/ khyod kyi bgyi ba dang / bsham pa gang lags pa de
307b1('dul ba): mdzod cig / de nas lha rnams kyi dbang po brgya byin dpung gi tshogs yan lag bzhi go bgos nas/ lha ma yin dang g.yul sprad pa'i phyir spags pa rgyal po nga las nus mthong nas smras pa/
307b2('dul ba): bzhugs shig /bdag nyid mchi'o/ /brgya byin gyis smras pa/ de bzhin mdzod cig /de nas rgyal po nga las nu dpung gi tshogs bye ba brgyad 'bum dang steng gi nam mkha' la 'phags nas/
307b3('dul ba): gzhu rgyud kyi sgra sbrengs so/ /lha ma yin rnams kyis de thos nas smras pa/ 'di su'i gzhu rgyud kyi sgra yin/ de rnams kyis 'di ni/ rgyal po nga las nu'i gzhu rgyud kyi sgra yin no/ /zhes thos so/ /
307b4('dul ba): thos nas kyang ngo mtshar skyes par gyur to/ /ji tsam na/ rgyal po nga las nus spags pa dang / chos nyid kyis lha ma yin de rnams g.yul 'gyed pa'i shing rta dag nam mkha' la thad ka thad kar 'dug
307b5('dul ba): ste/ gang gi yang mtho dman med pa yin pa las/ rgyal po nga las nu'i ni/ lha ma yin thams cad kyi ltag na nam mkha' la 'phags nas 'dug go /lha ma yin de rnams kyis smras pa/ bdag
307b6('dul ba): cag gi ltag na nam mkha' la spags te 'dug pa 'di/ su zhig yin/ de rnams kyis/ 'di ni/ mi'i rgyal po nga las nu zhes bya ba yin no/ /zhes thos so/ /thos nas kyang de rnams kyis bsam
307b7('dul ba): pa/ gang gi shing rta bdag cag gi ltag tu nam mkha' las 'gro ba'i sems can 'di ni/ bsod nams kyi rnam par smin pas dbang che bar grags pa yin no/ /snyam nas/ de rnams pham
308a1('dul ba): par gyur te/ 'jigs skrag cing bcom pas rgyab bstan nas lha ma yin rnams kyi gnas su zhugs so/ /rgyal po nga las nus smras pa/ gang rgyal/ blon po rnams
308a2('dul ba): kyis smras pa/ lha rgyal lags so/ /rgyal pos bsam pa/ sum cu rtsa gsum pa'i lha rnams pas ni/ bdag lhag go /snyam mo/ /de nas rgyal po nga las nu 'di snyam du sems te/ bdag
308a3('dul ba): la dzam+bu'i gling / 'byor pa dang / rgyas pa dang / bde ba dang / lo legs pa/ skye bo dang mi mang pos rab tu gang ba yang yod/ bdag la shar gyi lus 'phags dang / nub kyi ba
308a4('dul ba): lang spyod dang / byang gi sgra mi snyan gyi gling yang yod/ bdag la rin po che sna bdun 'di lta ste/ 'khor lo rin po che dang / glang po rin po che dang / rta rin po che dang / nor bu rin po che
308a5('dul ba): dang / btsun mo rin po che dang / khyim bdag rin po che dang / bdun pa blon po rin po che yang yod/ bdag la bu dpa' ba/ rtul phod pa/ yan lag mchog gi gzugs dang
308a6('dul ba): ldan pa/ pha rol gyi sde rab tu 'joms par byed pa stong yang chang bar yod/ bdag gi pho brang gi nang du yang gser gyi char zhag bdun du babs/ bdag sum cu rtsa gsum pa'i lha
308a7('dul ba): rnams kyi nang du yang phyin/ lha'i mdun sa chos bzang du yang zhugs/ lha rnams kyi dbang po brgya byin kyang bdag la stan phyed bstabs kyi/ kye ma'o/ /bdag gis lha rnams kyi
308b1('dul ba): dbang po brgya byin gnas 'di nas phyung la/ bdag kho nas lha dang mi rnams kyi rgyal srid kyi dbang phyug la dbang bya'o/ /snyam pa dang / sems bskyed ma thag tu/ rgyal po chen po rgyal po
308b2('dul ba): nga las nu 'byor pa de las yongs su nyams te/ dzam+bu'i gling du 'ongs nas nad tshabs chen po zhig gis thebs te sdug bsngal mi zad pa 'chi ba la thug pa myong ba dang / de nas rgyal
308b3('dul ba): po nga las nu'i blon po dang / rtsis pa dang / rgyal srid 'bul ba'i sna chen po la gtogs pa dang gsang sngags kyis lhan cig 'tsho bar byed pa rnams/ rgyal po nga las nu ga la ba der
308b4('dul ba): song ste phyin pa dang / rgyal po nga las nu la 'di skad ces smras so/ /lha 'das nas yul 'khor gyi mi slad ma rnams/ shes ldan dag /rgyal po nga las nus/ nongs pa'i dus kyi tshe ci zhig
308b5('dul ba): gsungs zhes 'dri na/ de skad du 'dri ba de dag la bdag cag gis ji skad du lan gdab par bgyi/ sna bo dag/ nga 'das nas/ gal te khyed cag la skye bo phyi ma rnams nye bar 'ongs nas de
308b6('dul ba): skad du 'dri bar byed na/ 'dri ba de dag la khyed kyis lan 'di skad ces thob cig /shes ldan dag/ rgyal po nga las nu ni/ rin po che sna bdun dang yang ldan/ mi'i 'byor pa rnam bzhi
308b7('dul ba): gling bzhir rgyal srid kyi dbang phyug la dbang byed du bcug / sum cu rtsa gsum pa'i lha rnams kyi nang du yang song nas/ 'dod pa'i yon tan rnam pa lnga po dag gis mi ngoms bzhin du
309a1('dul ba): nongs so/ /zhes zer ro/ /zhes gyis shig /tshigs su bcad pa dag kyang smras pa/ kaR+sha pa Na'i char babs kyang / /'dod pa dag la ngoms pa med/ mkhas pas
309a2('dul ba): 'dod pa mnog chung zhing / /sdug bsngal mang por shes nas ni/ /lha yi 'dod pa rnams la yang / /dga' bar 'gyur ba med pa nyid/ /yang dag rdzogs pa'i sangs rgyas kyi/
309a3('dul ba): nyan thos sred pa zad la dga'/ /gangs kyi ri dang mnyam pa yi/ /gser gyi ri bor gyur kyang ni/ /gcig gi nor du'ang de mi chog /mkhas pas de ltar shes par bya/ /gang zhig gzhi
309a4('dul ba): 'dis sdug bsngal rtog pa de/ /'dod pa dag la gzhar yang ji ltar dga'/ /'jig rten nor dag zug rdur rtogs nas ni/ /bstan pas de nyid gdul phyir bslab par bya/ /rgyal po
309a5('dul ba): chen po/ de lta bas na/ rnam grangs des na 'dis/ khyod kyis 'di ltar gang mi'i 'jig rten na 'dod pa'i yon tan lngas ngoms shing chog shes te 'chi bar 'gyur ba'i mi gang dag yin
309a6('dul ba): pa de dag ni/ nyung gi /mi'i 'jig rten na 'dod pa'i yon tan lngas mi ngoms shing chog mi shes te 'chi bar 'gyur ba ni/ ches mang bar rig par bya'o/ /de nas rgyal po nga las nus gtan pa
309a7('dul ba): med pa'i mchod sbyin btang nas/ tshigs su bcad de smras pa/ 'jig rten pha rol yang shes shing / /tshe thung bar ni shes byas nas/ /bsod nams dag ni bya ba ste/ /bsod nams ma
309b1('dul ba): byas sdug bsngal 'gyur/ /de bas bsod nams 'dod pa yis/ /sbyin pa tshul bzhin btang byas na/ /'jig rten 'di dang pha rol tu/ /sbyin pa byas pa dga' bar 'gyur/ /ji tsam na/ grong mi dang /
309b2('dul ba): yul mi rnams kyis/ rgyal po nga las nu na ste shi la thug cing 'dug go /zhes thos so/ /thos nas kyang yang srog chags brgya stong du ma dag /rgyal po nga las nu blta ba'i phyir nye bar song ba dang /
309b3('dul ba): rgyal pos skye bo'i tshogs rnams la 'dod pa rnams kyi nyes dmigs kyi gtam yang byas/ khyim na gnas pa'i nyes dmigs dang / de bzhin du 'dod pa smad pa yang bshad de/ de thos nas
309b4('dul ba): srog chags brgya stong du ma dag khyim gyi gnas spangs nas drang srong rnams kyi nang du rab tu byung ste/ nags tshal du 'dug nas/ tshangs pa'i gnas bzhi bsgoms pas/ 'dod pa rnams la
309b5('dul ba): 'dun pa spangs te/ de la mang du gnas pas tshangs pa'i 'jig rten du skal pa mnyam par skyes so/ /rgyal po chen po rgyal po nga las nus/ ji srid gzhon nu rtse ba'i sa na rtses pa dang / ji srid rgyal
309b6('dul ba): tshab byas pa dang / ji srid dzam+bu'i gling du rgyal srid chen po byas pa dang / ji srid shar gyi lus 'phags dang / nub kyi ba lang spyod dang / byang gi sgra mi snyan dang / gser gyi ri bo bdun la gnas pa
309b7('dul ba): dang / ji srid du sum cu rtsa gsum gyi lha rnams kyi gnas su song ste gnas la de'i bar la brgya byin brgyad cu rtsa bzhi shi 'phos pa lon no/ /rgyal po chen po/ lha rnams kyi dbang po brgya byin gyi
310a1('dul ba): tshe'i tshad ni/ mi rnams kyi lo brgya gang yin pa de ni/ sum cu rtsa gsum pa'i lha rnams kyi nyin zhag gcig yin no/ /nyin zhag de sum cu la zla ba gcig zla ba
310a2('dul ba): bcu gnyis la lo gcig tu brtsis pa'i lha rnams kyi lo stong ni/ sum cu rtsa gsum pa'i lha rnams kyi tshe'i tshad yin te/ de la/ mi'i ltar bgrang na/ lo bye ba phrag gsum dang drug khri
310a3('dul ba): yong ngo / /rgyal po chen po/ gang gi tshe rgyal po nga las nus sum cu rtsa gsum pa'i lha rnams kyi nang du song ste/ 'di skad ces/ kye ma'o/ /bdag la lha rnams kyi dbang po brgya byin
310a4('dul ba): gyis stan phyed bstabs kyang ci ma rung snyam du sems bskyed pa de'i tshe de'i dus kyi brgya byin ni/ dge slong 'od srung yin no/ /gang gi tshe rgyal po nga las nus 'di lta bu'i sems bskyed de/ ma
310a5('dul ba): la bdag gis lha rnams kyi dbang po brgya byin gnas 'di nas phyung la/ bdag nyid lha dang mi rnams kyi rgyal srid kyi dbang phyug la dbang bya'o/ /snyam pa de'i tshe de'i dus kyi lha rnams kyi
310a6('dul ba): dbang po brgya byin ni/ yang dag par rdzogs pa'i sangs rgyas 'od srung yin te/ sems can shin tu dbang cher grags pa la ngan sems bskyed pa des na/ 'byor pa de las nyams
310a7('dul ba): nas 'dzam bu'i gling du 'ongs te/ nad tshabs chen pos thebs shing 'chi ba la thug pa'i tshor ba mi zad pa myong bar gyur to/ /rgyal po chen po/ ji snyam du sems/ de'i tshe de'i dus kyi
310b1('dul ba): rgyal po las nu gang yin pa de ni/ nga nyid yin te/ gang yang ngas sems can de snyed cig la phan pa byas pa na/ des bla na med pa'i ye shes ma thob bo/ /'on kyang de dag ni/ bla na med
310b2('dul ba): pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po the tshom skyes nas/ the tshom thams cad gcod pa/ sangs rgyas bcom ldan 'das
310b3('dul ba): la zhus pa/ btsun pa/ rgyal po nga las nus las ci zhig bgyis na/ las de'i rnam par smin pas sems bskyed ma thag tu dgung bdun du pho brang nang du gser gyi char bab lags/ rgyal
310b4('dul ba): po chen po/ sngon byung ba/ 'das pa'i dus na/ 'jig rten du ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs
310b5('dul ba): pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das thams cad zil gnon ces bya ba byung ste/ de'i tshe
310b6('dul ba): tshong dpon gyi bu khyim phub nas ring po ma lon pa zhig gnas so/ /yul de na chos lugs kyis/ bag mar btang nas ring por ma lon par bag rdzongs btab ste/ khyim thab la gtong ba'i
310b7('dul ba): bag ma gang yin pa rin po che sna bzhi las byas pa'i me tog gis brgyan nas khyim thab la gtong la/ khyim thab des kyang de khrid nas rang gi khyim du 'gro bas/ tshong dpon gyi bu des/ rin
311a1('dul ba): po che sna bzhi las byas pa'i me tog thogs nas bzhon pa la zhon te rang gi khyim du chas so/ /de chas pa las re zhig cig na/ lam na tshur yang dag par rdzogs
311a2('dul ba): pa'i sangs rgyas thams cad zil gnon ljongs rgyu zhing byon to/ /des de skyes bu chen po'i mtshan sum cu rtsa gnyis kyis brgyan pa/ blta bas chog mi shes pa mthong nas shin tu dad pa skyes
311a3('dul ba): so/ /de nas de dad pas brlan pa'i sems kyis bzhon pa las babs nas rin po che sna bzhi las byas pa'i me tog de rnams kyis yang dag par rdzogs pa'i sangs rgyas thams cad zil
311a4('dul ba): gnon la gtor ro/ /yang dag par rdzogs pa'i sangs rgyas thams cad zil gnon gyis/ me tog de dag ji ltar shing rta'i 'phang lo tsam sha stag tu gyur nas/ gshegs na yang phyi bzhin
311a5('dul ba): 'ong zhing / bzhugs na yang 'dug pa de lta bur byin gyis brlabs pa dang / de dad pa skyes nas tshigs su bcad de smras pa/ sbyin pa chen por gyur pa 'di yis ni/ /'gro ba'i nang du
311a6('dul ba): rang byung sangs rgyas shog / brgal nas sngon gyi rgyal bas ma bsgral ba'i/ /skye bo'i tshogs rnams bdag gis sgrol gyur cig /drang srong che kun zil gnon bcom ldan la/ /nga
311a7('dul ba): yis gser gyi me tog bzang gtor nas/ /go 'phang mchog 'di 'dod nas de yi tshe/ /nga yis smon lam rgya chen btab pa yin/ /bsod nams de nyid kyi ni rnam smin gyis/ /legs
311b1('dul ba): mthong chen po nga yi grong khyer yang / /gser las byas pa dga' dga' ltar 'dug pa/ /pho brang rtswa can zhes ni bya bar gyur/ /rgyal po chen po/ ji snyam du sems/ de'i tshe de'i dus kyi tshong
311b2('dul ba): dpon gyi bu de ni/ nga nyid yin no/ /gang yang ngas yang dag par rdzogs pa'i sangs rgyas thams cad zil gnon la sems dang ba bskyed nas rin po che sna bzhi'i me tog gis gtor ba'i las de'i
311b3('dul ba): rnam par smin pas/ nga'i pho brang gi nang du zhag bdun du gser gyi char bab po/ /btsun pa/ rgyal po nga las nus ci zhig bgyis na/ las de'i rnam par smin pas/ gling bzhi pa rnams su rgyal
311b4('dul ba): srid kyi dbang phyug la dbang bgyis pa nas sum cu rtsa gsum pa'i lha rnams kyi bar du mchis lags/ rgyal po chen po/ sngon byung ba/ 'das pa'i dus na/ 'jig rten du yang dag par rdzogs pa'i
311b5('dul ba): sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom
311b6('dul ba): ldan 'das rnam par gzigs zhes bya ba byung ste/ de ljongs rgyu zhing gshegs pa na/ rim gyis rgyal po'i pho brang gnyen ldan du byon to/ /de nas yang dag par rdzogs pa'i sangs rgyas rnam par
311b7('dul ba): gzigs/ snga dro sham thabs mnabs/ lhung bzed dang chos gos bsnams nas/ rgyal po'i pho brang gnyen ldan du bsod snyoms la zhugs so/ /de nas 'bru 'tshong ba'i tshong pa zhig
312a1('dul ba): gis/ yang dag par rdzogs pa'i sangs rgyas rnam par gzigs de/ blta bas chog mi shes pa mthong nas lhag par dad pa skyes te/ de dad pa skyes nas sran
312a2('dul ba): mud ga la spar bas bcus te lhung bzed du blugs pa dang / de las sran mud ga la 'brum bu bzhi zhig lhung bzed du song ngo / /'brum bu gcig ni/ lhung bzed kyi khar phog nas
312a3('dul ba): sa la lhung ngo / /lhag ma rnams ni/ lhung bzed kyi nang du ma song ba nyid du sa la bo'o/ /de nas tshong pa de dad pa skyes nas smon lam btab pa/ sbyin pa chen por gyur pa 'di yis
312a4('dul ba): ni/ /'gro ba'i nang du rang byung sangs rgyas shog /brgal nas sngon gyi rgyal bas ma bsgral ba'i/ /skye bo'i tshogs rnams bdag gis sgrol gyur cig/ ces btab bo/ /
312a5('dul ba): 'dul ba gzhi/ bam po zhe gnyis pa/ rgyal po chen po ji snyam du sems/ de'i tshe de'i dus kyi 'bru 'tshong ba'i tshong pa gang yin pa de ni/ nga nyid yin te/ nga de na gang yang dag
312a6('dul ba): par rdzogs pa'i sangs rgyas rnam par gzigs la dad pa skyes te/ sran mud ga la spar bas bcus nas lhung bzed du blugs pa dang / de las sran mud ga la 'brum bu bzhi zhig
312a7('dul ba): lhung bzed du song ngo / /lhag ma rnams ni/ sa la bo'o/ /des de'i rnam par smin pas/ gling bzhi rnams su rgyal srid kyi dbang phyug la dbang byas so/ /gang yang de nas sran mud ga
312b1('dul ba): 'brum bu gcig gis lhung bzed kyi khar phog nas sa la lhung ba'i las kyi rnam par smin pas/ sum cu rtsa gsum pa'i lha rnams kyi bar du son to/ /rgyal po chen po/ gang sran mud ga
312b2('dul ba): lhung bzed du blugs pa sa la ma lhung na/ las de'i rnam par smin pas lha dang mi rnams kyi bar la rgyal srid kyi dbang phyug la dbang byed par 'gyur ro/ /de'i tshe de'i dus kyi 'bru 'tshong
312b3('dul ba): ba'i tshong pa gang yin pa de ni/ nga las nu de nyid yin no/ /de ltar na/ rgyal po chen po/ sangs rgyas bcom ldan 'das thugs rje chen po can la bya ba byas pa ni/ 'bras bu dang / phan yon
312b4('dul ba): shin tu chen por 'gyur ro/ /rgyal po chen po/ de lta bas na/ 'di ltar/ sangs rgyas bcom ldan 'das la bya ba bya'o/ /zhes bslab par bya'o/ /rgyal po chen po/ gzhan yang / ngas bla na med
312b5('dul ba): pa yang dag par rdzogs pa'i byang chub don du gnyer ba'i phyir sems can rnams la phan pa byas pa gang yin pa de nyon cig/ rgyal po chen po/ sngon byung ba rgyal po legs mthong chen po
312b6('dul ba): zhes bya ba/ 'khor lo sgyur ba'i rgyal po mtha' bzhir rnam par rgyal ba/ chos kyi rgyal po chos dang ldan pa/ rin po che sna bdun dang / mi rnams 'byor pa bzhi dang ldan pa zhig byung ngo / /rgyal
312b7('dul ba): po legs mthong chen po rin po che sna bdun po gang dag dang ldan zhe na/ 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / btsun mo rin
313a1('dul ba): po che dang / khyim bdag rin po che dang / bdun pa ni/ blon po rin po che yin no/ /rgyal po legs mthong chen po mi rnams kyi 'byor pa bzhi po gang dag dang ldan
313a2('dul ba): zhe na/ tshe ring zhing yun ring du gnas pa yin te/ de gzhon nu'i rtsed mos rtse ba la lo brgyad khri bzhi stong lon no/ /rgyal tshab byed pa la lo brgyad khri bzhi stong lon no/ /rgyal srid chen
313a3('dul ba): po byed pa la lo brgyad khri bzhi stong lon no/ /rgyal po chen po'i drang srong gi tshangs par spyod pa la lo brgyad khri bzhi stong lon no/ /rgyal po legs mthong chen po tshe ring zhing yun ring du gnas
313a4('dul ba): pa gang yin pa 'di ni/ rgyal po legs mthong chen po'i 'byor pa zhes bya'o/ /gzhan yang / rgyal po legs mthong chen po ni/ gzugs bzang ba/ mdzes pa/ blta na sdug pa yin
313a5('dul ba): te| mi'i kha dog las 'das pa/ lha'i kha dog ni/ ma thob pa ste/ rgyal po legs mthong chen po/ gzugs bzang ba/ mdzes pa/ blta na sdug pa gang yin pa 'di ni/ rgyal
313a6('dul ba): po legs mthong chen po'i 'byor pa zhes bya'o/ /gzhan yang / rgyal po legs mthong chen po ni/ gnod pa chung zhing nad med pa'i rang bzhin can yin te/ pho ba ha cang bsil
313a7('dul ba): pa ma yin zhing ha cang dro ba ma yin pa/ drod snyoms pa dang / dus kun tu bde ba dang / gnod pa med pa dang ldan pas zos pa dang / 'thungs pa dang / 'chos pa dang / myangs pa rnams legs
313b1('dul ba): par bde bar 'ju bar 'gyur te/ rgyal po legs mthong chen po gnod pa chung zhing nad med pa'i rang bzhin can gang yin pa 'di ni/ rgyal po legs mthong chen po'i 'byor pa zhes bya'o/ /gzhan
313b2('dul ba): yang / rgyal po legs mthong chen po ni/ grong mi dang / yul mi rnams kyi snying du sdug cing yid du 'ong ba yin te/ dper na/ bu rnams la pha bzhin te/ rgyal po chen po dus gcig cig na/
313b3('dul ba): rgyal po legs mthong chen po skyed mos tshal gyi gnas su song ba na/ shing rta sgyur ba la smras pa/ shing rta sgyur ba/ re zhig shing rta rim gyis dal bu dal bus sgyur cig /ngas grong mi
313b4('dul ba): dang / yul mi rnams la yun ring du lta'o/ /grong mi dang / yul mi rnams kyis kyang shing rta sgyur ba la smras pa/ shing rta sgyur ba/ re zhig shing rta rim gyis dal bu dal bus sgyur cig
313b5('dul ba): dang / bdag cag kyang lha la yun ring du lta'o/ /rgyal po legs mthong chen po/ yul mi dang / grong mi rnams kyi snying du sdug cing yid du 'ong ba gang yin pa 'di ni/ rgyal po legs
313b6('dul ba): mthong chen po'i 'byor pa zhes bya'o/ /de nas dus gzhan zhig na/ grong mi dang / yul mi rnams gser dang / dngul dang / nor bu rin po che dang / la ba rin po che mang po dag thogs
313b7('dul ba): nas/ rgyal po legs mthong chen po gang na ba der dong ste phyin pa dang / rgyal po legs mthong chen po la 'di skad ces smras so/ /lha'i slad du bdag cag gis gser dang / dngul dang /
314a1('dul ba): nor bu rin po che dang / la ba rin po che mang po 'di dag 'tshal te mchis lags na/ lha thugs brtse ba'i slad du 'di dag bzhes su gsol/ sna bo dag/ nga'i yul na
314a2('dul ba): 'di 'dra ba'i nor gyi rigs yod pas mi 'dod do/ /zhes smras nas/ len du ma btub bo/ /grong mi dang / yul mi rnams kyis lan gnyis/ lan gsum du rgyal po legs mthong chen po
314a3('dul ba): la 'di skad ces smras so/ /lha'i slad du bdag cag gis gser dang / dngul dang / nor bu rin po che dang / la ba rin po che 'di dag 'tshal te mchis lags na/ lha thugs brtse ba'i slad du 'di
314a4('dul ba): dag bzhes su gsol/ rgyal po'i legs mthong chen pos kyang lan gnyis/ lan gsum du grong mi dang / yul mi rnams la 'di skad ces smras so/ /sna bo dang / nga'i yul na 'di
314a5('dul ba): 'dra'i nor gyi rigs yod pas mi 'dod do/ /zhes smras nas len du ma btub bo/ /de nas grong mi dang yul mi rnams 'di snyam du sems te/ bdag cag gis lha'i phyir gser dang /
314a6('dul ba): dngul dang / nor bu rin po che dang / la ba rin po che rab tu mang po sta gon byas la/ de bdag cag gis blangs te slar so so'i gnas su 'dong ba ni/ bdag cag gi tshul ma yin pas/ ma la
314a7('dul ba): bdag cag gis rgyal po legs mthong chen po'i mdun du gser dang / dngul gyi phung po cher spungs la/ mtha' gcig tu nor bu rin po che dang / la ba rin po che bzhag nas 'di dag ni/ lha
314b1('dul ba): khyod kyi dkor gyi rigs lags so/ /zhes smras te mi lta bar 'dong ngo / /snyam nas/ de nas grong mi dang / yul mi rnams kyis/ rgyal po legs mthong chen po'i mdun du rin po che dang / gser
314b2('dul ba): phung po chen por spungs nas/ mtha' gcig tu nor bu rin po che dang / la ba rin po che bzhag ste/ 'di dag ni/ lha khyod kyi dkor gyi rigs lags so/ /zhes smras nas mi lta bar dong ngo / /de
314b3('dul ba): nas rgyal po legs mthong chen po/ 'di snyam du sems te/ bdag gi nor gyi rigs ni/ chos bzhin gyis rnyed pa yin gyi/ chos ma yin pas ni ma yin pas/ ma la bdag gis chos dang
314b4('dul ba): mthun pa'i khang bzang brtsig go snyam pa dang / mtha'i rgyal phran brgyad khri bzhi stong gis/ rgyal po legs mthong chen po chos dang mthun pa'i khang bzang rtsig par spro'o zhes thos so/ /thos nas
314b5('dul ba): kyang rgyal po legs mthong chen po gang na ba der dong ste phyin pa dang / rgyal po legs mthong chen po la 'di skad ces smras so/ /lha/ chos dang mthun pa'i khang bzang rtsig pa la thugs kyi 'phrin las
314b6('dul ba): bskyang du gsol/ lha'i chos dang mthun pa'i khang bzang bdag cag gis brtsig par bgyi'o/ /sna bo dag /kho bo'i yul na 'di 'dra ba'i nor gyi rigs yod pas mi dgos so/ /zhes smras nas ma
314b7('dul ba): gnang ngo / /de nas khams kyi rgyal phran brgyad khri bzhi stong gis/ rgyal po legs mthong chen po'i rkang pa la gtugs nas/ kha cig gis ni/ gos kyi mtha' nas bzung / kha cig gis ni/ rgyal
315a1('dul ba): po legs mthong chen po ga la ba de logs su thal mo sbyar ba btud nas/ rgyal po legs mthong la 'di skad ces smras so/ /lha/ chos dang mthun pa'i khang
315a2('dul ba): bzang rtsig pa la thugs kyi 'phrin las bskyang du gsol/ lha'i chos dang mthun pa'i khang bzang bdag cag gis brtsig par bgyi'o/ /rgyal po legs mthong chen pos/ khams kyi rgyal
315a3('dul ba): phran brgyad khri bzhi stong la cang mi smra bas gnang ngo / /de nas khams kyi rgyal po brgyad khri bzhi stong gis/ rgyal po legs mthong chen po cang mi smra bas gnang bar rig nas/ rang rang gi
315a4('dul ba): gnas su dong ste/ gser dang / dngul mang po dang / rin po che'i ka ba re re khyer nas/ rgyal po legs mthong chen po gang na ba der dong ste phyin nas/ rgyal po legs mthong chen po la 'di skad
315a5('dul ba): ces smras so/ /lha'i chos dang mthun pa'i khang bzang bdag cag gis gang du ji tsam zhig rtsig lags/ grong pa dag /khyed kyis de'i phyir rtswa can gyi shar phyogs su chos dang mthun pa'i khang
315a6('dul ba): bzang chur dpag tshad gcig/ rgyar dpag tshad gcig pa zhig rtsigs shig /de nas khams kyi rgyal phran brgyad khri bzhi stong gis rtswa can gyi shar phyogs su chos dang mthun pa'i khang bzang rgyar
315a7('dul ba): dpag tshad gcig/ chur dpag tshad gcig pa zhig brtsigs te/ chos dang mthun pa'i khang bzang gi ka rten gyi gzhi rnam pa bzhi po/ gser las byas pa dang / dngul las byas pa dang / bai
315b1('dul ba): DUr+ya las byas pa dang / shel las byas pa bres so/ /chos dang mthun pa'i khang bzang la ka ba rnam pa bzhi po/ /gser las byas pa dang / zhes bya ba nas/ shel las byas pa'i bar dag btsugs
315b2('dul ba): so/ /gser las byas pa'i ka ba'i rten dang / ka gzhu dang / bre phul dang / gdung ni/ dngul las byas so/ /dngul las byas pa'i ni/ gser las byas so/ /bai DUr+ya las byas pa'i ni/ shel
315b3('dul ba): las byas so/ /shel las byas pa'i ka ba'i ka rten dang / ka gzhu dang / bre phul dang / gdung ni/ bai DUr+ya las so/ /chos dang mthun pa'i khang bzang la phyi tshe rnam pa bzhi po/ gser las byas
315b4('dul ba): pa nas shel las byas pa'i bar dag bres so/ /chos dang mthun pa'i khang bzang la phyam rnam pa bzhi po/ gser las byas pa nas shel las byas pa'i bar bzhi'o/ /chos dang mthun pa'i khang
315b5('dul ba): bzang la gdung ring rnam pa bzhi po/ gser las byas pa nas shel las byas pa'i bar bres so/ /chos dang mthun pa'i khang bzang la ba gam rnam pa bzhi po/ gser las byas pa nas shel las
315b6('dul ba): byas pa'i bar btags so/ /chos dang mthun pa'i khang bzang la spang leb rnam pa bzhi po/ gser las byas pa nas shel las byas pa'i bar gyis g.yogs so/ /chos dang mthun pa'i khang
315b7('dul ba): bzang la them skas rnam pa bzhi po/ gser las byas pa nas shel las byas pa'i bar brtsigs so/ /chos dang mthun pa'i khang bzang la lan kan rnam pa bzhi po/ gser las byas pa
316a1('dul ba): nas shel las byas pa'i bar gyis bskor to/ /gser las byas pa'i lan kan gyi gzungs gzer dang / gdang bu dang / lan kan gyi rten ma ni/ dngul las byas so/ /
316a2('dul ba): dngul las byas pa'i ni/ gzungs gzer dang / gdang bu dang / lan kan gyi rten ma gser las byas so/ /shel las byas pa'i ni/ gzungs gzer dang / gdang bu dang / lan kan gyi rten ma
316a3('dul ba): bai DUr+ya las byas so/ /yang / chos dang mthun pa'i khang bzang la khang pa brtsegs ma brgyad khri bzhi stong brtsigs te/ khang pa brtsegs ma rnam pa bzhi po/ gser las byas pa nas shel
316a4('dul ba): las byas pa'i bar rnams la/ gser las byas pa'i khang pa brtsegs mar ni/ dngul las byas pa'i khri lhas ma can/ mgo na ka shi ka'i ras kyi gding ba can dang / stan nang tshangs can
316a5('dul ba): gyi gding ba can dang / za bug gi gding ba can dang / ar mo nig gi gding ba can dang / ka ling+ka'i ras phran gyi gding ba can steng g.yogs dang bcas pa/ phyogs gnyis su sngas
316a6('dul ba): dmar po bcug pa'i bar dag bshams so/ /dngul las byas pa la ni/ gser las byas pa'o/ /bai DUr+ya las byas pa la ni/ shel las byas pa'o/ /shel las byas pa la ni/ bai
316a7('dul ba): DUr+ya las byas pa'i khri lhas ma can nas phyogs gnyis su sngas dmar po bcug pa'i bar dag bshams so/ /gser las byas pa'i khang pa brtsegs ma'i mdun du ni/ dngul las
316b1('dul ba): byas pa'i shing ta la lo ma dang / me tog dang / 'bras bu gser las byas pa sbrengs so/ /dngul las byas pa'i mdun du ni/ gser las byas pa'o/ /bai DUr+ya las byas pa'i mdun du ni/
316b2('dul ba): shel las byas pa'o/ /shel las byas pa'i mdun du bai DUr+ya las byas pa lo ma dang / me tog dang / 'bras bu shel las byas pa sbrengs so/ /shing ta la de rnams rlung gis bskyod pa na/ 'di
316b3('dul ba): lta bu'i sgra yid du 'ong ba 'byung ste/ dper na/ skyes bu mkhas pa sil snyan yan lag lnga dang ldan pa yang dag par legs par bsgrags pa bzhin no/ /chos dang mthun pa'i khang bzang la gser gyi
316b4('dul ba): bye ma bdal cing / tsan+dan gyi chus chag chag btab la/ gser gyi dra ba dang / gser gyi dril bu g.yer kha brgyus pas btags so/ /de nas khams kyi rgyal phran brgyad khri bzhi stong gis/ chos dang
316b5('dul ba): mthun pa'i khang bzang gi bya ba thams cad zin par rig nas/ chos dang mthun pa'i khang bzang gi mdun du chos dang mthun pa'i rdzing chur dpag tshad gcig /rgyar dpag tshad gcig pa zhig brkos te/
316b6('dul ba): chos dang mthun pa'i rdzing du pha gu rnam pa bzhi po/ gser las byas pa dang / dngul las byas pa dang / bai DUr+ya las byas pa dang / shel las byas pas brtsigs so/ /chos dang mthun pa'i rdzing
316b7('dul ba): la them skas rnam pa bzhi po/ gser las byas pa nas shel las byas pa'i bar gyis brtsigs so/ /chos dang mthun pa'i rdzing la lan kan rnam pa bzhi po gser las byas pa nas shel las
317a1('dul ba): byas pa'i bar gyis bskor te/ gser las byas pa'i lan kan gyi gzungs gzer dang / gdang bu dang / lan kan gyi rten ma dngul las byas so/ /dngul las byas pa'i
317a2('dul ba): ni/ gser las byas so/ /bai DUr+ya las byas pa'i ni/ shel las byas so/ /shel las byas pa'i ni/ gzungs gzer dang / gdang bu dang / lan kan gyi rten ma bai DUr+ya las byas so/ /chos dang
317a3('dul ba): mthun pa'i rdzing du chu nas skye bo'i me tog rnam pa sna tshogs 'di lta ste/ ut+pa la dang / pad+ma dang / ku mu da dang / pad+ma dkar po dang / dri zhim dang / dri ngad 'jam dang / dus tshigs thams cad
317a4('dul ba): dang / dus thams cad pa'i me tog/ skye bo thams cad la dgag pa med pa bskyed do/ /chos dang mthun pa'i rdzing gi 'gram gnyis su thang las skyes pa'i me tog rnam pa sna tshogs 'di lta ste/ a
317a5('dul ba): ti muk+ta ka dang / tsam+pa ka dang / pa ta la dang / pa ri sha ka dang / ma li ka dang / na ba ma li ka dang / yid du 'ong dang / yu ti ka dang / d+ha nu ka ri dang / dus tshigs thams cad pa dang / dus thams
317a6('dul ba): cad pa'i me tog/ skye bo thams cad la dgag pa med pa dag bskyed do/ /chos dang mthun pa'i rdzing du gser gyi gcal bkram zhing / tsan+dan gyi chus bkang la/ gser gyi dra ba dang / gser gyi dril
317a7('dul ba): bu g.yer kha brgyus pas bres so/ /de nas khams kyi rgyal phran brgyad khri bzhi stong gis/ chos dang mthun pa'i rdzing gi bya ba thams cad zin par rig nas/ chos dang mthun pa'i rdzing gi mdun
317b1('dul ba): du chos dang mthun pa'i shing ta la'i tshal chur dpag tshad gcig pa/ rgyar dpag tshad gcig zhig btsugs te/ chos dang mthun pa'i shing ta la'i tshal du ta la rnam pa bzhi po/ gser las byas pa nas/
317b2('dul ba): shel las byas pa'i bar btsugs pa la/ gser las byas pa'i ni/ lo ma dang / me tog dang / 'bras bu dngul las byas pa btsugs so/ /dngul las byas pa'i ni/ gser las byas so/ /
317b3('dul ba): gser las byas pa'i ni/ bai DUr+ya las byas so/ /bai DUr+ya las byas pa'i ni/ lo ma dang / me tog dang / 'bras bu shel las byas pa btsugs so/ /yang / shing ta la'i tshal de rnams rlung gis bskyod
317b4('dul ba): pa na/ 'di lta bu'i sgra yid du 'ong ba 'byung bar 'gyur te/ dper na/ skyes bu mkhas pas sil snyan yan lag lnga dang ldan pa yang dag par legs par bsgrags pa bzhin no/ /chos dang mthun pa'i
317b5('dul ba): shing ta la'i tshal la lan kan rnam pa bzhi po/ gser las byas pa dang / dngul las byas pa dang / rin po che las byas pa dang / shel las byas pas bskor te/ gser las byas pa'i lan kan
317b6('dul ba): gyi gzungs gser dang / gdang bu dang / lan kan gyi rten ma ni/ dngul las byas pa bskor to/ /zhes bya ba'i bar gong ma bzhin no/ /chos dang mthun pa'i shing ta la'i tshal na gser gyi gcal
317b7('dul ba): bkram zhing / tsan+dan gyi chus chag chag btab la/ gser gyi dra ba gser gyi dril bu g.yer kha brgyus pa bres so/ /de nas khams kyi rgyal phran brgyad khri bzhi stong gis chos dang mthun pa'i
318a1('dul ba): khang bzang dang / chos dang mthun pa'i rdzing dang / chos dang mthun pa'i shing ta la'i tshal gyi bya ba thams cad zin par rig nas/ rgyal po legs mthong chen po gang na
318a2('dul ba): ba der dong ste lhags pa dang / rgyal po legs mthong chen po la 'di skad ces smras so/ /lha'i chos dang mthun pa'i khang bzang dang / chos dang mthun pa'i rdzing dang / chos dang mthun pa'i shing
318a3('dul ba): ta la'i tshal yang bgyis lags te/ lha/ da de'i dus la bab par dgongs shig /de nas rgyal po legs mthong chen po/ 'di snyam du sems te/ 'di ltar/ khang bzang 'di nyid du thog mar
318a4('dul ba): bdag kho na gnas pa ni/ bdag gi cha ma yin gyi/ ma la bdag gis bdag gi yul na dge sbyong dang / bram ze dang / tshul bzang por bkur ba gang dag gnas pa de dag la chos dang mthun pa'i khang
318a5('dul ba): bzang du zan byin la/ re re la yang ras bcos bu gsar pa zung re re bskon snyam nas/ de nas rgyal po legs mthong chen pos/ chos dang mthun pa'i khang bzang du rang sangs rgyas lnga brgya la zan
318a6('dul ba): byin te/ re re la yang ras bcos bu zung re bskon nas/ tshigs su bcad de smras pa/ mkhas pas nor ni mang po dag /rnyed nas bag med mi bya ste/ /tshul khrims ldan pa gang dag la/ /yon
318a7('dul ba): grub 'gyur ba rnams la sbyin/ /de ltar yid gzhungs dad pa can/ /ma chags sems kyis 'dir sbyin nas/ /mkhas pa 'jig rten mnog med pa/ /bde ba can du skye bar 'gyur/ /rgyal po
318b1('dul ba): chen po/ de'i tshe de'i dus kyi rgyal po legs mthong chen po zhes bya ba/ 'khor los bsgyur ba'i rgyal po gling bzhi la dbang ba/ rin po che sna bdun dang / mi rnams kyi 'byor pa bzhi dang ldan par
318b2('dul ba): gyur pa de/ gzhan zhig yin snyam na/ khyod kyis de ltar mi blta ste/ nga nyid/ de'i tshe de'i dus na rgyal po legs mthong chen po zhes bya ba/ 'khor los bsgyur ba'i rgyal po gling bzhi la dbang
318b3('dul ba): ba| rin po che sna bdun dang / mi rnams kyi 'byor pa rnam pa bzhi dang ldan par gyur to/ /rgyal po chen po/ ngas sbyin pa'am/ sbyin pa'i bgo bsha' des bla na med pa yang dag par rdzogs pa'i byang
318b4('dul ba): chub thob bo/ /snyam na/ khyod kyis de ltar mi blta ste/ 'on kyang nga'i sbyin pa de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs pa tsam yin no/ /rgyal po chen
318b5('dul ba): po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir sbyin pa dag btang / bsod nams dag byas pa gang yin pa de nyon cig /rgyal po chen po/ sngon byung ba/ bram ze
318b6('dul ba): shing sA la chen po lta bu dus dpog ces bya ba zhig byung bar gyur pas/ des bram ze rnams la sbyin pa 'di lta bu byin te/ glang po che gser gyis brgyan pa/ gser gyis mdzes par byas pa/ gser
318b7('dul ba): gyi rgyal mtshan can/ gser gyi dra bas g.yogs pa brgyad khri bzhi stong bram ze rnams la sbyin par byin no/ /rta gser gyis brgyan pa/ gser gyis mdzes par byas pa/ gser gyi dra bas g.yogs
319a1('dul ba): pa brgyad khri bzhi stong bram ze rnams la sbyin par byin no/ shing rta rnam pa bzhi po/ gser las byas pa dang / dngul las byas pa dang / bai DUr+ya las byas pa dang / shel
319a2('dul ba): las byas pa/ seng+ge'i pags pas g.yogs pa/ gung lpags kyis g.yogs pa/ ar mo nig gis g.yogs pa/ rnam par rgyal byed kyi ba dan can brgyad khri bzhi stong bram ze rnams la sbyin
319a3('dul ba): par byin no/ /gser gyi snod dngul sil mas bkang ba brgyad khri bzhi stong bram ze rnams la sbyin no/ /dngul gyi snod gser phyes bkang ba brgyad khri bzhi stong bram ze rnams la sbyin par byin no/
319a4('dul ba): khri rnam pa bzhi po/ gser las byas pa dang / dngul las byas pa dang / bai DUr+ya las byas pa dang / shel las byas pa lhas ma can/ mgon ka shi ka'i ras bting ba/ stan nang tshangs
319a5('dul ba): can bting ba/ stan chen po bting ba/ ka ling+ka'i gos kyis steng g.yogs pa/ steng g.yogs brtsegs ma can/ phyogs gnyis su sngas dmar po bshams pa brgyad khri bzhi stong dang / ras
319a6('dul ba): zung rnam pa bzhi po/ ka shi ka'i ras phran dang / zar ma'i ras phran dang / dU bu la'i ras phran dang / ko tam pa'i ras phran zung brgyad khri bzhi stong dang / ba gser gyi rwa can/ rmig pa
319a7('dul ba): dngul las byas pa/ be'u spu mthun dang bcas pa/ khar ba'i zo ba can/ ras bcos bu phrugs kyis g.yogs pa brgyad khri bzhi stong dang / bu mo gser gyi dpung brgyan dang / mgul rgyan
319b1('dul ba): thogs pa/ legs par brgyan pa brgyad khri bzhi stong bram ze rnams la sbyin pa byin na/ zas dang / skom dang / bza' ba dang / bca' ba dang / bldag pa dang / bzhi pa lta smos kyang ci dgos/ rgyal
319b2('dul ba): po chen po/ bram ze shing sA la chen po lta bu dus dpog gis bram ze rnams la de lta bu'i sbyin pa'i byin pa 'di bas ni/ gang gis phyi rol pa'i drang srong / 'dod pa rnams las 'dod chags dang bral ba brgya
319b3('dul ba): la zan byin na/ sbyin pa de bas sbyin pa 'di 'bras bu ches che'o/ /rgyal po chen po/ bram ze shing sA la chen po lta bu dus dpog gis bram ze rnams la sbyin pa de lta bu byin pa gang yin pa 'di dang / gang
319b4('dul ba): gis phyi rol pa'i drang srong / 'dod pa rnams las 'dod chags dang bral ba brgya la zan byin pa bas/ gang gis so so'i skye bo dzam+bu'i tshal na 'dug pa gcig la zan byin na/ sbyin pa de bas sbyin pa 'di'i
319b5('dul ba): 'bras bu ches che'o/ /bram ze shing sA la chen po lta bu dus dpog gis bram ze rnams la sbyin pa de lta bu byin pa gang yin pa 'di dang / gang gis phyi rol pa'i drang srong / 'dod pa rnams las 'dod chags
319b6('dul ba): dang bral ba brgya la zan byin pa bas/ gang gis rgyun du zhugs pa'i 'bras bu mngon sum du bya ba'i phyir zhugs pa gcig la zan byin na/ sbyin pa de bas sbyin pa 'di'i 'bras bu ches che'o/ /de la
319b7('dul ba): sogs pa rgyas par thams cad la brtsams nas thams cad brjod par bya ste/ mjug khron bri bar bya'o/ /gang gis rgyun du zhugs pa'i 'bras bu mngon sum du bya ba'i phyir zhugs par brgya la zan byin
320a1('dul ba): pa bas/ gang gis rgyun du zhugs pa gcig la zan byin na/ sbyin pa de bas sbyin pa 'di'i 'bras bu ches che ba'o/ /gang gis rgyun du zhugs pa brgya la zan byin pa bas/
320a2('dul ba): gang gis lan gcig phyir 'ong ba'i 'bras bu mngon sum du bya ba'i phyir zhugs pa gcig la zan byin na/ sbyin pa de bas sbyin pa 'di'i 'bras bu ches che ba'o/ /gang gis lan gcig phyir 'ong
320a3('dul ba): ba'i 'bras bu mngon sum du bya ba'i phyir zhugs pa brgya la zan byin pa bas/ gang gis lan gcig phyir 'ong ba gcig la zan byin na/ sbyin pa de bas sbyin pa 'di'i 'bras bu ches che ba'o/ /gang
320a4('dul ba): gis lan gcig phyir 'ong ba brgya la zan byin pa bas/ gang gis phyir mi 'ong ba'i 'bras bu mngon sum du bya ba'i phyir zhugs pa gcig la zan byin na/ sbyin pa de bas sbyin pa'i 'bras bu ches che ba'o/ /
320a5('dul ba): gang gis phyir mi 'ong ba'i 'bras bu mngon sum du bya ba'i phyir zhugs pa brgya la zan byin pa bas/ gang gis phyir mi 'ong ba gcig la zan byin na/ de bas sbyin pa 'di'i 'bras bu ches che ba'o/ /
320a6('dul ba): gang gis phyir mi 'ong ba brgya bas/ gang gis dgra bcom pa'i 'bras bu mngon sum du bya ba'i phyir zhugs pa gcig la zan byin na/ sbyin pa de bas sbyin pa 'di'i 'bras bu ches che'o/ /gang gis
320a7('dul ba): dgra bcom pa'i 'bras bu mngon sum du bya ba'i phyir zhugs pa brgya bas ni/ gang gis dgra bcom pa gcig la zan byin na/ sbyin pa de bas sbyin pa 'di'i 'bras bu ches che'o/ /gang gis dgra
320b1('dul ba): bcom pa brgya la zan byin pa bas/ gang gis phyogs bzhi'i dge slong gi dge 'dun la kun dga'i ra ba phul na/ sbyin pa de bas sbyin pa 'di'i 'bras bu ches che'o/ /gang gis kun dga' ra ba de
320b2('dul ba): nyid du gtsug lag khang rtsig tu bcug na/ de bas 'di'i 'bras bu ches che'o/ /gang gis gtsug lag khang de nyid du gnas mal 'di lta ste/ khri dang / khri'u dang / stan nang tshangs can dang / la ba dang /
320b3('dul ba): sngas dang / gor bu dag phul na/ de bas 'di'i 'bras bu ches che'o/ /gang gis gtsug lag khang de nyid du gtan gyi rkyen ris bcad de rjes su mthun pa'i mchod sbyin btsugs na/ de bas 'di'i 'bras
320b4('dul ba): bu ches che'o/ /gang gis sangs rgyas la skyabs su song zhing / chos dang dge 'dun la skyabs su song nas bslab pa'i gzhi rnams blangs na/ de bas 'di'i 'bras bu ches che'o/ /gang gis byams
320b5('dul ba): pa'i sems dang ldan pa zhes bya ba rgyas par sbyar te/ de bas 'di'i 'bras bu ches che'o/ /rgyal po chen po/ bram ze shing sA la chen po lta bu dus dpog gis bram ze de rnams la sbyin pa de lta bu byin pa gang
320b6('dul ba): yin pa 'di dang / gang gis phyi rol pa'i drang srong / 'dod pa rnams la 'dod chags dang bral ba brgya la zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa brgya la
320b7('dul ba): zan byin pa dang / gang gis rgyun du zhugs pa brgya dang / gang gis lan gcig phyir 'ong ba'i 'bras bu mngon sum du bya ba'i 'phyir zhugs pa brgya dang / gang gis lan gcig phyir 'ong ba brgya dang / gang
321a1('dul ba): gis phyir mi 'ong ba'i 'bras bu mngon sum du bya ba'i phyir zhugs pa brgya dang / gang gis phyir mi 'ong ba brgya dang / gang gis dgra bcom pa'i 'bras bu mngon sum du bya ba'i phyir
321a2('dul ba): zhugs pa brgya dang / gang gis dgra bcom pa brgya dang / gang gis phyogs bzhi'i dge slong gi dge 'dun la kun dga' ra ba phul ba dang / gang gis kun dga' ra ba nyid du gtsug lag khang
321a3('dul ba): rtsig tu bcug pa dang / gang gis gtsug lag khang de nyid du gnas mal 'di lta ste/ khri dang / khri'u dang / stan nang tshangs can dang / la ba dang / sngas dang / gor bu dag phul ba dang / gang gis
321a4('dul ba): gtsug lag khang de nyid du gtan gyi rkyen ris bcad de rjes su mthun pa'i mchod sbyin 'dzugs pa dang / gang gis sangs rgyas la skyabs su 'gro /chos dang dge 'dun la skyabs su 'gro zhing bslab
321a5('dul ba): pa'i gzhi rnams blangs pa dang / gang gis byams pa'i sems dang ldan pa zhes bya ba rgyas pa bas/ gang zhig 'du byed thams cad mi rtag par rjes su lta zhing zad par rjes su lta/ 'dod chags dang
321a6('dul ba): bral bar rjes su lta/ 'gog par rjes su lta/ nges par 'byung bar rjes su lta zhing gnas na/ sbyin pa de bas 'di'i 'bras bu ches che'o/ /rgyal po chen po/ de lta bas na/ khyod kyis 'di ltar bslab par
321a7('dul ba): bya ste/ 'du byed thams cad la mi rtag par rjes su lta zhing gnas par bya'o/ /zad par rjes su lta ba dang / 'dod chags dang bral bar rjes su lta ba dang / 'gog par rjes su lta ba dang / nges par 'byung
321b1('dul ba): par rjes su lta zhing gnas par bya'o/ /zhes khyod kyis de ltar bslab par bya'o/ /rgyal po chen po/ de ltar bram ze shing sA la chen po dus dpog des/ bram ze rnams la sbyin pa dag btang / bsod nams
321b2('dul ba): dag byas nas/ tshigs su bcad de smras pa/ sbyin pa byin pas bde bar 'gyur/ /sbyin pa byin pas 'jigs pa med/ /lha dang mi yi nang dag na/ /sbyin pa yis ni legs par mchod/ /de bas 'byor
321b3('dul ba): pa 'dod pa dang / /dbang phyug dang ni lha yul dang / /thar pa 'dod pas rtag tu ni/ /'jigs pa med par sbyin pa btang / /rgyal po chen po/ de'i tshe de'i dus kyi bram ze shing sA la chen po lta bu dus dpog
321b4('dul ba): ces bya bar gyur pa de/ gzhan zhig yin snyam na/ khyod kyis de ltar mi blta ste/ de'i tshe de'i dus na/ nga nyid bram ze shing sA la chen po lta bu dus dpog ces bya bar gyur te/ ngas de na bram ze rnams la de
321b5('dul ba): lta bu'i sbyin pa byin no/ /rgyal po chen po/ ngas sbyin pa'am/ sbyin pa'i bgo bsha' des/ bla na med pa yang dag par rdzogs pa'i byang chub thob bo snyam na/ khyod kyis de ltar mi blta ste/ 'on kyang
321b6('dul ba): sbyin pa de bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang
321b7('dul ba): chub don du gnyer ba'i phyir/ sbyin pa dag btang / bsod nams dag byas pa gang yin pa de nyon cig /rgyal po chen po/ sngon byung ba/ rgyal po la nye can zhes bya ba/ mthu dang ldan pa zhig
322a1('dul ba): byung ste/ lha rnams kyi dbang po brgya byin gyi snying du sdug pa grogs por gyur pa las/ de la bu pho yang med/ bu mo yang med nas/ de lag pa 'gram pa la gtad nas bdag
322a2('dul ba): gi 'byor pa dang / dbang phyug 'di 'dra na/ bu pho yang med/ bu mo yang med pas/ bdag 'das na/ gdung rgyud chad par 'gyur ro/ /snyam nas/ sems khong du chud cing 'dug pa/ lha rnams kyi
322a3('dul ba): dbang po brgya byin gyis mthong nas smras pa/ grogs po/ khyod ci'i phyir lag pa la 'gram pa gtad nas sems khong du chud cing 'dug/ des smras pa/ ko'u shi ka/ bdag gi 'byor pa dang /
322a4('dul ba): dbang phyug 'di 'dra na/ bu pho yang med/ bu mo yang med pas/ bdag 'das na/ gdung rgyud chad par 'gyur ro/ /des smras pa/ grogs po/ kho bos khyod la sman zhig bskur gyi btsun mo rnams
322a5('dul ba): la lud cig dang / des na khyod bu pho dang / bu mo yod par 'gyur ro/ /lha rnams kyi dbang po brgya byin ri spos ngad ldan la song nas sman blangs te/ rgyal po de la bskur ba dang / rgyal pos btsun
322a6('dul ba): mo rnams la sman 'di 'thungs shig ces bskur ba las/ rgyal po de'i btsun mo dam pa gnyid kyis log pa dang / de dag gis de ma bslangs par/ sman 'thungs pas/ de dag thams cad sems
322a7('dul ba): can dang ldan par gyur to/ /de nas phyi zhig na/ btsun mo dam pa de langs nas/ des de rnams sems can dang ldan par mthong ste/ des smras pa/ khyed cag gis ci zhig byas na/ des na sems
322b1('dul ba): can dang ldan par gyur/ de rnams kyis smras pa/ lhas kho mo cag la sman zhig btung ba'i phyir byin no/ /khyed cag gis ci'i phyir kho mo mi bslang bar btung / de lta mod kyi/ sman snod ci zhig nas khyer te
322b2('dul ba): 'ongs/ ku sha'i thum por bcug nas so/ /rtswa de gang na 'dug /'o ni/ yin no/ /des ku sha bkrus nas 'thungs pa dang / de yang sems can dang ldan par gyur to/ /de rnams zla ba brgyad dam
322b3('dul ba): dgu 'das pa dang / de dag thams cad bus pa btsas so/ /de'i btsun mo dam pa las ni/ bu pho mtshan ngan pa bco brgyad dang ldan pa/ bzhin seng+ge'i gdong pa lta bu/ tshan po che chen po'i mtshan dang
322b4('dul ba): ldan pa zhig btsas nas/ de'i btsas ston rgya cher byas te/ ku sha zhes bya bar btags so/ /rgyal po de bu gzhan rnams mthong na ni/ dga' bar 'gyur la/ de ni/ mi sdug pas zhe sdang skye bar
322b5('dul ba): 'gyur ro/ /khams kyi rgyal phran dag gis smras pa/ shes ldan dag /bdag cag thams cad rgyal po la nye can chen po 'dis thibs kyis mnan gyi/ de rgyal srid las dbyung gi/ 'dong ngo zhes de
322b6('dul ba): rnams kyis dpung gi tshogs yan lag bzhi dang 'ongs nas/ de'i grong khyer bskor te 'dug go/ rgyal po la nye can chen po ni/ de rnams dang lhan cig g.yul sprod ma phod nas/ de sgo rnams bcad
322b7('dul ba): der ba'i kha nas sbrengs te 'dug go/ ku sha/ ma'i drung du song nas smras pa/ yum/ ci'i slad du sgo rnams bkum/ khyod kyi yab khams kyi rgyal phran dag dang lhan cig g.yul sprod ma phod nas/
323a1('dul ba): de sgo rnams bcad de 'dug pa yin no/ /yum/ bdag 'di dag dang lhan cig g.yul sprad kyi/ bdag la rgyal pos shing rta stsal du gsol/ bu/ khyod de'i snying du mi sdug cing zhe sdang
323a2('dul ba): skye bar 'gyur na/ de ji ga khyod la shing rta ster tam/ yum/ bzhud cig/ bzhud nas gzhon nu ku sha 'di dag dang lhan cig g.yul sprod par 'gyur gyi/ shing rta stsol ces gsungs shig /de song
323a3('dul ba): nas rgyal po la smras pa/ lha/ gzhon nu'i mchid nas/ bdag 'di dag dang lhan cig g.yul sprad kyi/ shing rta stsol cig mchi'o/ /des de la shing rta byin pa dang / de dong pa gnyis thogs nas
323a4('dul ba): shing rtar zhugs te 'byung bar brtsams pa na lha rnams kyi dbang po brgya byin gyis bsam pa/ khams kyi rgyal phran 'di dag ni/ mthu dang ldan pa yin la/ gzhon nu ku sha bskal pa bzang po'i
323a5('dul ba): byang chub sems dpa' 'di/ nyon mongs par 'gyur gyi/ 'di'i grogs bya'o/ /snyam nas/ des de la dung dang / 'khor lo dang / be con byin nas/ byang chub sems dpa' 'di dag gis khyod
323a6('dul ba): 'tsho bar gyis shig / de sgo phye nas byung ste/ de nam dung 'bud pa de'i tshe/ dung gi sgras dpung rnams skrag nas/ kha cig ni/ sgra des 'on par gyur to/ /kha cig ni/ rna ba bkab nas bros
323a7('dul ba): so| |nam 'khor lo'am/ be con 'phangs pa de'i tshe/ de dag sa la 'gyel bar gyur to/ /des dmag gi nang du song nas dung bus pa na/ de dag thams cad kyi rna ba rdol bar gyur nas de
323b1('dul ba): rnams kyis/ skyes bu 'di ni/ srin po yin no/ /zhes byas nas bros so/ /des ril phab nas pha'i drung du song ste/ lha/ bdag gis rgyal po thams cad pham par bgyis te/ yul bsgrubs lags so//
323b2('dul ba): rgyal po la nye can chen pos thos nas mgu ste/ des bsam pa/ gzhon nu ku sha mthu dang ldan pa/ brtson 'grus phun sum tshogs pa yin na/ ci'i phyir bdag gis 'di la mi dga' ba bskyed snyam
323b3('dul ba): nas/ de de la dga' ba bskyed par brtsams so/ /des bu de rnams khyim phub nas/ ku sha'i chung ma yang bslang ba de brtsams pa dang / de dag thams cad kyis smras pa/ ku sha ma gtogs pa la bu mo
323b4('dul ba): sbyin no/ /rgyal po gzhan zhig gis rgyal po gzhan gyi bu mo zhig bslangs te bag mar ma blangs pa'i bar der/ rgyal po la nye can chen pos/ bu gzhan gyi ched yin pa'i thabs shig gis bslangs nas bu mo
323b5('dul ba): de ku sha la byin nas/ rgyu skar dang / nyi tshod dang / yud tsam dag bstun te/ gzhon nu ku sha'i khyim phub bo/ /rgyal pos smras pa/ shes ldan dag/ sus kyang gzhon nu ku sha la me long ma ston cig/
323b6('dul ba): chur 'jug pa'i khrus ma yin pa'i khrus kyi khrus byos shig /nyin par chung ma'i drung du ma gtong zhig/ gzhon nu ku sha spun rnams dang lhan cig rtse ba chung ma des mthong nas/ des smras pa/ gzhon nu
323b7('dul ba): rnams kyi dbus na rtsed mo byed pa'i sha za pha bi su zhig yin/ de ni/ khyod kyi khyim thab yin no/ /ci/ kho mo'i khyim thab 'di 'dra ba zhig gam/ phyi zhig na yang des gzhon nu rnams dang lhan cig chu
324a1('dul ba): na rtse ba'i bar dag mthong nas/ de bzhin du bdag gi khyim thab ci 'dra ba zhig snyam ste/ des bsam pa/ mngon sum du bya'o/ /snyam nas/ des me mar bus te phru bas
324a2('dul ba): bkab nas bzhag go/ de yang chung ma'i drung du 'ongs pa dang / des kyang bstan pa las/ mtshan ngan pa bco brgyad dang ldan pa/ bzhin seng ge'i gdong pa 'dra ba zhig mthong nas/ des smras pa/
324a3('dul ba): sha za/ sha za zhes byas nas bros so/ /rgyal po la nye can chen po la/ ri bor pa gzhan zhig log nas/ des gzhon nu ku sha song la ri bor pa rnams phobs cig ces btang nas/ de der song
324a4('dul ba): ba dang / ku sha'i chung mas/ pha dang ma la/ khyed cag sa'i steng na skyes pa med dam/ ci na khyed kyis bdag sha za la sbyin/ gal te bdag bkum na de lta na legs/ gal te mi bkum na ni/ kho
324a5('dul ba): mo rang 'chi'o zhes spring ba dang / de dag gis de khrid do/ /gzhon nu ku shas kyang ri bor de phab ste 'ongs pa dang / des ma la dris pa/ yum/ bdag gi mchis brang de gar mchis/ des smras pa/
324a6('dul ba): pha mas khrid do/ /ci'i slad du/ khyod sha za yin snyam nas so/ /yum mchis la de dgug par bgyi'o/ /de bzhin du gyis shig /de dung dang / 'khor lo dang / be con khyer te der song ba las/
324a7('dul ba): ji tsam na/ ri bor gzhan zhig na/ skye bo'i tshogs chen po seng ges 'jigs pas/ sgo rnams bcad de phyogs su lta zhing 'khod pa dang / gzhon nu ku shas smras pa/ ci'i phyir de ltar
324b1('dul ba): 'dug/ seng ge'i 'jigs pas so/ /ci ste mi gsad/ mi nus mod/ gal te bdag gis bsad na/ bdag la ci sbyin/ dpung gi tshogs yan lag bzhi pa'i phyed do/ /gzhon nu ku shas seng ge'i
324b2('dul ba): drung du nye bar song nas dung bus pa dang / de'i rna ba rdol de shi nas/ des de khyer te ri bor du song nas/ shes ldan dag /seng ge de ni/ 'di yin no/ /dpung gi tshogs yan lag bzhi pa'i phyed khyer
324b3('dul ba): cig / des smras pa/ khyed cag nyid kyi lag tu zhog la/ slar 'ongs na byin cig /de ri bor gang na chung ma de yod pa'i ri bor der song nas me tog phreng rgyud mkhan zhig gi drung du phyin pa dang / des smras
324b4('dul ba): pa| khyod 'dra ba su zhig/ des smras pa/ me tog phreng rgyud mkhan gyi bu yin no/ /khyod kyi ming ci yin/ spong byed do/ /byang chub sems dpa' rnams ni/ bzo'i gnas dang / las kyi gnas de dang de
324b5('dul ba): rnams la mkhas pa yin pas/ des me tog phreng legs par brgyud pa dang / me tog rgyud mkhan des/ bu mo de la me tog phreng ba de byin no/ /des smras pa/ 'di 'dra ba'i me tog phreng ba ni/ khyed kyis
324b6('dul ba): sngon lan 'ga' yang ma brgyus na/ 'di la rgyu ci yod/ bdag gi slob mas brgyus so/ /khyod kyi slob ma de blta'o/ /des ni/ der khrid pa dang / des mthong nas/ des bsam pa/ sha za 'di gang
324b7('dul ba): nas 'ongs pa zhig snyam nas/ des sha za/ sha za zhes sgra phyung ste/ de bskrad pa las/ g.yos mkhan zhig gi drung du phyin pa dang / des smras pa/ khyod su zhig/ kho bo g.yos mkhan gyi bu yin no/ /
325a1('dul ba): khyod kyi ming ci yin/ snod dri zhim zhes bya'o/ /des btso ba dang / bsreg pa legs par byas pa dang / g.yos mkhan des kyang / bu mo de la bcos pa dang / bsregs pa de
325a2('dul ba): bstabs so/ /des smras pa/ kye nang rje/ btso ba dang / bsreg pa legs pa 'di/ sus g.yos/ bdag gi slob mas g.yos so/ /khyod kyi slob ma de blta'o/ /zhes bya ba nas de nas kyang bskrad
325a3('dul ba): do| |zhes bya ba'i bar du ste/ sman pa zhig gi drung du phyin pa las/ des smras pa/ khyod su zhig /sman pa'i bu yin no/ /khyod kyi ming ci yin/ rgyun shes kyi bu zhes bya'o/ /bu mo de klad nad kyis thebs
325a4('dul ba): par gyur pa dang / sman pas gso ma nus nas/ sman pa sems khong du chud cing 'dug go /des smras pa/ mkhan po/ ci'i phyir sems khong du chud cing 'dug /rgyal po'i bu mo klad nad kyis thebs
325a5('dul ba): na/ kho bos gso bar ma nus so/ /bdag mchis lags so/ /legs so zhes de song ba dang / des mthong nas des smras pa/ sha za 'di gang nas 'ongs/ yang bsam pa/ gal te 'ga' zhig smras na/
325a6('dul ba): sos par ma byas kyi/ gang gi tshe bdag sos par gyur pa de'i tshe smra'o/ /snyam nas/ de sos par gyur nas/ sha za/ sha za zhes sgra phyung ste/ des de bskrad pa las/ blon po rnams kyi drung du phyin pa
325a7('dul ba): dang / khyod su zhig /kho bo stong thub bo/ /de rnams kyis de drung du bzhag go /sngon dbang po'i rgyal po'i bu gang yin pa des/ bdag gis sngon rgyal po'i bu mo thob pa gang yin pa de/ gzhon nu
325b1('dul ba): ku shas bor te/ rang gi khyim du song ngo / /zhes thos nas/ des rgyal po de la gal te re zhig kho bo la bu mo byin na ni/ de lta na legs/ gal te ma byin na ni/ rgyal srid stor bar bya'o/ /zhes spring pa
325b2('dul ba): dang | des smras pa/ kho bo'i bu mo 'di ni/ rgyal po la nye can chen po'i bu rgyal bu gzhon nu ku sha la byin zin pas/ ji ltar gzhan la sbyin/ de dpung gi tshogs yan lag bzhi dang 'ongs nas/
325b3('dul ba): rgyal po'i pho brang bskor te 'dug go/ rgyal po de ni/ de dang lhan cig g.yul sprod ma phod nas/ des sgo dag bcad nas 'dug go/ gzhon nu ku shas blon po rnams la smras pa/ shes ldan dag
325b4('dul ba): ci'i phyir sgo rnams bcad/ de rnams kyis de la rgyas par smras pa dang / gzhon nu ku shas smras pa/ gal te kho bo la rgyal po'i sras mo byin na/ kho bos de dang lhan cig g.yul sprod do/ /
325b5('dul ba): de rnams kyis rgyal po la smras pa dang / des smras pa/ bu mo 'di/ ngas la nye can chen po'i bu la byin zin na/ ngas ji ltar 'di la sbyin/ da ltar gyi khrag khrug 'di yang bu mo kho na'i phyir yin
325b6('dul ba): no| |blon po rnams kyis smras pa/ lha/ su rgyal bar 'gyur gtol ma mchis kyi/ re zhig 'di de rnams dang lhan cig g.yul sprod du stsol cig dang / de na skol gyis dus mkhyen par 'gyur
325b7('dul ba): ro/ /rgyal pos smras pa/ de bzhin du gyis shig/ blon po rnams kyis smras pa/ stong thub ji skad du smras pa de bzhin du bya'o/ /de nas bzhon nu ku shas mda' lnga brgya shong ba'i dong pa gnyis
326a1('dul ba): thogs nas/ dung dang / 'khor lo dang / be con khyer te byung nas/ des dung bus pa dang / de rnams kyi rna ba rdol nas bros so/ /rgyal po'i bu mo des bsam pa/ gzhon
326a2('dul ba): nu ku sha 'di ni/ brtson 'grus dang / pha rol gnon pa chen po dang ldan pa yin na/ ci'i phyir bdag gis 'di la dga' bar mi bya snyam nas/ de de la dga' ba bskyed nas/ rgyal po la 'di skad
326a3('dul ba): ces smras so/ /ji skad zhal gyis bzhes pa de mdzod cig /bu/ ngas khyod ku sha la byin no/ /des smras pa/ yab/ gzhon nu ku sha de ni/ 'di nyid lags so/ /bu/ gal te de lta na song zhig /
326a4('dul ba): ces nges de la yan lag bzhi pa'i dpung gi tshogs byin nas/ bkur sti cher byas te btang ngo / /de ri bor der phyin nas de rnams la smras pa/ shes ldan dag /kho bo'i dpung gi tshogs yan lag
326a5('dul ba): bzhi pa'i phyed byin cig / de rnams kyis smras pa/ gzhon nu dpung gi tshogs yan lag bzhi khyer ba'i chu brug pa gang yin pa de lta bu byung ngo / /de na ha cang mi ring ba zhig na lug dag cig rgyu nas/ gzhon nu ku
326a6('dul ba): shas tshigs su bcad de smras pa/ lo ni drug cu lon pa'i glang / /glang chen gang du khyer gyur pa/ /der ni ba lang lug khyer bar/ /rjes su dpag nas shes par bya'o// //'dul ba gzhi/
326a7('dul ba): bam po zhe gsum pa/ gal te re zhig byin na/ de lta na ni/ legs/ gal te ma byin na/ rngams la gtugs so/ /de rnams kyis de la byin nas/ de 'bab chu dang nye ba zhig tu btab nas/ ngal
326b1('dul ba): bas khrus bya ba'i phyir chur zhugs pa dang / de na des rang gi bzhin gyi gzugs brnyan mthong nas des bsam pa/ mtshan ngan pa rnam pa bco brgyad dang ldan zhing / bzhin seng+ge'i gdong pa 'dra ba yin
326b2('dul ba): te| de nyid kyi phyir rgyal po'i bu mo 'di bdag la mi dga' ba yin gyi/ bdag 'dra ba ni/ gson na ci rung / song la bdag 'chi'o snyam nas/ de nags thibs po zhig tu zhugs nas/ bdag
326b3('dul ba): nyid 'gegs par brtsams pa dang / lha rnams kyi dbang po brgya byin gyis bsam pa/ 'di ni/ bskal pa bzang po'i byang chub sems dpa' yin na/ gzugs bzang po dang mi ldan pas/ bdag nyid
326b4('dul ba): gsod par byed kyi/ de'i yid la re ba rdzogs par bya'o/ /snyam nas/ brgya byin gyis smras pa/ gzhon nu yi ma chad/ bdag nyid gsod par ma byed pa gtsug gi nor bu 'di mgo la thogs shig
326b5('dul ba): dang | yid la re ba yongs su rdzogs par 'gyur ro/ /zhes smras nas song ngo / /gzhon nu ku sha khyim du 'jug par brtsams pa dang / sgo srung gi mis 'di ni/ gzhon nu ku sha'i pho brang yin gyi/
326b6('dul ba): ma 'jug cig /ces bzlog go /de smras pa/ ku sha de ni/ nga yin no/ /de yid ma ches nas/ des gtsug gi nor bu phral ba dang / sngon gyi ji lta ba bzhin du gyur nas/ de yid ches so/ /
326b7('dul ba): gzhon nu ku shas bsam pa/ 'di nyid du 'dug go /snyam nas/ des pha la yang mkhyen par mdzod cig /'di nyid du mchis so zhes spring pa dang / lha rnams kyi dbang po brgya byin gyis de la
327a1('dul ba): gter bzhi'i 'byung khungs bstan nas/ des grong khyer de rin po che sna bzhi las byed du bcug go /gzhon nu ku sha gnas pas ku sha can zhes grags so/ /de ni/
327a2('dul ba): stobs kyi 'khor los bsgyur ba'i rgyal po ku sha zhes bya bar gyur te/ des grong khyer drug khrir mchod sbyin gyi gnas brtsigs te/ lo mang po dang / lo brgya phrag mang po dang / lo stong phrag
327a3('dul ba): mang po dang / lo brgya stong phrag mang por bram ze rnams la sbyin pa btang ste/ de bdag nyid kyi mchod sbyin phun sum tshogs pa mthong nas/ tshigs su bcad de smras pa/ lha dang mi yi nang dag
327a4('dul ba): tu| |bdag gi 'byor pa mthong nas ni/ /gang gis phun sum 'thob pa yi/ sbyin pa su zhig sbyin mi phyed/ /gang gis skyes bu brgya phrag thibs mnan cing / /ser sna dgra bor gyur pa zil mnan
327a5('dul ba): nas| |'jig rten pha rol 'jigs pas sbyin gtong ste/ /bdag ni dpa' bo'i dpa' rab yin par sems/ /gang zhig lag na mtshon thogs g.yul ngor 'jug /de ni dpa' bo min zhes
327a6('dul ba): thub rnams gsung / /gang dag 'jigs pa med par sbyin gtong ba/ /de dag dpa' bo yin zhes kun mkhyen gsung / /rgyal po chen po/ de'i tshe de'i dus na/ stobs kyi 'khor los bsgyur ba'i
327a7('dul ba): rgyal po ku sha zhes bya bar gyur pa/ gang gis grong khyer drug khrir sbyin pa dag btang / bsod nams dag byas pa de gzhan zhig yin snyam na/ khyod kyis de ltar mi blta ste/ 'on kyang nga
327b1('dul ba): nyid de'i tshe de'i dus na stobs kyi 'khor los bsgyur ba'i rgyal po ku sha zhes bya ba der gyur te/ ngas de na grong khyer drug khrir mchod sbyin gyi gnas brtsigs nas/ sbyin pa dag btang / bsod nams
327b2('dul ba): dag byas so/ /rgyal po chen po/ nga'i sbyin pa'am/ sbyin pa'i bgo bsha' des bla na med pa yang dag par rdzogs pa'i byang chub mngon par rdzogs par sangs rgyas bar gyur to/ /snyam na/ khyod
327b3('dul ba): kyis de ltar mi blta ste/ 'on kyang nga'i sbyin pa de/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /dge slong rnams the tshom skyes nas/
327b4('dul ba): the tshom thams cad gcod pa sangs rgyas bcom ldan 'das la zhus pa/ btsun pa/ rgyal po ku shas las ci zhig bgyis na/ las de'i rnam par smin pas mtshan mi sdug pa bco brgyad dang
327b5('dul ba): ldan zhing / phyug pa/ nor mang ba/ longs spyod che ba'i rigs su skyes pa lags/ bcom ldan 'das kyis bka' stsal pa/ dge slong dag /ku sha nyid kyis las tshogs rnyed pa/ rkyen yongs
327b6('dul ba): su bsgyur ba/ 'od pa bzhin du nye bar gnas pa gdon mi za bar 'byung bar 'gyur ba'i las dag byas shing bsags pas/ dge slong dag/ ku sha nyid kyis las byas shing bsags pa dag
327b7('dul ba): gzhan su zhig gis so sor myong bar 'gyur/ dge slong dag /las byas shing bsags pa dag ni/ phyi rol gyi sa'i khams la rnam par smin par mi 'gyur/ chu'i khams la mi 'gyur/
328a1('dul ba): me'i khams la mi 'gyur/ rlung gi khams la mi 'gyur gyi/ 'di ltar/ las dge ba dang / mi dge ba byas shing bsags pa dag ni/ zin pa'i phung po dang / khams
328a2('dul ba): dang / skye mched la rnam par smin par 'gyur te/ las rnams bskal pa brgyar yang ni/ /chud mi za ba'ang tshogs dang dus/ /rnyed na lus can rnams la ni/ /'bras bu dag tu 'gyur ba
328a3('dul ba): nyid/ /dge slong dag /sngon byung ba/ ri bor gzhan zhig na/ khyim bdag cig gnas te/ de bza' ba dang / bca' ba rab tu mang po khyer te/ skyed mos tshal du song ngo / /sangs
328a4('dul ba): rgyas bcom ldan 'das rnams 'byung ba med pa na/ 'jig rten du rang sangs rgyas dman pa dang / ngan pa la snying brtse ba can/ bas mtha'i gnas mal dag la dga' ba/ 'jig rten gyi
328a5('dul ba): yon gnas gcig bu dag 'byung bar 'gyur ro/ /de nas rang sangs rgyas shig ljongs rgyu zhing song ba na/ skyed mos tshal der phyin pa khyim bdag des mthong nas/ de zho shas 'tsho ba
328a6('dul ba): rnams la bsgo ba/ shes ldan dag rab tu byung ba 'di skrod cig /de dag skrod ma phod pa dang khyim bdag de nyid langs te bzung nas bskrad de/ seng ge'i gdong can mtshan ngan bcom
328a7('dul ba): brgyad dang ldan pa khyod gar 'gro zhes kyang smras so/ /rang sangs rgyas des bsam pa/ nyon mongs 'di/ gtan du rmas shing nyams na mi rung ngo / /snyam du rig nas/ steng gi nam
328b1('dul ba): mkha' la zhes bya ba nas des bkur sti byas te zhes bya ba'i bar du rgyas par sbyar te/ ji tsam na/ rkang pa gnyis la gtugs nas smon lam btab pa/ bdag gis yon gnas dam pa 'di lta bu
328b2('dul ba): la ngag rtsub po'i las phyung ba gang yin pa de'i las de bdag gis myong bar ma gyur cig / gang yang bya ba byas pa'i dge ba'i rtsa ba 'dis bdag phyug cing nor mang ba dang / longs spyod che ba'i rigs
328b3('dul ba): su skye bar gyur cig / ces byas so/ /dge slong dag /ji snyam du sems/ khyim bdag gang yin pa de/ ku sha gzhon nu 'di nyid yin te/ de ni/ 'dis rang sangs rgyas la ngag rtsub po'i las
328b4('dul ba): phyung bas/ las de'i rnam par smin pas mtshan ngan pa bco brgyad dang ldan zhing / bzhin seng ge'i gdong 'dra bar gyur to/ /gang yang bya ba byas pa de'i las kyi rnam par smin pas stobs kyi
328b5('dul ba): 'khor los bsgyur ba'i rgyal por gyur to/ /dge slong dag /de lta bas na/ las gcig tu gnag pa rnams kyi rnam par smin pa ni/ gcig tu gnag par 'gyur zhing / 'dren ma rnams kyi
328b6('dul ba): ni| 'dren mar 'gyur/ gcig tu dkar ba rnams kyi ni/ gcig tu dkar bar 'gyur ro/ /de lta bas na/ dge slong dag /'di ltar bslab par bya ste/ las gang dag gcig tu gnag pa
328b7('dul ba): rnams dang 'dren ma rnams ni/ spangs la/ gcig tu dkar ba'i las rnams kho na la rtsol bar bya'o/ /zhes dge slong dag khyed kyis de ltar bslab par bya'o/ /gzhan yang / rgyal
329a1('dul ba): po chen po/ ngas bla na med pa yang dag par rdzogs pa'i byang chub don du gnyer ba'i phyir sbyin pa dag btang / bsod nams dag byas pa gang yin pa de nyon cig /rgyal po chen po/
329a2('dul ba): sngon byung ba/ yul ka ling+ka zhes bya bar gdol ba'i rgyal po phur bu gsum pa zhes bya ba/ 'khor gdol pa brgya phrag du ma dang / 'khor gdol pa stong phrag du ma dang / 'khor gdol pa brgya stong
329a3('dul ba): du ma yod pa/ byams pa'i bdag nyid/ snying rje can/ sems can thams cad la phan pa/ snying brtse ba zhig byung ste/ de'i yul du nam lo nyes byung ba de'i tshe bden pa gsol bas/ lhas char
329a4('dul ba): pa 'bebs pas/ lan 'ga' yang lo nyes 'byung bar mi 'gyur ro/ /de drang srong gi nang du rab tu byung nas/ des mngon par shes pa lnga mngon sum du byas so/ /de'i tshe yul wA ra NA si na
329a5('dul ba): rgyal po tshangs sbyin zhes bya ba/ 'byor pa dang / rgyas pa dang / bde ba dang / lo legs pa dang / skye bo dang / mi phal po ches rab tu gang ba na rgyal srid byed du 'jug go /ji tsam
329a6('dul ba): dus gzhan zhig na/ ltas mkhan rnams kyis lo bcu gnyis su char mi 'bab bo/ /zhes lung bstan to/ /de nas rgyal po tshangs sbyin grong khyer wA ra nA sir dril sgrog tu bcug pa/
329a7('dul ba): wA ra NA si na gnas pa'i shes ldan grong khyer pa dag nyon cig /ltas mkhan rnams kyis lo bcu gnyis su char mi 'bab bo/ /zhes lung bstan gyi/ khyed cag las/ gang dag la
329b1('dul ba): dus de tsam gyi bza' ba yod pa de ni/ 'dug cig /gang dag la med pa de ni/ dengs shig /de nas skye bo'i tshogs chen po de dag mu ges dus ma yin par 'chi bas 'jigs skrag nas/
329b2('dul ba): gros bya bar brtsams pa/ shes ldan dag /rgyal pos yul rnams su 'di lta bu'i dril sgrog tu bcug na/ de ji ltar bsgrub par bya/ gang du 'dong / de rnams kyis gdol pa'i yul
329b3('dul ba): na| gdol pa'i rigs las byung ba'i drang srong zhig yod de/ de'i bden pa gsol bas/ lhas char 'bebs so/ /zhes thos nas/ de nas lo bcu gnyis kyi bar gyi bza' ba med pa gang
329b4('dul ba): yin pa de rnams gdol pa'i yul du dong pa dang / gdol pa'i rigs las byung ba'i drang srong gi bu gdol ba'i rgyal po des/ skye bo'i tshogs de'i bza' ba dang btung ba lo bcu gnyis su sbyar
329b5('dul ba): na| mu ge rgyun chags kho nar byung nas/ rgyal po tshangs sbyin gyis blon po rnams la dris pa/ skye bo'i tshogs de dag gang du song / blon po rnams kyis smras pa/ lha/ yul ka ling+ka na
329b6('dul ba): gdol pa'i rgyal po phur bu gsum pa zhes bgyi ba/ byams pa'i bdag nyid/ snying rje can/ sems can thams cad la phan pa/ byams pa zhig mchis te/ de'i bden pa gsol bas lhas char
329b7('dul ba): 'bebs pas/ der skye bo'i tshogs chen po mchis so/ /rgyal pos smras pa/ shes ldan dag /mu ge chen po 'di ni/ mu ge'i bskal pa bar ma dang 'dra ba yin na/ de la ji ltar bsgrub
330a1('dul ba): par bya/ de rnams kyis smras pa/ lha/ gdol pa'i yul gyi rgyal po gang lags pa de drang srong gi nang du rab tu byung ngo zhes thos lags kyi/ de la gsol pa mdzod
330a2('dul ba): cig / de nas rgyal po tshangs sbyin gdol ba'i yul du song nas/ drang srong de la gsol ba gdab par brtsams pa/ drang srong chen po/ bdag gi yul du mu ge chen po mu ge'i bskal pa bar
330a3('dul ba): ma dang 'dra ba byung na/ de la bden pa gsol ba'i rigs so/ /des bden pa gsol bar brtsams pa/ khyi 'tshed rigs las skyes pa yin/ /zhe sdang med cing 'tshe med pa/ /gdol pa phur
330a4('dul ba): bu gsum pa zhes/ /lha dang mi la grags pa yis/ /sems can kun la byams pa'i sems/ /skyon med rab tu bsgoms bdag gi /bden tshig des ni skye rgu 'di/ /klus ni
330a5('dul ba): tshim par byed gyur cig / gang phyir skyes pa tshun chad nas/ /byams pa'i sems ni rab bsgoms pa/ /bden pa'i tshig des skye rgu dag/ klus ni tshim par byed gyur cig /de nas
330a6('dul ba): bden pa gsol pas/ yul wA ra NA sir lhas char phab nas/ mu ge rgyun chad cing lo legs par gyur to/ /de nas wA ra NA si na gnas pa'i skye bo'i tshogs de gdol pa'i yul nas
330a7('dul ba): wA ra NA sir lhags so/ /rgyal po chen po/ de'i tshe de'i dus na/ gdol pa'i rgyal po phur bu gsum pa zhes bya ba/ byams pa'i bdag nyid snying rje can/ sems can thams
330b1('dul ba): cad la pha na pa/ snying brtse ba can zhig byung ba de'i bden pa gsol bas/ lhas char phab nas mu ge rgyun chad cing lo lags par gyur pa de/ gzhan zhig yin snyam na/ khyod kyis de ltar
330b2('dul ba): mi blta ste/ 'on kyang nga nyid de'i tshe de'i dus na/ gdol pa'i rgyal po phur bu gsum pa zhes bya ba/ byams pa'i bdag nyid snying rje can/ sems can thams cad la phan pa dang /
330b3('dul ba): snying brtse ba can/ des bden pa gsol bas lhas char 'bebs pa de yin par gyur to/ /rgyal po chen po/ ngas sbyin pa'am/ sbyin pa'i bgo bsha' des/ bla na med pa yang
330b4('dul ba): dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i sbyin pa de bla na med pa yang dag par rdzogs pa'i byang chub kyi rgyu tsam dang / rkyen tsam dang /
330b5('dul ba): tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer pa'i phyir sbyin pa dag btang / bsod nams dag byas pa gang yin pa
330b6('dul ba): de nyon cig / rgyal po chen po/ sngon byung ba/ yul mi thi lar/ rgyal po lha chen po zhes bya ba/ 'khor los bsgyur pa'i rgyal po/ mtha' bzhir rnam par rgyal pa/ chos dang ldan pa/
330b7('dul ba): chos kyi rgyal po/ rin po che sna bdun dang ldan pa zhig byung ste/ de'i rin po che sna bdun ni/ 'di lta bu dag yin te/ 'di lta ste/ 'khor lo rin po che dang / glang po rin po che dang / rta
331a1('dul ba): rin po che dang / nor bu rin po che dang / bud med rin po che dang / khyim bdag rin po che dang / bdun pa blon po rin po che'o/ /de la bud dpa' ba/ rtul phod pa/ yan lag
331a2('dul ba): mchog gi gzugs dang ldan pa/ pha rol gyi sde rab tu 'joms pa stong yang tshang bar yod cing / de rgya mtsho la thug pa'i sa chen po ma lus par gnod par bsngo ba med cing / 'tshe ba med pa/
331a3('dul ba): 'di nyid chad pa med cing / mtshon gyis bda' ba med la/ chos dang mthun zhing snyoms pas legs par phab ste gnas so/ /de nas rgyal po lha chen po'i skra mkhan gyi mi/ skra dang kha spu 'chos
331a4('dul ba): pa na/ skra mkhan gyi mi la smras pa/ kye nang rje/ khyod kyis gang gi nga'i mgo las gshin rje'i pho nya skra dkar skyes pa de'i tshe nga la sbron cig /lha/ bka' bzhin 'tshal/ zhes skra mkhan
331a5('dul ba): gyi mis/ rgyal po lha chen po'i ltar mnyan to/ /dus gzhan zhig na/ skra mkhan gyi mis/ rgyal po lha chen po'i skra dang kha spu 'chos pa na/ rgyal po lha chen po mgo las gshin rje'i pho
331a6('dul ba): nya'i skra dkar skyes pa mthong ngo / /mthong nas kyang yang rgyal po chen po lha chen po la 'di skad ces smras so/ /lha mkhyen par mdzod cig /dbu la gshin rje'i pho nya dbu skra dkar po skyes
331a7('dul ba): lags so/ /kye nang rje/ de'i phyir khyod kyis skra dkar de dag rim gyis dal bu dal bus phyung la/ nga'i lag par byin cig /lha/ /bka' bzhin 'tshal/ zhes skra mkhan gyi mis rgyal po lha
331b1('dul ba): chen po'i ltar mnyan nas/ skra skya bo de dag gser gyi smang tsher gyis rim gyis dal bu dal bus phyung nas/ rgyal po lha chen po'i lag tu bzhag go /de nas rgyal po lha chen pos skra skya bo de dag/
331b2('dul ba): lag pa gnyis kyis brkyangs nas/ tshigs su bcad de smras pa/ bdag gi mgo la klad kyi skra/ /lang tsho 'phrog pa skyes pa na/ /gshin rje'i pho nya byung gyur gyi/ /bdag ni rab byung dus la
331b3('dul ba): bab/ /bdag gis mi rnams kyi 'dod pa ni/ spyad zin te/ lha rnams kyi 'dod pa btsal ba'i dus la bab kyi/ ma la bdag gi gzhon nu thu bo rgyal srid kyi dbang phyug la dbang byed du bcug la/
331b4('dul ba): rgyal po'i drang srong gi tshangs par spyad pa spyod do/ /snyam mo/ /de nas rgyal po lha chen pos gzhon nu thu bo shos pho nyas bkug nas 'di skad ces smras so/ /gzhon nu shes par gyis shig /nga'i
331b5('dul ba): mgo la gshin rje'i pho nya skra dkar skyes te/ ngas mi rnams kyi 'dod pa ni/ spyad zin pas/ lha rnams kyi 'dod pa btsal pa'i dus la bab ste/ bu/ gzhon nu khyod la ngas rgya mtsho la thug
331b6('dul ba): pa'i sa chen po 'di gtad kyi/ khyod kyis 'di la chos bzhin gyis bskyang bar bya'i/ chos ma yin pas ni/ ma yin no/ /'ga' zhig chos ma yin pa spyod dam/ 'dren mar spyod na/ khyod kyi
331b7('dul ba): yul du gnas su ma gzhug cig / bu/ gzhon nu khyod kyis kyang gang gi tshe mgo la gshin rje'i pho nya skra dkar skyes par mthong ba de'i tshe khyod kyis kyang gzhon nu thu bo shos rgyal srid kyi dbang
332a1('dul ba): phyug la dbang byed du chug la/ rgyal po'i drang srong gi chad par spyad pa spyod cig /ci nas kyang khyod kyis dge ba'i lam nges pa 'di lta bu la zhugs pa'i rjes su 'jug par
332a2('dul ba): bya'i/ rgyun chad par mi bya zhing skyes bu tha shal du gyur par mi bya'o/ /bu/ gzhon nu 'ga' zhig skyes bu bzang po yod pa'i dus 'di lta bu la/ dge ba'i lam nges pa 'di lta bu la zhugs
332a3('dul ba): pa'i rjes su 'jug par byed pa gang yin pa de ni/ de rnams kyi rgyun chad par mi byed pa yin/ de ni/ de rnams kyi skyes bu tha shal ma yin par 'gyur ro/ /bu/ gzhon nu 'ga' zhig skyes bu
332a4('dul ba): bzang po yod pa'i dus 'di lta bu la/ dge ba'i lam nges par 'di lta bu la zhugs pa'i rjes su 'jug par mi byed pa gang yin pa de ni/ de rnams kyi rgyun chad par byed pa yin/ /de ni/ de
332a5('dul ba): rnams kyi skyes bu tha shal yin no/ /de lta bas na/ nga khyod la de skad du ci nas kyang khyod kyis dge ba'i lam nges pa 'di lta bu la zhugs pa'i rjes su 'jug par bya zhing / rgyun chad par
332a6('dul ba): mi bya zhing / skyes bu tha shal du gyur par mi bya'o/ /zhes smras so/ /de nas rgyal po lha chen pos gzhon nu thu bo rgyal srid kyi dbang phyug la dbang byed du bcug nas/ yul bcom brlag
332a7('dul ba): 'di nyid kyi lha chen po'i a mra'i tshal 'di nyid du rgyal po'i drang srong gi tshangs par spyod pa spyad do/ /rgyal po lha chen po'i gzhon nu thu bo rgyal srid kyi dbang phyug la dbang byed du bcug pa
332b1('dul ba): gang yin pa de yang / rgyal po lha chen po zhes bya ba/ 'khor los bsgyur ba'i rgyal po/ mtha' bzhir rnam par rgyal ba zhes bya ba nas gnas so/ /zhes bya ba'i bar gong ma bzhin no/ /de nas
332b2('dul ba): rgyal po lha chen po'i skra dang kha spu dag skra mkhan gyi mis 'chos pa na zhes bya ba nas/ skyes bu tha shal du gyur par mi bya'o/ /zhes bya ba'i bar gong ma bzhin no/ /de nas rgyal po lha chen pos gzhon
332b3('dul ba): nu thu bo rgyal srid kyi dbang phyug la dbang byed du bcug nas rgyal po'i drang srong gi tshangs par spyod pa spyad do/ /de ltar bu dang / tsha bo dang / yang tsha brgyud pas lha chen po brgyad khri bzhi stong gis rgyal
332b4('dul ba): po'i drang srong gi tshangs par spyod pa spyad do/ /de nas rgyal po lha chen po bdag nyid mchod sbyin phun sum tshogs par mthong nas tshigs su bcad de smras pa/ lha dang mi yi nang dag tu/ /dbang
332b5('dul ba): phyug don du gnyer ba dang / /dbul ba'i 'jigs pas skrag pa yis/ /ci nus kyis ni sbyin pa gtang / /'jig rten na ni sbyin byed mchod/ /sbyin byed lha yi nang mchod do/ /bya yis 'bras
332b6('dul ba): ldan shing bzhin du/ /'byung po kun gyi skyabs 'os yin/ /rgyal po chen po/ de'i tshe de'i dus na/ rgyal po lha chen po zhes bya ba/ 'khor los bsgyur ba'i rgyal po gang gis dge
332b7('dul ba): ba'i lam nges pa de srol btod cing / dge ba'i lam nges pa srol btod pa de la brten nas lha chen po brgyad khri bzhi stong gis rgyal po'i drang srong gi tshangs par spyod pa spyad pa de/
333a1('dul ba): gzhan zhig yin snyam na/ khyod kyis de ltar mi blta ste/ nga nyid de'i tshe de'i dus na/ 'khor los bsgyur ba'i rgyal po lha chen po zhes bya bar gyur to/ /nga nyid kyis/ dge
333a2('dul ba): ba'i las kyi lam nges pa de srol btod cing / dge ba'i lam nges pa srol btod pa de la brten nas lha chen po brgyad khri bzhi stong gis rgyal po'i drang srong gi tshangs par spyod pa spyad do/ /rgyal
333a3('dul ba): po chen po/ ngas sbyin pa'am/ sbyin pa'i bgo bsha' des bla na med pa yang dag par rdzogs pa'i byang chub thob bo/ snyam na/ khyod kyis de ltar mi blta ste/ 'on kyang nga'i sbyin pa de ni/
333a4('dul ba): bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i
333a5('dul ba): byang chub don du gnyer ba'i phyir sbyin pa dag btang / bsod nams dag byas pa gang yin pa de/ nyon cig /rgyal po chen po/ sngon byung ba/ yul mi thi la 'di nyid du de rnams kyi tha
333a6('dul ba): ma shos rgyal po mu khyud ces bya ba/ chos kyi rgyal po/ chos dang ldan pa/ chos la gnas pa'i rgyal po zhig byung ste/ de btsun mo dang / gzhon nu dang / blon po dang / khrom gyi
333a7('dul ba): ru ba dang / grong mi dang / yul mi rnams dang lhan cig tu chos spyod cing sbyin pa dag gtong / bsod nams dag byed pa/ bsnyen gnas la nye bar gnas pa/ tshul khrims yang
333b1('dul ba): dag par blangs te gnas so/ /de'i tshe lha rnams kyi dbang po brgya byin sum cu rtsa gsum pa'i lha rnams kyi gung la lha rnams mdun sa chos bzang du tshogs shing lha rnams la bsngags pa brjod de/
333b2('dul ba): grogs po dag /lus 'phags kyi mi rnams kyi rnyed pa ni/ legs par rnyed de/ lus 'phags kyi mi de rnams kyi rgyal po mu khyud ni/ chos kyi rgyal po/ chos dang ldan pa/ chos
333b3('dul ba): la gnas pa'i rgyal po chen po yin te/ de btsun mo dang zhes bya ba nas lhan cig tu chos spyod cing tshul khrims yang dag par blangs te gnas so/ /zhes bya ba'i bar gong ma bzhin no/ /grogs
333b4('dul ba): po dag / khyed cag rgyal po mu khyud blta bar 'dod dam/ ko'u shi ka/ mchog tu 'tshal lo/ /grogs po dag /de'i phyir khyed cag sdod cig dang / kho bos je rgyal po mu khyud brtag
333b5('dul ba): par bya'o/ /de nas lha rnams kyi dbang po brgya byin/ dper na/ skyes bu mthu dang ldan pa'i lag pa bskum pa las brkyang ba'am/ brkyang ba las bskum pa tsam gyis lha rnams kyi dbang
333b6('dul ba): po brgya byin/ sum cu rtsa gsum pa'i lha rnams kyi nang nas mi snang bar gyur te/ mi thi lar rgyal po mu khyud ldan gyi khang bzang du phyin nas 'di skad ces smras so/ /mu khyud ldan/ khyod
333b7('dul ba): kyis rnyed pa ni/ legs par rnyed de/ gang gi phyir sum cu rtsa gsum pa'i lha rnams lha'i mdun sa chos bzang du tshogs shing 'dus pa rnams/ khyod kyi bsngags pa rjod par byed de/
334a1('dul ba): grogs po dag /lus 'phags kyi mi rnams kyis rnyed pa zhes bya ba nas/ tshul khrims yang dag par blangs te gnas so/ /zhes bya ba'i bar gong ma bzhin no/ /mu
334a2('dul ba): khyud khyod/ sum cu rtsa gsum pa'i lha rnams la blta zhing 'gro 'dod dam/ ko'u shi ka/ bdag sum cu rtsa gsum pa'i lha rnams la blta zhing mchi 'tshal lo/ /mu khyud de'i
334a3('dul ba): phyir khyod sdod cig / kho bos/ je cang shes stong ldan gyi shing rta khyod la bskur gyi/ der khyod zhugs la ma g.yo bar shog cig /rgyal po mu khyud kyis de bzhin 'tshal lo/ /zhes
334a4('dul ba): lha rnams kyi dbang po brgya byin las mnyan te/ de nas lha rnams kyi dbang po brgya byin sum cu rtsa gsum pa'i lha rnams kyi nang du song nas/ kha lo sgyur ba ma la gdu la smras pa/
334a5('dul ba): ma la gdu/ khyod song la/ cang shes stong ldan gyi shing rta myur du chos la/ rgyal po mu khyud gang na ba der song ste phyin nas/ 'di skad ces/ mu khyud la lha rnams kyi
334a6('dul ba): dbang po brgya byin gyis/ cang shes stong ldan gyi shing rta bskur ba 'di yin gyi der khyod zhugs la mi g.yo bar shog cig /ces byos shig /ko'u shi ka/ khyod kyis gsungs
334a7('dul ba): pas shin tu ma nongs so/ /zhes kha lo sgyur ba ma la gdus/ lha rnams kyi dbang po brgya byin las mnyan nas myur du cang shes stong ldan gyi shing rta bcos te/ rgyal po mu
334b1('dul ba): khyud gang na ba der song nas phyin pa dang / 'di skad ces smras so/ /mu khyud/ khyod la lha rnams kyis dbang po brgya byin gyis cang shes stong ldan gyi shing rta bskur ba 'di yin gyi/ 'dir khyod
334b2('dul ba): zhugs la ma g.yo bar shog cig / ces mchi'o/ /rgyal po chen po/ rgyal po mu khyud cang shes rta stong ldan gyi shing rtar zhugs pa dang / de nas kha lo sgyur ba ma la gdu rgyal po mu khyud la
334b3('dul ba): smras pa/ khyod kyi shing rta gang nas drang / gang na/ sems can sdig pa'i las can rnams sdig pa mi dge ba'i las kyi rnam par smin pa nyams su myong ba nas sam/ gang na/ sems
334b4('dul ba): can dge ba'i las can rnams las dge ba'i rnam par smin pa nyams su myong ba nas drang / ma la gdu/ de'i phyir gang na/ sems can sdig pa'i las can rnams/ sdig pa mi dge ba'i
334b5('dul ba): rnam par smin pa nyams su myong ba yod pa/ gang na sems can dge ba'i las can rnams/ las dge ba'i rnam par smin pa nyams su myong ba dag yod par gnyis ka blta'i/ de dag gang na ba de
334b6('dul ba): logs su shing rta drongs shig / de nas kha lo sgyur ba ma la gdu/ rgyal po mu khyud kyis ci nas kyang gang na sems can sdig pa mi dge ba'i las kyi rnam par smin pa nyams su myong ba yod pa dang /
334b7('dul ba): gang na sems can dge ba'i las can rnams/ las dag pa'i rnam par smin pa nyams su myong ba yod pa gnyi ga mthong bar 'gyur ba de ltar rgyal po mu khyud ldan gyi shing rta drangs so/ /rgyal po mu khyud
335a1('dul ba): sum cu rtsa gsum pa'i lha rnams kyi nang du phyin nas rgyal po mu khyud lha rnams kyi mdun sa chos bzang du zhugs pa dang / lha rnams kyi dbang po brgya byin gyis rgyal po mu
335a2('dul ba): khyud la stan phyed bstabs nas/ rgyal po mu khyud dang / lha rnams kyi dbang po brgya byin stan phyed la 'dug /rgyal po chen po/ rgyal po mu khyud dang / lha rnams kyi dbang po brgya byin stan phyed
335a3('dul ba): phyed la 'dug pa na/ khyad par ram/ bsam pa'am/ tha dad du bya ba cung zad kyang med de/ gzhan du na/ lha rnams kyi dbang po brgya byin ni/ mig mi 'dzum par zad do/ /de nas rgyal po mu
335a4('dul ba): khyud kyis bdag nyid kyi mchod sbyin phun sum tshogs pa mthong nas/ de'i tshe tshigs su bcad de smras pa/ dge las byas dang de bzhin du/ mi dge ba yi las mthong nas/ /mi gang
335a5('dul ba): bag med byed pa de/ /skyes bu tha shal snying re rje/ /de nas lha rnams kyi dbang po brgya byin gyis/ rgyal po mu khyud la 'di skad ces smras so/ /mu khyud/ khyod 'di nyid du 'dug la dga'
335a6('dul ba): ba spyod cig / 'dod pa'i yon tan lnga 'byor cing ldan pas rtse mo byos shig /dga' bar spyod cig /dga' mgur spyod cig /des tshigs su bcad de smras pa/ ji ltar snod dang shing
335a7('dul ba): rta dag / brnyas pa re zhig dus yin ltar/ de dang 'dra bar gnas 'di yang / /dbang ni gzhan dag sgyur bas bdag /'di nas mi thi lar song nas/ /dge ba mang po rnams bya zhing / /
335b1('dul ba): bsod nams phun sum tshogs byas nas/ /de nas mtho ris 'ong bar bya/ /de mi thi lar 'ongs nas sbyin pa dag btang / bsod nams dag byas nas tshigs su bcad de smras pa/ gang tshe rgyal
335b2('dul ba): rigs bram ze dang / /rje'u rigs dmangs rigs gdol pa dang / /kla klo phongs la sbyin pa ni/ /sbyin pa dam pa rnams kyis bsngags/ /mu ge'i tshe na sbyin byin zhing / /skye bo dam pa tshim
335b3('dul ba): byas nas/ /ngan song rnams spangs 'di dang ni/ /mtho ris su yang bkur ba yin/ /phan yon 'di ni shes nas kyang / /mkhas pa rnams kyis sbyin pa gtang / /sbyin pa yis ni thar pa dang /
335b4('dul ba): dbang phyug lha gnas 'byor par 'gyur/ /rgyal po chen po/ de'i tshe de'i dus na 'khor los bsgyur ba'i rgyal po mu khyud ces bya ba gang gis sum cu rtsa gsum pa'i lha rnams kyi nang du song nas lha rnams
335b5('dul ba): kyi dbang po brgya byin gyi stan phyed dang / lha rnams kyi 'dod pa'i yon tan lngas bstabs nas/ des mi thi lar 'ongs nas grong khyer gyi sgo bzhir mchod sbyin gyi gnas brtsigs nas sbyin pa dag btang /
335b6('dul ba): bsod nams dag byas pa de/ gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i dus na/ 'khor los bsgyur ba'i rgyal po mu khyud ces bya ba gang gis sum cu
335b7('dul ba): rtsa gsum pa'i lha rnams kyi nang du song nas/ lha rnams kyi dbang po brgya byin gyi stan phyed dang / lha rnams kyi 'dod pa'i yon tan lngas bstabs pa yin par gyur te/ nga nyid de nas mi thi lar
336a1('dul ba): song nas/ grong khyer gyi sgo bzhir mchod sbyin gyi gnas brtsigs te/ sbyin pa dag byin/ bsod nams dag byas so/ /rgyal po chen po/ ngas sbyin pa'am/
336a2('dul ba): sbyin pa'i bgo bsha' des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i sbyin pa de ni/ bla na med pa yang dag par
336a3('dul ba): rdzogs pa'i byang chub kyi rgyu tsam dang / rkyen tsam dang / tshogs tsam yin no/ /de'i 'og tu rgyal po kun dga' bo zhes bya ba/ mthu dang ldan pa zhes bya ba'i bar du rgyas par sbyar te/ de la
336a4('dul ba): bu gcig dang gnyis nas lnga'i bar dag btsas pa las/ de'i bu tha chung gang yin pa de'i gdong me long 'dra bas/ de'i ming me long gdong zhes bya bar grags so/ /de dag thams cad bsrings
336a5('dul ba): bskyed de chen por gyur te/ gzhon nu me long gdong ni/ shin tu des pa dang / shin tu dul ba yin no/ /de dag gzhan ni/ gtum pa/ gzu lums can/ rtsub pa yin no/ /de dag
336a6('dul ba): thams cad pha'i dgos pa zhig gi phyir 'dus na/ shes rab kyis cung zad kyang so sor rtog pa med do/ /gzhon nu me long gdong ni/ /dri ba zab mo dag la/ rang gi shes rab kyis dpyod par
336a7('dul ba): byed do/ /rgyal po kun dga' bo nad kyis thebs nas/ des bsam pa gang rgyal srid byed du gzhug /gal te bdag gis phu bo gong ma bzhi las gang yang rung ba zhig /rgyal po byed du bcug na
336b1('dul ba): de rnams gtum pa/ gzu lums can/ rtsub pa yin pas/ tshul ma yin pas yul mi rnams la gnod pa byed par 'gyur ro/ /gal te gzhon nu me long gdong rgyal srid byed du bcug na ni/ nye
336b2('dul ba): du rnams kyis da/ rgyal po 'dis/ sras thu bo rnams bzhag nas sras tha chung rgyal srid byed du 'jug pa ci'i tha tshig /ces smod par 'gyur bas/ thabs shig bsham mo/ /snyam nas
336b3('dul ba): des rin po che gsum dang / btsun mo'i 'khor zhes byed pa dang / shes rab kyis so sor brtag par bya ba drug bzhag nas/ des blon po rnams la smras pa/ kye sna bo dag /nga 'das na/ khyed cag
336b4('dul ba): gis gzhon nu rnams re re nas brtag par bya ste/ sus nor bu'i lham zung bgos na/ 'tsham par 'gyur ba dang / seng ge'i khri la 'dug na/ mi g.yo bar 'dug pa dang / dbu rgyan mgo la
336b5('dul ba): thogs na/ mi g.yo bar 'dug pa dang / btsun mo'i 'khor zhes byed pa dang / shes rab kyis so sor brtag par bya ba drug po/ nang gi gter dang / phyi'i gter dang / phyi nang gi gter dang /
336b6('dul ba): shing gi rtse mo'i gter dang / ri'i rtse mo'i gter dang / chu 'gram gyi gter te/ su 'di dag thams cad dang ldan par gyur pa de/ nga 'das nas khyed cag gis chug cig ces smras nas/
336b7('dul ba): bsags pa kun gyi mtha' 'dzad cing / /mthon po'i mtha' ni ltung bar 'gyur/ /zhes bya ba yin pas shi'o/ /blon po de rnams kyis/ gzhon nu phu bo shos la nor bu'i lham zung du bskon
337a1('dul ba): na| ji ltar yang de dang mi 'tsham mo/ /seng ge'i khri la bzhag na/ g.yos so/ /dbu rgyan btags na/ rab tu g.yos so/ /btsun mo'i 'khor gyis kyang zhes ma byas
337a2('dul ba): so| |shes rab kyis so sor brtag par bya ba drug / smras na/ ma shes te/ nu bo phyi ma rnams kyang de bzhin no/ /gzhon nu me long gdong la nor bu'i lham zung du bskon na/ shin tu 'tsham
337a3('dul ba): par 'dug go / seng+ge'i khri la 'dug na/ mi g.yo bar 'dug go /dbu rgyan thogs na/ spyi gtsug rgyas par 'dug go /btsun mo'i 'khor gyis kyang zhes byas pa dang / blon po rnams
337a4('dul ba): kyis smras pa/ da dung shes rab kyis so sor brtag par bya ba drug po/ nang gi gter dang / phyi'i gter dang / phyi nang gi gter dang / shing gi rtse mo'i gter dang / ri'i rtse mo'i gter
337a5('dul ba): dang / chu 'gram gyi gter shes par bya dgos so/ /me long gdong gis bsam pa/ nang gi gter zhes bya ba/ nang gi gter ci zhe na/ them pa'i nang rol na yod pa'i gter yin no/ /phyi'i
337a6('dul ba): gter zhes bya ba/ phyi'i gter ci zhe na/ phyi'i gter zhes bya ba ni/ them pa'i phyi rol na yod pa'i gter yin no/ /phyi nang gi gter zhes bya ba ni/ ci yin zhe na/ them pa'i 'og na yod pa'i
337a7('dul ba): gter yin no/ shing gi rtse mo'i gter zhes bya ba/ shing gi rtse mo'i gter ci zhe na/ rgyal po de bzhugs pa'i shing de'i grib mas nyi ma'i gung la gang du khyab pa de na yod pa'i gter yin no/ /
337b1('dul ba): ri'i rtse mo'i gter zhes bya ba ni/ rgyal po de rol ba'i rdzing de na khrus kyi rdo leb de'i 'og na yod pa'i gter yin no/ /chu 'gram gyi gter zhes bya ba ni/ khyim gyi chu gang du 'bab pa de'i stor khung gi mtha' na
337b2('dul ba): yod pa'i gter yin no/ /blon po de rnams kyis thams cad so sor brtags na de dag byung nas/ de rnams kyis de rgyal por dbang bskur te/ rgyal po me long gdong zhes bya ba/ mthu dang ldan par gyur to/ /
337b3('dul ba): ri bor gzhan zhig na/ bram ze dbyug gu can zhes bya ba zhig gnas pa des/ khyim bdag cig las glang dag cig brnyas te/ zhing rmos nas glang de dag ded de khyim bdag de'i khyim du song ba dang / ji
337b4('dul ba): tsam na/ khyim bdag de dro la bab nas/ bram ze dbyug gu can gyis glang phugs su btang ba las/ sgo gzhan zhig nas byung ste seng ngo / /khyim bdag de zan zos nas langs na/ gang na yang
337b5('dul ba): glang mi snang nas/ des dbyug gu can bzung nas/ glang ga re/ des smras pa/ khyim du ma bcug gam/ khyod kyis kho bo'i glang 'phrog gi/ kho bo la glang slar byin cig /des smras pa/ kho
337b6('dul ba): bos ma 'phrog go / des smras pa/ rgyal po me long gdong 'di ni/ shes rab dang ldan pa yin gyi/ de'i drung du dong ba dang / des don 'di mkhas te bdag cag la rigs mi rigs ston par
337b7('dul ba): 'gyur ro/ /zhes de gnyis chas pa dang / mi zhig gis rta rgod ma zhig bros nas/ des dbyug gu can la smras pa/ rta rgod ma 'o ni/ kho ga cig /des smras pa/ ji ltar dgag /ci nus pas so/
338a1('dul ba): des rdo ba zhig blangs te/ mgor bsnun pas de shi bar gyur to/ /mi des smras pa/ kho bo'i rta rgod ma khyod kyis bsad kyi kho bo la rta rgod ma gcig byin cig /ci'i
338a2('dul ba): phyir rta rgod ma sbyin/ des smras pa/ tshur shog /rgyal po me long gdong gi gan du 'dong dang / des bdag cag gi zhal che sbyong bar 'gyur ro/ /zhes de dag der dong ba dang / dbyug gu can
338a3('dul ba): de 'bros par brtsams so/ /des rtsig pa zhig gi kha nas bdag nyid mchongs pa dang / de'i zhod na tha ga pa zhig thags 'thag cing 'dug pa de'i steng du ltung bas tha ga pa shi nas/ dbyug
338a4('dul ba): gu can yang tha ga pa'i chung mas bzung nas/ kho bo'i khyim thab khyod kyis bsad kyi/ kho mo'i khyim thab byin cig /kho bos khyod kyi khyim thab ga la sbyin/ des smras pa/ tshur rgyal
338a5('dul ba): po me long gdong gi drung du 'dong dang / des bdag cag gi zhal che gcod par 'gyur ro/ /zhes de rnams chas pa dang / lam gyi bar de na chu bo gting zab mo zhig yod pa de la shing
338a6('dul ba): mkhan zhig kha na ste'u thogs te/ phas tshur brgal ba de la dbyug gu can des smras pa/ chu che chung ji tsam/ ste'u btang ste smras pa/ chu gting zab bo/ /ste'u de chur lhung nas/ des
338a7('dul ba): dbyug gu can da bzung ste/ khyod kyis ba'i ste'u chur bskur ro/ /ngas ma bskur ro/ /tshur rgyal po me long gdong gi drung du 'dong dang / des bdag cag gi zhal che sbyong bar 'gyur
338b1('dul ba): ro| |de rnams ngal bas dbyug gu can khrid de/ chang 'tshong zhig gi khyim du zhugs pa dang / chang 'tshong ma la khye'u zhig bcas pa/ des khye'u de gos kyis bkab ste bsnyal ba de la dbyug gu
338b2('dul ba): can 'dug go / des khye'u yod/ khye'u yod ces smras nas/ ji tsam na bltas na shi bar gyur nas/ des dbyug gu can de bzung nas/ khyod kyis kho mo'i bu bsad kyi/ kho mo'i bu byin
338b3('dul ba): cig / des smras pa/ kho bos ni/ ma bsad pa na/ ci'i phyir kho bos khyed kyi bu sbyin/ des smras pa/ tshur rgyal po me long gdong gi drung du 'dong ngo / /zhes de rnams chas pa dang / ji tsam
338b4('dul ba): na| phyogs gzhan zhig na shing skam la khwa zhig 'dug pa des/ dbyug gu can mthong nas smras pa/ gang du 'gro/ kho bo ni/ mi 'gro na/ 'di dag gis kho bo khrid do/ /gang du/ me long
338b5('dul ba): gdong gi drung du'o/ /'o na kho bo'i 'phrin yang khyer la/ rgyal po me long gdong / phyogs ga ge mo zhig na/ shing lo ma bskams pa zhig mchis pa de la khwa zhig mchis te/ de'i mchid
338b6('dul ba): nas/ shing lo ma sngo zhing snum pa gzhan dag mchis bzhin du de la bdag dga' bar mi 'gyur gyi/ 'di la bdag mchis na bde ba ci las gyur ces gyis shig /de rnams chas pa las/ ri
338b7('dul ba): dwags shig gis dbyug gu can mthong nas des smras pa/ dbyug gu can gang du 'gro/ kho bo ni/ gang du yang mi 'gro na/ 'di dag gis kho bo khrid do/ /gang du/ me long gdong gi drung du'o//
339a1('dul ba): kho bo'i 'phrin yang khyer la/ gnas gzhan dag na gsing ma dang / rtswa sngon po dag mchis bzhin du bdag de dag lam dad pa la rgyu ci zhig mchis zhes gyis shig /de
339a2('dul ba): dag chas pa dang / ji tsam na/ sreg pa zhig gis mthong nas smras pa/ gang du 'dong zhes bya ba nas/ 'o na kho bo'i 'phrin yang khyer cig ces bya bar gong ma bzhin du ste/ bdag phyogs gcig
339a3('dul ba): tu ni/ sreg pa'i skad 'byin la/ phyogs gzhan du ni/ skad gzhan 'byin pa 'di la rgyu ci zhig mchis zhes gyis shig// //'dul ba gzhi/ bam po zhe bzhi pa/ phyogs
339a4('dul ba): gzhan zhig na sbrul zhig gis mthong nas zhes bya ba nas/ 'o na kho bo'i 'phrin yang khyer cig ces bya ba'i bar gong ma bzhin du ste/ bdag phug nas ni/ bde bar 'byung la/ slar ni/
339a5('dul ba): sdug bsngal gyis 'jug par 'gyur ba 'di la rgyu ci zhig mchis zhes gyis shig /sbrul zhig dang ne'u le gnyis phan tshun mi mthun zhing 'thab par byed pa zhes bya ba nas/ 'o na bdag
339a6('dul ba): cag gi 'phrin yang khyer cig ces bya ba'i bar gong ma bzhin du ste/ bdag cag nyin par gcig gis gcig mthong nas 'thab mo bgyid kyi/ dga' bar mi 'gyur ba 'di la rgyu ci zhig mchis
339a7('dul ba): zhes gyis shig / bag gsar gzhon nu ma zhig gis zhes bya ba nas/ des smras pa/ 'o na bdag cag gi 'phrin yang khyer cig ces bya ba'i bar gong ma bzhin du ste/ gang gi tshe bdag
339b1('dul ba): pha'i khyim na mchis pa de'i tshe na/ gyos po'i khyim 'tshal la/ gang gi tshe gyos po'i khyim na mchis pa de'i tshe ni/ pha'i khyim 'tshal ba 'di la rgyu ci zhig mchis zhes gyis shig /de rnams chas nas/
339b2('dul ba): rgyal po me long gdong ga la ba der dong ste phyin nas dbyug gu can gyis/ rgyal po la rgyal ba dang tshe spel ba dag byas nas phyogs gcig tu 'dug go/ gzhan dag gis kyang rkang pa gnyis la mgo
339b3('dul ba): bos phyag byas te 'khod pa dang / rgyal pos dbyug gu can la dris pa/ khyod ci la 'ongs/ lha/ bdag ni/ khrid do/ /ci zhig gi phyir/ dbyug gu can gyis khyim bdag dang ci zhig las rtsod pa
339b4('dul ba): de thams cad smras so/ /rgyal pos khyim bdag la dris pa/ khyod kyis glang mthong ngam/ mthong lags so/ /dbyug gu can khyod kyis glang phugs su bskrad dam/ lha/ bskrad lags so/ /rgyal
339b5('dul ba): pos smras pa/ gang gis phyir go bar ma byas bas/ dbyug gu can 'di'i lce chod cig /gang gi phyir 'di yang glang ma btags pas mig phyung zhig /khyim bdag gis smras pa/ rnam pa gcig
339b6('dul ba): tu bdag gi glang stor/ rnam pa gnyis su bdag gi mig dbyung ba bas/ dbyug gu can rgyal mi bsngo'o/ /mi des smras pa/ lha/ dbyug gu can 'dis/ bdag gi rta rgod ma zhig bkum mo//
339b7('dul ba): ji ltar bsad/ des rgyas par smras pa dang / rgyal pos smras pa/ gang gi phyir ji ltar nus pa de bzhin du khog cig /ces smras pas/ mi 'di'i lce chod cig /gang gi phyir rdo bas mi snun
340a1('dul ba): par gzhan gyis dgag mi nus pa med pas/ dbyug gu can 'di yang lag pa chod cig /mi des smras pa/ rnam pa gcig tu bdag gi rta rgod ma bkum/ rnam pa
340a2('dul ba): gnyis su bdag gi lce bcad pa bas/ dbyug gu can rgyal mi bsngo'o/ /tha ga pa'i chung mas rgyas par smras pa dang / rgyal pos smras pa/ 'di nyid khyod kyi khyim thab tu khyer cig
340a3('dul ba): des smras pa/ rnam pa gcig tu ni/ 'dis bdag gi sdum thab bkum/ /rnam pa gnyis su ni/ 'di sdum thab tu 'gyur ba bas/ dbyug gu can rgyal mi bsngo'o/ /shing
340a4('dul ba): mkhan gyis rgyas par smras pa dang / rgyal pos smras pa/ gang gi phyir ste'u chu'i dbus su bor nas tshig smras pas/ shing mkhan 'di lce chod cig /dbyug gu can 'di'i yang
340a5('dul ba): chu'i gting zab par mthong bzhin du shing mkhan la/ dris pas mig dbyung ngo / /shing mkhan gyis smras pa/ rnam pa gcig tu bdag gi ste'u stor/ rnam pa gnyis su bdag
340a6('dul ba): gi lce bcad pa bas/ dbyug gu can rgyal mi bsngo'o/ /chang 'tshong mas rgyas par smras pa dang / rgyal pos smras pa/ gang gi phyir 'dis bu thams cad kyi thams cad gos kyis
340a7('dul ba): g.yogs nas bsnyal bas/ chang 'tshong ma 'di lag pa chod cig /dbyug gu can yang ma brtags par gzhan gyi stan la 'dug pas 'di'i mig phyung zhig /des smras pa/
340b1('dul ba): rnam pa gcig tu bdag gi bu bkum/ rnam pa gnyis su bdag gi sug pa bkum pa bas/ dbyug gu can rgyal mi bsngo'o/ /dbyug gu can gyis khwa'i than smras pa dang / rgyal pos smras pa/ dbyug
340b2('dul ba): gu can/ khwa de la khyod kyi phyogs de na/ ri bor cig yod pa'i grong gi bdag por gyur pa na shing skam po de'i drung na gter yod kyi/ de 'ga' zhig la byin te song zhig dang bde bar 'gyur ro/ /
340b3('dul ba): zhes sgos shig /ri dwags kyi than smras pa dang / khyod kyi ri dwags la/ ri dwags khyod de na shing yod pa de'i kha nas sbrang rtsi'i thigs pa 'dzag ste/ de zags pas rtswa dang / gsing ma
340b4('dul ba): mang por gyur pa la/ khyod za za ba sbrang ma de song zin gyi/ ro la chags par ma byed cig /tshul ma yin pas sdug bsngal bar gyur ta re zhes smros shig /sreg pa'i than smras pa dang / rgyal
340b5('dul ba): pos smras pa/ gang du sreg pa de sreg pa'i skad 'byin pa'i phyogs de na gter med kyi/ gang du skad gzhan 'byin pa de na gter yod pas/ khyod kyis gter 'ga' zhig la ston la/ tshul ma yin
340b6('dul ba): pas sdug bsngal bar gyur pa na mi rung gi gzhan du song zhig ces sgos shig / des sbrul dang ne'u le'i than smras pa dang / rgyal pos smras pa/ de gnyis la khyed cag mir gyur pa na spun gnyis
340b7('dul ba): shig tu skyes te/ de na gcig gis smras pa/ nor bgo'o/ /gcig shos ser sna'i zil gyis non pas ma bgos so/ /de la/ gcig ni/ lhag pa'i chags par byas pas sbrul du
341a1('dul ba): skyes so/ /gcig shos kyang nor la then te lhag par chags par byas pas ne'u ler skyes so/ /de bas na/ khyed cag gis nor de dag /dge sbyong ngam/ bram ze dag la
341a2('dul ba): byin la/ gnas de 'or cig dang / bde bar 'gyur ro/ /zhes sgos shig /sbrul gyi than smras pa dang / rgyal pos smras pa/ khyod kyis/ sbrul de la khyod ltogs shing nyam chung bar gyur
341a3('dul ba): pas ni/ phug nas bde bar phyir 'byung la/ kha zas phal mo che zos nas ni/ sdug bsngal bas phug tu 'jug pa yin gyi/ khyod kyis kha zas la ji tsam du spyod pa drod zin par byas na/ khyod
341a4('dul ba): bde bar gnas par 'gyur ro/ /zhes sgos shig /bag gsar gzhon nu ma'i than smras pa dang / rgyal pos smras pa/ khyod kyis bag gsar gzhon nu ma de la/ khyod kyi pha ma'i khyim na ni/
341a5('dul ba): 'grogs bshes shig gnas te/ gang gi tshe khyod gyos po'i khyim na 'dug pa'i tshe na 'grogs bshes de 'dod do/ /gang gi tshe pha ma'i khyim na gnas pa de'i tshe na khyim thab 'dod de/ khyod tshul
341a6('dul ba): ma yin pa'i sdug bsngal bar gyur na/ mi rung gi/ gnas gcig thong la/ gcig legs par bzung bar byos shig ces sgos shig /bag gsar gzhon nu ma de dang / sprul gyis ji skad
341a7('dul ba): bstan pa bzhin byas so/ /sbrul dang ne'u le dag dang / khwas ni/ nor dbyug gu can la byin no/ /lhag ma rnams kyis kyang ji skad bstan pa de bzhin mnyan to/ /blon po rnams kyis smras pa/
341b1('dul ba): kye ma'o/ /lha la 'di lta bu'i spobs pa yang mnga' ba lta/ rgyal po dga' ba dang mgu bas grong khyer gyi sgo bzhi rnams su sbyin gtong gi khang pa brtsigs nas sbyin pa'i zhal ta pa'i mi dag bzhag go /
341b2('dul ba): de'i tshe mu ge lo bcu gnyis su byung ste/ des mu ge lo bcu gnyis su byung ba na/ srog chags brgya stong phrag du ma dag gi kha zas sbyar to/ /des bdag nyid kyi mchod sbyin phun sum tshogs pa mthong nas
341b3('dul ba): tshigs su bcad de smras pa/ blo ldan chos dang mthun pa yis/ nor rnyed bsag par mi bya ste/ /tshul khrims phun sum tshogs pa yi/ /yon gnas la ni yon du dbul/ /dge sbyong bram ze
341b4('dul ba): des pa dang / /phongs pa legs par tshim byas na/ /shes rab can de lus zhig nas/ /lha yi nang du skye bar 'gyur/ /mkhas pas de ltar shes byas nas/ /dad ldan chags pa med
341b5('dul ba): sems kyis/ /yon gnas rnams la byin pa ni/ /dpa' bo ser sna med pas bsngags/ /rgyal po chen po/ de'i tshe de'i dus na/ rgyal po me long gdong zhes bya ba/ mthu dang ldan pa gang gis
341b6('dul ba): mu ge lo bcu gnyis su byung ba na/ srog chags brgya stong phrag du ma'i kha zas sbyar ba de/ gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i dus na/ rgyal
341b7('dul ba): po me long gdong zhes bya ba mthu dang ldan pa der gyur te/ ngas mu ge lo bcu gnyis su byung ba na/ srog chags brgya stong phrag du ma dag gi kha zas sbyar to/ /rgyal po chen po/ ngas sbyin pa'am/
342a1('dul ba): sbyin pa'i bgo bshang des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i sbyin pa de ni/ bla na med pa yang
342a2('dul ba): dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i
342a3('dul ba): phyir sbyin pa dag byin/ bsod nams dag byas pa gang yin pa de nyon cig /rgyal po chen po/ sngon byung ba/ 'khor los sgyur ba'i rgyal po nor bzang zhes bya ba zhig byung ste/ des grong
342a4('dul ba): khyer brgyad khri bzhi stong du mchod sbyin gyi gnas brtsigs te/ lo mang po dang / lo brgya phrag mang po dang / lo stong phrag mang po dang / lo brgya stong phrag mang por sbyin pa dag byin/ bsod
342a5('dul ba): nams dag byas te/ des bdag nyid kyi mchod sbyin phun sum tshogs pa mthong nas tshigs su bcad de smras pa/ lha dang mi yi nang dag tu/ bdag gi 'byor ba mthong nas ni/ gang gis
342a6('dul ba): phun sum thob pa yi/ /sbyin pa su zhig sbyin mi byed/ /gang gis skyes bu brgya phrag thibs mnan cing / /ser sna dgra bor gyur pa zil mnan nas/ 'jig rten pha rol 'jigs pas
342a7('dul ba): sbyin gtong ste/ bdag ni dpa' bo'i dpa' rab yin par sems/ /gang zhig lag na mtshon thogs g.yul ngor 'jug /de ni dpa' bo min zhes thub rnams gsung / /gang dag 'jigs
342b1('dul ba): pa med par sbyin gtong ba/ /de dag dpa' bo yin zhes kun mkhyen gsung / /rgyal po chen po/ de'i tshe de'i dus na/ 'khor los bsgyur ba'i rgyal po nor bzang zhes bya ba gang gis/ grong khyer brgyad khri
342b2('dul ba): bzhi stong du mchod sbyin gyi gnas brtsigs te/ lo mang po dang / lo brgya phrag mang po dang / lo stong phrag mang po dang / lo brgya stong phrag mang por sbyin pa dag byin/ bsod nams dag byas pa
342b3('dul ba): de/ gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i dus na/ 'khor los bsgyur ba'i rgyal po nor bzang zhes bya ba der gyur te/ nga nyid kyis de na grong khyer
342b4('dul ba): brgyad khri bzhi stong du mchod sbyin gyi gnas brtsigs te/ lo mang po dang / lo brgya phrag mang po dang / lo stong phrag mang po dang / lo brgya stong phrag mang por sbyin pa dag byin/ bsod nams dag
342b5('dul ba): byas so/ /rgyal po chen po/ ngas sbyin pa'am sbyin pa'i bgo bsha' des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i sbyin pa de ni/
342b6('dul ba): bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du
342b7('dul ba): gnyer ba'i phyir sbyin pa dag byin/ bsod nams dag byas te/ brtson 'grus kyi pha rol tu phyin pa yongs su rdzogs par byas kyang bla na med pa yang dag par rdzogs pa'i byang chub ma thob pa gang yin
343a1('dul ba): pa de nyon cig / rgyal po chen po/ sngon byung ba/ yul lnga len par rgyal po gnyis byung ste/ byang phyogs kyi lnga len pa dang / lho phyogs kyi lnga len pa'o/ /de la/ byang
343a2('dul ba): phyogs kyi lnga len pa nor can zhes bya ba/ grong khyer glang po che'i khyim zhes bya ba na 'byor pa dang / rgyas pa dang / bde ba dang / lo legs pa/ skye bo dang mi mang pos gang ba/ 'thab
343a3('dul ba): pa dang / khrag khrug dang / 'gyed pa dang / chom rkun med pa/ nad rab tu zhi bar gyur pa/ 'bras sA lu dang / bu ram shing dang / ba lang dang / ma he phun sum tshogs pa na/ chos
343a4('dul ba): kyi rgyal po chos dang ldan pa dang / chos bzhin gyis rgyal srid byed du 'jug go/ /grong khyer de na yang mtsho chen po ut+pa la dang / pad+ma dang / ku mu da dang / pad+ma dkar pos gang ba/ ngang pa
343a5('dul ba): dang / ngur pa dang / bya ka ran+da pas mdzes par byas pa/ yid du 'ong ba yod do/ /mtsho de na klu'i bu skye ba sna tshogs pa zhes bya ba gnas te/ des dus dus su char gyi rgyun legs par phab
343a6('dul ba): pas/ sa gzhi lhag par lo tog phun sum tshogs par gyur to/ /yul yang bza' ba dang / btung ba shin tu mod la/ 'jig rten yang sgrib pa dang / mchod pa dang / bsnyen bkur dang /
343a7('dul ba): ldan pas/ dge sbyong dang / bram ze dang / bkren pa dang / phongs pa rnams la kha zas sbyin par byed do/ /lho phyogs kyi lnga len pa'i rgyal po ni/ chos ma yin pa lhag par gnas pa/
343b1('dul ba): gtum pa/ gzu lums can/ spro thung ba zhig pas/ chos ma yin pas rgyal srid byed cing / chad pa dang / brdeg pa dang / 'tshog pa dang / gsod pa dang / 'dzin pa dang / 'ching ba dang /
343b2('dul ba): su mi 'dod dang / khong sgril dang / gnod pa sna tshogs kyis yul na gnas pa'i skye bo rnams la rtag tu skrag par byed do/ /de chos ma yin pa la lhag par gnas pas der lha yang dus
343b3('dul ba): dus su char gyi rgyun legs par mi 'bebs so/ /des na skye bo'i tshogs de 'jigs pa dang / yi chad pas rang gi srog la mi lta bar yul yongs su spangs te/ byang phyogs kyi yul
343b4('dul ba): lnga len pa'i rgyal po'i yul du dong nas gnas so/ /ji tsam dus gzhan zhig na/ lho phyogs kyi lnga len pa'i rgyal po ri dwags 'chor ba'i tshul du byas nas yul rnams brtag pa'i phyir
343b5('dul ba): byung ba dang / grong rdal dang / grong khyer gang yin pa dag ni/ stong par gyur cing / skyed mos tshal dang / lha khang rnams ni/ zhig ral du gyur pa mthong ngo / /mthong nas kyang blon po rnams la
343b6('dul ba): smras pa/ shes ldan dag /ci'i phyir grong rdal dang / grong khyer 'di stongs par gyur cing skyed mos tshal dang / lha khang rnams ni/ zhig ral du gyur/ skye bo'i tshogs de dag ni/ gang du
343b7('dul ba): dong / blon po rnams kyis smras pa/ lha/ byang phyogs kyi lnga len pa'i rgyal po nor can gyi yul du mchis so/ /ci'i phyir/ lha/ mi 'jigs pa stsal du gsol/ /shes ldan sbyin gyi/ smros
344a1('dul ba): shig / de nas de rnams kyis smras pa/ lha/ byang phyogs kyi lnga len pa'i rgyal po chos bzhin gyis rgyal srid bgyid pas/ de'i yul 'byor ba dang / rgyas pa dang / bde ba dang /
344a2('dul ba): lo legs pa skye bo dang mi mang pos gang zhing / 'thab pa dang / rtsod pa dang / khrag khrug dang / 'gyed pa dang / chom rkun ma mchis la/ nad rab tu zhi bar gyur pa/ 'bras sA lu dang / bu
344a3('dul ba): ram shing dang / ba lang dang / ma he phun sum tshogs pa/ 'jig rten la yang sbyin pa dang / mchod pa dang / bsnyen bkur dang ldan pas/ dge sbyong dang / bram ze dang / bkren pa
344a4('dul ba): dang / phongs pa rnams la kha zas stsol bar bgyid do/ /lha ni/ gtum pa/ gzu lums can/ spro thung bas/ chad pa dang / rdeg pa dang / 'tshog pa dang / gsod pa dang /
344a5('dul ba): 'dzin pa dang / 'ching ba dang / su mi 'dod dang / khong sgril ba dang / gnod pa sna tshogs kyis yul mi rnams la rtag tu skrag par mdzad pas/ de na/ skye bo'i tshogs de
344a6('dul ba): 'jigs shing yi chad nas byang phyogs kyi lnga len pa'i rgyal po'i yul du mchis lags so/ /lho phyogs kyi lnga len pa'i rgyal pos smras pa/ shes ldan dag gang gis na/ skye bo'i
344a7('dul ba): tshogs de/ slar 'ongs nas grong rdal dang / grong khyer 'di dag tu gnas par 'gyur ba'i thabs bzang po ci yod/ blon po rnams kyis smras pa/ lha/ gal te byang phyogs kyi lnga len
344b1('dul ba): pa'i rgyal po bzhin du chos bzhin gyis rgyal srid mdzad de/ byams pa'i sems dang / phan pa'i sems dang / thugs brtse ba'i sems kyis yul bskyangs na/ ring por mi thogs par skye
344b2('dul ba): bo'i tshogs de slar mchis nas grong rdal dang / grong khyer 'di rnams su gnas par 'gyur lags so/ /lho phyogs kyi lnga len pa'i rgyal pos smras pa/ shes ldan dag /gal te de lta
344b3('dul ba): na| ngas kyang byang phyogs kyi lnga len pa'i rgyal po bzhin du chos bzhin rgyal srid byas te/ byams pa'i sems dang / phan pa'i sems dang / snying brtse ba'i sems kyis yul bskyang bar
344b4('dul ba): bya'i/ khyed kyis ci nas kyang skye bo'i tshogs de slar 'ongs nas grong rdal dang / grong khyer 'di rnams su gnas par 'gyur ba de ltar gyis shig /lha/ yon tan gzhan yang 'di lta bu
344b5('dul ba): mchis te/ grong khyer de na mtsho chen po ut+pa la dang / pad+ma dang / ku mu da dang / pad+ma dkar pos gang ba/ ngang pa dang / ngur ba dang / bya ka ran+da pas mdzes par bgyis pa/ de na klu'i bu skye
344b6('dul ba): ba sna tshogs pa zhes bgyi ba zhig gnas te/ des dus dus su char gyi rgyun legs par phab pas/ lo tog lhag par phun sum tshogs par gyur to/ /de nas gzhi lhag par lo tog dang /
344b7('dul ba): ldan pas yul yang bza' ba dang btung ba shin tu mod lags so/ /rgyal pos smras pa/ shes ldan dag /gang gis ni/ klu'i bu de/ 'dir khugs par 'gyur ba'i thabs lta ci yod/
345a1('dul ba): lha| rig sngags dang / gsang sngags 'chang dag gis de khugs par 'gyur gyi/ de dag btsal du gsol/ de nas rgyal pos gser gyi thum po rgyal mtshan gyi rtse
345a2('dul ba): mo la bcings nas yul thams cad du dril bsgrags te/ gang gis byang phyogs lnga len pa'i yul nas klu'i bu skye ba sna tshogs pa khugs na/ de la gser gyi thum po 'di sbyin no/ /
345a3('dul ba): bkur sti chen pos kyang bkur sti bya'o/ /ji tsam na/ sprul khas sdigs pa zhig blon po rnams kyi drung du song nas smras pa/ bdag la gser gyi thum po 'di stsal na/ bdag gis
345a4('dul ba): klu'i bu skye ba sna tshogs pa 'phrog ste/ khrid de mchi'o/ /blon po rnams kyis smras pa/ 'di khyer cig /des smras pa/ khyed cag gang la yid ches shing yid brtan pa de'i lag
345a5('dul ba): tu bzhag la/ klu'i bu skye ba sna tshogs pa khrid de mchis nas 'tshal lo/ /de bzhin du gyis shig /de nas sprul khas sdigs pa des/ mi yid brtan du rung ba'i lag tu gser
345a6('dul ba): gyi thum po gtad nas glang po'i khyim gyi grong khyer du song ngo / /de nas des mtsho de'i kho ra khor yug tu brtags nas/ mtshan ma la mkhas pa zhig pas klu'i bu skye ba sna tshogs
345a7('dul ba): pa de ni/ phyogs 'di kho na nyid na 'dug go /snyam nas/ de nas de gtor ma dang yo byad kyi phyir slar song nas/ blon po rnams la smras pa/ bdag la gtor ma dang yo byad rnams
345b1('dul ba): stsol cig dang / zhag bdun gyi nyin par klu'i bu de 'phrog ste khrid de mchi'o/ /sbrul khas sdigs pa de yang des mthong nas/ de ni/ bdag 'phrog tu 'ongs te/ zhag bdun gyi bar bdag 'phrog
345b2('dul ba): nas/ pha ma dang bral ba las byung ba'i sdug bsngal chen po bdag gis myong bar 'gyur na/ ji ltar bya/ su la skyabs btsal snyam pa dang / yang / mtsho de nas ha cang yang mi ring ba zhig na/
345b3('dul ba): rngon pa sran can dang / spang leb can gnyis gnas te/ de gnyis mtsho de'i drung na gnas bcas nas gang dag skam la yod pa'i srog chags ri bong dang / ldang sko ka dang / phag la sogs
345b4('dul ba): pa mtsho de la 'thung du 'gro ba dang / gang yang chu na yod pa nya dang / rus sbal dang / sbal pa la sogs pa bsad cing 'tsho bar byed pa las/ de na yang sran can ni/ shi'o/ /spang leb
345b5('dul ba): can ni/ gsan no/ /klu'i bu skye ba sna tshogs pas bsam pa/ rngon pa spang leb can ma gtogs pa skyabs gzhan med do/ /snyam nas/ de nas mi'i cha byad du byas te/ rngon pa spang
345b6('dul ba): leb can gyi drung du song nas smras pa/ kye nang rje/ rgyal po nor can gyi yul gyi 'byor pa dang / rgyas pa dang / bde ba dang / lo legs pa/ skye bo dang mi mang pos gang ba zhes bya ba nas/
345b7('dul ba): 'bras sA lu dang / bu ram shing dang / bal glang dang / ma he phun sum tshogs pa zhes bya ba'i bar gong ma bzhin du ste/ su'i mthu las gyur pa/ ji ga khyod kyis shes sam/ des smras pa/
346a1('dul ba): shes te/ rgyal po de chos dang ldan pas chos bzhin gyis rgyal srid byed de/ byams pa'i sems dang / phan pa'i sems dang / brtse ba'i sems kyis yul
346a2('dul ba): bskyangs pas so/ /des smras pa/ ci de 'ba' zhig gam/ gzhan gyis kyang yin/ rngon pas smras pa/ gzhan gyi yon tan zhig kyang yod de/ mtsho 'di na klu'i bu skye ba sna tshogs can
346a3('dul ba): zhes bya ba gnas te/ des dus dus su char gyi rgyun legs par phab pas lhag par lo tog phun sum tshogs par gyur to/ /de na sa gzhi lhag par lo tog dang ldan pas yul yang bza'
346a4('dul ba): ba dang / btung ba mod par gyur to/ /skye ba sna tshogs pas smras pa/ gal te 'ga' zhig gis klu'i bu de yul 'di nas 'phrog na/ klu'i bu de cir 'gyur/ rung bar mi 'gyur te/
346a5('dul ba): de pha ma dang bral ba las byung ba'i sdug bsngal myong bar 'gyur ro/ /rgyal po dang yul mis 'phrog na/ de la khyod kyis ji ltar bya/ srog dang dbral bar bya'o/ /khyod kyis klu'i bu de gang
346a6('dul ba): yin pa shes sam/ mi shes so/ /de nyid nga yin na/ lho phyogs lnga len pa'i sprul khas sdigs pa nga 'phrog par byed de/ de gtor ma dang / yo byad kyi phyir slar song nas zhag bdun gyi nyin
346a7('dul ba): par 'ong bar 'gyur te/ 'ongs nas mtsho ngogs su seng ldeng gi phur bu grwa bzhir btsugs pa/ tshon skud sna tshogs kyis bres te/ gsang sngags rjod par byed kyi/ de nas ha cang
346b1('dul ba): yang mi ring pa zhig tu khyod mi mngon par 'dug la/ gang gi tshe des cho ga de lta bu bya bar gyur pa de'i tshe mtsho'i nang gi chu khol zhing lud par 'gyur te/ nga yang 'byung gi/ de'i tshe khyod kyis
346b2('dul ba): sbrul khas sdigs pa de'i gnad du mdas bsnun la de ma thag tu drung du song ste gsang sngags slar sdus shig / ma bsdus na/ khyod kyi mgo drung nas bcad de/ sa la bor ra re zhes
346b3('dul ba): smros shig / gal te des gsang sngags rnams ma bsdus par srog dang bral te shi na ni/ kho bo ji srid 'tsho'i bar du gsang sngags kyi zhags pas bcings par 'gyur ro/ /rngon pas
346b4('dul ba): smras pa/ gal te khyod gcig pa la phan thogs na yang de bzhin du kho bo kho nas byas na/ yul mtha' dag la phan pa lta smos kyang ci dgos te/ kho bos skyabs bya'i song zhig/ de nas
346b5('dul ba): klu'i bu des de la dben pa'i phyogs shig bstan nas/ ji tsam na rngon pa de zhag bdun gyi nyin par phyogs dben par bdag nyid gab ste 'dug pa dang / sbrul khas sdigs de yang 'ongs nas/
346b6('dul ba): gtor ma dang yo byad kyi cho ga bya bar rtsom ste/ des phyogs bzhir seng ldeng gi phur bu bzhi btsugs/ tshon skud sna tshogs kyis bres te gsang sngags brjod do/ /de nas chu de khol du cha ba dang /
346b7('dul ba): rngon pas gnad du mdas bsnun nas ral gri shubs nas phyung ste smras pa/ khyod kyis nged kyi yul na gnas pa'i klu'i bu gsang sngags kyis dbrog gam/ gsang sngags slar sdus shig/
347a1('dul ba): ma bsdus na/ khyod kyi mgo drung nas bcad de sa la bor ra re/ de nas sbrul khas sdigs pas sdug bsngal nyams su myong bas nyam thag cing / 'chi ba'i 'jigs pas
347a2('dul ba): skrag nas gsang sngags brtul ba dang / rngon pas de ma thag par de bsad do/ /de nas klu'i bu gsang sngags kyi zhags pas bcings pa las thar te/ mtsho nas byung nas rngon pa la 'khyud
347a3('dul ba): de 'di skad ces smras so/ /khyod ni kho bo'i ma yin la/ khyod ni/ kho bo'i pha yin te/ 'di ltar/ khyod la brten pas kho bo pha ma dang bral ba las byung ba'i sdug bsngal ma skyes so/ /tshur
347a4('dul ba): shog/ gnas su 'dod ngo / /zhes des de gnas su khrid de song nas/ bza' ba dang / btung ba rnam pa sna tshogs kyis tshim par byas te/ rin po che dag bstabs nas ma dang pha la smras pa/
347a5('dul ba): yab yum/ 'di ni/ bdag gi snying du sdug pa/ skyabs dang gnyen du gyur pa lags te/ 'di'i mthus/ bdag khyed dang / lhan cig pa las bral bar ma gyur to/ /de dag gis kyang de
347a6('dul ba): la dam pa sbyin par byed de/ rin po che rnam pa sna tshogs byin nas des de rnams khyer te mtsho de nas byung ngo / /mtsho de dang ha cang mi ring ba zhig na/ bsti gnas me tog dang / 'bras bu
347a7('dul ba): phun sum tshogs pa/ bya sna tshogs skad 'byin pa zhig yod de/ de na drang srong byams pa dang snying rje'i bdag nyid can/ sems can rnams la sdug par 'dzin pa zhig gnas so/ /de
347b1('dul ba): nas rngon pa de drang srong de'i drung du dus gsum du 'gro bar rtsom zhing / de la klu'i bu skye ba sna tshogs pa dang lhan cig ji ltar gyur pa de dag thams cad rgyas par smras so/ /de nas drang srong des smras pa/
347b2('dul ba): khyod la rin po che dang gser ci dgos/ de'i gnas na don yod pa zhes bya ba'i zhags pa yod kyi de slongs shig/ de nas rngon pa de don yod pa'i zhags pa la chags pa skyes nas/ drang srong
347b3('dul ba): gi tshig mnyan te slar klu'i gnas su song ba dang / de nas ji tsam na/ klu'i khang pa'i sgo na don yod pa'i zhags pa de mthong nas kyang de 'di snyam du sems te/ bdag 'dod pa'i zhags pa
347b4('dul ba): gang yin pa de ni/ 'di kho na yin no/ /snyam nas/ klu'i gnas su zhugs so/ /de nas klu'i bu skye ba sna tshogs pa dang / klu gzhan rnams kyis yang dag par dga' ba dang mgu ba dag byas nas
347b5('dul ba): rin po che dag bstabs pa dang / des smras pa/ kho bo la ni/ rin po che mi dgos kyi/ 'on kyang don yod pa'i zhags pa 'di kho bo la byin cig /skye ba sna tshogs pas smras pa/ khyod la 'di
347b6('dul ba): ci dgos kho bo cag la ni/ dgos pa ste/ gang gi tshe nam mkha' lding gis gnod pa byas pa de'i tshe 'dis kho bo cag srung bar 'gyur ro/ /rngon pas smras pa/ khyed cag la ni/ nam mkha'
347b7('dul ba): lding gi gnod pa lan 'ga' zhig 'byung ba na/ 'di dgos kyi/ kho bo la ni/ dus kun tu dgos kyi gal te legs pa byas pa dang / phan btags pa dran pa lta na/ byin cig/ klu'i bu
348a1('dul ba): skye ba sna tshogs pa 'di snyam du sems te/ 'dis bdag la phan cher btags kyi/ pha ma la brtags te sbyin no/ /snyam nas/ des pha ma la brtags te zhags
348a2('dul ba): pa de byin no/ /de nas rngon pa de bdag thob pa bzhin du bde ba dang / yid bde bas tshim nas/ don yod pa'i zhags pa khyer te/ klu'i gnas nas byung nas rang gi khyim du song ngo / /ji tsam
348a3('dul ba): dus gzhan zhig na/ rgyal po nor can btsun mo dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur spyod par byed
348a4('dul ba): pa las/ bu pho yang med/ bu mo yang med nas/ lag pa 'gram pa la gtad de/ bdag gi khyim du nor zas 'di snyed cig bsags kyang / bdag la bu pho yang med/ bu mo yang med pas/
348a5('dul ba): bdag 'das na/ bdag gi rgyud 'chad cing yul 'chor ba dang / bdog pa ril yang rgyal po gzhan gyis dbang bya bar 'gyur ro/ /snyam nas/ sems khong du chud cing 'dug pa dang / de
348a6('dul ba): la dge sbyong dang / bram ze dang / grogs po dang / mdza' bshes dang / nye du rnams kyis smras pa/ lha/ ci'i slad du thugs mi dgyes/ de skabs de/ de rnams la rgyas par
348a7('dul ba): smras pa dang / de rnams kyis smras pa/ lha rnams la gsol ba mdzod cig dang / khyod la sras mchis par 'gyur ro/ /de bu med de/ bu mngon par 'dod pas zhi ba dang / chu lha dang /
348b1('dul ba): lus ngan dang / nor lha la sogs pa la gsol ba 'debs shing / lha'i bye brag gzhan yang / 'di lta ste/ kun dga' ra ba'i lha dag dang / nags tshal gyi lha dag dang / bzhi mdo'i lha dag dang /
348b2('dul ba): sum mdo'i lha dag dang / gtor ma len pa'i lha dag dang / lhan cig skyes pa dang / chos dang mthun pa dag dang / rtag tu rjes su 'brang ba'i lha dag la yang gsol ba 'debs so/ /'jig rten
348b3('dul ba): na| gang gsol ba 'debs pa'i rgyu las bu dang bu mo dag skye'o/ /zhes bya ba'i gtam de lta bu yod de/ de ni/ de lta bu ma yin te/ gal te de ltar 'gyur du zin na/ re re la yang 'di lta ste/
348b4('dul ba): dper na/ 'khor los bsgyur ba'i rgyal po bzhin du bu stong yod par 'gyur ro/ /'on kyang gnas gsum po dag mngon par gyur pa las/ bu pho dang bu mo dag skye bar 'gyur ro/ /gsum po
348b5('dul ba): de dag gang zhe na/ pha dang ma dag chags par gyur cing 'dus pa dang / ma dus la bab cing zla mtshan dang ldan pa dang / dri za nye bar gnas shing 'jug 'dod pa ste/ gnas gsum po de dag
348b6('dul ba): mngon du gyur pa las/ bu pho dang bu mo dag skye bar 'gyur ro/ /de de ltar gsol ba 'debs pa lhur len cing 'dug pa na/ bskal pa bzang po'i byang chub sems dpa' zhig btsun mo dam pa
348b7('dul ba): de'i mngal du zhugs so/ /bud med mkhas pa'i rang bzhin can kha cig la ma 'dres pa'i chos lnga yod de/ lnga gang zhe na/ skyes pa chags par gyur pa shes shing chags pa dang bral ba shes pa
349a1('dul ba): dang / dus shes shing zla mtshan shes pa dang / mngal du zhugs pa shes pa dang / gang las mngal du zhugs pa de yang shes pa dang / khye'u shes shing bu mo shes pa
349a2('dul ba): ste| gal te khye'u yin na/ dku g.yas par brten cing 'dug la/ gal te bu mo yin na/ dku g.yon par brten cing 'dug go/ de yid dga' zhing yid dga' nas/ khyo la smras pa/
349a3('dul ba): rje'i sras/ bdag la sems can zhugs par gyur pa ni/ 'di ltar/ bdag gi dku g.yas par brten cing mchis pa las na/ nges par khye'ur 'gyur gyi/ dgyes pa bskyed du
349a4('dul ba): gsol| de yang yid dga' nas ro stod bsrang ste lag pa g.yas pa brkyangs nas/ 'di skad ces/ kho bo yun ring po nas mngon par 'dod pa bu'i ngo mthong ba dang / kho bo dang mthun par skye zhing
349a5('dul ba): mi mthun par mi skye ba dang / kho bo'i bya ba dag byed pa dang / gsos pas phyir gso ba dang / bgo skal la spyod pa dang / kho bo rigs rgyud la yun ring du gnas par bsgrub pa dang / bdag
349a6('dul ba): cag shi zhing dus la bab pa dag la nyung du'am/ mang po yang rung ba'i sbyin pa dag byin/ bsod nams dag byas nas/ 'di/ de gnyis gang du skyes pa der 'gro zhing rjes su 'gro bar gyur
349a7('dul ba): cig/ ces ming gis yon bsngo ba byed par gyur cig ces ched du brjod pa rjod par byed do/ /de la sems can zhugs par rig nas/ 'di lta ste/ mngal na gnas pa yongs su smin
349b1('dul ba): par bya ba'i phyir steng gi khang bzang gi gzhir grang ba na grang ba'i yo byad dag dang / dro ba na dro ba'i yo byad dag dang / sman pas bstan pa'i kha zas ha cang mi kha ba dang / ha cang mi skyur ba dang /
349b2('dul ba): ha cang lan tshwa mi che ba dang / ha cang mi mngar ba dang / ha cang mi tsha ba dang / ha cang mi bska ba dang / kha ba dang / skyur ba dang / lan tshwa dang / mngar ba dang / tsha ba dang / bska ba spangs pa'i zas
349b3('dul ba): dag dang / do shal dang / se mo do dang / rgyan gyis klubs pa'i lus/ lha'i bu mo dga' ba'i tshal na rnam par spyod pa lta bu dang / khri nas khrir dang / khri'u nas khri'ur dang / zhod kyis
349b4('dul ba): gzhir mi 'bab pa dang / des sgra yid du mi 'ong ba cung zad kyang mi thos par nyam bag tu bzhag go/ de zla ba brgyad dam dgu 'das pa dang / khye'u gzugs bzang ba blta na sdug pa/ mdzes
349b5('dul ba): pa| gsal ba/ gser gyi mdog 'dra ba/ mgo bo gdugs ltar 'dug pa/ lag pa ring ba/ dpral ba'i dbyes che ba/ smin ma 'dzar ba/ sna'i gzengs mtho ba/ yan lag
349b6('dul ba): dang nying lag thams cad dang ldan pa zhig btsas so/ /de btsas pa na/ kun dga' bar 'gyur ba'i rnga brdungs ba rgyal pos thos nas smras pa/ de ci'i phyir yin/ btsun mo rnams kyis
349b7('dul ba): rgyal po la smras pa/ lha dgyes pa bskyed du gsol/ khyod kyi sras po zhig bltams so/ /de nas rgyal pos grong khyer de thams cad rdo ba dang / gseg ma dang / gyo mo bsal te/ byi
350a1('dul ba): dor byas nas/ tsan+dan gyi chus chag chag btab/ rgyal mtshan dang / ba dan bsgreng / shin tu dri zhim po'i pog por dag bshams/ me tog sil ma sna tshogs
350a2('dul ba): kyis dga' dga' ltar bkram ste bsgo ba/ dge sbyong dang / bram ze dang / bkren pa dang / phongs pa rnams la sbyin pa byin cig/ btson thams cad khye zhig/ de'i phyir nyi ma bdun gsum
350a3('dul ba): nyi shu rtsa gcig tu btsas pa'i btsas ston rgya cher byas nas/ khye'u'i ming cir gdags zhes ming 'dogs par byed pa na/ blon po rnams kyis smras pa/ khye'u 'di/ rgyal po nor
350a4('dul ba): can gyi sras lags pas/ khye'u'i ming nor bzang du gdags so/ /zhes de'i ming nor bzang zhes bya bar btags so/ /khye'u nor bzang ma ma brgyad po/ pang na 'tsho ba'i ma ma gnyis
350a5('dul ba): dang / nu ma snun pa'i ma ma gnyis dang / dri ma 'phyi ba'i ma ma gnyis dang / rtsed grogs kyi ma ma gnyis la rjes su gtad de/ de ma ma brgyad po dag gis 'o ma dang / zho dang / mar dang /
350a6('dul ba): zhun mar dang / mar gyi snying khu dang / gzhan yang / yo byad kyi bye brag gtso bo gtso bo dag gis bsring bar byed/ skyed par byed cing / rdzing na gnas pa'i pad+ma bzhin du myur du skyed
350a7('dul ba): par byed do/ /gang gi tshe chen por gyur pa de'i tshe yi ge slob tu bcug ste zhes bya ba nas brtag pa brgyad dang / dbye ba dang / klog pa la mkhas pa dang / spyod pa gsal bar gyur to/ /zhes
350b1('dul ba): bya ba'i bar gong ma bzhin no/ /de rgyal po rgyal rigs spyi bo nas dbang bskur ba/ ljongs kyi dbang phyug dang / mthu dang / brtson 'grus thob pa/ sa chen po'i dkyil 'khor 'di mngon par rgyal
350b2('dul ba): bar byas te gnas pa rnams kyi bzo'i gnas dang / las kyi gnas zhes bya ba nas gnas lnga la byang bar gyur to/ /zhes bya ba'i bar gong ma bzhin te/ de'i phas chung ma gsum po che ma dang /
350b3('dul ba): 'bring ma dang / chun ma dag bzhag cing gnas pa'i khang pa rnam pa gsum po/ dgun gyi dang / dpyid kyi dang / dbyar gyi rnams brtsigs nas/ skyed mos tshal rnam pa gsum po/ dgun
350b4('dul ba): gyi dang / dpyid kyi dang / dbyar gyi dag btsugs so/ /de nas gzhon nu nor bzang steng gi khang bzang gi gzhi la skyes pa med par song nas sil snyan rnams kyis rtse bar byed/ dga'
350b5('dul ba): bar byed/ dga' mgur spyod par byed do/ /ji tsam dus gzhan zhig na/ rngon pa spang leb can ri dwags tshol zhing de dang de dag tu rgyu ba na/ ri bo gzhan zhig la phyin pa dang / des ri bo de'i
350b6('dul ba): zhod na/ drang srong gi bsti gnas me tog dang / 'bras bu phun sum tshogs pa/ bya sna tshogs rgyu ba/ de na mtsho chen po ut+pa la dang / ku mu da dang / pad+ma dkar pos g.yogs pa/ ngang
350b7('dul ba): pa dang / bya ka ran+da ba dang / ngur bas mdzes pa de mthong nas/ de bsti gnas der 'khyam par brtsams pa las/ ji tsam na/ drang srong skra dang / kha spu dang / sen mo dang / spu rnams
351a1('dul ba): ring ba/ lus rlung dang tsha bas gdungs pa/ shing gos gyon pa zhig shing drung du gnas bcas te/ rtswa'i spyil bu na 'dug pa mthong ngo / /mthong nas kyang rkang pa la
351a2('dul ba): mgo bos phyag byas te thal mo sbyar nas dris pa/ legs ldan/ phyogs 'dir khyod bzhugs nas/ yun ji srid cig lags/ lo bzhi bcu lon no/ /khyod kyi yun de srid cig tu phyogs
351a3('dul ba): 'dir lon no/ /ngo mtshar rmad du byung ba'i chos 'ga' lta gzigs pa'am/ gsan pa lta mchis sam/ drang srong zhi ba'i bdag nyid des/ dal bu dal bus smras pa/ bzhin bzang khyod
351a4('dul ba): kyis mtsho 'di mthong ngam/ legs ldan mthong lags so/ /'di ni/ /tshangs pa 'du ba'i rdzing zhes bya ste/ ut+pa la dang / ku mu da dang / pad+ma dkar pos gang ba dang / bya sna tshogs kyi
351a5('dul ba): tshogs kyis bsten pa/ kha ba dang / dngul dang / ba mo'i mdog lta bu'i chus shin tu gang ba/ shin tu dri zhim pa'i me tog gis bskor ba'i chu'i rdzing 'dir tshes bco lnga la mi'am
351a6('dul ba): ci'i rgyal po ljon pa'i bu mo yid 'phrog ma zhes bya ba/ mi'am ci mo lnga brgyas yongs su bskor nas/ mgo khrus dang bsku mnye sna tshogs dang 'ongs nas khrus byed do/ /de khrus byed pa'i tshe
351a7('dul ba): bro gar dang / glu dang / rol mo'i sgra nyan pas bya dang / ri dwags kyang yid 'phrog par byed do/ /kho bo yang de'i sgra thos nas dga' ba dang / yid bde ba chen pos zhag bdun 'da' bar byed de/
351b1('dul ba): bzhin bzang kho bos ngo mtshar rmad du byung ba 'di mthong ngo / /de nas rngon pa spang leb can 'di snyam du sems te/ bdag gis klu las don yod pa'i zhags pa thob pa ste/ de mi'am ci'i bu mo yid 'phrog ma
351b2('dul ba): la gdab bo/ /snyam nas/ de dus gzhan zhig na/ tshes bco lnga la don yod pa'i zhags pa khyer te/ mtsho 'gram dang nye bar me tog dang / 'bras bu dang / lo ma tshang tshing zhig tu 'khras nas
351b3('dul ba): gcig tu bsgrims pas bya ra byed cing 'dug go / ji tsam na/ yid 'phrog ma mi'am ci mo lnga brgyas yongs su bskor te/ de 'dra ba'i 'byor ba nyid kyis tshangs pa 'du ba'i rdzing du khrus kyi phyir zhugs
351b4('dul ba): pa dang / rngon pa spang leb can gyis de ma thag tu don yod pa'i zhags pa btab pa las/ des mi'am ci mo yid 'phrog ma zin to/ /don yod pa'i zhags pas zin nas/ mtsho'i nang na mchong
351b5('dul ba): brgal zhing 'jigs pa'i sgra yang phyung ba dang / mi'am ci mo'i tshogs lhag mas de thos nas/ phan tshun brgyugs te mi'am ci mo yid 'phrog ma la brtag par brtsams pa las bzung bar mthong
351b6('dul ba): ngo / /mthong nas kyang skrag nas bros so/ /rngon pa des/ mchog tu gzugs bzang mo/ /blta na sdug pa de mthong ngo / /mthong nas kyang gzung ba'i phyir drung du gtugs pa dang / des smras pa/ ma
351b7('dul ba): rabs khyod ni nga la ma reg cig / khyod kyi 'di ni thog tu bab ma yin/ /nga ni gzugs bzang rgyal gyi 'os yin pas/ /'dzin pa legs par 'gyur ba ma yin no/ /rngon pas smras pa/ gang
352a1('dul ba): de khyod ma bzung na 'bros par 'gyur ro/ /des smras pa/ kho mo mi 'bros kyi/ gal te yid mi ches na/ 'di'i mthus kho mo steng gi nam mkha' la 'gro'i gtsug
352a2('dul ba): gi nor bu 'di zungs shig / rngon pas smras pa/ su shes/ des de la gtsug gi nor bu byin nas/ smras pa/ gtsug gi nor bu 'di su'i lag pa na gnas pa de'i dbang du kho mo 'gyur ro/ /
352a3('dul ba): de nas rngon pas nor bu de blangs te/ zhags pas bcings bzhin du khrid de song ngo / /de'i tshe gzhon nu nor bzang ri dwags 'chor du chas pa dang / rngon pa des gzhon nu nor bzang gzugs
352a4('dul ba): bzang po/ /mdzes pa/ blta na sdug pa mthong ngo / /mthong nas kyang de 'di snyam du sems te/ 'di ni/ rgyal bu gzhon nu yin la/ 'di yang / mchog tu gzugs bzang mo/ /blta na
352a5('dul ba): sdug pa yin te/ gal te 'di mthong na/ btsan thabs su khyer bar 'gyur gyi/ ma la bdag gis 'di skyes kyi tshul du bdag nyid kyis dbul lo/ /snyam nas/ de nas de zhags pas
352a6('dul ba): bcings bzhin du/ rgyal po gzhon nu nor bzang gang na ba der khrid song nas phyin pa dang / rkang pa gnyis la gtugs te smras pa/ lha/ bdag gis bud med rin po che 'di skyes su 'tshal
352a7('dul ba): te mchis na/ bzhes su gsol/ rgyal bu gzhon nu nor bzang gis/ mi'am ci mo yid 'phrog ma/ gzugs bzang mo/ blta na sdug pa/ mdzes pa/ kha dog rgyas pa/ mchog
352b1('dul ba): dang ldan pa/ yon tan thams cad 'dus pa/ bud med kyi mtshan bco brgyad kyis brgyan pa/ yul gyi mi bas bzang pa/ nu ma gser gyi bum pa dang / rus sbal ltar rgyas shing / rlo ba dang /
352b2('dul ba): mkhrang zhing mkhregs pas shin tu legs par zlum pa ltem pa/ mig mthong mthing la rtsa dmar zhing dkyus ring la pad+ma gzhon nu 'dra ba/ sna'i gzegs ring zhing mtho ba/ ma mchu byi ru dang /
352b3('dul ba): nor bu dang / rin po che dang / bim pa'i 'bras bu'i dbyibs 'dra ba/ 'gram pa ma rnyong zhing yongs su rgyas pa/ mkhur tshos lhag par dga' bar byed pa'i ri mo'i thig le can/ smin ma rim gyis
352b4('dul ba): mdzes shing 'dzar la bung ba'i tshogs ltar gnag pa/ dpung pa zla ba dri ma med pa ltar rgyas la ring ba/ lto gnyer ma zab mo gsum dang ldan zhing yid tsam rnyong ba/ nu ma'i g.yur gyi ro stod bags
352b5('dul ba): kyis 'dud la/ dku shing rta'i yan lag ltar dbyibs shin tu mdzes pa/ lag pa chu shing gi snying po 'dra ba/ brla byin gyis phra ba zlum pas mdzes pa/ rtsa shin tu mi mngon zhing gya gyu med
352b6('dul ba): pas yan lag thams cad mdzes pa/ nor bu mang po'i mgo rgyan dang / mgul gdub dang / rkang gdub dang / gdub bu dang / do shal dang / se mo do'i sgras 'gying zhing 'gro ba/ skra gnag
352b7('dul ba): la 'jam pa/ bde sogs ltar rkang pa rkang gdub kyis brgyan cing gser gyi 'og pag can/ lto phyang de ba/ do shal mang po dpyangs pa/ mdog gser gtso ma ltar bzang ba mthong / mthong
353a1('dul ba): ma thag tu gzhon nu nor bzang 'dod chags kyi zhags pa/ chu zla dri ma med cing / gsal ba g.yo ba'i rang bzhin lta bur gzung dka' ba/ rlung chu rlabs dang bcas
353a2('dul ba): pa'i chu srin lta bur rtogs par dka' ba/ nam mkha' lding dang rlung gi shugs dang 'dra bar 'gro ba shing bal gyi 'da' ba lta bur myur du 'gyur ba/ spre'u ltar sa gcig na mi 'dug pas
353a3('dul ba): g.yo zhing gtsab yab can gyis ni dam du zin/ 'dod chags kyi mda' rtag tu nyon mongs bsten pa la goms pa'i 'dod chags kyi bde ba ro myang ba la brkam pa/ nyon mongs pa thams cad kyi
353a4('dul ba): yul ngan 'gro'i g.yang sa las mi ldog pa/ bzang mo la rjes su chags pa'i sems kyis shin tu dri ma can du byas pa/ 'phrad pas 'dod pas shin tu dbyung mi bzod pa'i sgra 'byin pa/
353a5('dul ba): tshul bzhin ma yin pa'i gzhus 'phangs pas ni/ snying la phog ste/ me'i nang du phye ma leb bzhin du de nyid du 'gyel to/ /smras pa/ dbyar gyi char sprin nang nas glog ni 'gyu ba ltar/ /
353a6('dul ba): bzhin ras zla ba 'dra de nor bzang gis mthong ste/ /de la chags pa'i 'dod pa steg tshol las byung ba'i/ /'dod chags mda' yis de yi sems la pho ga/ //'dul ba gzhi/ bam po
353a7('dul ba): zhe lnga pa/ de nas rgyal bu nor bzang gis yid 'phrog ma de khrid de glang po'i khyim gyi grong khyer du song nas/ rngon pa de la yang grong khyer mchog gcig byin no/ /de nas gzhon nu nor bzang yid
353b1('dul ba): 'phrog ma dang lhan cig steng gi khang bzang gi gzhir dong nas lhan cig tu rtse bar byed/ dga' bar byed/ dga' mgur spyod par byed/ yid 'phrog ma'i gzugs dang / na tshod dang / bsnyen bkur
353b2('dul ba): brgya phrag du ma'i yon tan gyis gzhon nu nor bzang gi sems ji ltar de dang skad cig kyang 'bral mi phod pa de ltar 'phrog go/ ji tsam dus gzhan zhig na/ bram ze gnyis shig ljongs rgyu zhing
353b3('dul ba): 'ongs pa las/ de las gcig ni/ rgyal po la rten bcas so/ /gnyis pa ni/ gzhon nu nor bzang la'o/ /rgyal po la brten bcas pa gang yin pa de ni/ rgyal pos mdun na 'don du bcug
353b4('dul ba): ste/ longs spyod kyi skal ba yang byin no/ /gzhon nu nor bzang gi gang yin pa de la ni/ des longs spyod kyi skal ba tsam zhig byin pa dang / smras pa/ gzhon nu gang gi tshe yab 'das nas khyod
353b5('dul ba): rgyal por bcug pa de'i tshe/ bdag la ci zhig bgyi/ gzhon nu nor bzang gis smras pa/ ji ltar khyod kyi grogs po bram ze/ nga'i yab kyis mdun na 'don du bcug pa de bzhin du/ khyod kyang
353b6('dul ba): nga'i mdun na 'don du gzhug go/ zhes bya ba'i gtam de gcig nas gcig tu brgyud de/ bram ze mdun na 'don des thos nas/ de 'di snyam du sems te/ ngas ci nas gzhon nu nyid kyis
353b7('dul ba): kyang rgyal srid mi thob pa de ltar bya na/ mdun na 'don du gzhug pa lta smos kyang ci dgos snyam mo/ /ji tsam dus gzhan zhig na rgyal po de'i yul du ri bor pa zhig bsngo bar gyur nas/ rgyal pos de
354a1('dul ba): 'bebs su dmag kha chen zhig btang ba las de bcom/ rnam par bcom ste pham par byas nas slar log go /de bzhin du kha che bdun gyi bar btang ba las/ de rnams kyang
354a2('dul ba): bcom/ rnam par bcom ste pham par byas nas slar lhags so/ /rgyal po la blon po rnams kyis gsol pa/ lha/ ci'i slad du rang gi dpung nyams shing gzhan gyi mthu skyed par mdzad/ gang
354a3('dul ba): yang lha'i yul na mtshon gyis 'tsho ba ji snyed mchis pa thams cad dgug tu gsol/ bram ze mdun na 'don gyis bsam pa/ gzhon nu nor bzang gsad pa'i thabs bya ba'i dus ni/ 'di
354a4('dul ba): yin no/ /snyam nas/ de nas rgyal po la gsol pa/ lha de lta bus ni/ dbab par rngo mi thogs so/ /rgyal pos smras pa/ ji ltar bya/ nga nyid kho na 'gro'am/ mdun na 'don gyis
354a5('dul ba): smras pa/ ci'i slad du lha nyid gshegs/ gzhon nu nor bzang 'di ni/ dar la bab cing mthu rtsal snyems pa dang ldan pa lags pas/ dmag 'di rnams dang lhan cig tu dgyer
354a6('dul ba): gsol/ rgyal pos smras pa/ de bzhin du bya'o/ /zhes/ de nas rgyal pos gzhon nu bkug nas bsgo ba/ gzhon nu/ dmag dang lhan cig tu dengs la ri bor rnams phob cig
354a7('dul ba): lha bka' bzhin 'tshal zhes gzhon nu nor bzang gis rgyal po las mnyan nas btsun mo rnams kyi gan du song ste/ yid 'phrog ma mthong ba dang / des thams cad brjed par gyur
354b1('dul ba): to/ /de nas yang rgyal pos bsgo ba dang / yang / de mthong ma thag tu thams cad brjed par gyur to/ /de nas mdun na 'don gyis rgyal po la smras pa/ lha/ gzhon nu nor bzang ni/ yid
354b2('dul ba): 'phrog ma la lhag par chags pas mchi bar rngo mi thogs kyi/ dmag bsdogs la gzhon nu btsun mo rnams kyi nang nas byung ba dang / ci nas kyang yid 'phrog ma'i drung du mi mchi bar
354b3('dul ba): thal byung gtang bar bgyi'o/ /rgyal pos blon po rnams la smras pa/ shes ldan dag /dpung gi tshogs sta gon gyis shig /blon po rnams kyi rgyal po las mnyan nas/ dpung
354b4('dul ba): gi tshogs glang po che dang / rta dang / shing rta dang / dpung bu chung phun sum tshogs pa/ 'tshog chas go mtshon rnam pa du ma dang ldan pa dag sta gon byas so/ /de nas gzhon nu phyir
354b5('dul ba): byung ba dang bsgo ba/ gzhon nu dpung gi tshogs sta gon byas kyi song zhig /des smras pa/ lha/ yid 'phrog ma la bltas te mchi bar bgyid/ rgyal pos smras pa/ gzhon nu
354b6('dul ba): thogs par 'gyur gyi ma lta zhig / yab/ gal te de ltar na/ ma la bltas te mchi'o/ /gzhon nu ma la ltos shig /des yid 'phrog ma'i gtsug gi nor bu khyer nas/ ma'i drung
354b7('dul ba): du song ste rkang pa gnyis la gtugs te smras pa/ yum/ bdag ri bor ba rnams 'bebs su mchi lags kyi/ gtsug gi nor bu 'di/ khyod kyis shin tu dben par sbos la/ yid
355a1('dul ba): 'phrog ma 'gum pa la thug pa ma lags par ji ltar gyur kyang ma stsol cig / ces des de skad ma la bsgos nas mchi phyag byas te/ dmag gi dpung gi tshogs dang /
355a2('dul ba): rol mo'i sgra sna tshogs dang chas te rim gyis yul 'das nas/ ri bor ba de dang ha cang mi ring ba zhig na shing ljon pa zhig gi drung du btab ste 'dug go /de'i tshe rgyal po chen po rnam thos
355a3('dul ba): kyi bu 'khor gnod sbyin du ma dang / 'khor gnod sbyin brgya phrag du ma dang 'khor gnod sbyin stong phrag du ma dang / 'khor gnod sbyin brgya stong phrag du ma dang lam de nas gnod
355a4('dul ba): sbyin rnams kyi gnod sbyin gyi mdun sar chas so/ /de la ma de nas chas pa na/ nam mkha'i lam la thogs par gyur nas/ de 'di snyam du sems te/ bdag gis lam 'di nas
355a5('dul ba): lan mang po zhig tu song na bdag gi bzhon pa lan 'ga' yang thogs par ma gyur na/ gang gis na/ de ltar thogs pa 'di lta rgyu ci yod snyam pa las/ des gzhon nu nor bzang mthong
355a6('dul ba): nas/ de 'di snyam du sems te/ 'di ni/ bskal pa bzang po'i byang chub sems dpa' yin te/ dmag la chas pas nyon mongs par 'gyur gyi/ 'di'i grogs byas te ri bor
355a7('dul ba): pa 'di rnams srog chags 'ga' yang gnod par mi 'gyur bar dbab po/ /snyam du bsam nas gnod sbyin gyi sde dpon chen po lnga len la smras pa/ lnga len tshur shog /khyod kyis
355b1('dul ba): gzhon nu nor bzang ri bor pa rnams dang g.yul ma bkye bar srog chags 'ga' la yang gnod par mi bya bar phobs cig / gnod sbyin gyi sde dpon chen po lnga len gyis/ bka' bzhin
355b2('dul ba): 'tshal zhes rgyal po chen po rnam thos kyi bu las mnyan nas/ lha'i yan lag bzhi pa'i dpung gi tshogs shing ta la'i tshad tsam gyi skyes pa dang / ri'i tshad tsam gyi glang po che dang / glang po che'i
355b3('dul ba): tshad tsam gyi rta dang / gzhal med khang gi tshad tsam gyi shing rta rnams sprul to/ /de nas ral gri dang / tho ba dang / mda' bo che dang / mdung dang / 'khor lo dang / mdung thung dang /
355b4('dul ba): mda' dang / dgra sta la sogs te/ mtshon cha'i khyad par rnam pa sna tshogs dang / sil dkrol gyi sgra rnam pa sna tshogs 'byin pas 'jigs pa chen po ston cing / lnga len mthu chen po tshogs
355b5('dul ba): rnams dang ri bor du phyin pa dang / glang po che dang / rta dang / shing rta'i sgra dang / sil dkrol gyi sgra sna tshogs dang / gnod sbyin rnams kyi rang bzhin gyi mthus/ ra ba dag ral
355b6('dul ba): bar gyur to/ /de nas ri bor na gnas pa de rnams kyi dpung gi tshogs de dag/ ra ba dag ral ba mthong nas/ mchog tu ngo mtshar skyes te dris pa/ dpung gi tshogs 'di gang nas 'ongs/ de rnams
355b7('dul ba): kyis smras pa/ myur du sgo phye zhig /gzhon nu nor bzang 'di'i mjug nas 'ong ste/ dpung gi tshogs 'di ni/ de'i yin no/ /gal te myur du ma phye na thams cad rmeg med par 'gyur ro/ /de rnams
356a1('dul ba): kyis/ bdag cag rgyal la mi ldog ste/ /gzhon nu blo dang ldan la min/ /rgyal po'i zho shas 'tsho rnams kyis/ /bdag cag 'jigs shing skrag gyur med/ /ces
356a2('dul ba): smras nas/ de rnams kyis sgo phye ste/ de nas rgyal mtshan dang / ba dan bsgreng nas/ bum pa gang ba dang / rol mo'i sgra sna tshogs kyis gzhon nu nor bzang bsu'o/ /des kyang dbugs phyung
356a3('dul ba): nas de rnams bgrang ba las sna bo bskos te dpya thang bcad/ gte'u yang bzung ngo / /de nas ri bor pa de rnams cham du phab nas/ gzhon nu nor bzang slar log go/ rgyal po nor can gyis
356a4('dul ba): de nyid kyis nub mo rmi lam na bya rgod cig 'ongs te/ rgyal po'i lto dral nas rgyu ma gzangs te grong khyer de thams cad kyi mtha' bskor ba dang / rin po che sna bdun gyi khyim du 'ongs par mthong nas/
356a5('dul ba): de nas rgyal po 'jigs shing skrag /mi dga' zhing spu zing zhes byed nas/ myur ba myur bar langs te mal chen po la 'dug nas lag pa 'gram pa la gtad de/ gzhi 'di las bdag
356a6('dul ba): rgyal srid las nyams pa'am/ srog gi bar chad du mi 'gyur grang snyam nas/ sems khong du chud cing 'dug pa las/ de nam nangs nas/ rmi lam de bram ze mdun na 'don la smras
356a7('dul ba): pa dang / des bsam pa/ lhas/ rmi lam de lta bu mthong ba ni/ gdon mi za bar gzhon nus ri bor pa rnams pham par byas kyi/ log pa bzhin du bstan par bya'o/ /snyam nas smras
356b1('dul ba): pa| lha/ khyed kyi rmi lam du gzigs pa ni/ bzang po ma lags te/ gdon mi 'tshal bar gzhi 'di las lha'i rgyal srid las nyams pa'am/ sku tshe'i bar chad du 'gyur lags so/ /'on kyang
356b2('dul ba): 'di zlog pa'i thabs mchis te/ de yang bram ze rnams kyi gsang tshig las mthong ngo / /zlog pa'i thabs de ci yin/ lha/ skyed mos tshal du rdzing dbyibs legs pa/ tshad la bab pa bgyis la/ de
356b3('dul ba): nas rdo thal gyis byugs te legs par bstar nas/ ri dwags phra mo rnams kyi khrag gis bkang la/ de nas lhas khrus la gshegs pa na/ rdzing de la them skas gcig las 'jug par bgyi'o/ /
356b4('dul ba): gcig las zhugs nas gnyis la 'dzeg par bgyi'o/ /gnyis pa las zhugs nas gsum pa la 'dzeg par bgyi'o/ /gsum pa las zhugs nas bzhi pa la 'dzeg par bgyi'o/ /de nas bram ze
356b5('dul ba): rig byed dang / rig byed kyi yan lag gi pha rol tu phyin pa bzhis lha'i zhabs lces bldags la/ mi ma yin pa'i tshil gyi bdug pas bdug go/ de ltar na/ lha'i dngos sdig 'byang zhing yun
356b6('dul ba): ring por rgyal srid skyong bar 'gyur ro/ /rgyal pos smras pa/ de dag thams cad ni/ nus na/ 'di ltar/ mi ma yin pa'i tshil bu 'di ni/ shin tu dkon no/ /mdun na 'don gyis smras pa/ /lha/
356b7('dul ba): mod pa gang lags pa de/ dkon lags sam/ rgyal pos smras pa/ de ji lta bu zhig yin/ mdun na 'don gyis smras pa/ lha/ yid 'phrog ma 'di/ mi ma lags pa ma lags sam/ rgyal pos smras
357a1('dul ba): pa| mdun na 'don/ 'di la gzhon nu'i srog 'dug gi de skad ma smra zhig/ des smras pa/ lha/ khyim gyi phyir ni 'ga' gtang ste/ /grong rdal phyir ni khyim gtang ngo //
357a2('dul ba): yul ljongs phyir ni grong rdal te/ /bdag gi phyir ni sa gtang ngo / /zhes bgyi ba ma gsan tam/ rgyal po bdag nyid brtan gyur nas/ /gzhon nu blo ldan de la ni/ /gzhan zhig stsal bar spyod grang
357a3('dul ba): gi / yid 'phrog 'di ni dgum par mdzod/ /bdag nyid la mngon par chags pa ni/ mi byed pa ci yang med pas/ des khas blangs so/ /de nas mdun na 'don gyis ji skad bstan pa
357a4('dul ba): bzhin du bya bar brtsams te/ rdzing brkos nas rngo thal gyis byugs shing legs par bstar nas/ ri dwags phra mo rnams kyi khrag gsog pa la zhugs so/ /sbyor ba de/ nor bzang
357a5('dul ba): gi btsun mo'i skye bos shes nas/ de rnams dga' ba dang / yid bde ba skyes te/ bdag cag lang tsho la bab cing / gzugs phun sum tshogs pa yin pas/ da ni/ bdag cag
357a6('dul ba): dang / gzhon nu nor bzang du yongs su dga' mgur spyod par 'gyur ro/ /zhes de rnams rab tu dga' bar byed pa de dag/ yid 'phrog mas mthong nas dris pa/ khyed cag ci'i phyir
357a7('dul ba): lhag par dga'/ ji tsam na/ gzhan zhig gis yid 'phrog ma la ji ltar gyur pa rgyas par smras pa dang / yid 'phrog ma sdug bsngal ba dang / yid mi bde ba skyes nas gzhon nu
357b1('dul ba): nor bzang gi ma gang na ba der song ste/ rkang pa gnyis la gtugs nas snying rje rje skad du sgra gcom chung ngus don de dal bus smras pa dang / des smras pa/ gal te de ltar na/ legs par rtogs shig/
357b2('dul ba): bdag gis kyang brtag go/ yid 'phrog mas brtags nas yang smras pa dang / des brtags na yang bden par mthong nas/ de nas des gtsug gi nor bu de dang gos shig/ yid 'phrog ma
357b3('dul ba): la byin nas smras pa/ bu mo khyod dus la ma bab par ma 'gro zhig/ de ltar na/ kho mo la kham mchu 'byung bar mi 'gyur ro /de nas rgyal po ji skad bstan pa'i rim pa bzhin du khrus la
357b4('dul ba): chas te khrag gis gang ba'i rdzing bur zhugs nas byung ba dang / de nas de'i rkang pa gnyis la bram ze rnams kyi lces bldags so/ /ji tsam na/ mi'am ci mo khrid de shog cig ces bsgo ba dang /
357b5('dul ba): de ma thag kho nar yid 'phrog ma nam mkha' la 'phags te tshigs su bcad de smras pa/ bdag ni reg dang 'phrad pa dang / /bdag ni bgad dang brtses pa las/ /bal glang mo btags thar pa ltar//
357b6('dul ba): da ni bdag mo 'gro bar bya/ /rgyal pos kyang nam mkha'i lam nas 'gro ba mthong nas/ de skrag ste mdun na 'don la smras pa/ gang gi phyir 'bad par bya ba de ma grub par/ mi'am ci yid 'phrog
357b7('dul ba): ma bros so/ /mdun na 'don gyis smras pa/ lha/ da ni/ don grub ste/ dngos sdig dang bral lags so/ /de nas yid 'phrog nam mkha'i lam las 'gro ba na/ 'di snyam du sems te/ gang yang
358a1('dul ba): bdag gnas skabs 'di thob pa de ni/ drang srong des bstan pa las gyur gyi/ gal te des ma bstan na ni/ bdag gzung zhing 'gro bar mi 'gyur ba zhig /de lta bas
358a2('dul ba): na/ re zhig drang srong de'i drung du 'gro'o/ /snyam nas/ de de'i bsti gnas su song nas rkang pa gnyis la phyag byas nas drang srong la smras pa/ drang srong chen po khyod kyis bstan pas/ bdag bzung
358a3('dul ba): ste mchis nas/ mi'i reg pa rnams thob cing srog gi bar chad du cung zhig gis ma gyur to /de bas gsol ba ni/ gal te brgya zhig la gzhon nu nor bzang bdag tshol zhing mchis na/ de la
358a4('dul ba): bdag gi sor gdub stsol la/ 'di skad kyang gsung ba'i rigs so/ /gzhon nu/ lam yang bgrod par dka' ste/ nyon mongs par 'gyur gyi slar bzhud cig /gal te bzlog kyang mchis
358a5('dul ba): su ma btub na/ de la lam bstan pa'i rigs kyi/ gzhon nu yid 'phrog mas bstan pa/ byang phyogs logs na ri nag po gsum mchis so/ /de dag brgal ba'i pha rol na yang gsum mo/ /
358a6('dul ba): de dag brgal ba'i pha rol na yang gsum mchis so/ /de dag brgal ba dang / ri'i rgyal po gangs can mchis so/ /de'i byang phyogs na ni/ ri bo phur pa'i rtse mchis so/ /de nas lam chu sgra
358a7('dul ba): can dang / seng ldeng can dang / rgyud gcig pa dang / rdo rje can dang / 'dod rgur sgyur ba'i gzugs can dang / phur ba'i dbyibs dang / sa srung bu'i dbyibs dang / mi g.yo ba dang / rab
358b1('dul ba): grol te/ ri bo de dag khyod kyis rgol cig /de la ri bo seng ldeng can dang / rgyud gcig pa dang / phur pa'i dbyibs la ni/ phug nas 'jug /rdo rje can la ni/ bya'i rgyal pos 'jug ste/ thabs
358b2('dul ba): 'di dag gis ri bo de rnams brgal bar bgyi'o/ /'khrul 'khor ra gdong can dang / lug lta bu dang / skyes bu srin po ser skya'i gzugs can dag kyang gzhom par bgyi'o/ /phug na sbrul kha
358b3('dul ba): chu'i rgyun chen po'i shugs kyis rgyug pa zhig mchis te/ de ni/ zho shas gzhom par bgyi'o/ /gang na sbrul ni nag po zhig /phug na phyed 'dug mthong nas ni/ /bdag gi slad du gzhu
358b4('dul ba): brdungs la/ /mda' yis bsnun te gsad par gyis/ /gang nas lug gnyis phan tshun nas/ /rdung bar byed pa mthong na ni/ /de gnyis rwa re bcag mdzod dang / /lam ni rnyed par 'gyur
358b5('dul ba): lags so/ /'jigs pa che skyed mtshon thogs pa'i/ /lcags kyi skyes pa gnyis mthong na/ /de gnyis las ni gcig brdegs dang / /lam ni rnyed par 'gyur lags so/ /srin mo
358b6('dul ba): lcags kyi mchu can zhig / kha 'dzum gdangs par bgyid gzigs na/ /de tshe de yi dpral ba la/ /phur pa dag gis gdab par mdzod/ /de bzhin khron pa klong drag 'khyil/ /drug cu'i khru
358b7('dul ba): can la khyod mchongs/ /skra mig seng ge'i ltar ser zhing / /mi bzad bsnyen par dka' ba yi/ /gnod sbyin dang ni srin po dang / /gzhu bkang ste ni gsad mdzod la/ /chu srin 'dzin
359a1('dul ba): khris gang ba yi/ /chu bo mang po brgal mdzod cig/ nang gi phye ma leb gdungs dang / /sna tshogs dud mo rgod pa dang / /sbrul can 'od ma can gyi klung / /nang ga na ni srin
359a2('dul ba): mo khro/ /phye ma leb na mi ma yin/ /gdungs pa na ni 'dzin khri mang / /sna tshogs can na 'dod rgyur gzugs/ /dud mor ma'i ma ci yi bran/ /rgod pa na ni mi'am ci'i/ mna' ma sbrul mang
359a3('dul ba): sbrul can na/ /'od ma can klung shal ma yi/ /nang ga la ni brtan par bya/ /phye ma leb la brtul phod bya/ /gdungs par 'dzin khri kha bcing ngo / /sna tshogs can du klu sna tshogs/ /dud
359a4('dul ba): mo can du yid bde bas/ /rgod byed du ni mi smra ba'i/ /sbyor bas kun tu rgal bar mdzod/ /sbrul can du ni sbrul dug gi/ sngags kyi sbyor dang 'od ma can/ /klung du mtshon rnon gdab pa
359a5('dul ba): yi/ /sbyor bas kun tu rgal bar mdzod/ /chu bo rnams brgal nas gcan po'i gnas na gnod sbyin lnga brgya yod pa de rnams la sran tshugs te/ gzhom par mdzod cig/ de nas ni/ mi
359a6('dul ba): 'am ci'i rgyal po'i pho brang mchis so/ /zhes gsungs shig/ drang srong de la yid 'phrog mas de skad smras nas/ rkang pa gnyis la mgo bos gtugs te de nas song ngo / /ji tsam na
359a7('dul ba): gzhon nu nor bzang gis ri bor de phab nas skyes khyer te/ glang po'i grong khyer du 'ongs so/ /zhes rgyal pos thos nas mchog tu dga' ba skyes so/ /de nas gzhon nu ngal sos nas/
359b1('dul ba): pha'i drung du song ste phyag byas nas mdun du 'dug pa dang / rgyal pos mchog tu dga' bar 'gyur ba'i gtam byas nas smras pa/ gzhon nu/ khyod bde bar 'ong sam/ lha/ khyod kyi bka' drin
359b2('dul ba): gyis ri bor pa phab ste gte'u bzung / sna bo bskos lags te/ dpya dang skyes kyang 'di dag lags kyi/ phyag mdzod du gzhug tu gsol/ rgyal pos smras pa/ bu/ legs par byas kyi
359b3('dul ba): bzhes so/ /de nas gzhon nus pha la phyag byas nas chas pa dang / rgyal pos smras pa/ gzhon nu skyes la lhan cig kho nar longs spyad kyi 'dug cig /lha/ bdag gis yid 'phrog ma ma
359b4('dul ba): mthong nas yun ring zhig lags pas mchis lags so/ /gzhon nu/ deng 'gro ba bshol la/ sang song zhig/ de gal gyis 'chu zhing 'di skad ces smras so/ /yab/ nges par der nyid
359b5('dul ba): bdag mchis lags so/ /rgyal po cang mi smra bar 'dug go /de nas gzhon nu rang gi khyim du song na/ btsun mo'i pho brang gi sgo dpal gyis stong par mthong nas/ de sems khong du chud bzhin
359b6('dul ba): du zhugs na/ yid 'phrog ma ma mthong nas/ snying stor te phan tshun du rgyu zhing / yid 'phrog ma/ yid 'phrog ma zhes sgra phyung ngo / /ji tsam na btsun mo rnams tshogs nas/ btsun mo de rnams
359b7('dul ba): gtam rlung la bskur ba dang / de'i snying la zug rngus zugs pas/ yang nas yang du dris pas/ de rnams kyis ji ltar gyur pa smras so/ /de mya ngan gyis yid blong bar gyur to/ /bud med de rnams
360a1('dul ba): kyis smras pa/ lha/ btsun mo'i 'khor 'di na de bas bud med shin tu khyad par du 'phags pa dag mchis na/ ci'i slad du thugs ngan mdzad/ des pha snying rje med cing
360a2('dul ba): byas pa chud gzon pa thos nas/ ma'i drung du song ste rkang pa gnyis la gtugs nas smras pa/ yum/ yid bzhin yon tan ldan gyur cing / /gzugs mdzes phun sum tshogs pa yi/ /
360a3('dul ba): yid 'phrog ma ni mi gda' na/ /bdag yid 'phrog ma gang du mchis/ /yid kyis rab tu rgyug snyam na'ang / /bdag gi yid ni kun tu rmongs/ /de dang bral bar gyur pa yis/ /snying ni shin
360a4('dul ba): tu gdungs pa nyid/ /bdag gi yid du 'ong zhing yid 'phrog la/ /yid du 'thad cing yid la dga' ba yi/ /yid 'phrog dang bral bdag lus gdungs pa yi/ /bdag gi sdug bsngal 'di
360a5('dul ba): ni gang nas mchis/ /des smras pa/ bu/ yid 'phrog ma sdug bsngal mi bzad pa nyam nga bar gyur nas kho mos btang ngo / /yum/ ji ltar gyur/ des ji ltar gyur pa thams cad rgyas
360a6('dul ba): par smras pa dang / des pha snying rje med cing byas pa mi gzob yin no/ /zhes smras nas/ yang smras pa/ yum/ gang du mchis/ bshul ni/ gang nas/ des smras pa/ gang du
360a7('dul ba): yid 'phrog song ba yi/ /lam de ri dang drang srong dang / /seng ge dag gis rtag bsnyen cing / /chos kyi rgyal po gnas pa yin/ /de yid 'phrog ma dang bral ba'i sdug bsngal gyis mi bzad
360b1('dul ba): bar nyam thag cing snying rje rje skad du bla zhing smre sngags 'don pa/ yid bzhin yon tan ldan gyur pa'i/ /yid 'phrog ma ni mi gda' na/ /zhes bya ba nas/ bdag gi sdug bsngal 'di ni gang nas 'ongs/ /
360b2('dul ba): zhes bya ba'i bar gong ma bzhin du'o/ /de nas mas smras pa/ bu/ btsun mo'i 'khor 'di na de bas ches khyad par du 'phags pa'i bud med dag yod na/ ci'i phyir mya ngan byed/ gzhon nus smras pa/
360b3('dul ba): yum/ de ma rnyed par bdag dga' bar ga la 'gyur/ des de dbugs phyung yang 'on kyang mya ngan gyis gdungs nas de'i khungs tshol zhing phan tshun du btsal bar brtsams te de'i blo skyes pa/ gang kho na
360b4('dul ba): las thob pa de nyid la re zhig dri'o/ /snyam nas/ des rngon pa spang leb can gyi drung du song ste dris pa/ khyod kyis yid 'phrog ma gang nas rnyed/ des smras pa/ ri bo che ge mo'i ngos la drang srong
360b5('dul ba): zhig gnas te/ de'i bsti gnas na tshangs pa 'du ba zhes bgyi ba'i rdzing mchis te/ der khrus la zhugs pa las/ drang srong gis bstan nas rnyed do/ /des bsam pa/ de ni/ drang srong
360b6('dul ba): gi drung du song dang de las khungs phyin par 'gyur ro/ /snyam mo/ /rgyal pos gzhon nu yid 'phrog ma dang bral bas shin tu yid blong ba'i gtam de thos so/ /de nas rgyal pos smras pa/ gzhon nu
360b7('dul ba): khyod yid blong du ci yod/ da ni/ de bas khyad par du 'phags pa'i chung ma sbyin no/ /des smras pa/ yab/ bdag ni/ de ma lags pa'i mchis brang gi 'khor dang mchis par rngo mi thogs lags
361a1('dul ba): so| |rgyal pos de la lan du ma smras kyang ma bzlog go / de nas rgyal pos grong khyer gyi sgo dang / ra ba'i khar ci nas kyang gzhon nu phyir mi 'chor bar bya ba'i phyir skyes bu
361a2('dul ba): srung ma dag bkod do/ /de nas gzhon nu ni/ /mtshan thog thag mi nyal bar gyur to/ /lnga po 'di dag ni/ mtshan mo cung zad nyal gyi/ phal cher mi nyal te/ lnga gang zhe na/ skyes pa bud med
361a3('dul ba): la chags pas sems bcings pa dang / bud med skyes pa la chags pa dang / srog chags ngur pa dang / chom rkun pa'i ra bgo dang / dge slong brtson 'grus brtsams pa yin no/ /zhes
361a4('dul ba): gsungs so/ /de nas gzhon nu 'di snyam du sems te/ gal te bdag sgo nas song na rgyal po'i sgo srung gi srung ma gtum po dag yod de/ de rnams kyis bdag chad bas gcod pa'am/ srog
361a5('dul ba): dang bral bar byed par 'gyur gyi/ ci nas kyang ma la bdag srung ma med pa'i lam nas 'gro'o/ /snyam nas/ de mtshan mo langs te/ ut+pa la sngon po'i phreng bas mgo bo bcings pa'i phreng ba
361a6('dul ba): rgyal mtshan la brtags nas/ gang na srung ma'i mi med pa de nas babs pa na zla ba shar to/ /de nas des zla ba la bltas nas yid 'phrog ma dang bral ba'i smre sngags 'di lta bu dag 'don par byed
361a7('dul ba): de| zla nya rgyu skar rgyal po mtshan mo gsal mdzad kye/ /khyod ni snar ma'i mig tu sdug pa ded dpon bzang / /cig bdag gi sdug pa ut+pal lta bu'i mig /yid 'phrog ces bgyi khyod kyis sa steng
361b1('dul ba): gzigs lags sam/ zhes smras nas/ sngon gyi dga' pa nyams su myong ba dran zhing song ba las/ ri dwags mo zhig mthong nas de la yang smras pa/ kye ma ri dwags mo khyod rtswa chu lo ma za/ khyod ni
361b2('dul ba): legs 'gyur ba der spyod bdag ni rngon pa min/ /ri dwags mo ltar mig dkyus ring bas gzugs bzang ba/ /bdag gi yid 'phrog ces bya khyod kyis mthong gyur tam/ /de de nas song ste phyogs
361b3('dul ba): gzhan zhig tu phyin pa dang / tshal me tog dang / 'bras bu mdzes par byas pa'i snying po la bung ba dag longs spyod pa mthong nas/ de nas bung ba zhig la smras pa/ sbrang rtsi'i bung ba ri bo mthon mthing
361b4('dul ba): lta bu'i mchog / smyug ma'i sbubs dang pad+ma dag la gnas 'cha' ba/ /skra yi tshogs ring kha dog bung ba ltar gnag pa/ /bdag gi yid 'phrog ces bya khyod kyis mthong gyur tam/ /phyogs de nas
361b5('dul ba): kyang song ba dang / sbrul zhig mthong ngo / /mthong nas kyang smras pa/ kye ma'i sbrul nag shing lo lta bur lce g.yo zhing / /mig dang kha yi nang nas dud pa'i tshogs 'byin pa/ /khyod kyi gdug pa'i me dang
361b6('dul ba): 'dod chags mer mi mtshungs/ /bdag gi yid 'phrog ces bya khyod kyis mthong gyur tam/ /de nas kyang phyogs gzhan zhig tu son pa dang / tshal gzhan zhig na khu byug sgra 'byin pa zhig mthong ngo / /
361b7('dul ba): mthong nas kyang khu byug de la yang smras pa/ kye ma khu byug tshal mchog ljon shing la gnas pa/ /'dab chags tshogs kyi rgyal po bud med yid 'phrog pa/ /ut+pal sngon po lta bur dri med mdzes
362a1('dul ba): pa'i mig / bdag gi yid 'phrog ces bya khyod kyis mthong gyur tam/ /phyogs de nas kyang song ba dang / shing mya ngan 'tshang bya ba me tog thams cad rgyas pa zhig mthong
362a2('dul ba): nas/ ming gi rnam grangs bkra shis zhes brjod pa/ /ljon pa rnams kyi rgyal po cher gyur pa/ /yid 'phrog mya ngan gyis ni blong ba bdag /thal mo sbyar na khyod kyis mya ngan sol/ /de de
362a3('dul ba): ltar yid blong zhing rim gyis drang srong de'i bsti gnas su phyin nas/ /des drang srong de la dul ba dang bcas pas phyag byas nas smras pa/ bzod 'phags gos su shing shun dang ni g.yang gzhi
362a4('dul ba): mnabs/ |rtsa ba myu gu skyu ru bil ba ka bde gsol/ /drang srong mgos btud phyag 'tshal bdag gi yid 'phrog ma/ /khyod kyis gzigs sam khyod ni bdag la myur du gsungs/ /de nas
362a5('dul ba): drang srong des gzhon nu nor bzang la/ byon pa legs zhes bya ba dang / stan bting bya ba la sogs pa sngar bya bas yang dag par dga' ba byas nas smras pa/ smin ma 'dzar ba'i smin tshugs mthon
362a6('dul ba): mthing bzhin legs mthong na dga' ba'i gzugs 'chang ba/ /bzhin ras zla ba nya 'dra ut+pal sngon po lta bu'i mig de bdag gis mthong / /dpon khyod bag brkyang bzhugs te rtsa ba 'bras bu sna
362a7('dul ba): tshogs gsol bar mdzod cig dang / /slad kyis bde blag 'byon 'gyur 'di la bdag gi yid la the tshom yong ma mchis/ /smin ma bzang mos 'di skad tshig smras te/ /gzhon nu khyod la sred
362b1('dul ba): pas bdag mi bde/ /nags khrod gnas pa'ang sdug bsngal chen po ste/ /gshegs par gyur na nges par bdag mthong ngo / /des sor gdub rgyan 'di byin nas smras pa/ lam yang la bgrod dka' bas nyon mongs
362b2('dul ba): par 'gyur gyi slar log cig / gal te bzlog kyang 'dug tu ma btub na/ de la lam bstan pa'i rigs so/ /des yang 'di skad ces bstan te/ byang phyogs na ri nag po gsum yod do/ /de dag brgal ba'i
362b3('dul ba): pha rol na yang gsum/ de dag brgal ba'i pha rol na yang gsum yod de/ de dag brgal ba dang / ri'i rgyal po gangs can zhes bya ba yod de/ phyogs de nas sman 'di dag blang bar bya ste/ 'di lta ste/ shin
362b4('dul ba): tu 'o ma 'dzag ces bya ba'i sman yod de/ de mar la btsos nas btung bar bya'o/ /des na skom pa dang bkres pa med cing / dran pa dang mthu stobs 'phel bar 'gyur ro/ /spre'u zhig kyang bkri bar bya/ gsang
362b5('dul ba): sngags dag kyang bslab par bya/ gzhu mda' dang chas pa dang / nor bu 'od dang ldan pa dang / dug gsod pa sman dug sel ba dang / lcags kyi phur pa gsum dang / pi wang yang bcang bar bya'o/ /ri'i rgyal
362b6('dul ba): po gangs can gyi byang phyogs na/ ri bo phur pa'i rtse yod do/ /de nas lam chu sgra can dang / seng ldeng can dang / rgyud gcig pa dang / rdo rje can dang / 'dod rgyur sgyur ba'i gzugs can dang / phur pa'i
362b7('dul ba): dbyibs dang / sa srung bu'i dbyibs dang / mi g.yo ba dang rab grol lo/ /khyod kyis ri de dag brgal dgos te/ de la ri bo seng ldeng can la ni/ phug nas 'jug rgyud gcig pa dang / phur pa'i
363a1('dul ba): dbyibs la yang phug nas 'jug / rdo rje can la ni bya'i rgyal pos 'jug ste/ thabs 'di dag gis ri rnams brgal bar bya'o/ /'khrul 'khor nga gdong can dang / lug
363a2('dul ba): lta bu dang / skyes bu srin po ser skya'i gzugs can dag gzhom par bya'o/ /phug na sbrul kha chu'i rgyun chen po'i shugs kyis rgyug pa zhig mchis te/ de ni/ zho shas gzhom par bya'o/ /gang
363a3('dul ba): na sbrul ni nag po zhig/ phug na phyed 'dug mthong nas ni/ /bdag gi slad du gzhu brdungs la/ /mda' yis bsnun te gsad par gyis/ /gang la lug gnyis phan tshun nas/ /rdung bar byed
363a4('dul ba): pa mthong na ni/ /de gnyis rwa re bcad mdzod dang / /lam ni rnyed par 'gyur lags so/ /'jigs pa che skyes mtshon thogs pa'i/ /lcags kyi skyes pa gnyis mthong na/ /de gnyis las ni gcig
363a5('dul ba): brdegs dang / /lam ni rnyed par 'gyur lags so/ /srin mo lcags kyi mchu can zhig /kha 'dzum gdangs par bgyid gzigs na/ /de tshe de yi dpral ba la/ /phur pa dag gis gdab par mdzod/ /
363a6('dul ba): de bzhin khron pa klong khrag 'khyil/ /drug cu'i khru can la khyod mchongs/ /skra mig seng ge'i lhar ser zhing / /mi bzad bsnyen par dka' ba yi/ /gnod sbyin dang ni srin po dag/ gzhu bkang de ni
363a7('dul ba): gsad mdzod la/ /chu srin 'dzin khris gang ba yi/ /chu bo mang po rgal mdzod cig /nang gi phye ma leb gdungs dang / /sna tshogs dud ma dgod pa dang / /sbrul can 'od ma can gyi klung / /nang ga na
363b1('dul ba): ni srin mo khro/ /phye ma leb na mi ma yin/ /gdungs pa na ni 'dzin khri mang / /sna tshogs can na 'dod sgyur gzugs/ /ngud mor mi 'am ci yi bran/ /dgod pa na ni mi'am ci'i/ /mna' ma sbrul can sbrul mang
363b2('dul ba): na/ /'od ma can klung shal ma li/ /nang ga na ni brtan par bya/ /phye ma leb la rtul phod bya/ /gdung bar 'dzin khri kha bcing ngo / /sna tshogs can du klu sna tshogs/ /dud mo can du yid bde bas/ /
363b3('dul ba): dgod byed du ni mi smra ba'i/ /sbyor bas kun tu rgal bar mdzod/ /sbrul can du ni sbrul dug gi /sngags kyi sbyor dang 'od ma can/ /klung du mtshon rnon gdab pa yi/ /sbyor ba kun tu rgal bar
363b4('dul ba): mdzod/ /chu bo rnams brgal nas gcan pa'i gnas na gnod sbyin lnga brgya yod pa de rnams la sran btsugs te gzhom par mdzod cig /de nas ni mi'am ci'i rgyal po'i pho brang mchis so/ /
363b5('dul ba): zhes gsungs shig /de nas gzhon nu nor bzang gis ji skad bstan pa'i sman pa dang / gsang sngags dang / sman dug sel gyi sbyor ba rnams btsal ba'i phyir drang srong de'i rkang pa la mgo bos phyag
363b6('dul ba): byas nas song ngo / /de nas des spre'u ma gtogs par ji skad bstan pa thams cad sta gon byas nas/ de nas de rnams khyer te/ yang drang srong de'i drung du song ba dang / des de la spre'u byin nas smras pa/
363b7('dul ba): gzhon nu/ /'bad pa 'dis ci bya/ yid 'phrog ma 'dis ci zhig dgos/ khyod gcig pu ni/ grogs med pas lus gdon mi za bar 'gyur gyi thong / gzhon nus smras pa/ drang srong chen po/ bdag
364a1('dul ba): ni| gdon mi za bar mchi'o/ /de ci'i slad du zhe na/ mkha' la zla ba rgyu ba grogs shig ga las mchis/ /mche ba'i mthu stobs ldan pa'i ri dwags gtso bo dang / /
364a2('dul ba): me yis nags sreg pa na grogs shig ga las mchis/ /bdag lta bu la grogs po mthu ldan ci zhig 'tshal/ /kye ci rgya mtsho che chur 'jug par mi bgyi'am/ /ci lags sbrul gyis zin
364a3('dul ba): ces gso bar mi bgyi'am/ /sems can spungs can gyis bstan brtson 'grus cher brtsams te/ /gal te 'bad de ma rungs 'di la nyes pa med/ /de nas gzhon nu nor bzang yid 'phrog mas
364a4('dul ba): bstan pa'i rnam pa sna tshogs dang chas te/ rim gyis ri dang / chu bo dang / phug dang / g.yang sa la sogs par sman dang / gsang sngags dang / sman dug sel gyi sbyor bas rgyal bar byas nas mi
364a5('dul ba): 'am ci'i rgyal po ljon pa'i grong khyer dang nye ba zhig tu son pa dang / gzhon nus/ grong khyer dpal dang ldan pa/ skyed mos tshal gyi tshal me tog dang / 'bras bu sna tshogs dang ldan pas mdzes par
364a6('dul ba): byas pa/ bya sna tshogs kyis bsten pa/ rdzing bu dang / mtshe'u ring po dang / gru bzhi dang / mi'am ci mo rnams kyis bskor ba de la/ mi'am ci mo rnams chu len du 'ong ba mthong nas/ de nas
364a7('dul ba): gzhon nu nor bzang gis de rnams la smras pa/ chu mang po 'dis ci zhig bya/ de rnams kyis smras pa/ mi'am/ ci'i rgyal po ljon pa'i sras mo yid 'phrog ma zhes bgyi ba zhig mchis/ de mi'i
364b1('dul ba): lag tu son par gyur pas de'i mi'i dri bshal ba lags so/ /gzhon nu nor bzang gis dris pa/ ci/ bum pa 'di dag thams cad kyis dus gcig tu de'i steng nas ldugs sam/ 'on te rim gyis/ de
364b2('dul ba): rnams kyis smras pa/ rim gyis so/ /des bsam pa/ thabs 'di bzang ste/ sor gdub kyi rgya 'di bum pa gcig gi nang du gzhug go/ snyam nas/ des mi'am ci mo gcig gi bum par ma tshor
364b3('dul ba): bar bcug nas mi'am ci mo de la smras pa/ khyod kyis bum pa 'dis thog mar yid 'phrog ma la khrus byos shig/ des bsam pa/ gdon mi za bar 'di la dgos pa zhig yod par 'gyur ro/ /snyam
364b4('dul ba): nas/ de nas des bum pa de thog mar yid 'phrog ma'i spyi bor blugs pa las/ ji tsam na sor gdub kyi rgya pang du lhung ba dang / yid 'phrog mas de 'phrigs so/ /de nas mi'am ci mo la dris pa/ 'dir
364b5('dul ba): mi 'ga' zhig ma 'ongs sam/ des smras pa/ mchis so/ /song la de dben pa zhig tu zhog cig /des de nang du khrid nas dben pa zhig tu bzhag go /de nas yid 'phrog mas pha'i rkang pa gnyis la
364b6('dul ba): gtugs te smras pa/ yab/ gal te bdag gi khyim thab bgyid pa/ gzhon nu nor bzang de mchis na/ de la khyod kyis ci zhig bgyi/ des smras pa/ de mi yin te/ cir yang mi mkho bas/
364b7('dul ba): ngas de dum bu brgyar byas te phyogs bzhir gtor te gtong ngo / /yid 'phrog mas smras pa/ yab/ mir gyur pas 'dir ga la mchis/ bdag nyid de skad mchi bar bas so/ /de nas mi'am
365a1('dul ba): ci'i rgyal po ljon pa kun nas dkris pa dang bral te/ de kun nas dkris pa dang bral nas smras pa/ gal te gzhon nu de 'ongs na/ ngas khyod rgyan thams cad kyis brgyan
365a2('dul ba): pa/ nor dang / yo byad mang po dang / mi'am ci mo stong gis yongs su bskor te de la chung ma'i don du sbyin no/ /de nas yid 'phrog ma dga' ba dang / mgu ba dang / rab tu dga' bas/ gzhon
365a3('dul ba): nu nor bzang lha'i rgyan gyis brgyan nas mi'am/ ci'i rgyal po ljon pa la bstan to/ /de nas mi'am ci'i rgyal po ljon pas/ gzhon nu nor bzang gzugs bzang po/ mdzes pa/ blta na sdug pa/ kha dog
365a4('dul ba): rgyas pa mchog dang ldan pa mthong ngo / /mthong nas shin tu ngo mtshar du gyur te de nas de bgam par 'dod nas gser gyi sdong po bdun dang / shing ta la bdun dang / rnga bo che bdun dang / phag bdun
365a5('dul ba): btsugs so/ /gzhon nu nor bzang ni/ byang chub sems dpa' yin la/ byang chub sems dpa' rnams ni/ bzo'i gnas dang / las kyi gnas de dang de dag la mkhas pa yin no/ /lha rnams
365a6('dul ba): kyang de dag la gegs med par bya ba'i phyir brtson par byed do/ /de nas byang chub sems dpa' gar dang / glu dang / pi wang dang / 'khar rnga dang / shin tu sgra snyan dang / pi wang rgyud gsum pa dang / rdza
365a7('dul ba): rnga la sogs pa rnams kyis bsgrubs pa'i sil snyan rnam pa sna tshogs kyi sgra'i khyad par ni/ kun nas 'bud cing / mi'am ci stong phrag du mas ni/ yongs su bskor nas ral gri ut+pa la sngon po'i
365b1('dul ba): 'dab ma 'dra ba thogs te/ mi'am ci'i rgyal po ljon pa mthong bar gser gyi sdong po'i drung du song nas/ chu shing la gcod pa bzhin du sdong po de dum bu dum bur bcag par brtsams te/ de nas de til 'bru
365b2('dul ba): tsam du brlags so/ /mdas ni/ shing ta la bdun dang / rnga bdun dang / phag bdun gtsang mar phyung ste ri rab bzhin du mi g.yo bar gnas so/ /de nas nam mkha' la gnas pa'i lha dang / mi'am
365b3('dul ba): ci'i brgya stong phrag du mas a la la zhes ca co dang / ga zha'i sgra chen po phyung ngo / /mi'am ci'i rgyal po ljon pas mthong zhing thos nas shin tu ngo mtshar du gyur to/ /de nas mi'am ci mo yid 'phrog
365b4('dul ba): ma 'dra ba sha stag stong gi dbus su yid 'phrog ma bzhag ste gzhon nu nor bzang la smras pa/ gzhon nu/ tshur yid 'phrog ma ngo shes par gyis shig /de nas gzhon nu nor bzang gis/ de
365b5('dul ba): ngo shes par bya ba'i phyir tshigs su bcad pa'i dbyangs kyis smras pa/ ji ltar khyod ni ljon pa'i bu yin la/ /kho bo'i sdug pa yid 'phrog yin zhes na/ /bden pa 'di yis myur ba kho nar
365b6('dul ba): ni| |yid 'phrog gom pas myur du 'gro bar shog / de nas de ma thag tu gom pas song ba dang / mi'am ci rnams kyis smras pa/ lha/ gzhon nu nor bzang 'di ni/ stobs dang / brtson
365b7('dul ba): 'grus dang / pha rol gnon pa shin tu tshogs pa lags te/ yid 'phrog ma dang thab rir bab lags na/ ci'i slad du 'di la mtho btsam/ 'di la yid 'phrog ma stsol cig /de nas
366a1('dul ba): mi'am ci'i rgyal po ljon pa mi'am ci'i tshogs rnams kyi rjes su bsngags pa dang / mi'am ci rnams kyi 'dun pas gzhon nu nor bzang la rjes bkur sti chen po byas nas
366a2('dul ba): yid 'phrog ma lha'i rgyan rnams kyis brgyan te lag pa g.yon pas bzung / gser gyi bya ma bum lag pa g.yas pas bzung nas/ gzhon nu nor bzang gi drung du song ste smras pa/ gzhon
366a3('dul ba): nu| yid 'phrog ma 'di mi'am ci mo stong gis yongs su bskor te/ kho bos khyod kyi chung ma'i phyir byin gyi/ mi rnams ni/ ngo mi rtag pa yin gyi ji ltar yang 'di mi dor cig /yab/
366a4('dul ba): bka' bzhin 'tshal zhes gzhon nu nor bzang gis/ mi'am ci'i rgyal po ljon pa las mnyan nas/ mi'am ci'i gnas kyi khang pa na yid 'phrog ma dang lhan cig skyes pa med par sil
366a5('dul ba): snyan rnams kyis rtse bar byed/ dga' bar byed/ dga' mgur spyod par byed do/ /de dus gzhan zhig na rang gi yul dran nas pha ma dang bral ba las byung ba'i sdug bsngal gyi mya ngan gyis
366a6('dul ba): gdungs par gyur nas/ yid 'phrog ma la smras pa/ pha ma dang bral ba las byung ba'i sdug bsngal gyis non par gyur to/ /de nas yid 'phrog mas/ de ltar gyur pa dag pha la rgyas par
366a7('dul ba): smras so/ /des smras pa/ gzhon nu dang lhan cig song la/ mi rnams ni/ slu bar byed pa yin gyis/ khyod kyis bag yod par gyis shig /de nas mi'am ci'i rgyal po ljon pas nor bu
366b1('dul ba): dang / mu tig dang / gser la sogs pa mang du brdzangs te btang nas/ de yid 'phrog ma dang lhan cig tu steng gi nam mkha'i lam la/ mi'am ci'i shugs kyis chas pa na/ rim gyis glang po'i
366b2('dul ba): khyim gyi grong khyer du phyin to/ /de nas glang po'i khyim gyi grong khyer rdo ba dang / gseg ma dang / gyo mo rnams bsal nas/ tsan+dan gyi chus chag chag btab/ dar gyi chun 'phyang dpyangs/ rgyal mtshan
366b3('dul ba): dang / ba dan btsugs/ shin tu dri zhim po'i pog por ngag bshams/ me tog rnam pa sna tshogs bkram ste dga' dga' ltar byas so/ /de nas gzhon nu ma'i gtso bo stong phrag du mas yongs
366b4('dul ba): su bskor cing / yid 'phrog ma dang lhan cig tu glang po'i khyim gyi grong khyer du zhugs so/ /de nas lam gyis dub pa'i ngal sos nas rin po che rnam pa sna tshogs dag khyer te/ pha'i drung du song nas/
366b5('dul ba): rgyal po'i stan gyi glo zhig tu 'dug ste/ mi'am ci'i grong khyer du song ba dang / 'ongs pa rnams rgyas par smras so/ /de nas rgyal po nor can gyis/ 'di ni/ shin tu stobs dang / brtson 'grus
366b6('dul ba): dang / pha rol gnon pa can no/ /zhes bya bar rig nas/ rgyal po'i dbang bskur bas dbang bskur ro/ /gzhon nu nor bzang gis bsam pa/ gang bdag yid 'phrog ma dang lhan cig tshogs
366b7('dul ba): pa dang / rgyal srid kyi dbang bskur ba thob par gyur pa 'di ni/ sngon byas pa'i rgyu'i khyad par yin gyi/ ma la da yang bdag gis sbyin pa dag ni gtang / bsod nams dag ni/ bya'o
367a1('dul ba): snyam nas/ des glang po'i khyim gyi grong khyer du lo bcu gnyis su gtan pa med pa'i mchod sbyin byas so/ /rgyal po chen po/ de'i tshe de'i dus na/ gzhon nu nor bzang zhes
367a2('dul ba): bya bar gyur pa de/ gzhan zhig yin snyam na/ khyod kyis de ltar mi blta ste/ nga nyid de'i tshe de'i dus na byang chub sems dpa'i spyad pa spyod pa na rgyal po nor bzang zhes bya bar gyur to/ /ngas
367a3('dul ba): gang yid 'phrog ma'i phyir stobs dang / brtson 'grus dang / pha rol gnon par bstan nas/ lo bcu gnyis su gtan pa med pa'i mchod sbyin byas pa des/ ngas bla na med pa yang
367a4('dul ba): dag par rdzogs pa'i byang chub ma thob mod kyi/ 'on kyang sbyin pa de dang / brtson 'grus de ni/ bla na med pa yang dag par rdzogs pa'i byang chub kyi rgyu tsam/ rkyen tsam dang / tshogs tsam yin no//
367a5('dul ba): rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir sbyin pa dag btang / bsod nams dag byas pa gang yin pa de nyon cig/
367a6('dul ba): rgyal po chen po/ sngon byung ba/ thams cad ces bya ba'i grong rdal gyi grong khyer na/ rgyal po thams cad kyi bshes gnyen zhes bya ba zhig rgyal srid byed du 'jug ste/ 'byor pa dang
367a7('dul ba): rgyas pa dang / bde ba dang / lo legs pa dang / skye bo dang / mi mang pos rab tu gang ba na/ 'thab pa dang / 'thab mo dang / khrag khrug dang / 'gyed pa rnams rab tu zhi ba zhes
367b1('dul ba): bya ba nas chos bzhin gyis rgyal srid byed du 'jug go / zhes bya ba'i bar gong ma bzhin du'o/ /de dus gzhan zhig na btsun mo dang lhan cig rtse bar byed/ dga' bar byed/ dga' mgur spyod par
367b2('dul ba): byed do/ /de rtse bar byed/ dga' bar byed/ dga' mgur spyod par byed pa las/ dus gzhan zhig na btsun mo sems can dang ldan par gyur te/ de zla ba brgyad dam/ dgu 'das nas/ khye'u
367b3('dul ba): gzugs bzang ba/ blta na sdug pa/ mdzes pa/ pags pa'i mdog gser 'dra ba/ mgo gdugs ltar 'dug pa/ dpung pa ring ba/ dpral ba'i dbyes che ba/ smin ma 'dzar ba/ sna'i
367b4('dul ba): gzengs mtho ba zhes bya ba nas gnas lnga la byang bar gyur to/ /zhes bya ba'i bar gong ma bzhin no/ /gzhon nu thams cad sgrol dad pa bzang / dge ba'i bsam pa can/ bdag la phan pa
367b5('dul ba): dang / gzhan la phan par zhugs pa/ snying rje can/ bdag nyid chen po/ chos 'dod pa/ skye rgu rnams la byams pa/ thams cad sbyin pa/ thams cad gtong ba/ chags pa med par gtong
367b6('dul ba): ba| gtong ba chen po la zhugs pa yin no/ /de'i gtong ba rgya chen po thos nas/ dpag tshad brgya nas kyang don du gnyer ba'i skye bo 'ongs te/ thams cad kyang yid la re ba rdzogs par byas nas
367b7('dul ba): gtong ngo / /de nas re zhig cig na/ byang chub sems dpa' shing rta nor bu dang / gser dang / dngul dang / rdo rje dang / bai DUr+ya dang / spug dang / pad+ma rA ga dang / in+d+ra nI las 'bar
368a1('dul ba): bar byas pa/ tsan+dan sa mchog gi snying po las bsgrubs pa/ seng+ge dang / stag dang / gung gi pags pas g.yogs pa/ rta rlung gi shugs ltar mgyogs pa/
368a2('dul ba): gser dang / dngul gyi dril bu g.yer ka'i sgra 'khrol pa bzhi dang ldan pa mchog gi nang du zhugs nas/ grong khyer dam pa nas skyed mos tshal du mngon du song ngo / /de nas bram ze rig byed
368a3('dul ba): dang / rig byed kyi yan lag shes pa kha cig gis thams cad sgrol mngon du bsu nas smras pa/ rgyal rigs gzhon nu khyod rgyal bar gyur cig /yang smras pa/ khyod ni 'jig rten
368a4('dul ba): thams cad du/ /thams cad gtong zhes rnam par grags/ /bram ze rnams la shing rta 'di/ /khyod kyis sbyin par gtang ba'i rigs/ /de skad ces smras pa dang / byang chub sems
368a5('dul ba): dpa' thams cad sgrol/ shing rta de las myur ba myur bar babs te/ snying dga' ba dang / mgu ba dang / rab tu dga' bas bram ze de dag la shing rta de byin nas smras pa/ bdag
368a6('dul ba): gis ji ltar bram ze la/ /mchog tu dga' bas shing rta btang / /de bzhin bdag gis srid pa gsum/ /btang nas byang chub mchog reg shog// //'dul ba gzhi/
368a7('dul ba): bam po zhe drug pa/ de dus gzhan zhig na/ glang po che'i mchog rgyal srid 'phel zhes bya ba/ me tog kun mu da dang / kha ba dang / dngul dang / sprin dkar po lta bu'i mdog can
368b1('dul ba): bdun legs par gnas shing / rkang lag legs par gnas pa/ glang po che sa srung gi bu ltar 'gying zhing 'gro ba/ rang bzhin gyi mtshan mchog gis brgyan pa/ mthong na bkra shis pa
368b2('dul ba): la zhon nas/ shin tu sdug pa'i bran dang / mdza' bshes dang / g.yog rnams phyi bzhin 'brang zhing zla ba rgyu skar gyi tshogs kyis yongs su bskor ba bzhin du sos ka'i dus la bab
368b3('dul ba): pas| shing rnams me tog kha 'bus shing / ngang pa dang / khrung khrung dang / rma bya dang / ne tso dang / ri skegs dang / khu byug dang / shang shang te'u sgra 'byin pa'i nags tshal
368b4('dul ba): gyi skyed mos tshal gyi sar song ba dang / de nas phyir rgol bas rbad pa'i bram ze kha cig gzhon nu thams cad sgrol gyi drung du rings pa rings par 'ongs nas/ rgyal rigs gzhon nu khyod
368b5('dul ba): rgyal bar gyur cig ces smras nas/ yang smras pa/ lha min lhar bcas 'jig rten du/ /khyod ni thams cad gtong zhes grags/ /khyod kyi glang po mchog 'di ni/ /bdag cag
368b6('dul ba): rnams la stsal ba'i rigs/ /de skad ces smras pa dang / byang chub sems dpa' glang po'i mchog de las myur ba myur bar babs nas/ dga' ba dang / mgu ba dang / rab tu
368b7('dul ba): dga' ba'i yid kyis de dag la glang po'i mchog de byin nas smras pa/ bdag gis ji ltar bram ze la/ /mchog tu dga' bas glang chen btang / /de bzhin bdag gis srid pa gsum//
369a1('dul ba): btang nas byang chub mchog reg shog /rgyal po thams cad kyi bshes gnyen gyis/ khyod kyi sras thams cad sgrol gyis glang po'i mchog rgyal srid 'phel zhes
369a2('dul ba): bya ba phyir rgol bas rbad pa'i bram ze rnams la sbyin no/ /zhes thos so/ /thos nas kyang rgyal po thams cad bshes gnyen shin tu khros/ 'khrugs nas/ gzhon nu thams cad
369a3('dul ba): sgrol bkug ste smras pa/ gzhon nu/ khyod nga'i yul na ma 'dug par song zhig/ de nas gzhon nu thams cad sgrol phas spangs pa dang bsam pa/ bdag gis byang chub kyi
369a4('dul ba): phyir 'bad pa byas pa dang / 'jig rten thams cad rjes su gzung ba'i phyir brtson 'grus kyi go cha bgos pas/ glang po chen po de yang btang ste/ de bas khyim na gnas pas
369a5('dul ba): ni| |ci nus par ni sbyin par gtang / /dka' thub gnas su brten nas ni/ /nges par mchog dag bya ba yis/ /bslangs nas mi sbyin zhes bya ba'i/ /tshig ni smra bar mi phod kyi/ /
369a6('dul ba): de bas bdag ni khyim spangs te/ /dka' thub gnas su rab tu 'gro /byang chub sems dpa' de ltar snying la mna' mtho bcad nas chung ma rgyags sbyin ma'i drung du song ste/
369a7('dul ba): de dag rgyas par smras so/ /de nas rgyags sbyin mas thos ma thag tu sdug pa dang bral bar dogs pa'i snying gis thal mo sbyar te byang chub sems dpa' la smras pa/ rje'i sras
369b1('dul ba): gal te de lta na/ bdag kyang dka' thub kyi nags su mchi ste/ bdag ni/ rje'i sras dang bral na/ skad cig tsam yang 'tsho bar rngo mi thogs lags so/ /de ci'i slad du zhe na/ nam
369b2('dul ba): mkha' zla bas stongs par gyur pa dang / /ji ltar sa ni lo tog gis stongs dang / /pad+ma chu yis stongs par gyur pa ltar/ /bud med khyim thab kyis stongs de bzhin no/ /byang chub
369b3('dul ba): sems dpas smras pa/ bdag cag mthar gdon mi za bar 'bral bar 'gyur te/ 'di ni/ 'jig rten gyi rang bzhin yin no/ /khyod ni/ bza' ba dang / btung ba dang / mal cha dang /
369b4('dul ba): bgo ba mchog la goms pas lus shin tu skyid de ba yin/ dka' thub kyi nags na ni/ rtswa dang / lo ma bting bar ni/ nyal/ rtswa dang / me tog dang / 'bras bu ni za/ rtswa dur
369b5('dul ba): ba dang / zug rngo dang / rtswa dang / tsher mas gang ba'i sa la ni/ rgyu/ yang dang yang du za gcig pa la ni brten/ bdag nyid skye bo thams cad la ni/ brten dgos/ glo bur du 'ongs
369b6('dul ba): pa thams cad mchod sbyin la ni/ 'bod dgos la/ de na yang gdon mi za bar ci nus kyis sbyin pa gtong ste/ de la khyod kyis cung zad kyang mi 'gyod par bya dgos so/ /de bas na/ re zhig
369b7('dul ba): da dung yang legs par soms shig / rgyags sbyin mas smras pa/ rje'i sras/ bdag rdo ci thogs kyis rje'i sras kyi rjes su sgrub lags so/ /byang chub sems dpas smras pa/ gal te
370a1('dul ba): de lta na/ dam bcas pa de khyod kyis dran par byos shig /de nas byang chub sems dpa' pha'i drung du song nas mgo bos phyag byas te/ yab cig bdag gis
370a2('dul ba): sbyin par glang chen stsal/ /nongs pa gang lags sa bdag bzod par gsol/ /bdag ni grong nas dgon par mchis lags kyi/ /mi yi dbang po phyag mdzod stongs ma gyur/ /de
370a3('dul ba): nas rgyal po bu dang bral ba'i sdug bsngal gyis dbugs brnangs te skad 'dar 'dar por smras pa/ bu/ sbyin pa'i blo bor la 'dug cig /byang chub sems dpas smras pa/ sa ni ri
370a4('dul ba): dang bcas par yang / /gal te ldog par 'gyur gda' yi/ /sa bdag bdag ni sbyin pa las/ /sems ni ldog par mi bgyid do/ /zhes smras nas song ngo / /de nas bu dang / bran mo
370a5('dul ba): dang / chung ma dang lhan cig shing rta'i nang du zhugs te/ grong khyer dam pa de nas byung nas pho brang 'khor gyi mi dang / yul mi mya ngan byed pa brgya stong rjes su 'brang bzhin song ngo / /de
370a6('dul ba): nas mi zhig gis du zhing smre sngags 'don pa'i sgra de yang thos/ skye bo'i tshogs chen po grong khyer gyi sgor byung ba yang mthong nas/ mi zhig la dris pa/ kye nang rje/ skye bo'i tshogs chen
370a7('dul ba): po cho nges 'debs pa 'di rgyu ci las gyur/ des smras pa/ shes ldan dag/ ci/ mi shes sam/ 'di ltar mi yi dbang pos nyid kyi sras po che ba bzang / /brtan pa'i ngang tshul
370b1('dul ba): rab tu sbyin la dga' ba 'di ni spyugs/ /de ni bu dang chung mar bcas te nags mthar chags pa las/ /pho brang 'khor ba rnams 'dus shin tu snying rjes cho nges 'debs/ /de nas byang chub
370b2('dul ba): sems dpas grong khyer dam pa de nas byung ba'i pho brang 'khor gyi mi rnams la ci rigs par mngon du song nas smras pa/ shes ldan dag/ slar dengs shig/ slar dengs shig/ 'di
370b3('dul ba): ltar/ shin tu yun ring po nas sdug pa dang 'grogs pa yang mjug tu gdon mi za bar 'bral ba'i mtha' can du 'gyur te/ gnyen gyi skye bo dang 'grogs pa ni/ lam kha'i ngal bso
370b4('dul ba): ba'i bsti gnas kyi shing dang 'dra bas gdon mi za bar sdug pa dang bral bar 'gyur ro/ /de ci'i phyir zhe na/ 'jig rten kun na skye bo dbang med do/ /mdza' ba rnams dang bral bar 'gyur
370b5('dul ba): bsam nas/ /khyod kyis sa steng 'bad pa thams cad kyis/ /zhi phyir blo gros mi g.yo brtan par gyis/ /de nas dpag tshad sum brgya 'das pa dang / byang chub sems dpa' mthong nas
370b6('dul ba): bram ze zhig mngon du 'ongs te smras pa/ kye rgyal rigs gzhon nu/ bdag ni/ khyod kyi yon tan thos nas 'di nas dpag tshad sum brgya tsam gyi yul nas 'dir mchis lags kyi/ khyod
370b7('dul ba): kyis shing rta mchog 'dis bdag ngal ba 'bras bu mchis par bgyi ba'i rigs so/ /de nas rgyags sbyin ma mi bzod pa skyes nas/ tshig brlang pos bram ze de la smras pa/ e ma'o nags
371a1('dul ba): na'ang mi dbang sras la slong ba gang / /bram ze 'di ni shin tu brtse ba med pa'i blo/ /mi dbang sras po mi dbang dpal las nyams gyur pa/ /'di la 'dir ni snying rje
371a2('dul ba): jig mi skye'am/ /byang chub sems dpas smras pa/ khyod kyis bram ze ma spyo zhig /de ci'i phyir zhe na/ rgyags sbyin gal te nor 'dod len pa 'di dag med gyur na/ /kun sbyin med
371a3('dul ba): par mi gang zhig gis sa steng byang chub 'thob/ /sbyin sogs pha rol phyin drug tshul gyis yon tan mchog can gyi/ /byang chub sems dpa' rnams kyis kun mkhyen nyid mchog
371a4('dul ba): rtag tu 'thob/ /de nas byang chub sems dpa' mchog tu dga' bas yang rta dang ldan pa'i shing rta de bram ze de la byin nas smras pa/ bram ze ser sna dri ma sel byed pa/ /shing rta rab
371a5('dul ba): tu byin pa 'di yis 'dir/ /bdag ni drang srong che mchog gis bskor ba'i/ /zag med chos kyi shing rta che bskor shog /de nas thams cad sgrol gyis snying rab tu dga' bas shing rta'i
371a6('dul ba): mchog de yang bram ze la byin nas gzhon nu nag po phrag pa la khyer/ rgyags sbyin ma ni/ gzhon nu ma dra ba can khyer nas dka' thub kyi nags logs su chas pa dang / rim gyis dka'
371a7('dul ba): thub kyi nags su phyin to/ /de nas thams cad sgrol dka' thub tshal der rang gi snying mgu bar byed pa'i brtul zhugs blangs te gnas so/ /ji tsam na rgyags sbyin ma rtsa ba dang 'bras bu'i
371b1('dul ba): phyir dka' thub kyi nags nas song ba dang / bram ze zhig thams cad sgrol gyi drang du 'ongs nas smras pa/ rgyal rigs gzhon nu/ khyod rgyal bar gyur cig /bdag cag bkol ba ma mchis
371b2('dul ba): pas/ /spar shugs lhan cig 'khyams bgyid na/ /de yi don du bus pa gnyis/ /khyod kyis bdag la sbyin pa'i rigs/ /de skad ces smras pa dang / de nas byang chub sems dpa'
371b3('dul ba): thams cad sgrol/ bu sdug pa gtong ba la chung zhig sems shing 'dug pa dang / de nas bram ze des/ byang chub sems dpa' thams cad sgrol la smras pa/ kye rgyal rigs gzhon
371b4('dul ba): nu/ bdag gis khyod thams cad ster ba'o zhes thos na/ 'di ltar/ khyod la bdag gis bslangs pa de la ci zhig dpyad du yod/ khyod ni kun ster snying rje yi/ /bdag nyid can du sa steng
371b5('dul ba): grags/ /ji ltar grags pa de bzhin du/ /khyod kyis rtag tu bya ba'i rigs/ /de skad ces smras pa dang / byang chub sems dpa' thams cad sgrol gyis/ bram ze de la smras pa/ kye
371b6('dul ba): bram ze chen po/ rang gi srog ni btang ba la'ang / /lan 'ga' dpyod pa ma myong na/ /rang gi bu ni btang ba la/ /bdag blo gzhan du gyur ci smos/ /bram ze chen po/ de lta mod kyi/ bdag
371b7('dul ba): gis nags su bskyed pa yi/ /bus pa 'di gnyis yongs spangs na/ /ma dang bral ba'i nyon mongs pa/ /'di dag ji ltar gnas snyam mod/ /gzhon nu shin tu brtse med pas/ /bus pa
372a1('dul ba): btang la bdag min zhes/ /kha cig bdag la 'phyar 'ong gi /bram ze bdag ni khrid na legs/ /de nas bram ze des/ thams cad sgrol la smras pa/ kye rgyal
372a2('dul ba): rigs gzhon nu/ rgyal po chen po'i rigs su skyes pa/ sa 'di thams cad du yon tan grags pa/ srog chags thams cad la snying brtse bas byams par zhugs pa/ sbyin pa
372a3('dul ba): dang / mchod pa dang / bkur stis spos kyi glang po che lta bu/ dge sbyong dang / bram ze dang / glo bur ba'i skye bo la mchod par byed pa/ skye bo bkren pa dang / phongs pa dang / mgon
372a4('dul ba): med pa dang / ltogs pa yongs su sdud pa/ thams cad kyi re ba yongs su rdzogs par byed pa/ mthong na don yod pa/ khyod kyis bdag 'ongs pa nom pa med pa'am/ lam gyis dub
372a5('dul ba): pa| 'bras bu med pa'am/ mthong ba don med pa'am/ re ba dang / yun ring po nas brnag brnag pa'i 'dod pa 'bru 'bras bu med par bya ba gang yin pa de ni/ cha ma yin te/ khyod
372a6('dul ba): kyis/ med do/ /zhes bya ba'i tshig gis kho bo'i yid la re ba'i kun tu rtog pa'i rta btab na/ myur du ldog par 'gyur ro/ /de bas na khyod kyis bdag gi yid la re ba yongs su rdzogs
372a7('dul ba): par byas nas gtang ba'i rigs so/ /de ci'i phyir zhe na/ chu gter gos su gyon zhing gza' mig mtshungs med pa/ /ri bo mchog rgyas nu mar ldan pa'i ro stod can/ /grong khyer
372b1('dul ba): grong rdal bcas pa'i sa la btsal byas kyang / mche bzang khyod dang mtshungs pa'i gtong phod yod ma yin/ /de nas byang chub sems dpa' thams cad sgrol gyis bram ze'i tshig de thos nas/ bu
372b2('dul ba): la chags pa'i blong bas 'di dag sems par byed de/ gal te re zhig bu gnyis po/ /bram zer byin na bu dang ni/ /bral ba las byung sdug bsngal dag /bdag dang rgyags sbyin gyis thob
372b3('dul ba): 'gyur/ /'on kyang 'di la mi byin na/ /brtul zhugs las kyang nyams 'gyur zhing / /bram ze 'di ni tshi chad de/ /ji ltar 'ongs pa bzhin du 'gro/ nyis na bu bral nyam thag pa'i/ /mya ngan
372b4('dul ba): sa steng bdag gis blangs/ /de bzhin ma byas dam bcas pa/ /zhig cing brtul zhugs nyams par 'gyur/ /de nas byang chub sems dpa' thams cad sgrol gyis/ sdug pa'i bu gnyis nges
372b5('dul ba): par gtang bar chad nas smras pa/ kye kho bos/ dka' spyad brgya yis 'jig rten sdug bsngal gyi/ /rgya mtsho chen pos so sor 'jigs byed pa/ /gting mi dpog par rab tu bying ba dag/
372b6('dul ba): pha rol brgal phyir lam gyi zam stegs bca'/ /zla ba dri med nya ba'i bzhin ras can/ /ma zhum kha nas de skad tshig smras nas/ /mchi ma rlan chus mig ni gang gyur pa'i/ /byis pa
372b7('dul ba): gnyis ni bram ze de la byin/ /yang smras pa/ bu 'di byin pa'i 'bras bu ni/ /rgya chen bdag gis thob gyur nas/ /des ni 'khor ba'i rgya mtsho las/ /'jig rten rnams ni bsgral bar bya/ /
373a1('dul ba): bus pa gzhon nu dag byin ma thag tu sa 'di rnam pa drug tu g.yos so/ /de nas sa g.yos pa de/ tshal de na gnas pa'i dka' thub can rnams dngangs nas phan tshun
373a2('dul ba): smras pa/ sa ni mi bzad g.yos gyur pa/ /'di ni su yi mthu ltas yin/ /gang gi mthu ni 'di 'dra ba/ /shin tu gsal bar shes par bya/ /de nas gnas 'jog dang rus gcig
373a3('dul ba): pa rgan po dka' thub can/ ltas shes pa la mkhas pa gzhan zhig yod pa des/ drang srong de rnams la don de go bar byas pa/ gdon mi za bar dka' thub kyi nags na 'dug pa'i bu byis
373a4('dul ba): pa/ 'bras bu dang chu 'thung ba/ yid du 'ong ba/ mig tu sdug par byed pa gnyis/ thams cad sgrol gyis skye bo sdug bsngal gyis nyam thag pa yongs su thar par bya ba'i phyir spangs te/
373a5('dul ba): des na/ sa g.yos par gyur to/ /de nas bus pa gzhon nu de gnyis kyis phas snying nas yongs su btang ba'i blo rig nas/ snying rje rje skad du du zhing thal mo gnyis sbyar nas thams cad
373a6('dul ba): sgrol gyi rkang pa gnyis la gtugs te smras pa/ yab cig yum ni ma mchis par/ /khyod ni bdag cag stsol bzhed pa/ /re zhig de ni mthong gyur nas/ /de nas bdag cag stsal du gsol/ /
373a7('dul ba): de nas byang chub sems dpa' yid la gcags pa'i sdug bsngal gyis ngom zum gnag cing / mchi ma 'dzag bzhin de gnyis la 'khyud nas smras pa/ bu dag/ nga yi snying du mi sdug min//
373b1('dul ba): snying brtse snying rje med min te/ /'jig rten kun la phan pa'i phyir/ /yon tan mthong nas btang ba yin/ /ci nas nga yis byang chub mchog /zhi ba rang gis thob nas ni/ /sdug bsngal rgya mtsho
373b2('dul ba): la gnas pa'i/ /rten med 'jig rten rnams bsgral lo/ /de nas bus pa gzhon nu de dag gis phas snying nas yongs su btang ba'i blo rig nas/ pha'i rkang pa gnyis la phyag 'tshal te thal mo
373b3('dul ba): sbyar nas snying rje rje skad dang / sma bab pa'i tshig gis dal bus smras pa/ gal te khyod kyis thag bkum na/ /ma la bdag cag gnyis kyi 'phrin/ /khyod kyis bzod pa mdzod cig ces/ /yab
373b4('dul ba): cig khyod kyis gsung du gsol/ /yab/ gzhan yang / byis par gyur pas bla ma khyod la nongs pa bgyis pa gang / /gal te la lar thugs la mi 'bab tshig 'ga' smras pa'am/ /
373b5('dul ba): gus par mnyan pas yongs su mnyes pa nyid du ma bgyis pa/ /de ni byis pa'i nongs pa lags zhes bzod pa mdzad du gsol/ /de skad ces smras nas/ pha la phyag 'tshal te lan
373b6('dul ba): gsum du bskor ba byas nas/ mig mchi mas gang bzhin du bla ma la smra bar yid la chags pas yang dang yang phyir lta zhing bsti gnas de nas byung ste song ngo / /de nas byang chub sems
373b7('dul ba): dpa' byis pa gzhon nu'i tshig shin tu snying rjer rung ba de dag gis snying blong nas/ yid kyis byang chub tu smon lam btab ste/ dka' thub kyi tshal gyi lo ma'i spyil bur zhugs so/ /byis
374a1('dul ba): pa gzhon nu dag dong ma thag tu stong gsum gyi stong chen po'i 'jig rten gyi khams 'di yang rnam pa drug tu g.yos so/ /lha stong phrag du ma yang bar snang la ca co dang /
374a2('dul ba): gzha'i sgra 'byin cing / e ma'o rab sbyin bdag nyid che/ /bus pa 'di gnyis btang nas kyang / /gang gi yid ni 'gyur med pa/ /de yi nges pa rmad gcig go /de nas rgyags sbyin ma rtsa ba
374a3('dul ba): dang 'bras bu rnams khyer te bsti gnas logs su chas pa las/ sa che thang du g.yos pa des myur ba kho nar bsti gnas de nyid du song ba dang / lha gzhan zhig gis rgyags sbyin ma byang chub
374a4('dul ba): sems dpa' thams cad thar par bya bar brtson pa byas pa'i sbyin pa'i pha rol tu phyin pa'i bar chad byed par 'gyur du 'ong ngo / /snyam nas/ seng+ge mo zhig gi gzugs su bsgyur te lam bkag
374a5('dul ba): nas 'dug pa dang / rgyags sbyin mas ri dwags kyi rgyal po'i chung ma de la smras pa/ ri dwags rgyal po'i chung ma sgeg sgeg ma/ /kho mo'i lam 'di bkag nas ci ste 'dug /ji ltar bdag ni
374a6('dul ba): mi 'phyo nges shes na/ /lam las zur te myur du 'gro bar gyis/ /gzhan yang / khyod kyang ri dwags rgyal po'i chung ma la/ /bdag kyang mi yi dbang po seng ge yi/ /btsun mo yin pas chos
374a7('dul ba): kyi spun gyur gyi/ /ri dwags rgyal mos bdag gi lam phye zhig /de skad ces smras pa dang / lha seng ge'i gzugs su bsgyur ba de yang lam de nas logs shig tu song ngo / /de nas
374b1('dul ba): rgyags sbyin mas bkra mi shis pa'i ltas dag mthong nas/ yud tsam zhig bsam pa/ ji ltar bar snang la dud mo'i sgra grags pa dang / ji ltar yang tshal na gnas pa'i lha rnams mya ngan byed pa'i
374b2('dul ba): sgra grags pa las na/ gdon mi za bar bsti gnas su ma legs pa zhig byung bar gyur to/ /snyam nas smras pa/ ji ltar bdag mig 'gul ba dang / /ji ltar bya skad 'byin pa dang / /ji ltar bdag
374b3('dul ba): ni dogs pa las/ /bus pa de gnyis btang bar nges/ /ji ltar sa 'di g.yos pa las/ /bdag gi snying ni 'dar ba dang / /ji ltar lus kyang rmya ba las/ /bus pa de gnyis btang bar nges/ /zhes de lta
374b4('dul ba): bu'i mi legs pa brgya stong dag sems shing bsti gnas su song nas bsti gnas su zhugs te mi dga' bzhin bltas na/ bu de gnyis ma mthong nas/ de nas rmongs shing snying 'dar nas/ bsti
374b5('dul ba): gnas kyi gzhi de'i rjes bzhin du sems te/ phyogs 'di na ni/ gzhon nu nag po sring mo dang lhan cig ri dwags kyi phru gu dang rtag tu rtse rtse/ 'di ni/ de gnyis kyi sa rdul las byas pa'i khyim yin/
374b6('dul ba): 'di ni/ de gnyis kyi rtse mo'i cha byad yin na/ de gnyis ni/ mi snang na/ gal te zhig na bdag gis ma mthong gi /lo ma'i spyil bur zhugs nas nyal ltar srid dam snyam du de ltar snying la re
374b7('dul ba): zhing bu mthong bar 'dod pas/ rtsa ba dang / 'bras bu phyogs gcig tu bzhag nas/ mig mchi mas gang bzhin du khyim thab kyi rkang pa gnyis la gtugs te smras pa/ rje'i sras/ khye'u dang
375a1('dul ba): bu mo gnyis gang du mchis/ thams cad sgrol gyis smras pa/ kho bo'i drung du bram ze zhig /re bas yang dag 'ongs gyur nas/ /bus pa de gnyis de la byin/ /de la
375a2('dul ba): rjes su yi rang rigs/ /de skad ces smras pa dang / rgyags sbyin ma ri dwags mo mda' dug can zhig gis phog pa bzhin du sa la 'gyel nas/ nya chu'i gnas nas byung ba bzhin du ni/
375a3('dul ba): 'gre ldog par byed/ krung krung bu stor ba bzhin du ni/ snying rje rje skad du ngu / ba be'u shi ba bzhin du ni/ 'ba'i sgra tshogs 'don cing smras pa/ pad+ma gzhon nu lta bu'i byad bzhin can/ /
375a4('dul ba): lag pa pad+ma'i 'dab ltar gzhon sha can/ /bdag gi bu gnyis sdug bsngal ma myong ba/ /'gro ba gang du song nas sdug bsngal gyur/ /ri dwags bu ltar drang zhing ri dwags mig /ri dwags
375a5('dul ba): lhan cig bsti gnas dga' dga' na/ /de ring bdag gi bu gnyis ji lta bur/ /gzhan gyi dbang gis dong zhing sdug bsngal gyur/ /mig ni mchi mas gang ba'i mig gis ni/ /snying rjes du ba shin tu
375a6('dul ba): sdug bsngal ba/ /de ring bdag gis legs par ma mthong bas/ /skye bo bkren pa'i nang na sdug pas 'tsho/ /de gnyis bdag gi pang nas bskyed bskyed pa/ /zas su rtsa ba me tog 'bras bu za/ /bzod
375a7('dul ba): dang gnam pas bla ma brtag dka' ba/ /bdag gi bu gnyis shin tu sdug bsngal lo/ de gnyis ma dang nye du bral ba dang / /rtsa lag rnams kyis gzu lum spangs pa las/ /skye bo sdig can ngan dang
375b1('dul ba): 'phrad gyur nas/ /bdag gi bu gnyis shin tu sdug bsngal lo/ /skom zhing bkres pas bdag nyid rtag gdungs na/ /de gnyis yid dbang gis 'gro bar 'gyur/ /bran du gyur pas gdon mi za
375b2('dul ba): bar ni/ /de gnyis nyam thag sdug bsngal yongs su gzir/ /bdag gis nges par tshe rabs gzhan dag tu/ /srog chags sdug pa brgya dang bral ba yi/ /sdig las shin tu mi bzad 'dir byas pa
375b3('dul ba): des na ba be'u med bzhin cho nges 'debs/ /bden tshig gang gis bdag ni rtag tu yang / /sems can kun la yid ni mnyam gyur pa/ /bden tshig des ni bdag gi bu gnyis po/ /bran du gyur pa las
375b4('dul ba): ni thar phar shog / rgyags sbyin mas bus pa gzhon nu de dag gis bskyed cing bsrings pa'i shing gang yin pa de dag lo ma thib be 'dug par mthong nas/ snying du sdug nas 'khyud de smras pa/ bus
375b5('dul ba): pas ril ba chung ngus chu bcus pa'i/ /lo ma rnams las thigs pa 'dzag pa yi/ /ljon shing rnams ni sems dang bcas pa bzhin/ /bus pa nu zho ma blud lta bur ngu / /yang bus pa gzhon nu de
375b6('dul ba): gnyis dang rtse rtse ba'i ri dwags kyi phru gu bsti gnas na 'dug pa rnams mthong nas mi dga' ste/ snying rje rje skad kyi tshig gis dal bus smras pa/ de yi ne'u zla mthong bar 'dod pa gang / /gnas su
375b7('dul ba): ma tshugs mtshon cing tshol byed pa/ /ri dwags phru gu rgyu ba 'di dag kyang / /bdag gi sdug bsngal mi chung gzhan yin no/ /de nas bus pa gzhon nu de dag lam gang nas dong ba'i lam de rjes bcad
376a1('dul ba): dang / bus pa gzhon nu de gnyis kyi rjes drang por ma byung gi /gya gyus gang bar mthong nas lhags par yang sdug bsngal gyis gdungs nas smras pa/ ji ltar 'then
376a2('dul ba): pa'i rjes byung dang / /la lar myur du song ba las/ /brdegs te khrid par gdon mi za/ /kye ma bram ze brtse med mchog /mgul ni dbugs kyis brdzangs shing skad kyang 'dzer/ /ma mchu
376a3('dul ba): mdzes pa 'dar zhing bdag gi bu/ /ri dwags bzhin du mig kyang rig rig ste/ /rkang pa 'jam pos ji ltar song zhig gu/ de nas byang chub sems dpas de de ltar smre sngags 'don pa'i bdag
376a4('dul ba): nyid de mthong nas/ mi rtag pa nyid dang ldan pa'i tshig de dang de dag gis rnam grangs mang por go bar byas nas smras pa/ kho bos bu gnyis grags pa yis/ /btang ba ma yin sdang bas min/ /
376a5('dul ba): sems can kun la phan don du/ /gtang bar dka' ba'i bu de btang / /mchog tu gtang dka'i bdag nyid dang / /bu nor chung ma rnams btang nas/ /sems dpa' chen pos tshul bzhin du/ /
376a6('dul ba): byang chub mchog ni thob par 'gyur/ /rgyags sbyin bdag gis gtong ba la brtan gtang dka' ba'i/ /bus pa de gnyis 'jig rten thar pa'i don du btang / /bdag dang chung ma bzhon dang nor
376a7('dul ba): yang btang byas te/ /kun la thams cad gtang ba'i blo gros nga la yod/ /de nas rgyags sbyin mas sems brtan te byang chub sems dpa' la smras pa/ khyod la bar chad mi bgyid kyi/ /khyod blo
376b1('dul ba): gzhan du ma 'gyur zhig / gal te bdag kyang stsol bzhed na/ /dogs pa med par bdag stsol cig /gzhan yang / dpa' bo gang phyir nyid kyi phyir/ /sdug pas chags pa btang ba yi/ /
376b2('dul ba): don de myur du thob nas ni/ /srid las 'gro ba bsgral bar mdzod/ /de nas lha rnams kyi dbang po brgya byin gyis/ byang chub sems dpa' dang rgyags sbyin ma brtson 'grus shin tu rmad du byung
376b3('dul ba): ba dang / shin tu bya dka' bar rigs nas sum cu rtsa gsum pa'i tshogs kyis yongs su bskor te steng gi nam mkha' las bsti gnas der lhags nas snang ba rgya chen pos nags de gsal
376b4('dul ba): bar byas te/ nam mkha' la 'dug bzhin du byang chub sems dpa' la smras pa/ 'di ltar 'jig rten rmongs pa blo ngan gzhung gis bcings pa'i blo gros can/ /longs spyod la chags snying gi
376b5('dul ba): zhags pa bu yis bcings pa'i nang na yang / /khyab bdag khyod gcig chags pa med pas dga' ba bskyed pa'i bu gtong bas/ /nges par go 'phang bde dang zhi ba dri med rga ba med pa 'thob/ /de
376b6('dul ba): skad ces byang chub sems dpa' spro ba bskyed nas lha rnams kyi dbang po brgya byin gyis bsam pa/ 'di gcig pu g.yog dang bral na nyon mongs par 'gyur gyi/ ma la bdag gis rgyags sbyin ma bslang
376b7('dul ba): ngo| |snyam nas bram ze'i cha byad du bsgyur te byang chub sems dpa'i drung du song nas/ yang byang chub sems dpa' la smras pa/ yan lag kun bzang khyim thab las/ /'phyo ba med cing snying nye ba/ /
377a1('dul ba): rigs na bsngags pa'i sring mo 'di/ /bdag la bran mo'i don du stsol/ /de nas rgyags sbyin ma mi bzod pa skyes nas/ bram ze la smras pa/ ngo tsha med cing brkam pa
377a2('dul ba): khyod/ /'di na bram ze tha shal te/ /khyod lta 'phyon ma mi byed cing / /dam chos dga' ba nga 'dod dam/ /de nas byang chub sems dpa' thams cad sgrol/ snying rje dang ldan pa'i snying gis
377a3('dul ba): rgyags sbyin ma la brtag par brtsams pa dang / de nas rgyags sbyin mas byang chub sems dpa' la smras pa/ bdag ni bdag la g.yar ngan med/ /de bzhin bdag la lta ma lags/ /
377a4('dul ba): gcig pu ji ltar bzhugs 'gyur zhes/ /de ltar khyod slad g.yar ngan bgyid/ /de nas byang chub sems dpas rgyags sbyin ma la smras pa/ go 'phang mi bzad mya ngan med pa tshol bdag
377a5('dul ba): la/ /sa steng 'dir ni rgyags sbyin mya ngan bya mi dgos/ /khyod ni mya ngan med par bram ze 'di rjes 'brongs/ /bdag ni ri dwags 'chi ba bzhin du bsti gnas 'then/ /de skad ces smras
377a6('dul ba): pa dang / dga' ba dang / mgu ba dang / yid rab tu dga' bas bsam pa dang / sbyin pa 'di ni nags tshal 'dir/ /bdag gi sbyin pa tha ma yin/ /rgyags sbyin 'di yang yongs btang nas/ /
377a7('dul ba): yongs su bzung ba med par 'gyur/ /snyam du rig nas/ rgyags sbyin ma lag pa nas bzung ste bram ze de la smras pa/ bdag gi mchis brang sdug pa 'di/ /snying nas snying nye bsgo ba nyan/ /ya
377b1('dul ba): rabs tshul can snyan par smra/ /bram ze mchog khyod bzhes su gsol/ /de nas mche ba bzang po yi/ /chung ma byang chub 'dod phyir btang / /chu la gru ni ji lta bar/ /sa ni mtha' dag rnam drug
377b2('dul ba): g.yos/ /de nas rgyags sbyin ma bram ze'i dbang du gyur te/ khyod dang / bu dang / bu mo dang bral ba'i sdug bsngal gyis nyam thag nas dbugs brdzangs pas sgra ngar ngar por 'gag bzhin 'di skad
377b3('dul ba): ces smras so/ /bdag gis tshe rabs snga ma la/ /ci 'dra ba yi las ngan byas/ /de nas ba be'u shi ba bzhin/ /skye bo med pa'i nags nang du/ /de nas lha rnams kyi dbang po brgya byin gyis bram ze'i
377b4('dul ba): cha byad mi snang bar byas te rang bzhin gyi cha byad du gnas nas rgyags sbyin ma la smras pa/ skal bzang bdag ni bram ze ma yin mi yang ma yin gyi/ /bdag ni lha yi dbang po brgya byin lha min
377b5('dul ba): 'joms byed de/ /khyod kyi 'dul ba mchog tu gyur pa 'di yis bdag mgu yi/ /bdag las dam pa gang zhig 'dod pa de 'dir smra bar gyis/ /de nas de'i tshig gis rgyags sbyin ma yid bde ba
377b6('dul ba): skyes nas brgya byin la phyag 'tshal nas smras pa/ spyan stong ldan pa bdag gi bu/ /bran gyur pa las thar mdzad cing / /mes po'i drung du phyin par yang / /sum cu rtsa gsum bdag pos mdzod/ /
377b7('dul ba): de skad ces smras nas/ yang dbang po chen po bsti gnas su zhugs nas byang chub sems dpa'i drung du song ste/ rgyags sbyin ma lag pa g.yon pa nas ba zung nas byang chub sems dpa' la smras
378a1('dul ba): pa| bdag gis khyod la rgyags sbyin 'di/ /g.yog gi phyir ni sbyin par bya/ /khyod kyis su la'ang ma sbyin cig /bzhag pa byin na smad par 'gyur/ /de nas lha rnams kyi
378a2('dul ba): dbang po brgya byin gyis/ bram ze khye'u dang / bu mo khyer ba de/ ji ltar grong khyer gzhan zhig yin no/ /snyam nas grong khyer de nyid du song nas/ bus pa gzhon nu de dag btsong bar brtsams
378a3('dul ba): pa de lta bur rmongs par byas so/ /ji tsam na blon po rnams kyis mthong nas rgyal po la smras pa/ lha/ khyod kyi dpon po nag po dang / /dra ba can dang de gnyis ni/ /bram ze shin tu ma rungs pas/ /
378a4('dul ba): grong khyer mchog 'dir 'tshong zhing mchis/ /de skad thos nas/ rgyal po de sems mi dga' nas smras pa/ gzhon nu gnyis myur du ston cig /blon po rnams kyis skad phyung ba dang / grong khyer ba
378a5('dul ba): rnams myur du rgyal po'i drung du nye bar lhags so/ /ji tsam na blon po gzhan zhig gis/ rgyal po'i drung du khrid pa dang / mi yi dbang po mngon phyogs khrid pa'i tsha bo gos med cing / /lus rbeg dri ma
378a6('dul ba): can gyi lus de de yis mthong nas ni/ /mod la seng ge'i khri las sa yi steng du lhung gyur te/ /pho brang 'khor mi blon tshogs bud med dag kyang du bar gyur/ /de nas rgyal pos blon po rnams la smras
378a7('dul ba): pa| gang zhig nags na gnas na yang / /sbyin la mngon par dga' ba'i yid/ /mig bzang de ni myur du 'dir/ /chung ma dang bcas dgug par gyis/ /de nas lha rnams kyi dbang po brgya byin
378b1('dul ba): gyis byang chub sems dpa' la phyag byas nas rang gi gnas su song ngo / /phyi zhig na rgyal po thams cad bshes gnyen shi ba dang bram ze dang / blon po dang / grong mi dang / yul mi rnams lhan cig tu
378b2('dul ba): bsti gnas der song nas byang chub sems dpa' la gsol ba btab ste rang gi grong khyer du bos nas rgyal por bcug go/ de nas rgyal po thams cad sgrol thams cad gtong zhes bya bar gyur to/ /des
378b3('dul ba): dge sbyong dang / bram ze dang / bkren pa dang / phongs pa dang / mdza' bo dang / nye du dang / gnyen gshes dang / zho shas 'tsho ba rnams la sbyin pa rnam pa du ma dag sbyin nas tshigs su bcad de smras pa/
378b4('dul ba): byang chub don du gnyer ba yis/ /rgyal rigs bram ze rje'u rigs dang / /dmangs rigs gdol pa g.yung po la'ang / /'jigs pa med par sbyin pa btang / /gser dang dngul dang ba lang dang / /rta dang
378b5('dul ba): nor bu'i rna rgyan dang / /de bzhin las dag byed pa'i bran/ /tshul khrims phun sum tshogs la sbyin/ /chags pa med pa'i sems kyis ni/ /bu dang bu mo yongs btang nas/ /'jig rten 'di dang pha rol
378b6('dul ba): tu| |mi yi dag pa thob par 'gyur/ /rgyal po chen po/ de'i tshe de'i dus kyi rgyal po thams cad sgrol zhes bya bar gyur pa gang gis dge sbyong dang / bram ze dang / bkren pa dang / phongs pa dang / mdza'
378b7('dul ba): bo dang / nye du dang / gnyen bshes dang / zho shas 'tsho ba rnams la sbyin pa rnam pa du ma dag byin/ bsod nams dag byas pa de/ gzhan zhig yin snyam na/ khyod kyis de ltar mi blta ste/ nga
379a1('dul ba): nyid de'i tshe de'i dus na rgyal po thams cad sgrol zhes bya ba der gyur te/ nga nyid kyis de na dge sbyong dang / bram ze dang / bkren pa dang / phongs pa dang / mdza' bo dang / nye
379a2('dul ba): du dang / gnyen bshes dang / zho shas 'tsho ba rnams la sbyin pa rnam pa du ma dag byin/ bsod nams dag byas so/ /rgyal po chen po/ nga'i sbyin pa'am/ sbyin pa'i bgo bsha' des/ bla na
379a3('dul ba): med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i sbyin pa de ni/ bla na med pa yang dag par rdzogs pa'i byang chub kyi rgyu tsam dang / rkyen
379a4('dul ba): tsam dang / tshogs tsam yin no/ /rgyal po chen po/ gzhan yang ngas bla na med pa yang dag par rdzogs pa'i byang chub don du gnyer ba'i phyir sbyin pa dag btang / bsod nams dag byas pa
379a5('dul ba): gang yin pa de nyon cig / rgyal po chen po/ sngon byung ba/ thams cad ces bya ba'i grong rdal gyi grong khyer rgyal po thams cad kyi bshes gnyen zhes bya ba zhig byung bar gyur te/ de 'byor pa
379a6('dul ba): dang / rgyas pa dang / bde ba dang / lo legs pa/ skye bo dang / mi mang pos rab tu gang ba/ 'thab pa dang / 'thab mo dang / khrag khrug dang / byed pa dang / chom rkun dang / nad rab tu
379a7('dul ba): zhi ba/ 'bras sA lu dang / bu ram shing dang / ba lang phun sum tshogs pa ma bu gcig pa la byams pa bzhin du rgyal srid byed du 'jug ste/ chos bzhin gyis rgyal srid byed du 'jug go/
379b1('dul ba): des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed de/ de rtse bar byed/ dga' bar byed/ dga' mgur spyod par byed pa las
379b2('dul ba): khye'u gzugs bzang ba/ mdzes pa/ blta na sdug pa/ pags pa'i mdog gser 'dra ba/ mgo gdugs ltar 'dug pa/ dpung pa ring ba/ dpral ba'i dbyes che ba zhig btsas te/ de'i nye du rnams
379b3('dul ba): 'dus nas/ khye'u'i ming cir gdags zhes ming 'dogs par byed do/ /shes ldan dag /gzhon nu 'di ni/ rgyal po thams cad bshes gnyen gyi bu yin pas/ gzhon nu thams cad sgrol zhes bya
379b4('dul ba): bar gdags so/ /zhes gzhon nu thams cad sgrol du ming btags nas/ ma ma brgyad la gtad de zhes bya ba nas gnas lnga rnams la byang bar gyur to/ /zhes bya ba'i bar gong ma bzhin no/ /de gang ci
379b5('dul ba): slong ba thams cad slong ba po dag la sbyin par byed pas de'i ming thams cad gtong ba/ thams cad gtong ba zhes bya bar grags so/ /khams kyi rgyal phran gyi bu mo rgyags sbyin ma zhes bya ba zhig yod pa de/
379b6('dul ba): de'i ched du bslangs nas dpal gyi 'byor pa chen pos bag mar blangs te/ de de dang lhan cig rtse bar byed/ dga' bar byed/ dga' mgur spyod par byed pa las/ ji tsam na khye'u zhig btsas pa dang /
379b7('dul ba): de'i ming nag po zhes bya bar btags/ yang de dang rtse bar byed/ dga' bar byed/ dga' mgur spyod par byed pa las bu mo zhig btsas te/ de'i ming dra ba can zhes bya bar btags so/ /rgyal po
380a1('dul ba): thams cad kyi bshes gnyen la glang po che'i mchog bkra shis ldan zhes bya ba yod de/ de'i mthus khams kyi rgyal phran rnams spa 'gong bar byed do/ /des thams
380a2('dul ba): cad sgrol la smras pa/ bu/ bdag gis gang cung zad khams kyi rgyal phran rnams spa 'gong bar byed pa de dag thams cad kyang glang po che'i mchog 'di'i mthu yin gyi/ khyod thams
380a3('dul ba): cad gtong na yang glang po'i mchog bkra shis ldan ni/ zhog cig /khams kyi rgyal phran rnams kyis smras pa/ gang gi mthus na bdag cag thams cad rgyal po thams cad bshes
380a4('dul ba): gnyen 'dis zil gyis mnan/ kha cig gis smras pa/ rgyal po thams cad bshes gnyen la glang po'i mchog bkra shis ldan zhes bya ba zhig yod de/ de'i mthus bdag cag 'dis
380a5('dul ba): zil gyis mnan to/ /de dag gis smras pa/ gang gis na glang po'i mchog de dgug pa'i thabs bzang po lta ci yod/ blon po rnams kyis smras pa/ lha/ rgyal po thams cad bshes
380a6('dul ba): gnyen gyi bu thams cad sgrol zhes bgyi ba de/ mi sbyin pa'am/ mi gtong ba ci yang ma mchis te/ de ci slong pa de thams cad sbyin pas/ de'i ming thams cad gtong ba/ thams cad
380a7('dul ba): gtong ba zhes bya bar grags kyi/ bram ze dag cig mngags dang de rnams kyis bslangs na/ khugs par 'gyur ro/ /de rnams kyis bram ze dag bkug nas smras pa/ bram ze dag /
380b1('dul ba): dengs la/ thams cad ces bya ba'i grong rdal na thams cad sgrol zhes bya ba las glang po'i mchog slongs shig /de dag mngags nas/ thams cad kyi grong rdal du dong ngo / /gzhon nu thams cad sgrol
380b2('dul ba): glang po'i mchog / me tog kun da dang / ku mu ta dang / khab dang / dngul dang / sprin dkar po'i mdog lta bu mche ba drug pa/ bdun legs par gnas pa/ glang po ches srung gi bu ltar 'gying zhing 'gro
380b3('dul ba): ba| rang bzhin gyi mtshan mchog gis brgyan pa/ mthong na bkra shis pa la zhon nas/ shin tu sdug pa'i bran dang / grogs po dang / g.yog rnams phyi bzhin 'brang zhing / zla ba rgyu skar gyi tshogs kyis
380b4('dul ba): yongs su bskor ba bzhin/ grong khyer nas byung nas skyed mos tshal logs su song ngo / /de nas mngags pa de dag gis gzhon nu thams cad sgrol mngon du bsus nas smras pa/ rgyal rigs
380b5('dul ba): gzhon nu khyod rgyal bar gyur cig / yang smras pa/ lha min lhar bcas 'jig rten du/ /khyod ni thams cad gtong zhes grags/ /khyod kyi glang po mchog 'di ni/ /bdag cag rnams la stsal ba'i
380b6('dul ba): rigs/ /de skad ces smras pa dang / byang chub sems dpa' glang po'i mchog de las babs nas/ dga' ba dang / mgu ba dang / rab tu dga' ba'i yid kyis bram ze de dag la glang po'i mchog de
380b7('dul ba): bstan nas smras pa/ ji ltar bdag rab dga' bas deng / /bram ze rnams la glang chen gtang / /de bzhin bdag gis srid pa gsum/ /btang nas byang chub mchog reg shog /blon po rnams
381a1('dul ba): kyis rgyal po thams cad bshes gnyen la smras pa/ lha/ khyod kyi sras thams cad sgrol gyis/ glang po'i mchog bkra shis ldan zhes bgyi ba/ phyir rgol bas
381a2('dul ba): mngags pa la stsal to/ /rgyal pos thos nas shin tu khros/ 'khrugs te bsgo ba/ shes ldan dag /dengs la/ thams cad sgrol khrid de shog cig /de rnams kyis khrid de 'ongs pa
381a3('dul ba): dang / rgyal po thams cad bshes gnyen gyis/ thams cad sgrol la smras pa/ gzhon nu/ kho bos khyod la gang cung zad khams kyi rgyal phran rnams spa 'gong bar byed pa de thams cad ni/
381a4('dul ba): glang po'i mchog 'di'i mthu yin gyi/ khyod thams cad gtong na yang glang po'i mchog 'di zhog cig ces/ snga mo zhig tu ma bsgo'am/ ci'i phyir khyod kyis glang po'i mchog yongs su btang /
381a5('dul ba): des mnyan nas smras pa/ yab/ bslangs na ji ltar mi stsal/ ci/ ji snyed bslangs pa de thams cad de sbyin nam/ tshigs su bcad de smras pa/ khyim na gnas pa'i skyes bu yis/ /
381a6('dul ba): ci rigs par ni sbyin pa gtang / /'on te nags su song na ni/ /nges pa yin ni mchog bya'o/ /yab/ gal te sbyin pa dag gtang / bsod nams dag bgyir ma mchis na/ dka' thub kyi
381a7('dul ba): nags su brtan par bgyi'o/ /gzhon nu/ de bzhin du gyis shig /byang chub sems dpas rgyags sbyin ma'i drung du song ste smras pa/ rgyags sbyin ma/ bdag ni/ dka' thub kyi nags
381b1('dul ba): su gnas kyi/ khyod khyim na bag yod par gnas shig /des smras pa/ rje'i sras dang thabs cig dka' thub kyi nags su gnas par bgyi'o/ /rgyags sbyin ma/ byang chub sems dpa' rnams ni/
381b2('dul ba): sbyin pa la dga' bas/ gal te khyod 'ga' zhig slong na/ byin par 'gyur ro/ /rje'i sras/ gal te khyod kyis btang na stsal du gsol/ byang chub sems dpas smras pa/ khyod kyis dam bcas
381b3('dul ba): pa de dran par byos shig / de nas byang chub sems dpa' pa'i drung du song nas mgo bos phyag byas te smras pa/ yab cig bdag gis sbyin slad glang chen btang / /nongs pa gang lags sa bdag
381b4('dul ba): bzod par gsol/ /bdag ni grong nas dgon par mchis lags kyi/ mi dbang khyod kyi phyag mdzod stongs ma gyur/ /de nas rgyal po bu dang bral ba'i blong bas mchi mas brnangs nas smras pa/
381b5('dul ba): bu/ sbyin pa dang / dka' thub kyi nags kyi blo gros 'di zlog cig /byang chub sems dpas smras pa/ sa ni ri dang bcas par yang / /gal te ldog par 'gyur gda' yi/ /sa bdag bdag ni
381b6('dul ba): sbyin pa las/ /sems ni ldog par mi bgyid do/ /zhes smras nas song ste/ byang chub sems dpa' bu dang / bu mo dang / chung ma dang lhan cig shing rta mchog gi nang du zhugs nas dka'
381b7('dul ba): thub kyi nags su chas so/ /de nas bram ze rig byed dang / rig byed kyi yan lag shes pa kha cig gis/ thams cad sgrol bsus nas smras pa/ rgyal rigs gzhon nu khyod rgyal bar gyur
382a1('dul ba): cig / khyod ni 'jig rten thams cad du/ thams cad gtong zhes rnam par grags/ /bram ze dag la shing rta 'di/ /khyod kyis sbyin par gtang ba'i rigs/ /de skad ces
382a2('dul ba): smras pa dang / byang chub sems dpa' thams cad sgrol shing rta'i mchog de las babs nas dga' ba dang / mgu ba dang / rab tu dga' ba'i snying gis bram ze dag la shing rta'i mchog de bstan nas
382a3('dul ba): smras pa/ ji ltar bdag rab dga' bas deng / /bram ze rnams la shing rta btang / /de bzhin bdag gis srid pa gsum/ /btang nas byang chub mchog reg shog /de nas byang chub sems dpa' rta
382a4('dul ba): la zhon nas rgyags sbyin ma dang lhan cig song ba dang / de nas bram ze rig byed dang / rig byed kyi yan lag shes pa kha cig gis thams cad sgrol bsus nas smras pa/ rgyal rigs gzhon nu/
382a5('dul ba): khyod rgyal bar gyur cig /khyod ni 'jig rten thams cad du/ /thams cad gtong zhes rnam par grags/ /bram ze rnams la rta 'di ni/ /khyod kyis sbyin par gtang ba'i rigs/ /de skad ces
382a6('dul ba): smras pa/ byang chub sems dpa' thams cad sgrol rta de las babs nas dga' ba dang / mgu ba dang / rab tu dga' ba'i snying gis bram ze de rnams la rta de bstan nas smras pa/ ji ltar bdag
382a7('dul ba): rab dga' bas dang / /bram ze rnams la rta btang ba/ /de bzhin bdag gis srid pa gsum/ /btang nas byang chub mchog reg shog /de nas byang chub sems dpas ni/ nag po khrid /rgyags
382b1('dul ba): sbyin mas ni/ dra ba can khrid de rkang pas dong nas/ byang chub sems dpas gangs ri'i sul me tog dang / 'bras bu dang / chu phun sum tshogs pa zhig tu song ste/ byang chub sems dpa' ni/ bsam
382b2('dul ba): gtan byed do/ /rgyags sbyin mas ni/ 'bras bus bsnyen bkur byed do/ /ri bor gzhan zhig na bram ze zhig gnas pa des rigs mnyam pa las chung ma blangs te/ de de dang lhan cig rtse bar byed/
382b3('dul ba): dga' bar byed/ dga' mgur spyod par byed de/ de rtse bar byed/ /dga' bar byed/ dga' mgur spyod par byed pa las/ khye'u mtshan ngan pa bco brgyad dang ldan pa zhig btsas pa/ ngan to re
382b4('dul ba): zhes sgra 'byin pas/ de'i ming ngan to re/ ngan to re zhes bya bar gyur to/ /ri bor gzhan zhig na/ bram ze rig byed bzhi shes pa zhig gnas pa des/ rigs mnyam pa las chung ma blangs te/ de de
382b5('dul ba): dang lhan cig rtse bar byed/ dga' bar byed/ dga' mgur spyod par byed pa las/ ji tsam na bu mo gzugs bzang mo/ mdzes ma/ blta na sdug pa zhig btsas te/ bsrings bskyed nas chen mor
382b6('dul ba): gyur pa dang / bram ze des/ bdag gi bu mo 'di byad gzugs sam/ rigs sam/ bzo'am/ nor gyi phyir ni/ su la'ang mi sbyin no/ /'on kyang su zhig bdag las rig byed bzhi klog pa zhig
382b7('dul ba): yod na/ bdag gis de la 'di sbyin par bya'o/ /zhes dam bcas so/ /de nas ngan to re gsang tshig don du gnyer zhing / gsang tshig tshol ba bram ze de'i gan du song ste phyin nas smras pa/ mkhan
383a1('dul ba): po'i zhabs la bdag bkur sti bgyid par 'tshal lags so/ /ci'i phyir/ rig byed bklag pa'i slad du'o/ /de bzhin du gyis shig /de de las rig byed bklag par brtsams
383a2('dul ba): pa las/ de yid gzhungs pa'i rang bzhin can zhig yin pas/ des ring po ma lon par rig byed rnam pa bzhi la byang bar gyur to/ /bram ze des bsam pa/ bdag gis dam bcas pa ni/ bdag
383a3('dul ba): gi bu mo 'di rigs sam zhes bya ba rgyas par sbyar te/ bram ze'i khye'u 'dis bdag las rig byed bzhi byang bar byas pa yin na/ mtshan ngan pa bco brgyad dang ldan pa yin te/ gal te 'dis bu
383a4('dul ba): mo ma 'dod na ni/ legs so/ /snyam nas/ des de la smras pa/ bram ze'i khye'u/ bdag gis bu mo 'di/ byad gzugs sam/ rigs sam/ bzo'am/ nor gyi phyir su la yang mi sbyin te/
383a5('dul ba): 'on kyang su zhig bdag las rig byed bzhi klog pa zhig yod na/ bdag gis de la 'di sbyin par bya'o/ /zhes dam bcas pa las/ bdag las khyod kyis rig byed bzhi byang bar byas pa las/ khyod
383a6('dul ba): la bu mo 'di chung mar sbyin no/ /des smras pa/ bkra shis par gyur cig /blang bar bgyi'o/ /zhes des de la dpal gyi 'byor ba chen pos bag mar btang nas smras pa/ bram ze'i khye'u/ chung ma
383a7('dul ba): khrid la rang gi khyim du song zhig / des chung ma de khrid de rang gi khyim du song ba dang / des de la smras pa/ rje'i sras/ bdag ni/ shin tu gzhon pas/ las bgyid rngo mi thogs kyi/ bdag la bkol
383b1('dul ba): ba stsol cig / des de la smras pa/ bzang mo/ kho bo la bkol ba ga la mchis/ des smras pa/ rje'i sras/ thams cad ces bgyi ba'i grong rdal na rgyal po thams cad kyi bshes gnyen zhes bgyi
383b2('dul ba): ba de'i sras thams cad sgrol zhes bgyi ba de/ gang cung zad ci slong ba de thams cad stsol gyi/ de la bdag gi bkol ba slongs shig /bzang mo/ gal te de lhan lhan cig tu 'dong ngo / /de nas ngan to
383b3('dul ba): re thams cad kyi grong rdal du phyin nas dris pa/ gzhon nu thams cad sgrol gang na/ de dag gis smras pa/ dka' thub kyi nags na gnas so// //'dul ba gzhi/ bam po zhe bdun pa/ de
383b4('dul ba): nas ngan to re chung ma dang lhan cig dka' thub kyi nags su song ba dang / de'i tshe rgyags sbyin ma me tog dang / 'bras bu'i phyir song ngo / /de nas bram ze ngan to re rgyags sbyin ma me tog dang / 'bras bu'i
383b5('dul ba): phyir song ba dang thams cad sgrol gyi drung du 'ongs nas smras pa/ chu gter gos su gyon zhing gza' mig mtshungs med pa/ /ri bo mchog rgyas nu mar ldan pa'i ro stod can/ grong khyer grong rdal bcas
383b6('dul ba): pa'i sa la btsal byas kyang / mche bzang khyod dang mtshungs par gtong phod yod ma yin/ bdag cag bkol ba ma mchis pas/ /sba shugs lhan cig 'khyams bgyid na/ /khyod kyis rjes su brtse
383b7('dul ba): bgyis ta/ /bdag la bkol ba stsal ba'i rigs/ /kho bo la bkol ba ga la yod/ de dang ha cang mi ring ba zhig na nag po dang / dra ba can rtse zhing 'dug pa dang / des smras pa/ bus pa gzhon nu 'o ni
384a1('dul ba): dag sbyin cig / de skad ces smras pa dang / de nas byang chub sems dpa' bu sdug pa yongs su gtong ba la yud tsam zhig sems par gyur to/ /de nas bram ze des thams cad
384a2('dul ba): sgrol la smras pa/ kye rgyal rigs gzhon nu/ kho bos khyod thams cad gtong ba'o/ /zhes thos nas de'i phyir kho bo khyod la slong na/ 'di la khyod kyis dpyad du ci zhig yod/ snying rje yi ni bdag nyid
384a3('dul ba): khyod/ /thams cad gtong bar sa steng grags/ /ji ltar grags pa de bzhin du/ /khyod kyis sa steng bya ba'i rigs/ /de skad ces smras pa dang / byang chub sems dpas bram ze de la 'di skad ces
384a4('dul ba): smras so/ /rang gi srog ni gtong ba la'ang / bdag gis res 'ga'ang ma dpyad na/ /rang gi bu ni gtang ba la/ /bdag blo gzhan 'gyur smos ci dgos/ /bram ze chen po/ de lta mod kyi/ bdag
384a5('dul ba): gis nags su bskyed bskyed pa'i/ /bus pa 'di gnyis yongs spangs na/ /ma dang bral ba'i nyon mongs pa/ /'di dag ji ltar gnas snyam mod/ /gzhon nu shin tu brtse med pas/ /bus pa
384a6('dul ba): btang la bdag min zhes/ /kha cig bdag la 'phyar 'ong gi/ /bram ze bdag ni khrid na legs/ /de nas bram ze des byang chub sems dpa' la 'di skad ces smras so/ /kye rgyal rigs gzhon
384a7('dul ba): nu/ rgyal po chen po'i rigs su skyes pa/ sa 'di thams cad du yon tan grags pa/ srog chags thams cad la snying brtse bas byams par zhugs pa/ sbyin pa dang / mchod pa dang / bkur stis
384b1('dul ba): spos kyi glang po che lta bu/ dge sbyong dang / bram ze dang / glo bur dang / skye bo bla ma la mchod pa dang / bkren pa dang / mgon med pa dang / phongs pa rnams yongs su 'dzin pa/ thams cad kyi re ba yongs
384b2('dul ba): su rdzogs par byed pa/ mthong na don yod pa khyod kyis/ bdag 'ongs pa nom pa med pa'am/ lam gyis dub pa 'bras bu med pa'am/ mthong na don med pa'am/ re ba dang / yun ring po nas brnag
384b3('dul ba): pa'i 'dod pa 'bras bu med par bya ba gang yin pa de ni/ cha ma yin te/ khyod kyis med do zhes bya ba'i tshig gis kho bo yid la re ba kun tu rtog pa'i rta btab na/ myur du ldog par 'gyur ro/ /de bas na/
384b4('dul ba): khyod kyis bdag gi re ba yongs su rdzogs par byas te gtang ba'i rigs so/ /byang chub sems dpas smras pa/ bram ze/ gal te de lta na yongs su gtang ngo / /bus pa gzhon nu dag btang ma thag tu/ stong
384b5('dul ba): gsum gyi stong chen po'i 'jig rten khams 'di rnam pa drug tu g.yos so/ /de nas lha rnams kyi dbang po brgya byin gyis bsam pa/ rgyags sbyin ma byang chub sems dpa'i sbyin pa'i bar chad byed par
384b6('dul ba): 'gyur du 'ong ngo / /snyam nas seng ge mo zhig gi gzugs su bsgyur te lam bkag nas 'dug pa dang / de nas rgyags sbyin mas smras pa/ ri dwags rgyal po'i chung ma sgeg sgeg ma/ /khyod ni ci ste lam
384b7('dul ba): bkag 'dug par byed/ /gal te bdag ni mi 'phyo bden zhe na/ lam las zur te myur du 'gro bar gyis/ khyod kyang ri dwags rgyal po'i chung ma la/ bdag kyang mi yi dbang po seng ge yi/ /btsun
385a1('dul ba): mo yin pas chos kyi spun gyur gyi/ /ri dwags rgyal po'i chung mas bdag lam phye/ /de skad ces smras pa dang / ri dwags kyi rgyal mo de lam de nas logs shig tu song ngo / /
385a2('dul ba): de nas rgyags sbyin ma bsti gnas gang na pa der song ba dang nag po dang / dra ba can gang na yang ma mthong nas/ byang chub sems dpa'i drung du song ste smras pa/ rje'i sras/ bus pa gzhon nu
385a3('dul ba): gnyis gang na mchis/ byang chub sems dpas smras pa/ kho bo'i drung du bram ze zhig /re bas yang dag 'ongs gyur nas/ /bus pa de gnyis de la byin/ /de la rjes su yi rang rigs/ /de
385a4('dul ba): brgyal nas sa la 'gyel ba dang / de la chu mang pos btab nas brtas te smras pa/ rje'i sras/ bus pa gzhon nu dka' thub kyi nags nas bskrun pa bde ba'i bdag nyid can de dag /khyod kyis
385a5('dul ba): ci'i slad du yongs su spangs/ de nas byang chub sems dpas rang gi lus las bla gos phud de rgyags sbyin ma la smras pa/ ci/ nga de gnyis la byams pa med snyam mam/ nga'i ba spu'i
385a6('dul ba): khung ba thams cad nas gas te khrag phyung ba la ltos/ lha rnams kyi dbang po brgya byin gyis bsam pa/ bskal pa bzang po'i byang chub sems dpa' sbyin pa la dga' bas gal te 'ga'
385a7('dul ba): zhig gis rgyags sbyin ma bslangs te de la byin na/ g.yog byed pa med par 'gyur ro/ /snyam du bsam nas/ bdag nyid bram ze'i khye'u zhig gi cha byad du sprul nas byang chub sems dpa'i
385b1('dul ba): mdun du 'dug ste smras pa/ grogs po/ g.yog byin cig /byang chub sems dpas smras pa/ bdag la g.yog ga la yod/ brgya byin gyis smras pa/ rgyags sbyin ma byin cig /byang chub sems dpas
385b2('dul ba): rgyags sbyin ma'i gdong du brtag par brtsams pa dang / rgyags sbyin mas byang chub sems dpa'i bsam pa shes nas smras pa/ rje'i sras/ gal te khyod kyis bdag nyid btang na/ stsal du gsol/
385b3('dul ba): byang chub sems dpas smras pa/ bram ze khyod la sbyin no/ /de nas lha rnams kyi dbang po brgya byin gyis/ bram ze'i khye'u'i cha byad mi snang bar byas nas rang gi cha byad du 'dug nas smras pa/ drang
385b4('dul ba): srong / bdag gi rgyags sbyin ma 'di/ khyod la bcol gyi/ khyod kyis su la yang ma sbyin cig /rgyags sbyin mas brgya byin gyi rkang pa gnyis la mgo bos gtugs te smras pa/ ko'u shi ka/ ci nas
385b5('dul ba): kyang bus pa gzhon nu de gnyis bran nyid du mi 'gyur ba de ltar mdzod cig / lha rnams kyi dbang po brgya byin gyis de bzhin du bya'o/ /zhes smras nas/ de nyid du mi snang bar gyur to/ /de nas lha rnams
385b6('dul ba): kyi dbang po brgya byin gyis/ bus pa gzhon nu khyer ba'i bram ze ji ltar thams cad kyi grong rdal du 'tshong bar brtsams pa de ltar rmongs par byas so/ /de gnyis rgyal po'i zho shas 'tsho ba rnams kyis mthong
385b7('dul ba): nas de rnams rgyal po'i drung du song ste smras pa/ bus pa nag po dang dra ba can ni/ bram ze zhig tshong dus na 'tshong zhing mchis lags so/ /des bsgo ba/ shes ldan dag /dengs la khrid de shog
386a1('dul ba): cig / de gnyis khrid de 'ongs pa dang / rgyal pos srang la gzhal te mnyam du gser gyis blus so/ /rgyal po des blon po rnams la bsgo ba/ shes ldan dag /gang zhig khye'u
386a2('dul ba): dang bu mo yangs su gtang bar byed pa de la gzhan yongs su gtang bar mi bya ba ci yod/ gzhon nu de khug cig dang / rgyal srid kyi dbang phyug la dbang byed du gzhug go/ blon po rnams kyis de
386a3('dul ba): dka' thub kyi gnas nas bkug ste/ de rgyal po'i rgyal srid kyi dbang phyug la bzhag nas des grong khyer gyi sgo bzhir mchod sbyin gyi gnas kyi khang pa brtsigs nas lo mang po dang / lo brgya phrag
386a4('dul ba): mang po dang / lo stong phrag mang po dang / lo brgya stong phrag mang por sbyin pa dag byin/ bsod nams dag byas te/ des bdag nyid kyi mchod sbyin gyi phun sum tshogs pa mthong nas tshigs su bcad
386a5('dul ba): de smras pa/ byang chub bsod nams don gnyer bas/ /dge sbyong rnams dang bram ze dang / /dmangs rigs gdol pa g.yung po la'ang / /'jigs pa med par sbyin pa byin/ /gser dang dngul dang ba
386a6('dul ba): lang dang / /rta dang nor bu rgyan rnams dang / /de bzhin las dag byed pa'i bran/ /tshul khrims ldan pa rnams la sbyin/ /chags pa med pa'i sems kyis ni/ /bu dang bu mo yongs btang bas/ /'jig rten 'di
386a7('dul ba): dang pha rol tu/ /mi yi dag pa 'thob par 'gyur/ /rgyal po chen po/ de'i tshe de'i dus na rgyal po thams cad sgrol zhes bya bar gyur pa gang gis bu dang chung ma yongs su btang ba de/ gzhan zhig yin snyam na/
386b1('dul ba): khyod kyis de ltar mi blta ste/ 'on kyang nga nyid de'i tshe de'i dus na rgyal po thams cad sgrol zhes bya bar gyur te/ ngas de na bu dang chung ma yongs su btang ngo / /rgyal po chen po/ /ngas bu dang chung ma yongs su btang
386b2('dul ba): ba des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang sbyin pa de ni/ bla na med pa yang dag par rdzogs pa'i byang chub kyi rgyu tsam dang / rkyen
386b3('dul ba): tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir sbyin pa dag byin/ bsod nams dag byas pa gang yin pa
386b4('dul ba): de nyon cig / rgyal po chen po/ sngon byung ba/ wA ra NA si zhes bya ba'i grong khyer du rgyal po tshangs sbyin zhes bya ba rgyal srid byed de/ de 'byor ba dang / rgyas pa dang / zhes bya ba nas chos bzhin gyis rgyal
386b5('dul ba): srid byed do/ /zhes bya ba'i bar gong ma bzhin du'o/ /ji tsam na ltas mkhan dag gis wA ra NA sir lo bcu gnyis su char pa mi 'bab bo/ /zhes lung bstan to/ /de nas rgyal po tshangs sbyin gyis rang gi yul du dril
386b6('dul ba): sgrog tu bcug pa/ de'i yul na gnas pa'i shes ldan grong khyer ba dag nyon cig /ltas mkhan dag gis lo bcu gnyis su char mi 'bab par lung bstan gyi/ khyed cag las gang dag la lo bcu gnyis su
386b7('dul ba): bza' ba dang btung ba yod pa de rnams ni/ 'dug cig /gzhan rnams ni/ bza' ba dang btung ba mod pa'i yul du dengs shig /lo legs par gyur pa dang slar yang shog cig /de'i tshe wA ra NA si'i
387a1('dul ba): grong khyer na khyim bdag 'dum byed ces bya ba phyug pa/ nor mang ba/ longs spyod che ba/ yongs su bzung ba yangs shing rgya che ba/ rnam thos kyi bu'i nor dang ldan pa/ rnam
387a2('dul ba): thos kyi bu la nor gyis 'gran pa zhig gnas so/ /des mngan bkug ste smras pa/ kye nang rje/ bang ba na bdag 'khor gyi skye bo dang bcas pa lo bcu gnyis kyi rgyags thub pa yod dam/ 'on te med/
387a3('dul ba): des smras pa/ jo bo/ mchis so/ /de nas khyim bdag 'dum byed 'khor dang bcas pa ni/ 'dug go/ skye bo'i tshogs gzhan ni/ bza' ba dang btung ba mod pa'i yul du dong ngo / /sangs rgyas
387a4('dul ba): 'byung ba med pa na 'jig rten du rang sangs rgyas dman pa dang / ngan pa la snying brtse ba can/ bas mtha'i gnas mal dag la dga' ba/ 'jig rten gyi yon gnas gcig pu dag 'byung bar 'gyur
387a5('dul ba): bas/ ji tsam na wA ra NA si de'i phyogs gcig tu rang sangs rgyas lnga brgya gnas so/ /phyogs gzhan zhig tu yang rang sangs rgyas lnga brgya'o/ /de nas rang sangs rgyas lnga brgya po dag snga dro sham thabs
387a6('dul ba): bgos/ lhung bzed dang / chos gos thogs te khyim bdag 'dum byed ga la ba der dong ste lhags pa dang / khyim bdag 'dum byed la 'di skad ces smras so/ /khyim bdag /khyod kyis rab tu byung ba lnga
387a7('dul ba): brgya la lo bcu gnyis su bsod snyoms 'bul nus sam/ des smras pa/ 'phags pa dag /re zhig mngan la rmas te bgyi'o/ /des mngan bkug ste smras pa/ kye nang rje/ bdag 'khor dang bcas
387b1('dul ba): pa dang / rab tu byung ba lnga brgya po 'di rnams kyi lo bcu gnyis kyi rgyags thub pa yod dam/ des smras pa/ jo bo/ mchis so/ /de nas rang sangs rgyas lnga brgya po de rnams la khas blangs so/ /ji tsam na
387b2('dul ba): phyi dro'i dus su rang sangs rgyas lnga brgya po gzhan yang lhags nas khyim bdag 'dum byed la/ khyim bdag /rang sangs rgyas lnga brgya po 'di dag la khyod kyis lo bcu gnyis su bsod snyoms dbul
387b3('dul ba): bar nus sam zhes bslangs pa dang / des smras pa/ 'phags pa dag /khyed cag la g.yar gyis blangs lags na/ yang bslang ci 'tshal/ de rnams kyis smras pa/ khyim bdag/ de dag kyang
387b4('dul ba): gzhan la/ bdag cag kyang gzhan yin no/ /des smras pa/ 'phags pa dag /gal te de lta na/ de ri zhig mngan la rmas te bgyi'o/ /des mngan bkug ste smras pa/ kye nang rje/ bdag 'khor dang
387b5('dul ba): bcas pa dang / rab tu byung ba stong gi lo bcu gnyis kyi rgyags thub pa yod dam/ des smras pa/ jo bo/ mchis so/ /de nas khyim bdag des rang sangs rgyas lnga brgya po de rnams la khas blangs te zhus pa/
387b6('dul ba): khyed cag gi dus gang lags/ de rnams kyis smras pa/ gung tshigs ma yol ba'o/ /de nas khyim bdag 'dum byed kyis/ sbyin pa'i khang pa brtsigs nas sbyin pa'i zhal ta ba'i mi dag kyang bskos/ dus
387b7('dul ba): tshod brjod pa dag kyang bskos te/ des nyi ma re re zhig rang sangs rgyas stong la bsod snyoms 'bul du bcug go /mu ge de yang lo bstud ma kho nar bar ye ma chad nas/ de nas khyim bdag des rang sangs
388a1('dul ba): rgyas rnams la zhus pa/ 'phags pa dag /lhas char 'bebs par 'gyur ram/ char 'bebs par 'gyur ro/ /bdag gis sa bon stsal tam/ thob cig /de dag gis sa
388a2('dul ba): bon btab bo/ /lha rnams kyi dbang po brgya byin gyi shes pa mthong ba ni/ 'og tu 'jug pa yin gyi/ des bsam pa/ 'jig rten na yon gnas gang ji snyed pa de rnams kyi mchog ni/ rang sangs
388a3('dul ba): rgyas rnams yin la/ sbyin bdag gang ji snyed pa de rnams kyi mchog ni/ khyim bdag 'dum byed yin gyi/ bdag gis 'di dag gi grogs bya'o/ /snyam nas/ de nas lha rnams kyi dbang po brgya byin
388a4('dul ba): gyis dbang po chen po'i char phab pa dang / lo tog de rnams ku bar skyes so/ /de nas skye bo'i tshogs de rnams kyis/ rang sangs rgyas rnams la zhus pa/ 'phags pa dag/ bdag cag gi lo tog
388a5('dul ba): bskrun pa gang lags pa de dag ku bar skyes par gyur na/ de la ji ltar bsgrub par bgyi/ de rnams kyis smras pa/ ma bcad par skrun cig /de rnams kyis bskrun pa las/ me tog dang / 'bras
388a6('dul ba): bu rdza ma'i tshad tsam chags so/ /de nas de rnams kyis rang sangs rgyas de dag la rgyas par smras pa dang / de rnams kyis smras pa/ ma gcad cig dang / rang nyid smin nas gas par 'gyur ro/ /
388a7('dul ba): ji tsam na de rnams smin nas gas pa dang / gang gis sa bon ji lta bu btab pa de de'i kho na lta bu sha stag gis gang bar gyur to/ /de nas mu ge rgyun chad nas lo legs par gyur nas yul phyogs
388b1('dul ba): sna tshogs na gnas pa'i skye bo'i tshogs dang / srog chags gang dag mu ges 'jigs skrag nas dong ba rnams kyang yul wA ra NA sir 'ongs so/ /de nas mu ge rgyun chad de lo legs par gyur nas/
388b2('dul ba): khyim bdag 'dum byed kyis de na rang sangs rgyas stong la gtsang zhing bsod pa'i bza' ba dang bca' ba sna tshogs dang / tshod ma ro dang ldan pa rnams kyis tshim par byas te/ tshigs su bcad de smras
388b3('dul ba): pa/ blo ldan mkhas pas nor dang ni/ /dad pa shes rab rnyed nas ni/ /skyes bu de yis rtag par yang / /'dod chags bral la yon dbul lo/ /rdzu 'phrul ldan zhing 'od dang ldan/ /kha dog ldan zhing
388b4('dul ba): grags ldan pa'i/ /brtan rnams gang gis bshos gsol pa/ /de yi rigs ni bde bar 'phel/ /de ltar tshul khrims phun tshogs pa'i/ /yon gnas dag la yon phul na/ /'jig rten 'di
388b5('dul ba): dang pha rol du/ /bde ba dag tu 'gyur ba nyid/ /rgyal po chen po/ de'i tshe de'i dus na khyim bdag 'dum byed ces bya bar gyur pa gang gis mu ge lo bcu gnyis su byung ba na/ rang sangs rgyas stong la
388b6('dul ba): bsod snyoms sbyar cing / de'i grogs lha rnams kyi dbang po brgya byin gyis byas pa de gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i dus na/ khyim bdag 'dum
388b7('dul ba): byed ces bya ba der gyur to/ nga nyid kyis de na mu ge lo bcu gnyis su byung ba na/ rang sangs rgyas stong la bsod snyoms sbyar bas/ nga'i grogs lha rnams kyi dbang po brgya byin gyis byas so/ /rgyal po
389a1('dul ba): chen po/ nga'i sbyin pa'am/ sbyin pa'i bgo bsha' des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang
389a2('dul ba): nga'i sbyin pa de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /sdom la/ sprin shugs dbang po sprul mgo gnyis/ /de bzhin chu
389a3('dul ba): sreg ne tso dang / /ston mo rus sbal sde bzang dang / /ded dpon tshogs su bsdus pa yin/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir
389a4('dul ba): sems can rnams rjes su bzung ba byas pa gang yin pa de nyon cig / rgyal po chen po/ sngon byung ba/ 'dzam bu'i gling gi don mthun pa rab tu mang po dag cig rgya mtsho'i gru bo che bsgrubs te rgya mtsho
389a5('dul ba): chen por 'jug par 'dod nas/ de rnams 'di snyam du sems te/ shes ldan dag /bdag cag rgya mtsho chen por zhugs pa rnams 'di lta ste gcig la gcig phan thogs par mngon pa med kyi/
389a6('dul ba): ma la bdag cag nor tshol ba rnams so so nas phongs pa na dgos pa/ rkyal gyi cha spyad dag khyer te rgya mtsho chen por 'jug par bya'o/ /zhes de ltar chad bcad nas nor tshol ba rnams so so nas phongs
389a7('dul ba): pa na dgos pa/ rkyal gyi cha byad/ kha cig gis ni/ shing shal ma la'i spang leb/ kha cig gis ni/ ras sgye nang tshangs can/ kha cig gis ni ku ba brgyus pa/ kha cig gis ni/ ra rkyal khyer te rgya
389b1('dul ba): mtsho chen por zhugs so/ /de rnams rgya mtsho chen po'i dbus su phyin pa dang chu srin nya'i rigs kyis rgya mtsho'i gru bo che bshig go /gru bo che ba shig pa dang de rnams rkyal pa re re la zhon te chu ji lta ba bzhin du
389b2('dul ba): khyer te dong ba las/ de rnams kyi las kyi rnam par smin pa las byung ba'i rlung byang phyogs nas langs te/ des lho phyogs kyi 'gram du khyer ba dang / de na bud med gzugs bzang mo/ mdzes ma/ blta na
389b3('dul ba): sdug pa dag yod de/ de dag gis 'di skad ces smras so/ /jo bo dag /tshur spyon/ bzhin bzang dag /tshur spyon/ bdag cag jo bo ma mchis pa rnams kyi jo bo dang / khyim thab ma mchis pa rnams kyi
389b4('dul ba): khyim thab dang / gnas ma mchis pa rnams kyi gnas dang / gling ma mchis pa rnams kyi gling dang / mgon ma mchis pa rnams kyi mgon dang / skyabs ma mchis pa rnams kyi skyabs dang / rten ma
389b5('dul ba): mchis pa rnams kyi rten mdzod cig / 'di dag ni khyed kyi zas kyi khang pa dang / skom gyi khang pa dang / gos kyi khang pa dang / gnas mal gyi khang pa dang / dga' bar 'gyur ba'i kun dga' ra ba dang /
389b6('dul ba): dga' bar 'gyur ba'i tshal dang / dga' bar 'gyur ba'i rdzing dang / 'dzam bu gling gi rin po che rab tu mang bo 'di lta ste/ nor bu dang / mu tig dang / bai DUr+ya dang / dung dang / man shel dang / byi ru
389b7('dul ba): dang / dngul dang / gser dang / rdo'i snying po dang / spug dang / pad+ma rA ga dang / dung g.yas su 'khyil ba dag lags kyi/ khyed tshur spyon/ bdag cag dang lhan cig tu rtsed mo bgyi/ dga' bar
390a1('dul ba): bgyi/ dga' mgur spyad par bgyi'o/ /khyed cag la su yang smos kyang lho phyogs kyi lam du ma bzhud cig /de dag bud med de rnams dang lhan cig tu rtse bar byed/ dga' bar
390a2('dul ba): byed/ dga' mgur spyod par byed de/ de dag de rnams dang lhan cig rtse bar byed/ dga' bar byed/ dga' mgur spyod par byed pa las/ bu pho dang bu mo dag btsas so/ /de nas tshong pa mkhas
390a3('dul ba): pa'i rang bzhin can zhig 'di snyam du sems te/ ci'i phyir bud med de dag gis lho phyogs kyi lam lhag par srung bar sems/ ma la bdag gis bud med gang dang lhan cig nyal ba de mal du gnyid
390a4('dul ba): log par rig nas/ bags kyis dal bu dal bus mal nas babs la lho phyogs kyi lam du 'gro'o/ /snyam nas/ de de ltar nges par byas nas bud med gang dang lhan cig nyal ba de gnyid kyis log
390a5('dul ba): par rig nas/ bags kyis dal bu dal bus mal nas babs te ral gri rnon po mchan du thogs nas lho phyogs kyi lam du song ba dang / de de na skye bo'i tshogs chen po smre sngags 'don pa'i sgra/
390a6('dul ba): kyi hud ma/ kyi hud pha/ kyi hud sring mo/ kyi hud spun/ kyi hud 'dzam bu'i gling bkra bas spangs sam/ 'di ltar 'dzam bu'i gling na re skyid ces sgra 'byin pa dag thos so/ /thos nas kyang de 'jigs
390a7('dul ba): par gyur/ rmongs par gyur/ skyi bung zhes byed par gyur to/ /de nas tshong ba mkhas pa'i rang bzhin can des/ 'jigs pa dang / skyi bung zhes byed pa de shin tu legs par bsal nas lho phyogs
390b1('dul ba): kyi lam de kho na'i rjes su song ba dang / des de na lcags kyi mkhar chen po mtho zhing rgya che ba zhig mthong nas/ des grong khyer de'i mtha' kho ra khor yul tu bskor na/ ci nas kyang sgo cung zad cig rnyed
390b2('dul ba): grang snyam nas/ des grong khyer de'i mtha' kho ra khor yug tu bskor ba dang / chung du na byi la'am sprul 'dzul pa'i sgo tsam yang ma rnyed do/ /de na shing shi ri sha zhes bya ba spom la ring ba zhig mthong nas/
390b3('dul ba): de nas tshong pa mkhas pa'i rang bzhin can des/ shing shi ri sha de la pags kyis de dal bu dal bus 'dzegs nas skye bo'i tshogs chen la 'di skad ces smras so/ /shes ldan dag /ci'i phyir kyi hud ma/ kyi hud pha/
390b4('dul ba): kyi hud sring mo/ kyi hud spun/ kyi hud 'dzam bu'i gling bkra bas spangs sam/ 'di ltar 'dzam bu'i gling na re skyid ces shin tu smre sngags 'don/ de rnams kyis smras pa/ kye nang rje/ bdag cag 'dzam
390b5('dul ba): bu'i gling gi don 'thun nor tshol ba rab tu mang po dag cig rgya mtsho'i gru bo che bsgrubs te rgya mtsho chen por 'jug par 'dod pa las/ bdag cag 'di snyam du sems te/ shes ldan dag /bdag cag
390b6('dul ba): rgya mtsho chen por zhugs pa rnams 'di lta ste/ gcig la gcig phan 'dogs par mngon pa med kyi/ ma la bdag cag nor tshol ba rnams so so nas phongs pa na dgos pa/ rkyal gyi cha byad dag khyer te rgya
390b7('dul ba): mtsho chen por 'jug par bya'o/ /zhes de ltar chad bcad nas nor tshol ba rnams so so nas phongs pa na dgos pa rkyal gyi cha byad/ kha cig gis ni/ shing shal ma la'i spang leb/ kha cig gis
391a1('dul ba): ni| ras sgye nang tshangs can/ kha cig gis ni/ ku ba brgyus pa/ kha cig gis ni/ ra rkyal khyer te rgya mtsho chen por zhugs so/ /bdag cag rgya mtsho chen po'i dbus su phyin pa
391a2('dul ba): dang chu srin nya'i rigs kyis gru po che bshig go / gru bo che bshig nas bdag cag rkyal pa re re la zhon te chu ji lta ba bzhin khyer te dong ba las/ bdag cag gi las kyi rnam par smin pa las byung ba'i
391a3('dul ba): rlung byang phyogs nas langs te/ des bdag cag lho phyogs kyi 'gram du khyer ba dang / de na bud med gzugs bzang mo/ mdzes ma/ blta na sdug pa dag yod de/ de dag gis 'di skad ces smras
391a4('dul ba): so| |jo bo dag tshur spyon/ bzhin bzang dag tshur spyon/ bdag cag jo bo ma mchis pa rnams kyi jo bo dang / khyim thab ma mchis pa rnams kyi khyim thab dang / gnas ma mchis pa rnams kyi gnas
391a5('dul ba): dang / gling ma mchis pa rnams kyi gling dang / mgon ma mchis pa rnams kyi mgon dang / skyabs ma mchis pa rnams kyi skyabs dang / rten ma mchis pa rnams kyi rten mdzod cig /'di dag ni
391a6('dul ba): khyed kyi zas kyi khang pa dang / skom gyi khang pa dang / gos kyi khang pa dang / gnas mal gyi khang pa dang / dga' bar 'gyur ba'i kun dga' ra ba dang / dga' bar 'gyur ba'i tshal dang / dga' bar 'gyur
391a7('dul ba): ba'i rdzing dang / 'dzam bu'i gling gi rin po che rab tu mang po 'di lta ste/ nor bu dang / mu tig dang / bai DUr+ya dang / dung dang / man shel dang / byi ru dang / dngul dang / gser dang / rdo'i snying po
391b1('dul ba): dang / sbug dang / pad+ma rA ga dang / dung g.yas su 'khyil ba dag lags kyi/ khyed tshur spyon/ bdag cag dang lhan cig rtsed mo bgyi/ dga' bar bgyi/ dga' mgur spyad par bgyi'o/ /khyed
391b2('dul ba): cag las su yang smyos kyang lho phyogs kyi lam du ma bzhud cig / bdag cag bud med de dag dang lhan cig rtse bar byed/ dga' bar byed/ dga' mgur spyod par byed de/ bdag cag de dag dang
391b3('dul ba): lhan cig rtse bar byed/ dga' bar byed/ dga' mgur spyod par byed pa las/ khye'u dang bu mo dag btsas te/ ji srid 'dzam bu'i gling gi don mthun gzhan rnams kyi rgya mtsho'i gru bo che zhig go/ zhes
391b4('dul ba): ma thos pa de srid du bud med de dag dang bdag cag lhan cig rtse bar byed/ dga' bar byed/ dga' mgur spyod par byed pa las/ gang gi tshe bud med rnams kyis 'dzam bu'i gling gi don mthun rab tu
391b5('dul ba): mang po gzhan dag kyang rgya mtsho chen po'i dbus su phyin pa dang / chu srin nya'i rigs kyis rgya mtsho'i gru bo che bshig go /zhes thos nas/ de nas bdag cag gi drung du 'ongs te kha cig ni/ zos so/ /
391b6('dul ba): skyes pa za bar byed pa na lhag rol skra'am/ spu'am/ sen mo'am/ so lus pa gang dag yin pa de dag kyang ma lus par za bar byed do/ /de rnams za bar byed pa na khrag dron po'i thigs pa sa la lhung ba
391b7('dul ba): gang dag yod na yang de dag kyang sor mo'i rtse mo rnams kyis brud de sa dang bcas par khar 'jug par byed do/ /bdag cag kha cig ni/ lcags kyi mkhar 'dir bcug go/ /kye nang rje/ 'di dag ni/ mi'i
392a1('dul ba): bud med ma yin te/ srin mo yin gyi 'di dag las bdag nyid srung shig /de skad ces smras pa dang / tshong pa mkhas pa'i rang bzhin can gyis/ skye bo'i tshogs chen
392a2('dul ba): po de dag la 'di skad ces smras so/ /gang gis na/ khyed cag dang / bdag cag legs pa dang / bde bar 'dzam bu'i gling du phyin par 'gyur ba'i thabs 'ga' ci yod/ de rnams kyis 'di skad ces
392a3('dul ba): smras so/ /kye nang rje/ re zhig bdag cag gang gis na/ legs pa dang / bde bar 'dzam bu'i gling du phyin par 'gyur ba'i thabs ni/ cung zad kyang kho bo cag la med de/ de ci'i phyir zhe na/ gal
392a4('dul ba): te bdag cag gis 'di snyam du/ kye ma bdag cag gis lcags kyi mkhar 'di las brgal te 'bros so/ /snyam du bsam na/ de'i nyis 'gyur ram/ de'i sum 'gyur gyis mthon por 'gyur ro/ /gal
392a5('dul ba): te bdag cag gis 'di snyam du/ kye ma bdag cag gis lcags kyi mkhar 'di las brgal te 'bros so/ /snyam du bsam na/ de'i nyis 'gyur ram/ de'i sum 'gyur gyis zheng du skye bar 'gyur te/ de
392a6('dul ba): ltar re zhig bdag cag legs pa dang bde bar 'dzam bu'i gling du phyin par 'gyur ba'i thabs bdag cag la med do/ /'on kyang gang gis na/ khyed cag ni/ slar legs pa dang bde bar 'dzam bu'i gling
392a7('dul ba): du phyin par 'gyur ba'i thabs yod de/ 'di na bdag cag gi bar snang la rgyu ba'i lha rnams/ kye ma 'dzam bu'i gling gi don mthun rnams gso sbyong bco lnga pa de nyid la/ byang phyogs kyi gseb lam
392b1('dul ba): gang na rta'i rgyal po sprin gyi shugs can/ ma rmos ma btab pa'i 'bras sA lu za ba/ bde ba dang / nad med pa dang / stobs dang ldan pas dbang po rnams tshim pa/ mgo 'phang bstod de pha rol tu 'gro ba ni/
392b2('dul ba): su yod/ su ni/ pha rol du bkri/ su ni/ 'dzam bu'i gling du legs pa dang bde bar phyin par bya zhes ched du brjod pa ched du brjod pa yod par mi 'gro ba ni/ byis pa'o/ /zhes sgra 'byin pa thos kyi/
392b3('dul ba): khyed de'i drung du dengs la 'di skad ces/ bdag cag pha rol tu mchi'o/ /bdag cag pha rol du mchi ste/ bdag cag pha rol du bkri zhing legs pa dang bde bar 'dzam bu'i gling du phyin par mdzad du
392b4('dul ba): gsol zhes smros shig / de nas tshong pa mkhas pa'i rang bzhin can gyis/ skye bo'i tshogs chen po des smras pa shin tu legs par bzung ste chub par byas nas/ bags kyis dal bu dal bus shing
392b5('dul ba): shi ri sha las babs nas g.yas phyogs kyi lam de nyid du song ste bud med gang dang lhan cig nyal ba de/ mal na gnyid kyis log par rig nas/ bags kyis dal bu dal bus nyal lo/ /de nas tshong pa
392b6('dul ba): mkhas pa'i rang bzhin can gyis/ de nyid kyi mtshan mo 'das pa dang / nang par sngar langs nas 'dzam bu gling gi don mthun rab tu mang po gang na ba der song ste phyin pa dang / 'dzam bu'i gling gi don
392b7('dul ba): mthun rab tu mang po rnams la 'di skad ces smras so/ /shes ldan dang / re zhig gang na skyed mos tshal dben pa yod pa zhig tu shog cig dang / kho bos khyed cag dang lhan cig gsang ste gleng dgos
393a1('dul ba): pa cung zhig yod kyi/ khyed su yang smyos kyang khye'u'am bu mo ni/ khrid de ma 'ongs shig /shes ldan dag/ de bzhin du bgyi'o/ /zhes 'dzam bu'i gling gi don mthun rab tu mang
393a2('dul ba): po rnams kyis mnyan to/ /de nas 'dzam bu'i gling gi don mthun rab tu mang po rnams skyed mos tshal rab tu dben pa gang na ba der dong pa dang / de nas tshong pa mkhas pa'i rang bzhin can gyis skye
393a3('dul ba): bo'i tshogs chen po de dang lhan cig skabs kyi gtam ji snyed gleng pa de dag / 'dzam bu'i gling gi don 'thun rab tu mang po rnams la rgyas par smras nas 'di skad ces kyang smras te/ 'di dag ni/ bud
393a4('dul ba): med ma yin te/ 'di dag srin mo yin gyi/ shes ldan dag /'di las bdag nyid srung bar gyis shig /de nas 'dzam bu'i gling gi don 'thun rab tu mang po rnams de bzhin du gso sbyong bco lnga pa
393a5('dul ba): nyid la byang phyogs gseb lam gang na rta'i rgyal po sprin gyi shugs can/ ma rmos ma btab pa'i 'bras sA lu za ba/ bde ba dang / nad med pa dang / stobs dang ldan pas dbang po rnams tshim pa/
393a6('dul ba): mgo 'phang bstod de pha rol tu 'gro ba ni/ su zhig yod/ su ni/ pha rol tu bkri/ su ni/ legs pa dang bde bar 'dzam bu'i gling du phyin par bya zhes ched du brjod pa ched du brjod pa yod par song ba
393a7('dul ba): dang / tshong pa rta rdzi'i rigs shig gis rta'i rgyal po'i sprin gyi shugs can rgyang ring po kho na nas mthong ngo / /mthong nas kyang 'dzam bu'i gling gi don 'thun rab tu mang po la 'di skad ces smras so/ /
393b1('dul ba): shes ldan dag /rta'i rgyal po sprin gyi shugs can ni/ pha bi yin te/ pha bi'i drung du dong la 'di skad ces/ bdag cag pha rol tu mchi'o/ /bdag cag pha rol tu mchi ste/ bdag cag pha rol tu
393b2('dul ba): bkri zhing / bdag cag legs pa dang bde bar 'dzam bu'i gling du phyin par mdzad du gsol zhes smra'o/ /de nas tshong pa mkhas pa'i rang bzhin can gyis don 'thun rab tu mang po la 'di skad ces smras
393b3('dul ba): so| |shes ldan dag/ bdag gis ji ltar skye bo'i tshogs chen po des smras pa'i don go ba ltar na/ 'di ni/ bdag cag gis rta'i rgyal po sprin gyi shugs can de'i drung du dong nas 'di skad ces/ bdag
393b4('dul ba): cag pha rol du mchi'o/ /bdag cag pha rol tu mchi ste/ bdag cag pha rol tu bkri zhing / bdag cag legs pa dang bde bar 'dzam bu'i gling du phyin par mdzad du gsol zhes smra ba'i dus la bab pa
393b5('dul ba): ma yin no/ /'on kyang gang gi tshe rta'i rgyal po sprin gyi shugs can gyis ma rmos ma btab pa'i 'bras sA lu zos nas zhes bya ba nas 'dzam bu'i gling du phyin par bya zhes bya ba'i bar gong ma bzhin du ste/ de
393b6('dul ba): ni/ bdag cag rta'i rgyal po sprin gyi shugs can gyi drung du dong la 'di skad ces/ bdag cag pha rol tu mchi'o/ /bdag cag pha rol tu mchi ste/ bdag cag pha rol tu bkri zhing / bdag cag legs pa dang bde
393b7('dul ba): bar 'dzam bu'i gling du phyin par mdzad du gsol zhes de skad du smra ba'i dus la bab pa yin no/ /de nas rta'i rgyal po sprin gyi shugs can gyis ma rmos ma btab pa'i 'bras sA lu zos nas zhes bya ba nas su ni/
394a1('dul ba): legs pa dang bde bar 'dzam bu'i gling du phyin par bya zhes bya ba'i bar gong ma bzhin du'o/ /de nas 'dzam bu'i gling gi don 'thun rab tu mang po bla gos phrag pa gcig tu gzar nas
394a2('dul ba): pus mo g.yas pa'i lha nga sa la btsugs te rta'i rgyal po'i sprin gyi shugs can gang na ba de logs su thal mo sbyar ba btud nas/ rta'i rgyal po sprin gyi shugs can la 'di skad ces smras so/ /bdag
394a3('dul ba): cag pha rol tu mchi'o/ /bdag cag pha rol tu mchi ste/ bdag cag pha rol tu bkri zhing / bdag cag legs pa dang bde bar 'dzam bu'i gling du phyin par mdzad du gsol/ /de nas rta'i rgyal po sprin gyi
394a4('dul ba): shugs can gyis/ 'dzam bu'i gling gi don 'thun rab tu mang po la legs par rab tu gtams shing rjes su bstan pa/ shes ldan dag /bud med de dag lhag par gzugs bzang ba/ lhag par mdzes
394a5('dul ba): pa/ lhag par blta na sdug par byas na khye'u dang / bu mo rnams khrid de 'ongs shing / de rnams 'di skad ces/ jo bo dag tshur spyon/ bzhin bzang dag tshur spyon zhes bya ba nas bdag cag dang lhan
394a6('dul ba): cig rtse bar bgyi/ dga' bar bgyi/ dga' mgur spyod bar bgyi'o/ /zhes bya ba'i bar gong ma bzhin no/ /'on te khyed cag la 'ga' zhig gis cung zad smras te bdag cag mi dgos na/ rang rang gi bu
394a7('dul ba): dag khrid de dengs shig ces zer ba de la/ khyed cag las gang dag 'di snyam du/ bdag cag gi chung ma'am/ bu pho'am/ bo mo'am/ bdag gi zas kyi khang pa'am/ skom gyi khang pa'am/ gos kyi khang
394b1('dul ba): pa'am/ gnas mal gyi khang pa'am/ dga' bar 'gyur ba'i kun dga' ra ba'am/ dga' bar 'gyur ba'i rdzing ngam/ 'dzam bu'i gling gi rin po che rab tu mang po 'di lta ste/ nor bu dang / mu tig dang / bai
394b2('dul ba): DUr+ya dang zhes bya ba nas dung g.yas su 'khyil ba zhes bya ba'i bar gong ma bzhin du sems phan chad/ de dag kho bo'i rgyab bam/ ro stod la zhon yang shing tog gi 'bras bu smin pa rtsa ba chad pa bzhin du ltung
394b3('dul ba): bar 'gyur zhing / bud med de rnams 'ongs nas za bar 'gyur te/ de dag skyes pa za bar byed pa na/ khrag dron po'i thigs pa sa la ltung ba gang dag yin pa de dag kyang sor mo'i rtse mos sa dang bcas te brud nas
394b4('dul ba): khar 'jug go/ khyed cag las gang dag 'di snyam du/ bdag gi chung ma'am/ bu'am/ bu mo'am zhes bya ba nas dung g.yas su 'khyil ba zhes bya ba'i bar gong ma bzhin du mi sems na/ de rnams kho bo'i
394b5('dul ba): spu'i rtse mo bye ba'i cha la brten kyang lhung bar mi 'gyur te/ de dag legs pa dang bde bar 'dzam bu'i gling du phyin par 'gyur ro/ /de nas rta'i rgyal po sprin gyi shugs can gyis/ 'dzam bu'i gling gi tshong pa rab
394b6('dul ba): tu mang po la legs par rab tu gtams shing rjes su bstan nas rgyab smad do/ /de nas 'dzam bu'i gling gi tshong pa rab tu mang pos rta'i rgyal po sprin gyi shugs can la/ kha cig ni/ ro stod du/ kha cig ni/ rgyab
394b7('dul ba): tu/ kha cig ni/ gnya' bar ro/ /kha cig ni/ mjug ma la 'jus so/ /de nas rta'i rgyal po sprin gyi shugs can gyis rim gyis lus kyi mthu dang / stobs dang / brtson 'grus yang dag par bskyed nas
395a1('dul ba): de nyid nas steng gi nam mkha' la song ba dang / de nas bud med lhag par gzugs bzang ba/ lhag par mdzes pa/ lhag par blta na sdug pa rnams kyis khye'u dang bu mo rnams khrid de
395a2('dul ba): lhags nas 'di skad ces/ jo bo dag tshur spyon/ bzhin bzang dag tshur spyon zhes bya ba nas bdag cag dang lhan cig rtsed mo bgyi/ dga' bar bgyi/ dga' mgur spyad par bgyi'o/ /zhes bya ba'i bar gong
395a3('dul ba): ma bzhin du'o/ /'on te khyed cag la 'ga' zhig cung zad smras te kho mo cag mi dgos na/ rang rang gi khye'u dang bu mo rnams khrid de dengs shig ces smra ba de la gang dag 'di snyam du/ bdag gi chung ma'am/ bu
395a4('dul ba): pho'am/ bu mo'am/ bdag gi zas kyi khang pa'am zhes bya ba nas dung g.yas su 'khyil ba zhes bya ba'i bar gong ma bzhin du sems bskyed pa de dag ni/ rta'i rgyal po sprin gyi shugs can gyi ro stod dang rgyab tu
395a5('dul ba): zhon yang / shing tog gi 'bras bu smin pa rtsa ba chad pa bzhin du de nas slar lhung bar gyur ba dang / bud med de rnams de dag gi drung du dong ste phyin nas za bar byed de/ skyes pa rnams za bar byed pa na/ lhag ma lus
395a6('dul ba): pa gang yin pa 'di lta ste/ skra'am zhes bya ba nas sa dang 'dren mar brud de khar 'jug par byed do/ /zhes bya ba'i bar gong ma bzhin du'o/ /gang dag 'di snyam du/ bdag gi chung ma'am/ bdag gi bu pho'am
395a7('dul ba): bdag gi bu mo'am/ zhes bya ba nas dung g.yas su 'khyil pa zhes bya ba'i bar du ste/ de ltar mi sems pa rnams ni/ 'di ltar/ rta'i rgyal po sprin gyi shugs can gyi spu'i rtse mo'i cha shas la 'jus pa
395b1('dul ba): yang / legs pa dang bde bar 'dzam bu'i gling du phyin par gyur to/ /rgyal po chen po/ de bzhin du gang dag 'di snyam du/ bdag ni/ mig yin no/ /mig ni/ bdag gi yin no/ /bdag ni/ rna ba dang / sna dang /
395b2('dul ba): lce dang / lus dang / yid yin no/ /yid ni/ bdag gi yin no/ /bdag ni/ gzugs yin no/ /gzugs ni/ bdag gi yin no/ /bdag ni/ sgra dang / dri dang / ro dang / reg dang / bdag ni/ chos yin no/ /
395b3('dul ba): chos ni/ bdag gi yin no/ /bdag ni/ sa'i khams yin no/ /sa'i khams ni/ bdag gi yin no/ /bdag ni/ chu'i khams dang / me'i khams dang / rlung gi khams dang / nam mkha'i khams dang / bdag
395b4('dul ba): ni/ rnam par shes pa'i khams yin no/ /rnam par shes pa'i khams ni/ bdag gi yin no/ /bdag ni/ gzugs kyi phung po yin no/ /gzugs kyi phung po ni/ bdag gi yin no/ /bdag ni/ tshor ba dang /
395b5('dul ba): 'du shes dang / 'du byed dang / bdag ni/ rnam par shes pa'i phung po yin no/ /rnam par shes pa ni/ bdag gi yin no/ /snyam du sems na/ de rnams sdug bsngal 'thob par 'gyur te/ srin mo'i nang du tshong
395b6('dul ba): pa bzhin/ rgyal po chen po/ gang dag 'di snyam du/ bdag ni/ mig yin no/ /mig gi ni/ bdag gi yin no/ /zhes bya ba nas rnam par shes pa'i phung po ni bdag gi yin no/ /zhes bya ba'i bar gong ma bzhin
395b7('dul ba): du ste/ de ltar mi sems na/ de rnams bde ba 'thob par 'gyur te/ sprin gyi shugs kyis tshong pa bzhin/ /sangs rgyas bstan la blun po'i mi/ /gang dag dad par mi byed pa/ /de rnams sdug bsngal 'thob
396a1('dul ba): 'gyur te/ /srin po'i nang du tshong pa bzhin/ /shes rab can gyi mi gang dag/ sangs rgyas bstan la dad byed pa/ /bde bar pha rol 'gro 'gyur te/ /sprin gyi shugs
396a2('dul ba): kyis tshong pa bzhin/ /rgyal po chen po ji snyam du sems/ de'i tshe de'i dus na rta'i rgyal po sprin gyi shugs can du gyur pa de/ gzhan zhig yin snyam na/ khyod kyis de ltar mi blta ste/ 'on kyang
396a3('dul ba): nga nyid de'i tshe de'i dus na/ rta'i rgyal po sprin gyi shugs can zhes bya bar gyur to/ /rgyal po chen po/ de'i tshe ngas sems can rnams la phan pa byas pa des/ bla na med pa yang dag par rdzogs
396a4('dul ba): pa'i byang chub thob bo snyam na/ khyod kyis de ltar mi blta ste/ 'on kyang sems can rnams la phan pa byas pa de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs
396a5('dul ba): tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir sems can rjes su bzung bar byas pa gang yin pa de nyon cig /rgyal
396a6('dul ba): po chen po/ sngon byung ba/ /yul wA ra NA si dang ha cang yang mi ring ba zhig na/ drang srong byams pa'i bdag nyid snying rje can/ sems can la byams pa zhig gnas so/ /de'i bsti gnas dang ha cang
396a7('dul ba): yang mi ring ba zhig na/ khyim bdag zhing pa gnyis shig zhing rmed pa las/ de gnyis phan tshun rtsod pa byung bar gyur te/ de na gcig khros pa dang gcig shos kyang slar khros so/ /gcig gis brgyab pa
396b1('dul ba): dang gcig shos kyis kyang slar brgyab bo/ /de gnyis ka yang drang srong gi drung du dong nas/ drang srong de la gcig gis dbang btsugs pa dang / gcig shos kyis kyang btsugs so/ /de gnyis rgyal
396b2('dul ba): po'i drung du song ba dang / rgyal pos de gnyis la smras pa/ khyed gnyis la dpang su yod/ gcig gis smras pa/ lha/ bdag gi dpang drang srong lags so/ /gcig shos kyis smras pa/ bdag gi dpang yang
396b3('dul ba): de kho na lags so/ /de nas rgyal pos drang srong bos te dris pa/ drang srong chen po/ 'di gnyis sngar gang gis nyes/ drang srong gis smras pa/ lha/ gal te 'khor los bsgyur ba'i bka' khrims kyis zhal
396b4('dul ba): che bcad na/ de lta na bdag gis dbang bgyi'o/ /gzhan du ni ma lags so/ /rgyal pos smras pa/ de bzhin du bya'o/ /de nas drang srong gis smras pa/ lha/ gcig khros pa dang gcig bshos kyang slar khros
396b5('dul ba): so/ /gcig gis brgyab pa dang gcig shos kyis kyang slar brgyab bo/ /rgyal pos smras pa/ 'o na gnyis ka chad pas gcad do/ /drang srong gis smras pa/ lha/ khyod la bdag gis sngar lha gal te 'khor
396b6('dul ba): los bsgyur ba'i bka' khrims kyis zhal che bcad na/ de lta na bdag gis dbang bgyi'o/ /gzhan du ni ma lags so/ /zhes ma gsol tam/ rgyal pos smras pa/ drang srong chen po/ 'khor los bsgyur ba'i
396b7('dul ba): zhal che ji ltar gcod/ drang srong gis smras pa/ lha/ 'khor los bsgyur ba'i rgyal po ni/ gnod pa las zlog cing / phan pa la sbyor bar bgyid do/ /de nas rgyal pos smras pa/ gnyis ka dengs la da
397a1('dul ba): phyin chad de ltar ma byed cig / rgyal po chen po/ de'i tshe de'i dus na/ drang srong du gyur pa gang gis chos bzhin gyis dbang byas pa de gzhan zhig yin snyam na/ khyod kyis de ltar
397a2('dul ba): mi blta ste/ 'on kyang nga nyid de'i tshe de'i dus na zhes bya ba nas nga nyid kyis chos bzhin gyis dbang de byas so/ /zhes bya ba'i bar gong ma bzhin du'o/ /rgyal po chen po/ ngas chos bzhin gyis dbang byas
397a3('dul ba): ba des/ bla na med pa yang dag par rdzogs pa'i byang chub rtogs so/ /snyam na/ khyod kyis de ltar mi blta ste/ 'on kyang ngas chos bzhin gyis dpang byas pa de ni/ bla na med pa yang dag par rdzogs
397a4('dul ba): pa'i byang chub kyi zhes bya ba nas tshogs tsam yin no/ /zhes bya ba'i bar gong ma bzhin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i
397a5('dul ba): phyir ma nges pa'i phung po la gnas pa na rang gi srog yongs su btang nas sems can mang po rjes su bzung ba byas pa gang yin pa de nyon cig / rgyal po chen po/ sngon byung ba/ nags tshang tshing zhig na seng
397a6('dul ba): ge ral pa can zhig gnas so/ /lam de nas don 'thun lnga brgya tsam dong nas de dag gi ca co'i sgras dus bskul bas/ sbrul chen po zhags pa lta bu zhes bya ba zhig glo bur du langs nas/ des don 'thun
397a7('dul ba): tshong dpon dang bcas pa bskor ba dang / de rnams skrag nas sgra 'byin cing / zhi ba dang / chu lha dang / lus ngan dang / dbang phyug la sogs pa lha rnams la gsol ba btab pa dang / de nas seng ges
397b1('dul ba): sgra de thos so/ /thos nas kyang phyogs der 'ongs pa dang / ji tsam na sbrul chen po zhags pa lta bu zhas bya bas/ don 'thun lnga brgya tsam bskor ba mthong ngo / /de dang ha yang mi ring ba zhig na/ glang po'i
397b2('dul ba): phru gu zhig kyang rgyu zhing 'dug pa dang / de de'i drung du song ste smras pa/ grogs po/ sbrul chen po zhags pa lta bu zhes bya bas don mthun lnga brgya bskor na/ de rnams kyi don gyi phyir rang gi srog yongs su
397b3('dul ba): gtang bar khyod spro'am/ ji lta bu zhig bya/ bdag gi rkang pa khyod kyi klad par bzhag la thal mo sbrul chen po la bsnun pa dang / bdag gi rkang pa brtan pa'i shugs kyis ni/ khyod 'chi bar 'gyur ro/ /
397b4('dul ba): thal lcag gis ni/ sbrul lo/ /sbrul chen po'i kha chus reg pas ni/ bdag kyang 'chi bar 'gyur ro/ /glang po che'i phru gus/ de bzhin du bya'o/ /zhes khas blangs nas/ seng ges glang po che'i phru gu'i
397b5('dul ba): steng du rkang pa bzhag nas thal mos sbrul chen po la bsnun pa dang / seng ges rkang pa brtan pa'i shugs kyis ni glang po che'i phru gu shi /thal mos kyang sbrul chen po shi /sbrul chen po'i kha chus kyang ri dwags
397b6('dul ba): kyi rgyal po seng ge shi ste/ 'gro ba gsum char yang ngo / /don 'thun gyi tshogs chas pa dang lha zhig gis smras pa/ bskal pa bzang po'i byang chub sems dpas khyed kyi phyir rang gi srog yongs su btang nas
397b7('dul ba): skyabs byas kyi/ re zhig de'i lus la mchod pa byos la phyir dengs shig/ de nas de rnams kyis de'i rus pa bsregs te rus pa la mchod pa byas so/ /rgyal po chen po/ de'i tshe de'i dus na/ ri dwags kyi
398a1('dul ba): rgyal po seng ge zhes bya ba nas ngas don 'thun lnga brgya po de dag sbrul chen po las rang gi srog btang nas thar par byas so/ /zhes bya ba'i bar snga ma bzhin no/ /rgyal po chen po/
398a2('dul ba): ngas sems can rnams rjes su bzung ba des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ zhes bya ba nas ngas sems can rnams rjes
398a3('dul ba): su bzung ba ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /zhes bya ba'i bar gong ma bzhin no/ /rgyal po chen po/ gzhan yang /
398a4('dul ba): ngas bla na med pa yang dag par rdzogs pa'i byang chub don du gnyer ba'i phyir gsod pa la yang byams pa bsgrubs pa gang yin pa de nyon cig /rgyal po chen po/ sngon byung ba/ nags khrod cig
398a5('dul ba): na byang chub sems dpa' ma nges pa'i phung po la gnas pa/ bya mgo gnyis la sems tha dad pa zhig tu gyur to/ /de la/ gcig ni/ chos can zhes bya'o/ /gcig shos ni/ chos min zhes bya'o/ /
398a6('dul ba): ji tsam dus gzhan zhig na/ chos can gyis bdud rtsi'i 'bras bu zhig zos so/ /chos min gyis ni/ dug gi 'bras bu zhig zos pa las/ gnyis ka yang dug gi mthus kun tu myos par gyur nas phan
398a7('dul ba): tshun rtsod par brtsams pa dang / gcig gis log par smon lam btab pa/ khyod kyi skye ba gang dang gang du skyes pa'i skye ba de dang der gsod pa dang / phyir rgol ba dang / dgra bor gyur cig ces
398b1('dul ba): byas so/ /gcig shos kyis kyang smras pa/ bdag ni/ khyod la thams cad du byams pa'i sems dang / phan pa'i sems dang / snying brtse ba'i sems su gyur cig ces byas so/ /rgyal po chen po/ de
398b2('dul ba): ji snyam du sems/ de'i tshe de'i dus kyi chos can gang yin pa de ni/ nga nyid yin no/ /chos min gang yin pa de ni/ lhas sbyin yin no/ /rgyal po chen po/ nga'i byams pa'i sems des bla na med pa
398b3('dul ba): yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i byams pa'i sems de/ bla na med pa yang dag par rdzogs pa'i byang chub kyi rgyu tsam dang / rkyen tsam dang /
398b4('dul ba): tshogs tsam yin no// //'dul ba gzhi/ bam po zhe brgyad pa/ rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir sems can gyi
398b5('dul ba): skyabs byas pa gang yin pa de nyon cig / rgyal po chen po/ sngon byung ba/ chu gling zhig gi 'gram na byang chub sems dpa' ma nges pa'i phung po la gnas pa na/ chu sreg rnams kyi nang du skyes nas chu sreg
398b6('dul ba): lnga brgya'i dpon du gyur to/ /ji tsam na chu sreg rgan po zhig /chu sreg de rnams kyi sgo nga dang / phru gu rnams thabs kyis sngar zos nas/ dal bu dal bus 'chag cing / res 'ga' bya ba med pa na rkang pa
398b7('dul ba): gcig bskums nas 'dug go / de nas chu sreg de rnams bu dang bral ba las byung ba'i sdug bsngal gyis gdungs nas dpon po'i drung du song ste/ ris mthun pa'i skad gnyug mas ngu bar brtsams pa dang /
399a1('dul ba): de nas dpon pos rang gi khyu rnams de ltar sdug bsngal bar mthong nas chu gling kun nas byul bar brtsams pa dang / chos nyid kyis byang chub sems dpa' rnams ni/ lus kyis
399a2('dul ba): rnam par ltung bar 'gyur gyi/ sems kyis ni/ ma yin pas/ des chu sreg rgan pa de dal bu dal bus 'chag cing / phyogs gcig tu song nas rkang pa gcig btsugs te gnas pa mthong nas/ byang chub
399a3('dul ba): sems dpas 'phrigs pa/ 'di ni/ rang gi rigs kyi phyir rgol ba/ rang bzhin ngan pa yin no/ /snyam du rig nas tshigs su bcad de smras pa/ bdag gi sgo nga phru gu dang / /rus chags rnams kyang zos
399a4('dul ba): nas ni/ /rkang pa gcig btsugs 'dug pa de/ /kye ma khyod kyi brtul zhugs yin/ /kha cig smra ba yang bden te/ /gom pa dal bus 'dor byed cing / /dal bu dal bus smra ba dang / /gnya' ba gyur gyur byed
399a5('dul ba): pa ni/ /de ni ngan g.yo'i mtshan nyid yin/ /des bsam pa/ dpon po 'dis ni/ bdag gi rgyus shes so/ /snyam du rig nas de nyid la skyabs su song ngo / /de nas dpon pos smras pa/ khu gu/ nam
399a6('dul ba): chu sreg gi tshogs rnams 'khrugs par ma gyur pa de'i bar du khyod kyi sems bde bar gyis shig / de nas chu sreg rgan po de bros nas chu sreg de rnams bde bar gyur to/ /rgyal po chen po/ de'i tshe
399a7('dul ba): de'i dus na chu sreg gi dpon por gyur pa de/ gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i dus na chu sreg gi dpon po der gyur to/ /rgyal po chen po/ ngas sems
399b1('dul ba): can rjes su bzung ba des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang ngas sems can rjes su bzung ba ni/ bla na med pa yang dag par rdzogs
399b2('dul ba): pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir sems can rjes su bzung
399b3('dul ba): bar byas pa gang yin pa de nyon cig / rgyal po chen po/ sngon byung ba/ nags tshang tshing zhig na byang chub sems dpa' ma nges pa'i phung po la gnas pa na/ ne tso mi skad smra ba zhig tu gyur to/ /de'i tshe wA
399b4('dul ba): ra NA sir rgyal po tshangs sbyin zhes bya bar gyur pa de/ chos ma yin pas rgyal srid byed du 'jug go /de nas ne tso nyin re zhing rgyal po de'i khang pa'i pu shu'i steng na yib cing / rgyal po chen po/ chos ma yin
399b5('dul ba): pas rgyal srid ma mdzad cig ces smra'o/ /rgyal po de de dang lhan cig gcugs par gyur pa dang / de nas des rgyal po de dka' thub kyi gnas lnga la rab tu bzhag nas chos bzhin gyis rgyal srid byed pa la zhugs
399b6('dul ba): nas/ de ri dwags dang / bya thams cad la mi 'jigs pa byin no/ /rgyal po chen po/ de'i tshe de'i dus na ne tsor gyur pa de/ gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i
399b7('dul ba): dus na/ ne tso mi skad smra ba de yin par gyur to/ /rgyal po chen po/ ngas sems can la phan pa byas pa des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta
400a1('dul ba): ste| 'on kyang ngas sems can la phan pa byas pa de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po
400a2('dul ba): chen po/ gzhan yang / ngas bla na med par yang dag par rdzogs pa'i byang chub don du gnyer ba'i phyir gsod pa la byams pa'i sems bskyed pa gang yin pa de nyon cig/ rgyal po chen po/ sngon byung
400a3('dul ba): ba/ yul ka shi zhes bya ba na rgyal po tshangs sbyin zhes bya ba zhig rgyal srid byed de/ de rtag tu lus 'phags kyi yul 'dod pa kho na'i phyir lus 'phags kyi rgyal po dang mi mthun par gyur to/ /lus
400a4('dul ba): 'phags kyi rgyal po de ni/ de bas khyad zhugs pa'i mthu dang ldan yang yul de mi 'dod pas/ rtag tu de la byams pa'i sems dang / phan pa'i sems dang / snying brtse bas gnas so/ /'on kyang de
400a5('dul ba): sred pas 'khol bas yul de kho na 'dod pa'i phyir de dpung gi tshogs yan lag bzhi pa go bskon nas lus 'phags kyi rgyal po dang g.yul sprad pa'i phyir chas so/ /de nas lus 'phags kyi rgyal pos
400a6('dul ba): thos nas/ dpag tshad phyed dang gsum gyi lam bstar du bcug ste/ grong khyer de thams cad rdo ba dang / gseg ma dang / gyo mo bsal nas rgyal mtshan dang ba dan ni/ bsgrengs/ dar gyi chun 'phyang
400a7('dul ba): mang pos ni/ dpyangs/ dri zhim po'i pog phor ni/ bshams/ tsan+dan gyi chu'i chag chag gis btab cing / me tog sil ma sna tshogs kyis dga' dga' ltar byas nas gtsang zhing bsod pa'i bza'
400b1('dul ba): ba rab tu mang po dag sta gon byas te/ grong mi dang / blon po rnams bsur bkye nas mgu bar 'gyur ba brgya phrag dag spring ba thos pa dang / rgyal po tshangs sbyin kun nas dkris pa dang bral te/ de nas bsam pa/
400b2('dul ba): lus 'phags kyi rgyal po la so sor yang dag par dga' bar 'gyur ba zhig byas te slar ldog go /snyam du bsam nas lus 'phags kyi rgyal po'i drung du song ba dang / lus 'phags kyi rgyal pos bkur sti chen
400b3('dul ba): pos bsus nas nang du khrid de/ kha zas bsod pa rnams kyis tshim par byas nas tshigs su bcad de smras pa/ rgyal dbang bdag la bzod par mdzod/ /khyed la bdag ni rtag tu 'dud/ /bdag ni grogs por
400b4('dul ba): gyur lags na/ /khyed kyis bdag ni brtse bar mdzod/ /des kyang tshigs su bcad de smras pa/ bzod pa yi ni gzhu brdungs nas/ /khro dang nga rgyal 'joms pa yi/ /yon tan ldan pa'i mda' gcig gis/ /khyod
400b5('dul ba): kyis bdag cag ril bcom mo/ /de nas de gnyis phan tshun yid gcugs par gyur nas/ rgyal po tshangs sbyin yang rang gi yul du song ngo / /lus 'phags kyi yul mi rnams kyang 'jigs pa dang bral
400b6('dul ba): bar gyur to/ /rgyal po chen po/ de'i tshe de'i dus na/ lus 'phags kyi rgyal por gyur pa de/ gzhan zhig yin snyam na/ khyod kyis de ltar mi blta ste/ nga nyid de'i tshe de'i dus na/ lus 'phags kyi rgyal po de
400b7('dul ba): yin par gyur to/ /rgyal po chen po/ ngas yid kyi dregs pa bcom pa des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i yid kyi dregs pa
401a1('dul ba): bcom pa de ni/ bla na med pa yang dag par rdzogs pa'i byang chub kyi zhes bya ba nas tshogs tsam yin no/ /zhes bya ba'i bar gong ma bzhin no/ /rgyal po chen po/ gzhan yang / ngas bla na med pa
401a2('dul ba): yang dag par rdzogs pa'i byang chub don du gnyer ba'i phyir sems can gyi don chen por byas pa gang yin pa de nyon cig/ rgyal po chen po/ sngon byung ba/ byang chub sems dpa' ma nges pa'i phung po la
401a3('dul ba): gnas pa na rgya mtsho'i rus sbal gyi dpon po zhig tu gyur to/ /ji tsam na ded dpon 'khor lnga brgya pa nor tshol ba zhig /rgya mtsho'i gru bo che bsgrubs nas rgya mtsho chen por zhugs pa las/ ji tsam na gru
401a4('dul ba): de chu srin nya'i rigs kyis bshig nas tshul ma yin pas sdug bsngal bar gyur to/ /de nas rus sbal des tshong pa lnga brgya rgyab tu bskyon nas rgya mtsho chen po las bsgral to/ /rgyal po chen po/ de'i tshe de'i
401a5('dul ba): dus na/ rgya mtsho'i rus sbal gyi dpon por gyur pa de/ gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i dus na/ rgya mtsho'i rus sbal gyi dpon po der gyur to/ /
401a6('dul ba): rgyal po chen po/ ngas sems can rjes su bzung ba des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang ngas sems can rjes su bzung ba ni/
401a7('dul ba): bla na med pa yang dag par rdzogs pa'i byang chub kyi zhes bya ba nas tshogs tsam yin no/ /zhes bya ba'i bar gong ma bzhin no/ /rgyal po chen po/ gzhan yang / ngas bla na med pa yang dag par rdzogs pa'i
401b1('dul ba): byang chub don du gnyer ba'i phyir sems can la phan pa byas pa gang yin pa de nyon cig / rgyal po chen po/ sngon byung ba/ lus 'phags kyi rgyal po'i blon po lnga brgya byung ba las/ de na sde can dang / sde bzang
401b2('dul ba): zhes bya ba spun gnyis shig blon po'i gtso bo byed pa las/ sde can gyis sde bzang la rtag tu klan ka tshol zhing gnod pa bya ba la zhugs so/ /sde bzang ni/ de la rtag tu phan par bya ba la zhugs so/ /
401b3('dul ba): rgyal po'i blon po dang / grong mi rnams kyis kyang sde bzang gi ched du sde can dang sdums byas kyang gnas skabs thams cad du gnod pa byed pa las ldog tu ma btub bo/ /de nas lus 'phags kyi rgyal
401b4('dul ba): pos mang po zhig spyos nas yul nas bskrad do/ /de wA ra NA sir song nas rgyal po tshangs sbyin gyis blon po'i gtso bor bcug go/ de nas dus gzhan zhig na long bar gyur to/ zhes nu bo sde bzang gis
401b5('dul ba): thos nas/ rgyal po la gsol ba byas te wA ra NA sir song nas mig phye ba dang / skye bo'i tshogs chen pos/ sde bzang 'di lta bu/ gang gis na mthus phu bo long bar bya ba'i rigs na/ snying rje dang ldan
401b6('dul ba): pa 'dis de'i mig phye'o/ /zhes sde bzang la sems dga' bar gyur to/ /rgyal po chen po/ de'i tshe de'i dus na/ blon po'i gtso bo sde bzang zhes bya bar gyur pa gzhan zhig yin snyam na zhes bya ba nas 'on kyang ngas
401b7('dul ba): sems can rjes su bzung ba ni/ bla na med pa yang dag par rdzogs pa'i byang chub kyi zhes bya ba nas tshogs tsam yin no/ /zhes bya ba'i bar gong ma bzhin du'o/ /rgyal po chen po/ gzhan yang / ngas bla na
402a1('dul ba): med pa yang dag par rdzogs pa'i byang chub don du gnyer ba'i phyir sems can rjes su bzung bar byas pa gang yin pa de nyon cig / rgyal po chen po/ sngon byung ba/ tshong khang zhig na/
402a2('dul ba): ded dpon gnyis shig gnas pa las de gnyis shing rta lnga brgya lnga brgya dang / nyo tshong la dgon pa'i lam zhig tu zhugs pa dang / de gnyis 'di snyam du sems te/ bdag cag dgon pa'i nang nas 'dod pa
402a3('dul ba): rnams 'di lta ste/ gcig la gcig phan 'dogs par mngon pa med kyi/ ma la bdag cag gis shing rta pa'i 'gron pa rabs gnyis su bcad la/ dgon pa'i lam du 'jug par bya'o/ /snyam nas/
402a4('dul ba): de gnyis kyis shing rta pa'i 'gron pa rabs gnyis su bcad nas dgon pa'i lam du zhugs so/ /de la ded dpon gcig ni/ shing rta pa lnga brgya dang dgon pa'i lam gyi mgon 'dug go/ ded dpon
402a5('dul ba): gcig shos ni/ shing rta pa lnga brgya dang dgon pa'i lam du zhugs so/ /ded dpon gyi mi tshong ba'i mdun nas 'gro bas/ skyes bu nag po mig che la dmar ba/ bong bu'i shing rtar zhugs pa/ 'khor lo
402a6('dul ba): rdzab kyis g.yogs pa/ gos rlan pa/ skra gsher ba/ me tog ku mu da'i phreng bas mgo bo bcings pa/ mgo 'dren dang / dkyus ma dag dbyangs su len pa mthong ngo / /mthong nas kyang 'di skad ces smras
402a7('dul ba): pa/ kye nang rje/ ci/ dgon pa'i lam du lhas char phab nas rtswa dang chu gsar pa mang du skyes sam/ kye nang rje/ bden te/ dgon pa'i lam du lhas char phab nas rtswa dang chu gsar pa bskyed kyi/ shes
402b1('dul ba): ldan dag/ rtswa dang / chu rnying pas khal rnams dub par ma byas par 'or cig /khyed cag rtswa dang / chu gsar pa la longs spyod dang / bde ba dang / legs par dgon pa'i lam ma rtol ba lhag ma yang rtol
402b2('dul ba): bar 'gyur ro/ /de nas ded dpon gyi mi 'gron pa gang na ba der song ste phyin pa dang / 'gron pa de dag la 'di skad ces smras so/ /shes ldan dag/ shes par gyis shig /kho bo tshong pa rnams kyi mdun
402b3('dul ba): nas 'gro ba na/ 'di na skyes bu nag po/ mig che la dmar ba/ bong bu'i shing rtar zhugs pa/ 'khor lo rdzab kyis g.yogs pa/ gos rlan pa/ skra gsher ba/ me tog ku mu da'i phreng bas mgo bo bcings
402b4('dul ba): pa/ mgo 'dren pa dang / dkyus ma dag dbyangs su len pa mthong ngo / /mthong nas kyang 'di skad ces/ kye nang rje/ ci/ dgon pa'i lam du lhas char phab nas rtswa dang / chu gsar pa mang du skyes sam zhes
402b5('dul ba): byas pa dang / des 'di skad ces/ kye nang rje/ bden te/ dgon pa'i lam du lhas char phab nas rtswa dang chu gsar pa bskyed kyi/ shes ldan dag /rtswa dang / chu rnying pas khal rnams dub par ma byas par
402b6('dul ba): 'or cig / khyed cag rtswa dang / chu gsar pa la longs spyod dang / bde ba dang / legs par dgon pa'i laM ma rtol ba lhag ma yang rtol bar 'gyur ro/ /zhes zer gyi/ bdag cag gi khal rnams ma dub par
402b7('dul ba): rtswa dang / chu bor la/ bdag cag rtswa dang / chu gsar pa la longs spyad nas/ bde ba dang / legs par dgon pa'i laM ma rtol ba lhag ma yang rtol bar bya'o zhes de rnams kyis rtsa dang / chu rnying pa bor te
403a1('dul ba): dgon pa'i lam du zhugs pa las/ de rnams dong nas zhag gcig lon yang / rtswa dang / chu gsar pa ma rnyed do/ /zhag gnyis dang gsum dang / bdun gyi bar du song
403a2('dul ba): yang rtswa dang / chu gsar pa ma rnyed do/ /de nas 'gron pas zhag bdun lon pa dang / gnod sbyin mi zan gyis tshul ma yin pas kha btag go/ de nas ded dpon gcig shos 'di snyam du sems
403a3('dul ba): te/ tshong pa dag dong nas deng du zhag bdun lon snyam du bsam nas dgon pa'i lam der zhugs pa las/ ded dpon gyi mi tshong pa'i mdun nas 'gro bas skyes bu nag po mig che la dmar ba/ bong
403a4('dul ba): bu'i shing rtar zhugs pa/ 'khor lo rdzab kyis g.yogs pa/ gos rlan pa/ skra gsher ba/ me tog ku mu da'i phreng bas mgo bo bcings pa mgo 'dren dang / dkyus ma dag dbyangs su len pa
403a5('dul ba): mthong ngo / /mthong nas kyang 'di skad ces smras so/ /kye nang rje/ ci/ dgon pa'i nang du lhas char phab nas/ rtsa dang / chu gsar pa dag mang du skyes sam/ kye nang rje/ bden te/ dgon pa'i lam du
403a6('dul ba): lhas char phab nas/ rtswa dang chu gsar pa mang du bskyed kyi/ shes ldan dag/ rtswa dang / chu rnying pas khal rnams dub par ma bya bar 'or cig /khyed cag rtswa dang / chu gsar pa la longs spyod dang /
403a7('dul ba): bde ba dang / legs par dgon pa'i lam ma rtol ba lhag ma yang rtol bar 'gyur ro/ /de nas ded dpon gyi mi de/ 'gron pa gang na ba der song ste phyin pa dang / 'gron pa la 'di skad ces smras so/ /
403b1('dul ba): shes ldan dag/ shes par gyis shig /kho bo tshong pa'i mdun nas 'gro ba na/ 'dir skyes bu nag po zhes bya ba nas mgo 'dren dang / dkyus ma dag dbyangs su len pa mthong ngo / /mthong nas
403b2('dul ba): kyang zhes bya ba'i bar gong ma bzhin du ste/ 'di skad ces/ kye nang rje/ ci/ dgon pa'i lam du lhas char phab nas rtswa dang / chu gsar pa mang du skyes sam zhes byas pa dang / de 'di skad ces/ kye
403b3('dul ba): nang rje/ bden te/ dgon pa'i lam du lhas char phab nas zhes bya ba nas rtol bar 'gyur ro/ /zhes zer zhes bya ba'i bar snga ma bzhin du'o/ /shes ldan dag/ re shig bdag cag gis ji srid rtswa dang /
403b4('dul ba): chu gsar pa ma rnyed kyi bar du rtswa dang chu rnying pa mi 'dor ro/ /de rnams dong nas zhag gcig lon na yang rtswa dang chu gsar pa ma rnyed do/ /zhag gnyis dang / gsum dang / bdun gyi bar du song na yang rtswa
403b5('dul ba): dang / chu gsar pa ma rnyed pa las/ ded dpon gyi mis mdun na 'gron pa gnod sbyin mi zan gyis tshul ma yin pas kha btag pa mthong ngo / /mthong nas kyang 'di skad ces kye ma'o/ /ded dpon gyi mi ni/
403b6('dul ba): bus pa ste/ des 'gron pa tshul ma yin pas kha btag gi med do/ /zhes smras so/ /de ni/ bde ba dang legs par dgon pa'i lam rtol bar gyur to/ /de'i tshe de'i dus kyi ded dpon phyi ma shos gang yin
403b7('dul ba): pa de ni/ nga nyid yin no/ /rgyal po chen po/ ngas sems can rjes su bzung ba des bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang ngas sems
404a1('dul ba): can rjes su bzung ba ni/ bla na med pa yang dag par rdzogs pa'i byang chub kyi zhes bya ba nas tshogs tsam yin no/ /zhes bya ba'i bar gong ma bzhin no/ /sdom la/ mche ba drug dang
404a2('dul ba): ri bong dang / /pha dang ma dang chu skyes dag/ tshal tshig glang po klu dang ni/ /yul 'khor skyong la sogs pa'o/ /rgyal po chen po/ gzhan yang / ngas bla na med pa yang dag par rdzogs pa'i byang
404a3('dul ba): chub don du gnyer ba'i phyir sems can rnams la byams pa'i sems bskyed pa gang yin pa de/ nyon cig/ rgyal po chen po/ sngon byung ba/ nags tshang tshing ri dang 'bab chu mang pos gang ba/
404a4('dul ba): rtswa sngon po dang / gel ba dang / shing sA la dang / pa la shas mdzes par byas pa'i phyogs shig na/ byang chub sems dpa' ma nges pa'i phung po la gnas pa na glang po che'i rgyal po mche ba drug
404a5('dul ba): pa zhig tu gyur to/ /de'i chung ma ban glang mo bzang mo zhes bya ba/ ban glang mo thams cad kyi nang na mchog tu byung ba de dang / de lhan cig khyu las gar te phyogs gzhan zhig tu dga' mgur rgyu zhing
404a6('dul ba): gnas pa las/ ji tsam na ban glang mo mchog /mchog tu yid 'phrog ma gzhan zhig yid la'ang mi bsam pa las/ glang po che'i rgyal po mche ba drug pa'i drung du phyin to/ /de nas de yang
404a7('dul ba): mkhas pa'i yon tan dang ldan pa zhig pas glang po che de ji ltar de la chags pa'i sems dang 'brel bas/ de 'gro na yang phyis bzhin 'brang / 'dug na'ang 'dug par 'gyur ba de lta de lta bur bsnyen
404b1('dul ba): bkur byas so/ /de nas ban glang mo bzang mo/ phrag dog gi skyon gyis mi bzod pa skyes nas ban glang mo de la klan ka tshol bar gyur/ glang po che mche ba drug pa la yang shin tu tshig pa za'o/ /gnas skabs
404b2('dul ba): thams cad du nam yang glags ma rnyed pa de'i tshe/ smon lam log par gdab par brtsams pa/ gang du glang po che byas pa chud gson pa 'di'i srog gcod par 'gyur ba der skye bar gyur cig/ ces smon
404b3('dul ba): lam btab nas des ri kha nas bdag nyid mchongs te shi ba las/ lus 'phags kyi rgyal po'i btsun mo dam pa'i mngal du skyes nas/ zla ba dgu 'das nas bu mo zhig btsas te skyed bsrings nas chen mor
404b4('dul ba): gyur to/ /gang gi tshe bag mar gtang ran pa de'i tshe yul ka shi'i rgyal po tshangs sbyin la byin te/ des btsun mo dam par byas so/ /des tshe rabs sngon ma'i sha 'khon yod pas/ bya ra ba rnams kyis glang po
404b5('dul ba): che mche ba drug pa bya ras sod par byed du bcug ste/ de nas des rgyal po tshangs sbyin la smras pa/ lha/ phyogs che ge mo zhig na/ glang po che mche ba drug pa mchis zhes mchi na/ de'i mche ba bdag la 'tshal ba
404b6('dul ba): zhig mchis kyi/ lhas grong mi rnams la bka' stsal tu gsol/ de nas rgyal pos yul thams cad na gnas pa'i rngon pa rnams bkug ste bsgo ba/ shes ldan dag/ dengs la/ phyogs che ge mo
404b7('dul ba): zhig na/ glang po che mche ba drug pa zhig 'dug pa de'i mche ba dgos kyi/ myur du khyer te shog cig/ lha/ bka' bzhin du 'tshal zhes rngon pa de rnams kyis rgyal po tshangs sbyin las mnyan to/ /de nas
405a1('dul ba): rngon pa de rnams kyi sde dpon gang yin pa des/ rngon pa de rnams la smras pa/ shes ldan dag/ rang rang gi las la 'bad cing 'dug cig dang kho bo kho na 'gro'o/ /zhes/
405a2('dul ba): des gtor ma'i cho ga byas/ go bgos/ mda' dug can lag la thogs/ gzhu brdungs te glang po che tshol zhing song ba las/ phyogs der phyin pa dang des/ de khyu las gar te chung ma dang lhan cig
405a3('dul ba): dga' mgur rgyu zhing bag brkyang ste 'dug pa mthong ngo / /smras pa/ ut+pal pad+ma bdo ba'i chu ldan yul phyogs su/ /glang chen dam pa me tog kun da zla ba dang / /ba yi 'o ma dang ni ba mo'i mdog can
405a4('dul ba): de/ /gangs ri brtsegs pa 'gro ba lta bur de yis mthong / /glang chen mchog gi dbang po zla ba 'dra ba de'i/ /mche ba drug po zla ba'i 'od zer ltar spa ba/ /pad+ma dkar po'i phung chen gyen du 'phags
405a5('dul ba): pa la/ /pad+ma'i rtsa lag dri med sdug cig rten ko lta/ /de nas rngon pa des lus la gos ngur smrig bgos/ mda' gzhu mchan du bcug nas 'khri shing tshang tshing gi nang nas 'jab cing gom pa brtan te
405a6('dul ba): dal bus nye bar song ba dang / de nas ban glang mo des rgyang ring po kho na nas mthong nas des/ khyim thab de la smras pa/ lha/ tshur spyon/ mi zhig mchi yi gzhan du bzhud do/ /des smras pa/ mi
405a7('dul ba): ci 'dra ba zhig / des smras pa/ gos ngur smrig can zhig go /byang chub sems dpas smras pa/ gal te de lta yin te/ ci ste de la ngur smrig yod na/ bag ma tsha zhig /ngur smrig las ni/ mi
405b1('dul ba): dge ba mi 'byung ngo / /de ci'i phyir zhe na/ 'di na snying rje'i bdag nyid byams pa'i yid ldan pa/ /gzhan gsod dga' ba spangs pa rnams kyi rgyal mtshan te/ /zla bas sim pa 'ba' zhig byed kyis gdung min
405b2('dul ba): ltar/ /'di las 'jigs pa mi 'byung 'di las zhi ba thob/ /de nas ban glang mo de dang byang chub sems dpa' de yang bag tsha ba med par rgyu bar brtsams pa las/ de nas rngon pa des tshang tshing gi nang
405b3('dul ba): du zhugs nas mda' dug can gyis gnad du bsnun to/ /de nas ban glang mo des byang chub sems dpa' la smras pa/ lha/ ci/ da chos gos can las bsnyengs pa byung ngam ma byung / byang chub sems
405b4('dul ba): dpas smras pa/ snying gi sdug pa ma byed ma byed cig/ nyes 'di thub pa'i na bza' 'di'i min gyi/ /nyes 'di nyon mongs dbang du song ba yi/ /sems ldan snying rje rnam par spangs pa yi/ /skye bo ma rmongs
405b5('dul ba): sems ldan rtog pa can/ /su yis gser gyis g.yogs pa'i lcags la ni/ /mi rnams slu bar byed ces bsam nas su/ /gser de lcags dang 'dra ba nyid du lta/ /'di yi mda' dang gzhu dang yid gdug
405b6('dul ba): pa/ /gang yin de ni gdug pa nyid du shes/ /ngur smrig mchog tu zhi ba 'di yang ni/ /rtag tu zhi ba nyid du blo yis rtogs/ /de nas ban glang mo de mi bzod pa skyes nas khyim thab la smras pa/ bdag ni/
405b7('dul ba): tshig 'di dag gis bde bar bskrun pa khyod gsod pa btang snyoms su bgyid rngo mi thogs pas/ bdag gis 'di'i yan lag dang / nying lag rnams sprugs g.yeng dbug gsheg gzhom par bgyi'o/ /de
406a1('dul ba): nas byang chub sems dpas 'dzum phyung ste smras pa/ e ma'o/ nyon mongs pa'i 'byung po gso ba'i byang chub sems dpa'i chung ma'i mngon par zhen pa rung ba ma yin no//
406a2('dul ba): ci/ 'di yang mi shes sam/ 'byung po gdon gyis thebs pa sems rmongs pa/ /nad pa des ni sman pa mi bkur te/ /de la sman pa gnod pa mi byed kyi/ /'byung po de nyid zil gyis mnan nas
406a3('dul ba): 'joms/ /de bzhin nyon mongs gdon gyis thebs pa yi/ /skye bo sems rmongs 'di ni sdig rab byed/ /de la bdag shes nyon mongs gnod byed kyi/ /nyon mongs pa yis pham byas rnams la
406a4('dul ba): min/ /lhan cig spyod ma bdag gis byang chub thob nas srid gsum 'di/ /grags pas kun bkang nyon mongs g.yo can dran 'dul brtan pa dang / /drang po 'joms byed khyer ? brlags bcad da
406a5('dul ba): ng btags cing bskams pa dang / /rab tu bskams pas ring po mi thogs shin tu tshar gcad bya/ /de nas byang chub sems dpa'i tshig rnams kyis ba na glang mo de snying rtse bri bar byas pas
406a6('dul ba): cang mi smra bar 'dug go / de nas glang po che'i tshogs de/ byang chub sems dpa'i drung du 'ong ba dang / byang chub sems dpas bsam pa/ glang po che 'di dag gis 'di nyid du rngon pa 'di la
406a7('dul ba): gnod pa bskyed na mi rung ngo / /snyam mo/ /'di ni/ chos nyid yin te/ bcom ldan 'das byang chub sems dpa' rnams ni/ lus kyis log par ltung bar 'gyur gyi/ sems kyis ni ma yin
406b1('dul ba): pas/ de rngon pa de'i mdun du song nas/ mi'i skad kyis ma 'jigs shig ces smras te/ dbugs phyung nas brang 'og tu sbas te 'dug go/ glang po che de rnams kyang snyad cig btags nas phyogs de
406b2('dul ba): nas gzhan du btang ngo / /glang po che rnams dong ba dang / des rngon pa la smras pa/ kye nang rje/ shes par gyis shig /glang po che rnams dong gi/ da ni/ rang gi dgos pa byos shig /rngon pas bsam pa/
406b3('dul ba): bdag 'dra ba'i mi ni/ tha shal yin te/ bdag la dud 'gro'i skyes gnas su song ba 'dis kyang yon tan 'di lta bu dag gis dad pa bskyed do/ /snyam nas/ de skad phyung ste ngus pa dang / de nas byang chub sems
406b4('dul ba): dpas smras pa/ kye nang rje/ ci'i phyir du/ rngon pas smras pa/ brgyab bo/ /byang chub sems dpa' mi dga' nas bsam pa/ ma la bdag gis skyabs byas pa'i tshe gnod par gyur pa'am/ ban glang
406b5('dul ba): mo 'dis bdag gsod pa la mi bzod pa skyes pas/ 'di la mi dga' ba cung zad cig byas par gyur tam snyam nas/ rngon pa de la smras pa/ kye nang rje/ khyod su zhig gis brgyab/ de nas rngon pa de mig
406b6('dul ba): mchi ma'i dba' rlabs kyis gang bzhin du smras pa/ glang chen dbang po khyod kyi ni/ /lus la bdag gi mda' yis brgyab/ /khyod kyi yon tan tshogs kyi mdas/ /bdag gi sems la brgyab par gyur/ /
406b7('dul ba): dug can mda' yis phog pa yi/ /lus rnams skyes par 'gyur ba ste/ /yon tan gyi ni mdas phog pa'i/ /mi mkhas rnams ni skye mi 'gyur/ /gshed ma la yang snying rje ba/ /'di 'dra gang la yod
407a1('dul ba): gyur pa/ /yon tan rgya mtsho khyod kyi ni/ /yon tan deng brjod su yis nus/ /mdor na bdag ni mi snyam pa'i/ /blo yang bdag la mi 'byung gi/ bdag lus yon tan gyis stong
407a2('dul ba): pa| |'di la tshig ba za ba skyes/ /mi yi sha tshugs ldan yang bdag /dud 'gro'i skye gnas song ba yin/ /glang chen mchog khyod dud 'gro yi/ /skye gnas sha tshugs 'chang yang mi/ /sha tshugs tsam
407a3('dul ba): gyis dud 'gro'am/ /mir yang brtsi ba ma yin gyi/ /gang la yon tan nyer dmigs pa/ /de ni mi zhes bya bar dran/ /byang chub sems dpas smras pa/ yon tan gyis bstod par byed pa'i tshig gis
407a4('dul ba): gtam gyi bar chad byed pa thong la/ don ci zhig gi phyir khyod kyis nga la mdas bsnun pa myur du smros shig /des smras pa/ rgyal po'i nan tur gyis bdag gis bya ba ma yin pa 'di byas te/
407a5('dul ba): khyod las dgos pa zhig yod do/ /byang chub sems dpas smras pa/ gal te de lta na dal bus thong la/ lag pa gnyis ni myur rkyong la/ /ci 'dod pa ni blang bar gyis/ /byang chub sems dpa'
407a6('dul ba): rnams la ni/ /mi gtong cung zad med pas longs/ /bdag gi sha 'di bcad nas 'khyer ba'am/ /mche ba rnams kyang 'dod par byed la rag /'di ni gzhan la brtse ba'i phyir bskyed pas/ /lus
407a7('dul ba): 'di la ni ji ltar dga' bar gyis/ /mya ngan 'das pa'i grong khyer 'jug nus kyang / /'khor ba bgrod dka' bdag ni zhugs pa gang / /thams cad mkhyen pa nyid kyi gzhir gyur pa/ /gzhan la
407b1('dul ba): brtse ba de yi rgyu yin no/ /de nas rngon pa de ngo tsha ba skyes kyang / rgyal po'i nan tur la bsam nas smras pa/ khyod kyi mche ba rnams dgos lags so/ /byang chub sems dpas smras pa/ dal gyis phyung la
407b2('dul ba): khyer cig / des smras pa/ khyod nyid kyis thugs dpag mdzod cig /bdag ni khyod kyi mche ba 'byin mi phod do/ /de ci'i phyir zhe na/ gal te snying rje'i bdag nyid can/ /khyod kyi mche ba rnams phyung
407b3('dul ba): na/ /byams pa'i me yis nges bsregs nas/ /bdag gi lag gnyis mi ltung ngam/ /byang chub sems dpas smras pa/ gal te de lta na/ nga nyid kyis phyung la sbyin no/ /zhes de nas des mche ba rtsa ba shin
407b4('dul ba): tu ring du zug pa dag phyung ba dang bdag nyid chen po de las khrag phyung ste/ de mthong nas gzhan dag gis dper byas pa/ mche ba bton pa las byung khrag gis mthong ka kun nas bshos pa de'i/ /me tog ku
407b5('dul ba): mu ta bkram mdog lta bu yi lus de dpal ldan rnam par mdzes/ /ri steng kha bas khebs pa'i ri bo 'od zer mdzes dang ldan gyur pa'i/ /rtse mo tshon rtsi btsag gis kha bsgyur chu yis gsab gseb gtor ba
407b6('dul ba): bzhin/ /de nas byang chub sems dpas bdag nyid spro bsring ba'i phyir smras pa/ snying khyod da ni brtan par mnos shig rmongs su ci zhig yod/ /phongs par gyur dang mgon med 'jig rten la yang blta bar
407b7('dul ba): gyis/ /khyod ni skye bo 'chi ba'i dbang du song ba rnams kyi mgon/ /de ltas 'dir ni de zhum bya ba'i cha ma yin/ /bar skabs der nam mkha'i ngos kyang ya mtshan gyis yid rangs pa'i lha rnams kyis gang / ya
408a1('dul ba): mtshan rnam pa sna tshogs kyang byung ngo / /de nas lha zhig gis byang chub sems dpa'i las shin tu dka' ba spyod pa de mthong nas smras pa/ grogs po/ bdag nyid chen po'i gnas gang yin pa 'di ni/ ya mtshan
408a2('dul ba): che ste/ mche ba rnams ni phyung ba yi/ /tshor bas nyam thag gyur kyang de/ /lhag pa'i bsam dang ldan pa'i sems/ /byang chub las kyang mi ldog go /de nas lha gzhan zhig gis de la smras pa/ mche ba
408a3('dul ba): phyung ba las byung ba'i/ /sdug bsngal rang gis myong yang de'i/ /snying rje dmyal ba la gnas pa'i/ /sems can rnams la mngon 'phel ba/ /gang dag yin pa de yi sems/ /byang chub las ldog ga la
408a4('dul ba): 'gyur/ /de nas byang chub sems dpas mche ba de dag phyung nas rang nyid thogs te cang mi smra bar 'dug go/ de nas rngon pa mi dga' ba skyes te/ ci/ 'dis rang gi mche ba de dag bzung nas sbyin par gtong mi
408a5('dul ba): 'dod dam snyam mo/ /de nas byang chub sems dpas de'i bsam pa shes nas/ me tog kun da lta bu'i sna mngon du brkyangs nas/ grogs po/ bag ma tsha zhig ces smras te/ ku mu ta dang zla ba dang / pad+ma'i
408a6('dul ba): rtsa 'dra mche ba'i mchog/ drug po 'di dag khyod sbyin zhes/ /bdag gis bzung gi bde bar 'dug /skad cig tsam zhig sdong cig dang / /len pa po dang nye bar ni/ /de yi bar gyi sdug bsngal gyis/ /gdungs pa'i
408a7('dul ba): yid rab dang bar bya/ /gal te khyod ni ci ste bdag brtags nas/ /khyod kyis sems ni rab tu dang bar bya/ /bdag ni gsod 'khu g.yon can ngo tsha med/ /de la go bar gyis shig snyam sems na/ /khyod kyi
408b1('dul ba): nyes spyad gdug dang gzhu gdug pa/ /de dang mda' rnon khyad du bsad nas ni/ /ngur smrig 'phags pa'i rgyal mtshan gyur pa de/ /mthong nas yid ni rab tu dang bar bya/ /sbyin pa kha cig len pa las 'dag
408b2('dul ba): ste/ /de bzhin gzhan ni sbyin pa po las 'dag /de yi phyir na 'dir ni rang sems las/ /yon gyi dag pa yang dag bskyed par 'bad/ /de nas byang chub sems dpas 'di ni/ 'dod chags dang bral
408b3('dul ba): ba'i rgyal mtshan yin no/ /snyam nas/ ngur smrig de nyid la rtog cing sems rab tu dang bar byas te/ mche ba rnams rang gi lag nas byin nas smras pa/ dug can mda' yis phog nas bdag gi snying
408b4('dul ba): la ni/ /mi dga' cung zad ma gyur bden pa gang yin pa'i/ /bden pa de yis yang dag byang chub mchog thob nas/ /'gro ba nyam thag sdug bsngal dag las yongs thar bya/ /rgyal po chen po/ de ji snyam
408b5('dul ba): du sems/ de'i tshe de'i dus na glang po che'i rgyal po mche ba drug par gyur pa de gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i dus na/ glang po che'i rgyal po mche ba
408b6('dul ba): drug pa zhes bya bar gyur to/ /rgyal po chen po/ de na ngas byams pa'i sems nye bar bsgrubs pa dang / bya dka' ba'i sbyin pa yongs su btang bas/ bla na med pa yang dag par rdzogs pa'i byang chub thob
408b7('dul ba): bo snyam na/ de ltar mi blta ste/ 'on kyang nga nyid byams pa'i sems dang / gtang dka'i sbyin pa ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam
409a1('dul ba): yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir ri bong du gyur pa na/ drang srong la bdag nyid kyi sha byin pa
409a2('dul ba): gang yin pa de nyon cig / rgyal po chen po/ sngon byung ba/ 'das pa na ri khrod chu mig dang / me tog dang / 'bras bu dang / rtsa ba phun sum tshogs pa zhig na drang srong dka' thub drag po can/ 'bras
409a3('dul ba): bu dang / rtsa ba dang / chu spyod pa/ g.yang gzhi dang / shing shun gyon pa/ sbyin sreg byed pa zhig gnas so/ /drang srong de'i grogs po ri bong mi skad du smra ba zhig yod de/ de nyin par drang srong gi
409a4('dul ba): drung du song nas son pa dang phyag byas te/ gtam rnam pa sna tshogs kyis yang dag par mgu bar byed pas/ de gnyis pha dang bu kho na bzhin sdug pas gnas par gyur to/ /ji tsam dus 'das pa
409a5('dul ba): dang than chen byung ste/ des 'bab chu dang / klung rnams chu chung bar gyur cing / shing rnams me tog dang / 'bras bur mi ldan par gyur to/ /de nas drang srong de bsti gnas de na kha zas dang bral ba
409a6('dul ba): lhag par dga' bar ma gyur nas/ de g.yang gzhi dang / shing shun rnams bsdu bar brtsams so/ /de nas ri bong gis de de lta bu la zhugs pa mthong nas dris pa/ drang srong chen po/ gang du bzhud/
409a7('dul ba): drang srong gis smras pa/ grong 'dab tu song la der bcos pa'i bsod snyoms kyis 'tsho bar bya'o/ /de nas des drang srong gi tshig thos nas gdung ba skyes te pha ma dang bral bar sems shing / rkang pa
409b1('dul ba): gnyis la gtugs nas/ drang srong de la smras pa/ bdag ma dor cig /gzhan yang khyim na gnas pa ni/ nyes pa du mas dkrugs pa lags la/ dgon pa na gnas pa ni/ yon tan du ma phun sum
409b2('dul ba): tshogs pa lags so/ /des lan du ma smras na yang ldog tu ma btub nas de nas ri bong gis smras pa/ gal te des na/ 'on kyang re zhig deng la gzhes la/ ji ltar dgyes pa bzhin du sang bzhud cig /de nas
409b3('dul ba): drang srong de/ 'di snyam du sems te/ 'dis de ring nges par bdag kha zas la mgron du 'bod par 'dod de/ 'di ltar dud 'gro'i skye gnas su song ba'i srog chags 'di dag ni/ gsog pa la brtson pa
409b4('dul ba): yin no/ /snyam nas/ des de la khas blangs so/ /de nas me'i spyad pa byas nas kha zas kyi dus la bab pa dang / ri bong song nas drang srong de la bskor ba byas te bzod par gsol bar brtsams pa/ drang
409b5('dul ba): srong chen po/ bdag dud 'gro'i skye gnas su skyes pas blang ba dang / dor ba ma 'tshal nas khyod la nongs pa cung zad ci bgyis pa bdag la bzod par mdzod cing / ces smras nas de ma thag tu me'i nang du mchongs
409b6('dul ba): so| |de nas drang srong de mi dga' ba skyes te/ ngom zum gnag la mchi ma zag cing bu sdug pa gcig pu la bya ba bzhin du 'khyud nas smras pa/ bu/ 'di ci zhig byed par brtsams/ ri bong gis smras pa/
409b7('dul ba): drang srong chen po/ dgon par dgyes par mdzod la/ bdag gi shas nyin zhag gcig gi 'tsho ba mdzod cig /gzhan yang / nags su skyes pa'i ri bong la til dag dang / mon sran sde'u dang / 'bras
410a1('dul ba): thug chen po ci ma mchis/ bdag gi lus ni zhugs su legs par bsgral ba 'di/ /'di ru gsol la deng la dka' thub nags su bzhugs par mdzod/ /de nas drang srong des
410a2('dul ba): ri bong gi tshig thos nas mi dga' ba skyes te smras pa/ gal te de lta na/ khyod dga' ba ltar ci byung ba byung / 'di nyid du srog dor bar byas te grong gi mthar mi 'gro'o/ /ri bong gis tshig de thos nas/
410a3('dul ba): yid dga' bar gyur te/ mgo bstod nas nam mkha'i ngos logs su bltas te gsol ba 'debs par zhugs shing smras pa/ dgon pa la ni gnas bcas te/ /bdag nyid dben pa la dga' na/ /
410a4('dul ba): bden pa'i tshig ni 'di yis ni/ /dbang chen lha yis char phob cig/ ces smras pa'i mod la/ byang chub sems dpa'i mthus dbang po chen po'i gnas g.yos par gyur to/ /lha rnams kyi shes pa
410a5('dul ba): mthong ba ni/ 'og tu 'jug pa yin pas ci las gyur bltas na/ byang chub sems dpa'i mthu yin nas/ ji tsam na lha rnams kyi dbang po brgya byin gyis dbang phyug chen po'i char phab ste/ des bsti
410a6('dul ba): gnas de slar rtswa dang / shing gel pa dang / sman dang / me tog dang / 'bras bu phun sum tshogs par gyur to/ /de nas drang srong des dge ba'i bshes gnyen ri bong la brten nas de na gnas te/ mngon par
410a7('dul ba): shes pa lnga mngon sum du byas so/ /de nas drang srong gis smras pa/ kye ri bong / bya dka' ba'i brtson 'grus 'di dang / snying rje 'di lta bus ci zhig don du gnyer/ des smras pa/ 'jig rten long ba/
410b1('dul ba): 'dren pa med pa/ yongs su 'dren pa med pa/ sems can ma bsgral ba rnams sgrol ba dang / ma grol ba rnams dgrol ba dang / dbugs ma byin pa rnams dbugs 'byin pa dang / yongs su mya ngan
410b2('dul ba): las ma 'das pa rnams yongs su mya ngan las zlo ba'i sangs rgyas su 'gyur bar bya'o/ /de nas drang srong des tshig 'di thos nas ri bong la smras pa/ gang gi tshe khyed sangs rgyas su gyur pa de'i tshe bdag la yang
410b3('dul ba): dgongs shig / ri bong gis smras pa/ de bzhin du bgyi'o/ /bcom ldan 'das kyis bka' stsal pa/ rgyal po chen po/ ji snyam du sems/ de'i tshe de'i dus na ri bong du gyur pa gang yin pa de ni/ nga nyid
410b4('dul ba): yin te/ de'i tshe de'i dus na ri bong der gyur te/ rgyal po chen po/ de na ngas bya dka' ba bdag nyid yongs su btang bas/ bla na med pa yang dag par rdzogs pa'i byang chub thob bo/ /snyam na/ de ltar mi blta ste/ 'on
410b5('dul ba): kyang nga'i de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don
410b6('dul ba): du gnyer ba'i phyir pha dang ma long ba phrag pas khyer ba gang yin pa de nyon cig / rgyal po chen po/ sngon byung ba 'das pa'i dus na/ wA ra NA si'i grong khyer du rgyal po tshangs sbyin zhes bya ba rgyal srid byed de/
410b7('dul ba): 'byor pa dang / rgyas pa dang / bde ba dang / lo legs pa/ skye bo dang / mi mang pos gang ba/ 'thab pa dang / 'thab mo dang / khrag khrug dang / 'gyed pa dang / chom rkun med cing nad rab tu zhi bar gyur pa/
411a1('dul ba): 'bras dang / bu ram shing dang / ba lang dang / ma he phun sum tshogs pa la chos kyi rgyal po/ chos dang ldan pa/ chos bzhin gyis rgyal srid byed do/ /de'i mdun na 'don gyi
411a2('dul ba): bram ze'i bu ljang gu zhes bya ba/ rig pa'i gnas bco brgyad kyi pha rol tu phyin pa/ dad pa bzang ba/ dge ba'i bsam pa can/ bdag la phan pa dang / gzhan la phan par zhugs pa/ snying rje can/ pha
411a3('dul ba): dang ma la sri zhu byed pa yod de/ bu ni/ gcig pu der zad la/ pha dang ma de dag kyang rgas nas mig nyams te ldongs la thug pa dang / de nas de'i pha mas rgyal po tshangs sbyin la gsol pa/ rgyal po chen po/
411a4('dul ba): gzhon nu ljang gu 'di mdun na 'don du dbang bskur du gsol/ bdag cag dka' thub kyi nags su mchi lags so/ /de nas rgyal po tshangs sbyin gyis ljang gu la smras pa/ ljang gu /khyod mdun na 'don gyis
411a5('dul ba): shig / des smras pa/ rgyal po chen po/ bdag mdun na 'don mi 'tshal te/ bdag ni/ rgas pa/ nyam chung ba/ dbang po nyams pa rnams kyi rim gro 'tshal ba lags so/ /de nas ljang gus khyim na gnas
411a6('dul ba): pa dang mdun na 'don mchil ma'i thal ba bzhin du spangs nas pha ma'i grogs su nags na gnas so/ /de nang par langs nas sngar pha ma gnyis la so shing dang / chu gtsang mas bsnyen bkur byed do/ /de
411a7('dul ba): nas de'i 'og tu lha la me'i sbyin sreg gis mchod sbyin byas nas phyis 'bras bu dang / rtsa ba'i phyir nags khrod du 'jug go /de nas 'bras bu dang / rtsa ba dang / chu bsil ba khyer te pha ma la byin nas/ de'i
411b1('dul ba): 'og tu phyogs gcig tu song nas bsam gtan la brtson par gnas te/ rim pa de lta bus dus 'da' bar byed do/ /ji tsam nyi ma gzhan zhig la nang par sngar langs te/ pha dang ma'i rkang pa gnyis la phyag byas nas
411b2('dul ba): gsol te/ rmi lam du yang mthong ba rig par byed cing smras pa/ bdag gi g.yar lam sbrul nag pos/ /bdag lus shin tu zos pa dang / /bdag ni zhags pa nag po yis/ /bcings nas lho phyogs khrid
411b3('dul ba): pa rmis/ /g.yar lam 'jigs byed mthong dag gi /snying la dogs pa deng bdag la/ /bla ma dang bral shin tu ni/ /mi bzad 'byung bar 'gyur snyam bgyid/ /ji tsam na pha ma de gnyis kyis dbugs
411b4('dul ba): phyung nas nyi ma la kha bltas te 'dug nas/ bden pas gsol ba btab ste ril ba khyer nas chu len du song ngo / /de'i tshe rgyal po tshangs sbyin ri dwags 'chor du chas te dka' thub kyi nags der zhugs pa dang / rgyal
411b5('dul ba): po de sgra grags par phog pa zhig ste/ des ri dwags kyi sgra lta bu zhig thos nas gzhu rna drung du bkang ste mda' 'phangs pas/ ljang gu'i snying gar phog par gyur to/ /de nas mda' gnad du phog pas sa la 'gyel kyang
411b6('dul ba): de rang gi sdug bsngal khyad du bsad nas pha ma kho na'i mya ngan byed cing smras pa/ mda' gcig bsnun pas bdag dang ni/ /dbang po nyams par gyur pa yi/ /pha dang de bzhin ma dag dang / /bdag cag skye bo gsum
411b7('dul ba): bsad do/ /de nas rgyal pos de thos nas 'ongs te dris pa/ ci ste nga'i mda' gcig bsnun pas skye bo gsum bsad/ de nas ljang gus snying rje rje skad du dus nas rgyal po la smras pa/ bdag pas ches ni
412a1('dul ba): nyam chung ba'i/ /pha ma yang ni ldongs par gyur/ /bdag kyang mda' yis bsnun pas na/ /skye bo gsum ni 'chi bar 'gyur/ /de nas rgyal po 'jigs shing skrag la dngangs nas
412a2('dul ba): ljang gu la 'di skad ces smras so/ /bram ze'i khye'u/ ngas nyes pa byas te/ ma shes nas mda' 'phangs kyi/ nga la dmod pa 'dor du mi gzhug par pha ma la gsol ba bya ba'i rigs so/ /de nas ljang
412a3('dul ba): gus gus pa dang bcas pas/ rgyal po dbugs 'byin par byed de/ rgyal po chen po/ bdag dang nye bar mchis pa rnams la dbang zhig mchis na/ snying rje can dang / skye bo la byams pa dang / 'jig
412a4('dul ba): rten pha rol la blta ba lags pas/ dmod pas ma bsnyengs shig /yang smras pa/ bdag gi bla ma gang na bar/ /ril ba 'di ni snoms mdzod cig /de dag gi ni rkang bkru ba/ /tha ma 'di ni lags
412a5('dul ba): par 'gyur/ /bdag gi tshig gis rkang pa la phyag mdzod la 'di skad/ ring por mi thogs par mthar ni/ gdon mi za bar 'bral bar 'gyur ro/ /zhes kyang gsungs shig /de nas rgyal po rang kho nas
412a6('dul ba): ril ba khyer te nags khrod du chas pa dang / de'i tshe phyogs bzhir mi ma yin pa che thang du 'khrugs par gyur to/ /de nas long ba de gnyis gcig la gcig smras pa/ ljang gu 'di ni/ mtsho'i 'gram
412a7('dul ba): du ring mo zhig lon no/ /de nas de'i mas smras pa/ da ltar kho mo'i ljang gu de/ /pad+ma ut+pal gang ba'i mtsho/ /ngang pa sgra snyan 'byin pa na/ /ri dwags lhan cig rtse bar byed/ /de nas rgyal pos drung du
412b1('dul ba): phyin pa dang / de'i rting sgra las drang srong de dag gis smras pa/ snying du sdug cing mthong dga' ba/ /ljang gu ci ste nang du 'jug /pha ma nyam chung bkres pa yis/ /nyam thag pa la ci zhig gtse/ /de yid ma
412b2('dul ba): dga' nas snying rje rje skad du smras pa/ kho bo ni/ ljang gu ma yin gyi/ kho bo rgyal po tshangs sbyin no/ /byon pa legs tshur khyod bde'am/ /gdan 'di la ni bzhugs shig dang / /ljang gu chab dang 'bras bu
412b3('dul ba): dag / thogs nas de'u re 'dir mchi'o/ /mi dbang ljang gu zhes bgyi ba/ /yon tan rnams ldan rang bzhin byams/ /de yi byams pa'i stobs kyis 'dir/ /ri dwags dang ni bya rnams gnas/ /de nas
412b4('dul ba): rgyal pos drang srong gi rkang pa gnyis la gtugs nas/ mchi ma zag cing skad 'dar 'dar por smras pa/ ljang gu ni/ nags tshal 'di'i nang du snying la mdas phog ste/ srog gi lhag ma cung zad cig lus shing
412b5('dul ba): 'dug go / ril ba chus bkang ba 'di ni/ des bskur te/ 'dis khyed gnyis kyi rkang pa'i khrus tha ma mdzod cig /de gnyis kyis thos nas brgyal te sa'i steng du 'gyel to/ /de nas rgyal po tshangs sbyin gyis chus
412b6('dul ba): gtor nas bslang ba dang / de gnyis snying rje rje skad du smre sngags 'don pa/ rgyal po chen po/ de 'gum pas bdag cag kyang 'gum du bas so/ /de lta mod kyi/ phyogs gang na mchis pa der bdag cag khrid cig
412b7('dul ba): dang / ci nas bu de ma gum pa la reg par bgyi'o/ /de nas rgyal pos khyo shug gnyi ga khrid de phyogs der phyin pa dang / de'i srog gi lhag ma cung zhig lus nas/ de nas de'i pha mas/ ljang gu'i lus la kun du
413a1('dul ba): byugs nas smras pa/ sdug pa 'di ni su yis bskyed/ /ljon shing dam pa su yis bcad/ /de nas rgyal pos rkang pa gnyis la gtugs nas smras pa/ kho bos sdig pa'i
413a2('dul ba): las kyis su/ /nags tshal nang nas rgyu ba na/ /khyed cag gi ni bu gcig pa/ /'di ni mda' yis bsnun par gyur/ /de nas de'i pha ma dag snying rje rje skad du smre zhing bden pas gsol par byed pa/ bu
413a3('dul ba): khyod kyis ni pha ma la/ /bsnyen bkur lha la me yi ni/ /sbyin sreg byas pa'i bden pa gang / /des ni dug kyang zhi bar shog/ de nas lha rnams kyi dbang po brgya byin gyi gnas g.yos par gyur nas/ des
413a4('dul ba): sa g.yos pa 'di ci las gyur ces brtags na/ bskal pa bzang po'i byang chub sems dpa' gnad du mdas phog ste/ dug gis glongs pas sdug bsngal bar gyur pa mthong ngo / /de nas gnas
413a5('dul ba): nas babs nas bdud rtsi btab ste pha ma'i bden pa'i tshig gang yin pa dang / lha rnams kyi dbang po'i mthu gang yin pa dang / zug rngu phyung ba gang yin pa des/ rma yang rub/ dug gi shugs de yang zhi nas
413a6('dul ba): ljang gu sdug bsngal de las yongs su thar nas yun ring por pha dang ma gnyis la bsnyen bkur byas so/ /bcom ldan 'das kyis bka' stsal pa/ rgyal po chen po/ ji snyam du sems/ de'i tshe de'i
413a7('dul ba): dus na ljang gu zhes bya bar gyur pa gang yin pa de ni/ nga nyid yin te/ rgyal po chen po/ ngas pha ma gnyis la bsnyen bkur byas te/ bla na med pa yang dag par rdzogs pa'i byang chub thob bo/ /snyam na/
413b1('dul ba): khyod kyis de ltar mi blta ste/ 'on kyang nga'i de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no// //'dul ba gzhi/ bam po zhe
413b2('dul ba): dgu pa/ rgyal po chen po/ gzhan yang ngas sems can la phan pa byas pa de nyon cig /'jig rten gyi 'du shes kyis pha ma dag smyung ba la 'jog par byed/ mer 'jug pa dang / chur 'jug par
413b3('dul ba): byed pa/ dam pa ma yin pa'i chos de/ ngas thams cad kyi thams cad du bcad do/ /rgyal po chen po/ gzhan yang ngas bla na med pa yang dag par rdzogs pa'i byang chub don du gnyer pa'i phyir nyan thos du ma mngon
413b4('dul ba): par shes pa lnga la bkod pa gang yin pa nyon cig / rgyal po chen po/ sngon byung ba/ 'das pa'i dus na wA ra NA si'i grong khyer du rgyal po tshangs sbyin zhes bya ba rgyal srid byed de/ 'byor pa dang / rgyas pa
413b5('dul ba): dang / bde ba dang / lo legs pa/ skye bo dang mi mang pos gang ba/ 'thab pa dang / 'thab mo dang / khrag khrug dang / 'gyed pa dang / chom rkun med cing / nad rab tu zhi ba/ 'bras dang / bu ram shing
413b6('dul ba): gi phreng ba dang / ba lang dang / ma he phun sum tshogs pa na/ bu gcig pa la bya ba bzhin du rgyal srid byed du 'jug go/ rgyal po tshangs sbyin de'i chung ma ni/ tshangs ldan ma zhes bya'o/ /rdzing ni/ tshangs ldan zhes
413b7('dul ba): bya'o/ /rgyal po tshangs sbyin bu med cing bu mngon par 'dod nas/ zhi ba dang / chu lha dang / lus ngan dang / brgya byin dang / tshangs pa la sogs pa lha'i khyad par la gsol ba 'debs shing / 'di lta ste/ kun
414a1('dul ba): dga' ra ba'i lha dag dang / tshal gyi lha dag dang / bzhi mdo'i lha dag dang / sum mdo'i lha dag dang / gtor ma len pa'i lha dag dang / lhan cig skyes pa dang / chos mthun
414a2('dul ba): pa dang / rtag tu rjes su 'brang ba'i lha dag la yang gsol ba 'debs so/ /'jig rten na gang dag gsol pa 'debs pa'i rgyu las/ bu pho dang / bu mo dag skye'o/ /zhes bya ba'i gtam de lta bu yod do/ /
414a3('dul ba): de ni/ de lta ma yin te/ gal te de ltar 'gyur du zin na/ re re la yang 'di lta ste/ dper na/ 'khor los bsgyur ba'i rgyal po bzhin du bu stong yod par 'gyur ro/ /'on kyang gnas gsum
414a4('dul ba): po dag mngon du gyur pa las/ ma'i mngal du bu 'chags par 'gyur te/ gsum po de dag gang zhe na/ pha dang ma gnyis chags par gyur cing 'dus pa dang / ma yang rung zhing zla mtshan dang
414a5('dul ba): ldan pa dang / dri za nye bar gnas pa ste/ gnas gsum po de dag mngon du gyur pa las/ bu pho dang / bu mo dag skye bar 'gyur ro/ /de de ltar gsol ba 'debs pa lhur len cing 'dug pa na/ bla na med
414a6('dul ba): pa yang dag par rdzogs pa'i byang chub tu smon lam btab pa/ dam bcas pa la brten pa'i sems can zhig /sems can dmyal ba nas shi 'phos te/ btsun mo tshangs ldan ma'i mngal du zhugs so/ /
414a7('dul ba): bud med mkhas pa'i rang bzhin can la la la/ ma 'dres pa'i chos lnga yod de/ lnga gang zhe na/ skyes pa chags par gyur pa shes shing chags pa dang bral pa shes pa dang / dus shes shing zla
414b1('dul ba): mtshan shes pa dang / mngal na gnas pa zhugs pa shes pa dang / gang las mngal na gnas pa zhugs pa de shes pa dang / khye'u shes shing bu mo shes pa ste/ gal te khye'u yin na/ dku g.yas par brten
414b2('dul ba): cing 'dug la/ gal te bu mo yin na/ dku g.yon par brten cing 'dug go /de yid dga' zhing yid dga' nas khyim thab la smras pa/ rje'i sras/ bdag la sems can zhugs par gyur pa na/ 'di ltar/
414b3('dul ba): bdag gi dku g.yas par brten cing mchis pas/ nges par khye'ur 'gyur gyi/ dgyes pa bskyed du gsol/ de yang yid dga' zhing yid dga' nas kho bo yun ring po nas mngon par 'dod pa'i bu'i ngo bo
414b4('dul ba): mthong ba dang / kho bo dang mthun par skye zhing / mi mthun par mi skye ba dang / kho bo'i bya ba dag byed pa dang / gsos pas phyir gso ba dang / bgo skal la spyod pa dang / kho bo'i rigs rgyud yun ring du gnas
414b5('dul ba): bar sgrub pa dang / bdag cag shi zhing dus la bab pa dag la nyung ngu'am/ mang po yang rung ba'i sbyin pa dag byin zhing bsod nams dag byas nas/ 'di de gnyis gang du skyes pa der 'gro zhing / rjes
414b6('dul ba): su 'gro bar gyur cig / ces ming gis yon bsngo bar byed par gyur cig /ces ched du rjod par byed do/ /de la sems can zhugs par rig nas 'di lta ste/ mngal na gnas pa yongs su smin par
414b7('dul ba): bya ba'i phyir steng gi khang bzang gi gzhir grang ba na grang ba'i yo byad dag dang / dro ba na dro ba'i yo byad dag dang / sman pas bcas pa'i kha zas ha cang mi grang ba dang / ha cang mi dro ba dang / ha cang mi kha ba dang /
415a1('dul ba): ha cang mi skyur ba dang / ha cang lan tshwa mi che ba dang / ha cang mi mngar ba dang / ha cang mi tsha ba dang / ha cang mi bska ba dang / kha ba dang / skyur ba dang / lan tshwa dang / mngar
415a2('dul ba): ba dang / tshwa ba dang / bska ba dag rnam par spangs pa'i zas dag dang / do shal dang / se mo do dang / rgyan gyis klubs pa'i lus lha'i bu mo dga' ba'i tshal na rnam par spyod pa lta bu dang / khri
415a3('dul ba): nas khrir dang / khri'u nas khri'ur rgyu zhing / shod kyi sa gzhir mi 'bab pa dang / des sgra yid du mi 'ong ba cung zad kyang mi thos par gnod pa med pa nyid du rim gro byed du bcug go /de nas
415a4('dul ba): btsun mo tshangs ldan ma dus gzhan zhig na 'di lta bu'i 'dod pa skyes te/ kye ma'o/ /lhas grong khyer gyi shar sgor sbyin pa dag btang / bsod nams byas shing / lho phyogs dang / nub phyogs
415a5('dul ba): dang / byang phyogs dang / dbus dang / sum mdo rnams su yang sbyin pa dag btang / bsod nams dag byas la/ btson thams cad thar par byas kyang ci ma rung snyam pa dang / de nas rgyal po
415a6('dul ba): tshangs sbyin gyis/ btsun mo tshangs ldan ma las mnyan nas/ grong khyer gyi shar sgor sbyin pa dag byin/ bsod nams dag byas so/ /lho phyogs dang / nub phyogs dang / byang phyogs kyi sgo dang /
415a7('dul ba): grong khyer gyi dbus dang / sum mdo rnams su yang sbyin pa dag byin/ bsod nams dag byas nas btson thams cad thar par byas so/ /gzhan yang / btsun mo tshangs ldan ma 'di lta bu'i 'dod pa skyes
415b1('dul ba): te| kye ma'o/ bdag lha dang thabs cig gru bo che'i lding khang du zhugs te tshangs ldan gyi rdzing du rtse bar byed/ dga' bar byed/ dga' mgur spyod par byed kyang ci ma rung snyam pa dang / de nas rgyal po
415b2('dul ba): tshangs sbyin gyis btsun mo tshangs ldan ma las mnyan na/ btsun mo tshangs ldan ma dang thabs cig tu gru bo che'i lding khang du zhugs nas tshangs ldan gyi rdzing na rtse bar byed/ dga' bar byed/ dga'
415b3('dul ba): mgur spyod par byed pa las/ gru de nyid du khye'u gzugs bzang po/ blta na sdug pa/ mdzes pa/ pags pa'i mdog gser 'dra ba/ mgo bo gdugs lta bu dang ldan pa/ lag pa ring ba/ dpral
415b4('dul ba): ba'i dbyes che ba/ smin ma 'dzar ba/ sna'i gzengs mtho ba/ skye ba dran pa zhig btsas so/ /de btsas pa na de'i nye du dag lhags shing 'dus nas nyi ma bdun gsum nyi shu rtsa gcig tu btsas pa'i
415b5('dul ba): btsas ston rgya cher byas nas/ khye'u'i ming cir gdags zhes de'i ming 'dogs par byed de/ khye'u 'di ni/ chu'i nang du btsas pa yin pas/ khye'u chu skyes zhes bya bar btags so/ /gzhon nu chu skyes
415b6('dul ba): ma ma brgyad po/ pang na 'tsho ba'i ma ma gnyis dang / nu ma snun pa'i ma ma gnyis dang / dri ma 'phyi ba'i ma ma gnyis dang / rtsed grogs kyi ma ma gnyis la rjes su gtad do/ /de ma ma brgyad po dag gis 'o
415b7('dul ba): ma dang / zho dang / mar dang / zhun mar dang / mar gyi snying khu /dang / gzhan yang / yo byad kyi bye brag gtso bo gtso bo dag gis bsring bar byed/ skyed par byed cing / rdzing na gnas pa'i pad+ma bzhin du myur
416a1('dul ba): du skyed par byed do/ /de nas gzhon nu chu skyes 'di snyam du sems te/ bdag gang nas shi 'phos snyam na/ sems can dmyal ba nas so/ /las ci zhig byas na/ des na
416a2('dul ba): sems can dmyal bar skyes snyam na/ rgyal tshab lo drug cu byas pas so/ /da lta gang du skyes snyam na/ mi'i rgyal po'i rigs su skyes te/ gal te slar yang rgyal srid byas na/ slar yang sems can
416a3('dul ba): dmyal bar gzhol bar 'gyur bas/ ma la bdag gis ci nas kyang thabs shig bya'o/ /snyam nas/ des 'phye bor rdzus te 'dug go/ gang gi nyi ma la gzhon nu chu skyes btsas pa de nyid kyi nyin par
416a4('dul ba): blon po lnga brgya'i bu yang btsas so/ /de nas nyin re zhing gzhon nu rnams rgyal po tshangs sbyin blta ba'i phyir 'ong ngo / /de nas dus gzhan zhig na gzhon nu de rnams mchong ba dang / rgyug nus par gyur to/ /
416a5('dul ba): de nas rgyal po tshangs sbyin 'di snyam du sems te/ gal te gzhon nu chu skyes 'phye bor ma gyur na/ de yang de tsam mchong ba dang / rgyug nus par gyur pa zhig /'on kyang bdag gis 'di 'phye bor
416a6('dul ba): gyur bzhin rgyal srid kyi dbang phyug la gzhag go/ snyam mo/ /de nas gzhon nu chu skyes 'di snyam du sems te/ rgyal po 'di ni/ don med pa la gtsigs cher 'dzin pas/ ma la bdag
416a7('dul ba): lkugs pa nyid du rdzu'o/ /snyam nas/ des thabs bya bar lkugs pa nyid du rdzus te 'dug go /de nas dus gzhan zhig na gzhon nu de rnams smra shes par gyur to/ /de nas rgyal po tshangs
416b1('dul ba): sbyin 'di snyam du sems te/ gal te gzhon nu chu skyes lkugs par ma gyur dang / de yang de tsam smra shes par gyur pa zhig snyam mo/ /de'i ming gzhon nu chu skyes/ gzhon nu chu skyes bya ba de nub par
416b2('dul ba): gyur cing / gzhon nu lkugs 'phye/ gzhon nu lkugs 'phye zhes bya bar grags so/ /de nas dus gzhan zhig na rgyal po tshangs sbyin lag pa 'gram pa la gtad nas sems khong du chud cing 'dug pa
416b3('dul ba): dang / blon po rnams kyis smras pa/ lha/ ci'i slad du phyag la zhal gtad nas thugs mi dgyes shing bzhugs/ /rgyal pos smras pa/ de ltar rgyal srid kyi dbang phyug 'di 'dra ba thob pa na/
416b4('dul ba): bu pho yang med/ bu mo yang med pas nga shi na gdung rgyud chad par 'gyur la/ bu gcig yod pa gang yin pa de yang lkugs shing 'phye bor gyur na/ da nga nyid ci'i phyir sems khong du chud par
416b5('dul ba): mi 'gyur/ blon po dag gis sman pa rnams bsdus te/ sman pa rnams kyis bltas nas smras pa/ lha/ gzhon nu 'di ni/ dbang po gsal zhing / 'di la nad kyi rigs cung zad kyang ma mchis
416b6('dul ba): par mthong na/ 'on kyang skrag pa zhig mdzod cig /de nas rgyal po tshangs sbyin gyis gshed ma pa bkug nas gsang ste bsgo ba/ nga'i gzhon nu lkugs 'phye skye bo'i tshogs chen po'i mngon sum
416b7('dul ba): du spong gi/ khyed cag rnams kyis ma gsod cig /lha/ bka' bzhin 'tshal zhes/ de nas gshed ma pa'i mi rnams kyis rgyal po tshangs sbyin la mnyan nas/ gzhon nu lkugs 'phye shing rtar
417a1('dul ba): bcug ste/ wA ra NA si'i dbus thog thag khrid pa dang / de nas gzhon nu lkugs 'phyes wA ra NA si 'byor cing rgyas pa mthong nas 'di skad ces smras so/ /ci/
417a2('dul ba): wA ra NA si 'di stong pa yin nam/ 'on te gnas pa zhig yod/ gshed ma pa'i mi rnams kyis gzhon nu lkugs 'phye rgyal po la phul nas/ lha/ gzhon nu 'dis ni/ 'di skad kyi
417a3('dul ba): tshig smras so/ /de nas rgyal po tshangs sbyin gyis gzhon nu lkugs 'phye pang du blangs nas 'di skad ces smras so/ /su zhig gsad/ su zhig srog dang dbral/ su la ci zhig sbyin /de
417a4('dul ba): skad ces smras na/ gzhon nu lkugs 'phye cang mi smra'o/ /yang rgyal po tshangs sbyin gyis gshed ma pa rnams la smras pa/ ngas gzhon nu yongs su spangs so/ /lha/ bka' bzhin
417a5('dul ba): 'tshal zhes gshed ma pa'i mi rnams kyis slar yang gzhon nu lkugs 'phye shing rtar bcug nas wA ra NA si'i dbus thog thag khrid pa dang / gzhon nu lkugs 'phyes mi ro zhig mi bzhis
417a6('dul ba): khyer ba mthong ngo / /mthong nas kyang 'di skad ces smras so/ /'di ci/ shi ba nyid shi'am/ 'on te gson po shi/ gshed ma rnams kyis slar yang gzhon nu lkugs 'phye rgyal po la
417a7('dul ba): phul nas/ lha/ gzhon nu 'dis ni/ 'di skad kyi tshig smras so/ /rgyal po tshangs sbyin gyis yang gzhon nu pang du blangs nas 'di skad ces smras so/ /su zhig gsad/ su zhig gtag /
417b1('dul ba): su zhig srog dang dbral/ su la ci zhig sbyin/ de skad ces smras na/ gzhon nu lkugs 'phye cang mi smra'o/ /yang rgyal po tshangs sbyin gyis gshed ma pa rnams la smras pa/ ngas gzhon nu yongs su spangs
417b2('dul ba): so/ /lha/ bka' bzhin 'tshal zhes gshed ma pa'i mi rnams kyis slar yang gzhon nu zha bo lkugs pa shing rtar bcug nas wA ra NA si'i dbus thog thag drangs pa dang / gzhon nu lkugs 'phyes 'bras kyi
417b3('dul ba): phung po chen po zhig mthong ngo / /mthong nas kyang 'di skad ces smras so/ /'bras kyi phung po chen po 'di/ gal te dang po nyid nas ma zos dang drung zug par 'gyur ba zhig/ gshed ma pa rnams kyis
417b4('dul ba): slar yang / gzhon nu zha bo lkugs pa rgyal po la phul nas/ lha/ gzhon nu 'dis ni/ 'di skad kyi tshig smras so/ /slar yang rgyal po tshangs sbyin gyis gzhon nu lkugs 'phye pang du blangs nas
417b5('dul ba): 'di skad ces smras so/ /su zhig gsad/ su zhig srog dang bral/ su la ci zhig sbyin/ de skad ces smras na/ gzhon nu lkugs 'phye cang mi smra'o/ /yang rgyal po tshangs sbyin gyis gshed ma
417b6('dul ba): pa rnams la smras pa/ shes ldan dag /ngas gzhon nu yongs su spangs kyi/ deng la myur du gzhon nu tshal gyi nang du dong brkos te chug cig /lha/ bka' bzhin 'tshal zhes gshed ma pa'i
417b7('dul ba): mi rnams kyis gzhon nu lkugs 'phye shing rtar bcug nas dur khrod chen po gang na ba der song ste phyin pa dang / dong rko bar brtsams so/ /de nas gzhon nu lkugs 'phyes tshigs su bcad de smras pa/
418a1('dul ba): kha lo sgyur khyod ci yi phyir/ /dong ni myur du rko byed pa'i/ /dong de ci bya zhes dri yi/ /myur du nga la smra bar gyis/ /kha lo sgyur bas smras pa/ rgyal po'i sras bo btsas pa ni/
418a2('dul ba): zha bo lkugs pa smra mi shes/ /des 'di tshal khrod myur du ni/ /dong brkos chug ces bka' stsal to/ /de nas gzhon nu lkugs 'phye 'di snyam du sems te/ 'di dag ni/ gdug pa/ lag
418a3('dul ba): dmar gsod pa dang gcod pa la chags pa/ gzhan gyi srog 'phrog pa/ pha rol gyi srog gcod par byed pas 'tsho bar byed pa yin no/ /snyam nas/ de 'jigs shing brgyal na/ 'di dag
418a4('dul ba): gis bdag gsad par 'gyur ro/ /snyam du rig nas/ gshed ma pa rnams la smras pa/ lhas gal te bdag la mchog cig gnang na/ bdag rkang gis grong khyer du 'jug cing
418a5('dul ba): tshig kyang smra'o/ /gshed ma pa'i mi rnams kyis rgyal po'i drung du song nas rgyas par smras pa dang / rgyal pos smras pa/ gal te gzhon nu rgyal srid 'dod na yang / ngas deng gzhon nu la sbyin
418a6('dul ba): par bya'o/ /de nas rgyal po tshangs sbyin yid dga' zhing / /yid dga' nas blon po rnams la bsgo ba/ shes ldan dag /dengs la grong khyer thams cad rdo ba dang / gseg ma dang / gyo mo
418a7('dul ba): rnams myur du sol la/ pog gi dud pa dang / phye mas 'khrigs par byas te/ rgyal mtshan dang ba dan sgreng la/ me tog sna tshogs kyi sil ma khrom zhig ces bsgo'o/ /sa bdag rnams
418b1('dul ba): ni| tshig gis 'grub la/ lha rnams dang / rnal 'byor pa rnams ni/ sems bskyed ma thag tu thams cad 'grub ces bya bas/ lha/ bka' bzhin 'tshal zhes blon po rnams kyis rgyal po las
418b2('dul ba): mnyan nas/ grong khyer thams cad rdo ba dang / gseg ma dang / gyo mo rnams bsal cing / pog gi dud pa dang / phye mas 'khrigs par byas nas/ rgyal mtshan dang ba dan bsgreng ste/ me tog sna tshogs
418b3('dul ba): kyi sil ma bkram mo/ /gzhon nu lkugs 'phye rkang pas grong khyer du 'jug pa na/ ya mtshan skyes pa'i srog chags brgya stong phrag du ma dag kyang 'dus so/ /de nas gzhon nu lkugs phye rkang gis
418b4('dul ba): grong khyer du zhugs nas rgyal po tshangs sbyin gang na ba der song ste phyin pa dang / rgyal po tshangs sbyin gyi rkang pa gnyis la gtugs nas de'i tshe tshigs su bcad de smras pa/ mi dbang bdag ni lkugs 'phye
418b5('dul ba): dang / /blun po blo mi gsal ma lags/ /rnam par gsal bar bgyid pa yis/ /tshig gis gsal bar bgyid pa lags/ /mi dbang bdag ni lkugs 'phye dang / /blon po blo mi ldan ma lags/ /dbang
418b6('dul ba): po rnams ni tshang ba dang / /gsal ba dag dang ldan pa lags/ /rgyal pos smras pa/ bu/ ci'i phyir chig mi 'byin cing rkang gis mi 'gro/ /lha/ de'i slad nas gson cig /bdag gis sngon gyi tshe rabs
418b7('dul ba): dran/ /lo ni drug cu'i bar du ni/ /mi yi nang na rigs brgyud pa'i/ /rgyal tshab bdag gis bgyis pa gang / /lo ni drug khri'i bar dag tu/ /dmyal ba'i nang du mi bzad smin/ /dmyal ba'i sdug bsngal mi
419a1('dul ba): bzad pa/ /drag po 'jigs byed de dran nas/ /dmyal bar yang mchi mi rung bas /rgyal srid la ni mngon mi dga'/ /yab cig gnang bar mdzod cig dang / /da ni rab
419a2('dul ba): tu dbyung bar bgyi/ /rgyal pos smras pa/ /bu/ drang srong rnams kyis gang dka' thub cung zad ci byas pa dang / mchod sbyin dang sbyin sreg ci byas pa de dag thams cad ni/ rgyal srid kyi phyir
419a3('dul ba): yin na/ khyod ci'i phyir rgyal srid lag mthil du 'ongs pa spangs te rab tu 'byung / de nas gzhon nu lkugs 'phyes de'i tshe tshigs su bcad de smras pa/ kim pa'i 'bras bu 'dra ba yi/ /
419a4('dul ba): 'dod pa rnams ni spyod mi 'tshal/ /bdud rtsi'i 'bras bu'i ro lta bu'i/ /tshangs par spyod pa spyad par bgyi/ /rgyal pos smras pa/ bu/ bde ba gang ci nyams su myong ba de thams cad ni/ rgyal
419a5('dul ba): srid kyi yin na/ ci'i phyir khyod rgyal srid kyi bde ba spangs te rab tu 'byung / gzhon nu lkugs 'phyes de'i tshe tshigs su bcad de smras pa/ gang las sdug bsngal rab 'byung ba'i/ /bde de
419a6('dul ba): bde'i snyam mi bgyi/ /gang las bde bar rab skyes pa'i/ /sdug bsngal sdug bsngal snyam mi bgyid/ /yab cig bdag la gnang bar mdzod/ /dka' thub nags su mchi bar bgyi/ /rgyal
419a7('dul ba): pos smras pa/ bu/ re zhig khang bzang gi gzhi pog gi dud pa dang phye mas 'khrigs pa/ me tog sna tshogs bkram par mal 'jam po steng g.yogs bzang po can bshams pa la/ gang
419b1('dul ba): nas kyang 'jigs pa med par ni/ nyal/ rol mo'i sgra snyan pas ni/ sad/ gos 'jam po ni/ bgo/ zas zhim po ni/ za/ btung ba zhim po ni/ btung bar bya'o/ /dgon par ni/ rab tu byung bas
419b2('dul ba): rtag tu shing drung du rtswa'i gding ba dang / lo ma'i gding ba la/ 'jigs shing bag tsha ba'i sems kyis gcan gzan gdug pa rnams dang lhan cig nyal/ lce spyang gi sgras ni/ sad/ g.yang gzhi
419b3('dul ba): dang / shing shun gyi gos ni gyon/ rtsa ba dang 'bras bu ni/ za/ chu dron po dang / chu rnyog ma can gyi btung ba ni/ btung dgos na/ khyod ci'i phyir rgyal srid spangs te rab tu 'byung / de nas gzhon
419b4('dul ba): nu lkugs 'phyes de'i tshe tshigs su bcad de smras pa/ nags na shing shun g.yang gzhi gyon cing 'bras bu za/ /gcan gzan gdug pa rnams dang lhan cig gdug pa bla'i/ /mkhas pa 'jig
419b5('dul ba): rten pha rol dag gis 'jigs pa yis/ /rgyal srid phyir ni gsod dang rdeg dang 'ching mi rung / /yab cig bdag la gnang bar mdzod/ /dka' thub nags su mchis par bgyi/ /rgyal pos
419b6('dul ba): smras pa/ /bu re zhig nga'i the tshom gsum po 'di dag chod cig /de'i 'og tu khyod rab tu 'byung bar mi dka' bar 'gyur ro/ /gang khyod kyis wA ra NA si'i 'byor cing rgyas pa mthong nas wA
419b7('dul ba): ra NA si 'di ci stong pa yin nam/ 'on te gnas pa zhig yod ces smras pa/ de khyod kyis ci zhig las bsam ste smras/ lha/ de'i slad du gson cig /lhas bdag nongs pa ma mchis par dgum
420a1('dul ba): par bka' stsal na/ 'gas kyang gzhon nu 'di ci'i phyir gsad ces chos kyi tshig ma smras bde las bsam ste bdag gis smras lags so/ /bzang ngo / /gang khyod
420a2('dul ba): kyis mi ro mthong nas/ /ci 'di/ shi ba nyid shi'am/ 'on te gson po shi zhes smras pa de ci las bsam ste smras/ lha/ de'i slad du gson cig /gang zhig nyes par bgyid pa'i las
420a3('dul ba): bgyid bgyid nas gum pa de ni/ gum pa nyid gum pa lags la/ gang zhig legs par bgyid pa'i las bgyid bgyid de gum pa de ni/ gson por gum pa lags pa de las bsam nas
420a4('dul ba): bdag gis smras lags so/ /bzang ngo / /gang khyod kyis 'bras kyi phung po chen po mthong nas 'bras kyi phung po chen po 'di/ /dang po nyid nas ma zos dang drung zug par 'gyur ba zhig ces
420a5('dul ba): smras pa de/ ci las bsam ste smras/ lha/ de'i slad du gson cig /zhing pa 'di rnams kyis 'bras bun blangs te 'tshal nas las bgyid cing / de dag lo tog smin nas 'bras kyi phung
420a6('dul ba): po chen po bcer nas bu lon pa rnams la 'jal te/ de ltar na/ de dag gi drung de ni/ snga nas 'tshal ba nyid lags so/ /de bzhin du dge ba bcu'i las kyi lam gyis mi nyid thob la/ de thob nas
420a7('dul ba): dge ba'i las kyis lam mi gsog na/ de ltar na/ de'i sngon gyi dge ba de rgyun chad par 'gyur ro/ /dge ba'i rtsa ba de rgyun chad na/ bde 'gro las nyam shing ngan 'gror gnas par 'gyur ba de
420b1('dul ba): las bsam nas bdag gis smras lags so/ /de nas rgyal pos bu'i tshig thos nas/ mchi mas brnangs bzhin bu la 'khyud de smras pa/ brtul zhugs nges longs rang gi chos spyod cig /bdag
420b2('dul ba): kyang khyod kyi slob mar khas blang ngo / /de nas rgyal po tshangs sbyin gyis blon po rnams la smras pa/ shes ldan dag /gal te gzhon nu lkugs 'phye rab tu ma byung na/ cir 'gyur/ /lha/ rgyal por
420b3('dul ba): 'gyur ro/ /khyod cag gi bu rnams cir 'gyur/ lha/ de'i g.yog tu 'gyur ro/ /de rab tu byung na/ khyed cag gi bu rnams ci'i phyir rab tu mi 'byung / /lha/ bka' ci stsal tu bas so/ /de'i
420b4('dul ba): tshe wA ra NA si dang ha cang mi ring ba'i bsti gnas shig yod de/ de na drang srong byams pa'i bdag nyid/ snying rje can/ snying brtse ba/ sems can thams cad la byams pa zhig gnas so/ /de
420b5('dul ba): nas gzhon nu lkugs 'phyes 'khor lnga brgya dang 'byor pa chen pos drang srong de las rab tu byung nas/ des de la gdams ngag byin te/ des 'bad pa dang / brtsal ba dang / brtson 'grus
420b6('dul ba): drag pos mngon par shes pa lnga mngon sum du byas so/ /de nas dus gzhan zhig na drang srong de dus kyi chos dang ldan par gyur nas/ gzhon nu lkugs 'phyes drang srong de'i ro dri sna tshogs kyi shing
420b7('dul ba): phung por spungs nas bsregs te mchod pa dang bkur sti tsher byas so/ /gzhon nu lkugs 'phyes bram ze'i khye'u lnga brgya po de rnams la gdams ngag byin nas de rnams kyis 'bad pa dang / brtsal
421a1('dul ba): ba dang / brtson 'grus drag pos mngon par shes pa lnga mngon sum du byas so/ /bcom ldan 'das kyis bka' stsal pa/ rgyal po chen po/ ji snyam du sems/ de'i tshe de'i dus
421a2('dul ba): kyi gzhon nu lkugs 'phyes rgyal srid lag mthil du 'ongs pa yongs su spangs te bram ze'i khye'u lnga brgya dang mngon par shes pa lnga mngon sum du byas pa gang yin pa de ni/ nga nyid yin no/ /rgyal po chen
421a3('dul ba): po/ ngas sems can thams cad la phan pa byas pa dang / rgyal srid spangs pa des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on
421a4('dul ba): kyang ngas sems can la phan pa byas pa de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang /
421a5('dul ba): ngas bla na med pa yang dag par rdzogs pa'i byang chub don du gnyer ba'i phyir ri dwags dang bya'i tshogs me'i 'jigs pa las thar par byas pa gang yin pa de/ nyon cig /rgyal po chen
421a6('dul ba): po/ sngon byung ba/ 'das pa'i dus na nags tshal stug po ri dang / chu dang / rtswa sngon po dang / gel ba dang / shing sA la dang / pa la sha rnams kyis mdzes par byas pa zhig gi tshal
421a7('dul ba): gseb na/ bya'i tshogs chen po zhig gnas so/ /tshal stug po de na yang shing gnyis phan tshun drud pas me byung bar gyur to/ /de nas bya'i tshogs gang dag 'phur nus pa de dag ni/ dong
421b1('dul ba): ngo / /'phur mi nus pa gang yin pa dang / sgo nga rnams ni/ de nyid du bor ro/ /de'i tshe byang chub sems dpa' sreg pa zhig tu skyes so/ /byang chub sems dpas me chen po sreg cing rgyang ring po kho na
421b2('dul ba): nas 'ong ba mthong ngo / /mthong nas kyang de sems can de rnams la snying brtse ba chen po skyes so/ /de nas byang chub sems dpa' 'di snyam du sems so/ /bdag gis sems can sdug bsngal
421b3('dul ba): bar gyur pa 'di rnams kyi don la brtson par ma byas na/ bdag gson te yang ci rung / bdag gis sems can rnams 'khor ba las ji ltar bsgral bar bya snyam du bsam nas/ byang
421b4('dul ba): chub sems dpa' 'dab ma chus gsher bar byas nas me'i phung po'i steng gi nam mkha' la 'dug nas 'dab ma sprug cing tshigs su bcad de smras pa/ 'di dag 'dab ma yod mod kyi/ /'di dag
421b5('dul ba): 'phur bar mi nus so/ /'di dag rkang pa yod mod kyi/ /'di dag 'gro bar mi nus so/ /'di dag pha ma 'phur te dong / /me ni ma g.yo bar 'dug cig /byams pa shin tu bsgoms pa yi/ /bden pa'i
421b6('dul ba): tshig ni gang yin pa/ /bden pa'i tshig ni de yis su/ /me ni ma g.yo bar 'dug cig /lha rnams kyi dbang po brgya byin gyis/ byang chub sems dpa' sems can la phan par byed pa de mthong ngo / /
421b7('dul ba): mthong nas kyang mi dga' bar gyur te/ 'dis bdag nyid yongs su btang bas/ de rnams la phan pa ci zhig nus/ gzhan yang bskal pa bzang po'i byang chub sems dpa' 'di sems can
422a1('dul ba): rnams la phan pa byed pa la skyo bar 'gyur gyi ma la bdag gis 'di'i grogs bya'o/ /snyam nas/ lha rnams kyi dbang po brgya byin gyis char chen po rab tu phab pas/ me de rab
422a2('dul ba): tu zhi bar gyur to/ /des na sems can de thams cad me'i 'jigs pa las thar par gyur to/ /rgyal po chen po/ ji snyam du sems/ de'i tshe de'i dus kyi sreg pa gang yin pa de ni/ nga nyid byang
422a3('dul ba): chub sems dpa'i spyad pa spyod pa de yin no/ /rgyal po chen po/ de na nga'i byang chub sems dpa'i spyod pas sems can la phan pa byas pa des/ bla na med pa yang dag par rdzogs pa'i byang
422a4('dul ba): chub thob bo/ /snyam na/ khyod kyis de ltar mi blta ste/ 'on kyang nga'i de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po
422a5('dul ba): chen po/ gzhan yang ngas sems can la phan pa byas te blon po lnga brgya rang gi sha dang khrag gis tshim par byas pa gang yin pa de/ nyon cig /rgyal po chen po/ sngon byung ba/ 'das pa'i dus
422a6('dul ba): na wA ra NA si'i grong khyer du rgyal po tshangs sbyin zhes bya ba rgyal srid byed do/ /de'i blon po lnga brgya yod pa las/ khams kyi rgyal phran rnams kyis blon po lnga brgya po de rnams kha phyung ba'i
422a7('dul ba): gleng gzhi de dag rgyal pos thos nas/ rgyal po de yang chos dang ldan pa/ snying brtse ba can/ chos 'dod pa/ skye bo la byams pa/ bdag la phan pa dang / gzhan la phan par zhugs pa zhig
422b1('dul ba): pas/ des bsam pa/ 'di dag bsad de ci rung snyam nas/ des de rnams spyugs te/ de rnams smyags bcad de dong ba las/ bye gling zhig la phyin to/ /de na de rnams skom pas nyen nas phan tshun
422b2('dul ba): brtags na/ chu gang na yang ma mthong nas de rnams kyis mgrin gcig tu sgra byung ba dang / de'i tshe byang chub sems dpa' glang po che rnams kyi nang du yan lag bdun legs par gnas pa/
422b3('dul ba): glang po che sa srung gi bu'i sha tshugs lta bu zhig tu skyes pa de'i bsod nams kyi mthus/ ri sul dag me tog dang / 'bras bu phun sum tshogs shing / rdzing dang / mtshe'u dang / chu 'bab pa
422b4('dul ba): dang ldan no/ glang po che'i gtso bo des thag ring po na gnas bzhin du tshor nas des sna chus bgang nas brgyugs te/ des blon po de rnams kyi drung du phyin pa dang dbugs phyung nas/ chus de rnams
422b5('dul ba): kyi kha bshal te rgyab tu zhon dang / ri sul der btsud de/ 'bras bu dang / rtsa ba dang / chus tshim par byas shing / lam gyis dub pa bsal nas/ de nas des de rnams la smras pa/ ri sul
422b6('dul ba): 'di'i pha rol ngos na glang po che'i gtso bo'i ro zhig yod kyi/ de'i rgyu lto khrus te chus khong la/ rtsa ba dang / 'bras bu dag bsdus te dengs shig dang de ltar na 'brog 'di rtol bar 'gyur ro/ /de skad
422b7('dul ba): ces bstan nas/ de nas glang po che'i gtso bo de/ ri de la 'dzegs nas sems bskyed smon lam btab pa/ ji ltar bdag gis sdug bsngal nyam nga ba 'di las yongs su bskyabs pa dang / 'brog
423a1('dul ba): 'di las rtol ba'i thabs bstan pa dang / 'di dag gi don du rang gi srog phangs pa yongs su btang ba de bzhin du/ bdag bla na med pa yang dag par rdzogs pa'i byang chub mngon
423a2('dul ba): par rdzogs par sangs rgyas nas/ bdag gis 'di dag nyid 'khor ba'i dgon pa las sgrol bar gyur cig /ces smras nas/ glang po che des lag pa gnyis kyis sna brdzis nas/ bdag
423a3('dul ba): nyid ri de'i kha nas mchongs pa dang / glang po che'i gtso bo lus chen po lhung ma thag tu/ mod la shi bar gyur to/ /blon po de rnams kyis btsal ba na mthong ste/ de rnams gnas der song nas
423a4('dul ba): de rnams kyis glang po che'i gtso bo de mthong ba dang gcig la gcig smras pa/ glang po che'i gtso bo gang gis bdag cag gi srog 'byin pa de ni/ 'di yin te/ gal te 'di'i steng du lag pa
423a5('dul ba): bzhag na/ ji ltar bdag cag gi lag pa sa la ltung bar mi 'gyur/ de nas gnas gtsang ma'i lha rnams kyis/ bdag nyid chen po 'dis gang gi don du srog yongs su btang ba'i yid la re ba
423a6('dul ba): yongs su rdzogs par gyis shig / ces sgra phyung ngo / /de nas blon po de rnams kyis/ glang po che'i gtso bo de'i rgyu lto phyung nas bkrus te chus bkang nas rtsab dang / 'bras bu rnams khyer nas
423a7('dul ba): glang po che'i gtso bo de'i ro la mchod pa byas nas/ 'brog de rtol nas phyis smon lam btab pa/ ji ltar bdag nyid chen po 'dis/ bdag cag rnams rjes su gzung ba'i phyir rang gi srog yongs
423b1('dul ba): su btang ba dang / bdag cag 'brog 'di las yongs su bskyabs pa de bzhin du/ bdag nyid chen po de/ bla na med pa yang dag par rdzogs pa'i byang chub mngon par rdzogs par sangs rgyas nas bdag cag
423b2('dul ba): 'khor ba'i 'brog chen po las yongs su thar par byed par gyur cig / ces byas so/ /bcom ldan 'das kyis bka' stsal pa/ rgyal po chen po/ ji snyam du sems/ de'i tshe de'i dus kyi glang po
423b3('dul ba): che'i gtso bo gang yin pa de ni/ nga nyid yin no/ /rgyal po chen po/ ngas bdag nyid yongs su btang ba des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi
423b4('dul ba): blta ste/ 'on kyang ngas bdag nyid yongs su btang ba de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs cam yin no/ /rgyal po chen po/ gzhan yang / ngas
423b5('dul ba): bla na med pa yang dag par rdzogs pa'i byang chub don du gnyer ba'i phyir srog chags stong phrag mang po rang gi shas tshim par byas kyang nga'i sems nyams pa med pa gang yin pa de/ nyon cig /
423b6('dul ba): rgyal po chen po/ sngon byung ba/ 'das pa'i dus na/ klu gzhon nu tsam pa skyes zhes bya ba/ dang pa bzang ba/ dge ba'i bsam pa can de/ tshes brgyad dang / bcu bzhi la gnas nas byung nas
423b7('dul ba): yan lag brgyad dang ldan pa'i gso spyong blangs te gnas gsal bar lus chen por byas nas lus btang ste gnas shing / 'jig rten na 'gro ba dang / gnas pa la cung zad kyang gnod pa mi byed
424a1('dul ba): do/ /lo nyes byung nas las la mi lta ba'i mi/ gnag rdzi dang / phyug rdzi dang / shing 'thun dang / lam gyis 'tsho ba dang / lam gol bas 'tsho ba'i mi rnams kyis/ klu'i
424a2('dul ba): sha las bcad cing bcad cing bza' bar brtsams te/ de na ngas dus mang por rang gi shas tshim par byas na yang nga'i sems ma nyams so/ /rgyal po chen po/ ji snyam du sems/ de'i tshe de'i
424a3('dul ba): dus kyi klu gzhon nu tsam pa skyes gang yin pa de ni/ nga nyid yin no/ /rgyal po chen po/ ngas rang gi sha yongs su btang ba des bla na med pa yang dag par rdzogs pa'i byang chub thob bo/ /snyam na/ khyod
424a4('dul ba): kyis de ltar mi blta ste/ 'on kyang nga'i de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang ngas bla na med pa
424a5('dul ba): yang dag par rdzogs pa'i byang chub don du gnyer ba'i phyir sems can la phan pa byas pa gang yin pa de/ nyon cig /rgyal po chen po/ sngon byung ba/ mtsho chen po ma dros pa na/ ngang pa rnams kyi sde
424a6('dul ba): dpon yul 'khor skyong zhes bya ba zhig byung bar gyur to/ /de la bu gnyis yod de/ gang ba dang / bzhin rgyas zhes bya ste/ phu bo ni/ gang ba'o/ /nu bo ni/ bzhin rgyas so/ /gang ba ni/ gtum pa/ gzu
424a7('dul ba): lums can/ brlang ba zhig pas/ rgyun kho nar ngang pa rnams la sdig par byed de/ kha cig la sgro 'byin/ kha cig la sder mos rma 'byin te/ de lta bu dang / gnod pa gzhan yang brgya phrag
424b1('dul ba): dag byas nas ngang pa rnams ngang pa'i sde dpon yul 'khor skyong gi drung du song nas nyi ma re re zhing yang go bar byed pa dang / des bsam pa/ gang ba ni/ gtum pa/ gzu lums can/ brlang pa yin te/
424b2('dul ba): gal te 'di rgyal tshab tu bcug na/ bdag 'das pa dang / 'dis ngang pa'i khyu bshig par 'gyur gyi/ 'di la thabs shig bsham par bya'o/ /snyam nas/ des gang ba dang / bzhin rgyas gnyis ka
424b3('dul ba): bkug ste smras pa/ 'bab chu'i dong dang / mtsho dang / mtshe'u rnams bltas te nga'i drung du thog mar su 'ongs pa de/ ngas ngang pa rnams kyi sde dpon du gzhug go/ de gnyis phan tshun 'gran pas
424b4('dul ba): 'khor lnga brgya lnga brgya dang dong ba las/ de gnyis kyis 'bab chu'i dong dang / mtsho dang / mtshe'u rnams phan tshun du bltas nas/ de gnyis rim gyis wA ra NA si'i grong khyer du phyin to/ /de'i tshe wA ra
424b5('dul ba): NA si'i grong khyer na rgyal po tshangs sbyin zhes bya ba rgyal srid byed de/ 'byor ba dang / rgyas pa dang zhes bya ba nas skye bo dang mi mang pos rab tu gang ba zhes bya ba'i bar du ste/ wA ra NA si'i skyed mos tshal na
424b6('dul ba): de'i rdzing tshangs ldan zhes bya ba/ mtsho bas khyad par du 'phags par zab pa zhig yod de/ de las chu las skye ba'i me tog rnam pa sna tshogs bskyed cing / phyogs bzhi 'khor bar yang me tog dang / 'bras
424b7('dul ba): bu'i shing stong phrag du ma dag bskrun nas/ de ut+pal dang / pad+ma dang / ku mu da dang / pad+ma dkar pos khebs la/ shing rnam pa du mas stug por brgyan nas bya rnam pa mang po dag skad 'byin to/ /de'i 'byor
425a1('dul ba): pa de mthong nas/ gang ba ngang pa lnga brgyas yongs su bskor te babs nas/ ci dgar rgyu zhing / des rtse bar brtsams so/ /bzhin rgyas la yang rang gi khyus smras pa/ khyod kyang
425a2('dul ba): bogs la rtsed mo mdzod/ des smras pa/ re zhig rgyal srid je blangs la/ de nas phyis 'ongs te rtse bar bya'o/ /zhes des myur bar song nas rgyal srid blangs te/ de nas ngang pa lnga brgyas yongs su
425a3('dul ba): bskor nas wA ra NA sir lhags te tshangs ldan gyi rdzing du babs nas rtse bar brtsams te/ de de lta bu'i bag yod pas gnas pa/ skye bo'i tshogs kyis mthong nas ya mtshan skyes te/ e ma ho/
425a4('dul ba): ngang pa'i sde dpon mchog tu blta na sdug pa'i gzugs can gang nas 'dir 'ongs/ tshangs ldan gyi rdzing gi rgyun du gyur cing / chu na rgyu ba'i bya thams cad gzugs mdzes pas zil gyis mnan
425a5('dul ba): te/ 'jig rten dga' ba bskyed cing dga' mgur gnas so/ /de nas wA ra NA si na gnas pa'i skye bo'i tshogs thams cad kyis thos nas/ tshangs ldan gyi rdzing bu'i mtha' yongs su bskor te/ de
425a6('dul ba): bag skyong zhing gnas pa dang / gzugs mdzes pa la blta zhing gnas so/ /blon po rnams kyis rgyal po la rig par byas pa/ lha/ ngang pa'i sde dpon zhig ga zhig cig nas mchis nas/ de tshangs
425a7('dul ba): ldan gyi rdzing du 'khor brgya phrag du ma dang babs te chu na rgyu ba'i bya thams cad gzugs mdzes pas zil gyis mnan nas/ 'jig rten dga' ba bskyed cing / bag brkyang ste gnas shing mchis so/ /
425b1('dul ba): rgyal pos smras pa/ shes ldan dag/ gal te de ltar gyur na bya ba rnams khug cig /de rnams kyis bkug nas/ rgyal pos smras pa/ shes ldan dag/ tshangs ldan gyi mtsho na bya mchog
425b2('dul ba): tu gzugs mdzes pa/ blta na sdug pa/ ngang pa'i sde dpon zhig ga zhig cig nas 'ongs so/ /zhes thos kyi/ khyed cag gis de gcig pu ma snad par rnyis bzung la nga'i drung du khyer te shog cig /
425b3('dul ba): des de rnyi ma chag tu 'jam pos rma ma byung bar bzung ba dang / des tshigs su bcad de smras pa/ bdag ni dam pos rnyis bzung bas/ mi yi dbang song byar med kyi/ /ci nas ngang pa'i khyu dag ni/ /myur
425b4('dul ba): du ma dros 'deng bar gyis/ /ngang pa lnga brgyar gcig gis ma tshang ba ni/ bros so/ /de nas gcig pu rnyis bzung bas mya ngan gyis non cing gnas pa de/ bya ba rnams kyis mthong nas ngo mtshar skyes
425b5('dul ba): te/ rgyal pos 'jigs nas ma snad pa dang / ma shi bar de dag gi ngang pa'i sde dpon de khyer nas rgyal po'i drung du song ngo / pas rang nyid song ngo / /gcig shos de yang gzung bzhin du chags pa'i rnyis bcings pas rang
425b6('dul ba): nyid song ngo / /ngang pa'i sde dpon rgyal po la phul ba dang / rgyal pos smras pa/ shes ldan dag /gcig shos 'di/ ci ste khyer te 'ongs/ de rnams kyis smras pa/ lha/ bdag cag gis ni/
425b7('dul ba): 'di ma bzung na/ 'on kyang rang nyid mchis lags so/ /rgyal po mchog tu ngo mtshar du gyur te dad pa chen po skyes so/ /de nas rgyal pos ngang pa'i de dpon seng ge'i khri steng du bzhag go/ /de nas ngang
426a1('dul ba): pa'i sde dpon gyis mi'i skad kyis gang thos nas rgyal po 'khor dang bcas pa dge ba bcu'i las kyi lam la bkod pa de lta bu'i chos bshad pa byas so/ /rgyal pos blon
426a2('dul ba): po rnams la bsgo ba/ shes ldan dag /dengs la/ wA ra NA si'i grong khyer du dril sgrog tu chug la/ nga'i yul na chu na rgyu ba'i srog chags rnams sus kyang ma gsod cig /de rnams kyis
426a3('dul ba): dril sgrog tu bcug nas/ su yang chu na rgyu ba'i srog chags ma gsod cig /bcom ldan 'das kyis bka' stsal pa/ rgyal po chen po/ ji snyam du sems/ de'i tshe de'i dus kyi ngang pa'i sde dpon
426a4('dul ba): bzhin rgyas gang yin pa de ni/ nga nyid yin te/ de na ngas sems can de snyed la phan pa byas so/ /rgyal po chen po/ ngas sems can la phan pa byas pa des/ bla na med pa yang dag par rdzogs
426a5('dul ba): pa'i byang chub thob bo/ /snyam na/ khyod kyis de ltar mi blta ste/ 'on kyang ngas sems can la phan pa byas pa des ni/ bla na med pa yang dag par rdzogs pa'i byang chub kyi rgyu tsam dang / rkyen tsam
426a6('dul ba): dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir sems can la phan pa byas te dge ba la btsud pa gang
426a7('dul ba): yin pa de/ nyon cig /rgyal po chen po/ sngon byung ba/ ston pa mig mdzes zhes bya ba/ phyi rol pa'i mu stegs rdzu 'phrul dang ldan pa/ 'dod pa rnams las 'dod chags dang bral ba zhig byung ste/
426b1('dul ba): ston pa mig mdzes kyi nyan thos brgya phrag du ma dang / stong phrag du ma dang / brgya stong phrag du ma byung ngo / /ston pa mig mdzes nyan thos rnams la chos ston pa ni/ shin tu zad par 'gyur ba ma yin/ shin tu
426b2('dul ba): dri ma med par 'gyur ba ma yin/ shin tu tshangs par spyod pa la gnas par 'gyur ba ma yin te/ tshangs pa'i 'jig rten dang skal ba mnyam pa'i bar yin no/ /ston pa mig mdzes kyi nyan thos thams cad
426b3('dul ba): kyi thams cad du bslab pa yongs su rdzogs pa gang yin pa de dag ni/ tshangs pa'i gnas pa bzhi bsgoms nas/ 'dod pa rnams la 'dod pa'i 'dun pa spangs te/ de la lan mang du gnas shing /
426b4('dul ba): tshangs pa'i 'jig rten dang skal ba mnyam par skyes so/ /thams cad kyi thams cad du ma yin pa gang dag yin pa de las/ kha cig ni/ 'phrul dgar ro/ /kha cig ni/ dga' ldan du/ kha cig ni/ sum
426b5('dul ba): cu rtsa gsum pa dang / rgyal chen bzhi'i ris dang / rgyal rigs shing sA la chen po lta bu dang / bram ze'i rigs shing sA la chen po lta bu dang / khyim bdag gi rigs shing sA la chen po lta bu rnams
426b6('dul ba): dang skal ba mnyam par skyes so/ /de nas ston pa mig mdzes 'di snyam du sems te/ gal te bdag nyan thos rnams dang lhan cig 'gro ba mnyam pa dang / skye ba mnyam pa dang / tshe phyi ma mnyam pa ni/ 'os
426b7('dul ba): pa ma yin gyi/ ma la bdag gis gong du bsam gtan gnyis pa byams pas bsgom par bya'o/ /snyam nas/ de bsam gtan gnyis pa bsgoms pas 'od gsal gyi lha rnams dang skal ba mnyam
427a1('dul ba): par skyes par gyur to/ /rgyal po chen po/ de'i tshe de'i dus na/ ston pa mig mdzes zhes bya bar gyur pa de/ gzhan zhig yin snyam na/ khyod kyis de ltar mi blta ste/ nga
427a2('dul ba): nyid de'i tshe de'i dus na/ ston pa mig mdzes zhes bya ba/ phyi rol pa'i mu stegs rdzu 'phrul dang ldan pa/ 'dod pa rnams las 'dod chags dang bral ba nga yin par gyur te/ nga nyid kyi nyan thos
427a3('dul ba): brgya phrag du ma dang / stong phrag du ma dang / brgya stong phrag du ma byung bar gyur pa'i nyan thos rnams la nga nyid kyis/ shin tu zad par 'gyur ba ma yin/ shin tu dri ma med par 'gyur ba ma yin/
427a4('dul ba): shin tu tshangs par spyod pa la gnas par 'gyur ba ma yin gyi/ tshangs pa'i 'jig rten dang skal ba mnyam pa'i bar gyi chos bshad do/ /rgyal po chen po/ ji snyam du sems/ ngas sems can
427a5('dul ba): la phan pa byas pa des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i de ni/ bla na med pa yang dag par rdzogs pa'i byang chub kyi
427a6('dul ba): rgyu tsam dang / rkyen tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba'i phyir sems can la phan pa byas pa
427a7('dul ba): gang yin pa de ni nyon cig / rgyal po chen po/ sngon byung ba/ ston pa lkugs 'phye zhes bya ba/ phyi rol pa'i mu stegs rdzu 'phrul dang ldan pa/ 'dod pa rnams la 'dod chags dang bral ba zhig byung
427b1('dul ba): par gyur to/ /de bram ze'i khye'u lnga brgya slob par byed do/ /de nas dus gzhan zhig na ston pa lkugs 'phye 'di snyam du sems te/ ci'i phyir bram ze'i khye'u 'di rnams kyis mngon par shes pa lnga
427b2('dul ba): mngon sum du ma byas snyam mo/ /de yang 'di snyam du sems te/ 'di rnams g.yang gzhi dang / shing shun dang dbyug gu dang / ril ba spyi lugs dang / blugs gzar gyi snod lhag par 'chang zhing /
427b3('dul ba): tshod rngad dang / ut+pala'i rtsa ba sbyor ba la brtson par gnas pa las gyur to/ /snyam mo/ /de nas ston pa lkugs 'phyes 'di snyam du sems te/ gal te bram ze'i khye'u rnams la nan tur zhig
427b4('dul ba): ma byas na dbral bar dka'o/ /snyam mo/ /byang chub sems dpa' rnams kyi gdul ba la mkhas pa ni/ bla na med pa yin pas/ de nas ston pa lkugs 'phyes/ bram ze'i khye'u rnams la smras
427b5('dul ba): pa/ bram ze'i khye'u dag zla ba gsum po 'di dag la/ kho bo nang du yang dag 'jog 'dod kyis/ kho bo la 'bras bu dang / rtsa ba stob pa'i bram ze'i khye'u gcig dang / gso sbyong bco lnga pa de
427b6('dul ba): nyid ma gtogs par bram ze'i khye'u su yang ma 'ongs shig / bram ze'i khye'u de rnams kyis kyang khrims su bcas pa/ bdag cag las/ dbyar gyi nang logs su rtsa ba dang / 'bras bu stob
427b7('dul ba): pa'i bram ze'i khye'u gcig dang / gso sbyong bco lnga pa de nyid ma gtogs par bram ze'i khye'u su yang mkhan po blta zhing 'gro bar mi bya'o/ /bdag cag las/ dbyar gyi nang logs su rtsa ba dang /
428a1('dul ba): 'bras bu stob pa'i bram ze'i khye'u gcig dang / gso sbyong bco lnga pa de nyid ma gtogs par gang zhig mkhan po blta zhing song bar gyur na/ de ni/ bdag cag gis nyes pa can
428a2('dul ba): du brtsi'o/ /zhes byas nas/ ston pa lkugs 'phye zla ba gsum po de la nang du yang dag 'jog la zhugs pa dang / rtsa ba dang / 'bras bu stob pa'i bram ze'i khye'u gcig dang / gso sbyong bco lnga pa de
428a3('dul ba): nyid ma gtogs par bram ze'i khye'u su yang de'i drung du mi 'gro'o/ /ston pa lkugs 'phyes rgyang ring po kho na nas ri dwags shig mthong ngo / /mthong nas kyang 'di skad ces smras so/ /ri dwags 'ongs pa
428a4('dul ba): legs so/ /tshur ri dwags khyod dang / kho bo ni/ mtshungs te/ khyod kyang zas lto 'grangs cam gyis chog cing kun tu chog la/ kho bo yang lto 'grangs tsam gyis chog cing kun tu chog na/ 'di
428a5('dul ba): na kha cig ni/ de lta ma yin te/ ha cang tshod rngad dang / ut+pa la'i rtsa ba sbyor ba la brtson par gnas so/ /de nas bram ze'i khye'u de rnams 'di snyam du sems te/ gdon mi za bar mkhan po ni/ brtul
428a6('dul ba): zhugs rdzogs par gyur te/ 'di ltar/ mkhan po ri dwags dang lhan cig smra bar byed do/ /snyam du sems nas/ ston pa lkugs 'phyes gang na ba der dong ste lhags pa dang / ston pa'i rkang pa
428a7('dul ba): gnyis la mgo bos phyag 'tshal nas phyogs gcig tu 'dug go / de nas ston pa lkugs 'phye cang mi smra'o/ /de nas bram ze'i khye'u de rnams 'di snyam du sems te/ gdon mi za bar mkhan po
428b1('dul ba): ni/ brtul zhugs rdzogs par gyur te/ 'di ltar/ mkhan po ri dwags dang lhan cig smra bar byed do/ /snyam du bsam nas/ ston pa lkugs 'phye ni/ gang gi phyir ri dwags dang lhan cig smra bar byed kyi/
428b2('dul ba): mi rnams dang ni ma yin no/ /zhes smras nas stan las langs te dong ngo / /de nas ri dwags kyi brtul zhugs can zhig /ston pa lkugs 'phye gang na ba der song ba dang / ston pa lkugs 'phyes
428b3('dul ba): rgyang ring po kho na nas ri dwags kyi brtul zhugs can mthong ngo / /mthong nas kyang 'di skad ces smras so/ /ri dwags kyi brtul zhugs can khyod 'ongs pa legs so/ /tshur khyod dang / kho bo ni/
428b4('dul ba): mtshungs te/ khyod kyang g.yang gzhi gcig thogs/ kho bo yang g.yang gzhi gcig thogs/ khyod kyang ril ba dang / dbyug gu dang / blugs gzar gyi snod re re thogs/ kho bo yang re re thogs/
428b5('dul ba): khyod kyang bsod snyoms lto 'grangs tsam gyis chog cing kun tu chog la/ kho bo yang bsod snyoms lto 'grangs tsam gyis chog cing kun tu chog na/ 'di na kha cig ni/ de lta ma yin te/ g.yang
428b6('dul ba): gzhi dang / shing shun dang / dbyug gu dang / ril ba dang / blugs gzar gyi snod lhag pa 'chang zhing / ha cang tshod rngad dang / khre rgod dang / ut+pala'i rtsa ba sbyor ba la brtson par gnas so/ /de nas
428b7('dul ba): bram ze'i khye'u de rnams 'di snyam du sems te/ ji ltar/ mkhan po 'dod chen che ba la ni/ rnam par smod la/ 'dod chen chung ba la ni/ bstod pas don gyis na/ mkhan pos bdag cag la nan
429a1('dul ba): tur byas kyi/ ma la bdag cag gis g.yang gzhi dang / shing shun dang / dbyug gu dang / ril ba dang / blugs gzar gyi snod lhag pa chu bo rtag 'bab kyi nang du
429a2('dul ba): bor la/ mkhan po gang na ba der 'dong ngo / /zhes de rnams kyis g.yang gzhi dang / shing shun dang / dbyug gu dang / ril ba dang / blugs gzar gyi snod lhag pa rnams chu bo rtag 'bab kyi
429a3('dul ba): nang du bor nas/ rgyud gtsang ba dang / spyod pa gzhung bzhin du byas nas ston pa lkugs 'phye gang na ba der dong ste lhags pa dang / ston pa lkugs 'phye'i rkang pa gnyis la mgo bos phyag 'tshal
429a4('dul ba): te phyogs gcig tu 'dug go / ston pa lkugs 'phyes bram ze'i khye'u de rnams kyi bsam pa dang / bag la nyal dang / khams dang / rang bzhin shes nas/ ji ltar bram ze'i khye'u lnga brgya po de dag
429a5('dul ba): gis mngon par shes pa lnga mngon sum du byas pa de lta bu'i chos bshad pa byas so/ /rgyal po chen po/ ji snyam du sems/ de'i tshe de'i dus kyi ston pa lkugs 'phye gang yin pa de ni/ nga nyid yin
429a6('dul ba): no/ /rgyal po chen po/ ngas sems can la phan pa byas pa gang yin pa des bla na med pa yang dag par rdzogs pa'i byang chub thob bo/ /snyam na/ khyod kyis de ltar mi blta ste/ 'on kyang nga'i de ni/ bla na
429a7('dul ba): med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer
429b1('dul ba): pa'i phyir byang chub sems dpa'i spyod pas sems can la phan pa byas pa gang yin pa de/ nyon cig /rgyal po chen po/ sngon byung ba'i mi rnams kyi tshe lo brgyad khri thub par gyur to/ /mi rnams kyi tshe lo
429b2('dul ba): brgyad khri thub pa na/ 'dzam bu'i gling 'di nyid 'byor bar gyur cing zhes bya ba rgyas par ji skad chos ldan gyi mdo las 'byung ba lta bu'o/ /ji tsam na/ mi tshe lo brgyad khri thub pa rnams la lus kyi
429b3('dul ba): gnod pa 'di lta bu byung ste/ 'di lta ste/ grang ba dang / tsha ba dang / bkres pa dang / skom pa dang / 'dod pa dang / za ba dang / rga ba'o/ /mi rnams kyi tshe lo brgyad khri thub pa na/ rgyal po byed ldan
429b4('dul ba): zhes bya ba byung ste/ rgyal po byed ldan gyi skyed mos tshal gyi gnas na shing n+ya gro d+ha'i rgyal po shin tu rab gnas zhes bya ba zhig yod do/ /n+ya gro d+ha'i rgyal po shin tu rab gnas kyi drung na bram ze
429b5('dul ba): shing sA la chen po lta bu rtsibs kyi mu khyud ces bya ba/ bram ze'i khye'u lnga brgya tsam la/ bram ze rnams kyi gsang tshig klog tu 'jug go/ de nas bram ze shing sA la chen po lta bu rtsibs kyi mu
429b6('dul ba): khyud gcig pu dben par sdod nas sems la sems kyi rtog pa 'di lta bu skyes te/ mi rnams ni/ tshe thung la tshe phyi mar 'gro dgos te/ skyes pa la mi 'chi ba med pas/ dge ba bya zhing tshangs par
429b7('dul ba): spyod pa spyad dgos na/ 'on kyang da ltar mi 'di dag ni/ 'di lta ste/ don spyad pa dang / bsod nams spyad pa dang / dge ba spyad pa la sems las chung du/ sems las chung ngur gnas par byed kyi/
430a1('dul ba): ma la bdag skra dang kha spu bregs la/ gos ngur smrig bgos te dad pa yang dag pa kho nas khyim nas khyim med par rab tu 'byung bar bya'o/ /snyam mo/ /de nas bram ze'i shing
430a2('dul ba): sA la chen po lta bu rtsibs kyi mu khyud kyis bram ze'i khye'u rnams la smras pa/ bram ze'i khye'u dag /shes par gyis shig /'di na kho bo gcig pu zhes bya ba nas rab tu 'byung ngo / /zhes bya ba'i bar
430a3('dul ba): rgyas par sbyar ro/ /bram ze'i khye'u dag /bdag ni/ skra dang kha spu bregs te zhes bya ba nas rab tu 'byung na/ shes ldan dag ci byed/ kye mkhan po/ bdag cag gis gang cung zad ci 'tshal ba de
430a4('dul ba): thams cad ni/ shes ldan mkhan po la brten nas lags pas/ gal te shes ldan mkhan po skra dang kha spu bregs zhes bya ba nas rab tu 'byung na/ bdag cag kyang shes ldan mkhan po rab tu byung
430a5('dul ba): ba'i rjes su rab tu 'byung bar bgyi'o/ /bram ze'i khye'u dag /de'i dus la dbab par shes par gyis shig /de nas bram ze'i shing sA la chen po lta bu rtsibs kyi mu khyud skra dang kha spu bregs nas
430a6('dul ba): zhes bya ba nas rab tu byung zhes bya ba'i bar du ste/ bram ze'i khye'u lnga brgya po de rnams kyang skra dang kha spu bregs nas gos ngur smrig bgos te/ bram ze shing sA la chen po lta bu rtsibs kyi mu khyud
430a7('dul ba): rab tu byung ba'i rjes su rab tu byung ngo / /de nas bram ze shing sA la chen po lta bu rtsibs kyi mu khyud kyis mya ngan las 'da' bar mi 'gyur ba'i sgrib pa la spangs nas zhes bya ba nas rgyas par byams
430b1('dul ba): pa dang ldan pa'i sems zhes bya ba dang / rgyas par snying rje dang / dga' ba dang / btang snyoms kyi bar du brjod par bya ste/ btang snyoms dang ldan pa'i sems 'khon med pa/ 'gran zla med pa/ gnod
430b2('dul ba): pa med pa/ yangs pa/ rgya chen por gyur pa/ tshad med pa/ shin tu bsgoms pas mos te khyab par byas nas rdzogs par byas te gnas so/ /de nas bram ze shing sA la chen po lta bu rtsibs kyi mu
430b3('dul ba): khyud kyi ming / bram ze shing sA la chen po lta bu rtsibs kyi mu khyud/ bram ze shing sA la chen po lta bu rtsibs kyi mu khyud ces bya ba'i ming gang yin pa nub par gyur cing / ston pa rtsibs kyi mu khyud
430b4('dul ba): ces bya bar grags so/ /de nas ston pa rtsibs kyi mu khyud kyis bram ze'i khye'u rnams la smras pa/ bram ze'i khye'u dag /mi rnams ni/ tshe thung ba/ nyon mongs pa/ ring por mi thogs pa yin la/
430b5('dul ba): de yang sdug bsngal dang ldan no/ /dper na/ rtswa'i rtse mo la chags pa'i zil pa ni/ nyi ma shar ba'i tshe myur bar ldang zhing ring por mi gnas so/ /bram ze'i khye'u dag /de bzhin du mi rnams kyi tshe
430b6('dul ba): yang zil pa dang 'dra ba ring por mi thogs par nyon mongs pa yin la/ de yang sdug bsngal dang ldan no/ /dper na/ chu la ri mo mkhan gyis ri mo bris pa ni/ myur du 'jig cing ring por mi gnas
430b7('dul ba): so/ /bram ze'i khye'u dag/ de bzhin du mi rnams kyi tshe yang chu'i ri mo bzhin du ring por mi gnas pa/ nyon mongs pa yin la/ de yang sdug bsngal dang ldan no/ /dper na/ chu la dbyug pas khram
431a1('dul ba): btab pa ni/ myur du 'jig cing ring por mi gnas so/ /de bzhin du tshe yang dbyug pas bris pa lta bu yin no/ /dper na/ khor yug chur bor ba ni/ myur du 'bying zhing ring
431a2('dul ba): por mi gnas so/ /de bzhin du tshe yang khor yug lta bu yin no/ /dper na/ rdo rje chur bor ba ni/ myur du 'bying zhing ring por mi gnas so/ /de bzhin du tshe yang rdo rje chur bor ba lta bu yin no/ /dper
431a3('dul ba): na| dbyug pa gnam du 'phangs pa ni/ myur du ltung zhing ring por mi gnas so/ /de bzhin du tshe yang dbyug pa gnam du 'phangs pa lta bu yin no/ /dper na/ thags bcas pa ji tsam btags
431a4('dul ba): pa de tsam du btag par bya ba rting la thug par 'gyur ro/ /de bzhin du srog kyang btag par bya ba rting la thug pa lta bu yin no/ /dper na/ gsad par khrid pa'i phyugs ni/ gom pa re re bor zhing
431a5('dul ba): gsad pa la nye ba yin no/ /de bzhin du tshe yang gsad pa'i phyugs lta bu yin no/ /dper na/ gsad par khrid pa'i mi ni/ gom re re bor zhing gsad pa la nye ba yin no/ /de bzhin du tshe yang
431a6('dul ba): gsad pa'i mi lta bu yin no/ /dper na/ sha'i kham tshad cig zangs chu mang po'i nang du bcug ste/ 'og nas me sbar na/ myur du gor bar 'gyur zhing ring por mi gnas so/ /de bzhin tshe
431a7('dul ba): yang sha'i kham tshad lta bu yin no/ / //'dul ba gzhi/ bam po lnga bcu pa/ dper na/ ri las 'bab pa'i chu bo gting zab pa/ shugs drag pa/ thag ring por 'bab
431b1('dul ba): pa| shing rtsi 'ded par byed pa ni/ nyin zhag de dag 'das shing / skad cig dang / thang gcig dang / yud tsam de dag 'das na/ chu'i gnas pa dang / 'jig pa mi mngon no/ /de bzhin du mi rnams kyi tshe
431b2('dul ba): yang chu bo'i rgyun lta bu ste/ ring por mi thogs par nyon mongs pa yin la/ de yang sdug bsngal dang ldan no/ /bram ze'i khye'u dag/ bdag ni byams pa dang ldan pa zhes bya ba nas/ rgyas par snying rje dang /
431b3('dul ba): dga' ba dang / btang snyoms dang ldan pa'i sems zhes bya ba nas gnas so/ /zhes bya ba'i bar du'o/ /bram ze'i khye'u dag/ tshur khyed kyis kyang byams pa dang ldan pa'i sems dang / snying rje dang / dga'
431b4('dul ba): ba dang / btang snyoms dang ldan pa'i sems kyi bar gyis gnas par gyis shig /rgyal po chen po/ ston pa rtsibs kyi mu khyud de/ de tsam du tshe ring / de tsam du ring du gnas/ de tsam gyis tshe'i
431b5('dul ba): mthar thug pa yang re zhig / dge slong dag la mi rnams ni/ tshe thung ba/ ring por mi thogs pa/ nyon mongs pa yin la/ de yang sdug bsngal dang ldan no/ /zhes bya ba de lta bu'i chos ston no/ /rgyal po
431b6('dul ba): chen po/ de ji snyam du sems/ de'i tshe de'i dus na ston pa rtsibs kyi mu khyud ces bya bar gyur pa de/ gzhan zhig yin snyam na/ khyod kyis de ltar mi blta ste/ 'on kyang nga nyid de'i tshe de'i dus na/ ston
431b7('dul ba): pa rtsibs kyi mu khyud ces bya bar gyur to/ /rgyal po chen po/ ngas sems can rnams la phan pa byas pa des/ bla na med pa yang dag par rdzogs pa'i byang chub thob bo/ /snyam na/ khyod kyis de ltar mi
432a1('dul ba): blta ste/ 'on kyang nga'i de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /ston pa mig mdzes ji lta bar/ bram
432a2('dul ba): ze'i khye'u 'joms byed dang / glang po skyong yang de dang 'dra'o/ /rgyal po chen po/ gzhan yang / ngas bla na med pa yang dag par rdzogs pa'i byang chub don du gnyer ba na/ nga byang chub sems
432a3('dul ba): dpa'i spyod pa la shes rab chen po dang / spobs pa chen por gyur nas sems can la phan pa byas pa gang yin pa de nyon cig/ rgyal po chen po/ sngon byung ba/ rgyal po phyogs bdag ces bya ba
432a4('dul ba): zhig byung ste/ rgyal po phyogs bdag gi pu gzhon nu rdul phran zhes bya ba zhig byung ngo / /rgyal po phyogs bdag la bram ze shing sA la chen po lta bu gnag lhas skyes zhes bya ba zhig yod de/ bram
432a5('dul ba): ze shing sA la chen po lta bu gnag lhas skyes kyi bu bram ze'i khye'u me gso zhes bya ba mkhas pa/ gsal ba/ yid gzhungs pa/ gzhung dang mthun par spyod pa'i shes rab dang ldan pa zhig yod
432a6('dul ba): de/ 'di ltar/ de ni/ pha bram ze gnag lhas skyes zhing las kyi mtha' gang yin pa de rnams bram ze'i khye'u me gsol 'dri zhing byed do/ /don bya ba'i don nges par brtag pa gang yin pa de rnams
432a7('dul ba): kyang bram ze'i khye'u me gso la dris nas byed kyi/ ma dris par ni ma yin no/ /gzhon nu rdul phran dang / rgyal po'i 'khor rgyal rigs drug gi grongs po dang / snying du sdug pa dang / ne'u zla yang yin
432b1('dul ba): no| |gang gi tshe rgyal po phyogs bdag rtse 'dod pa'am/ dga' bar 'dod pa'am/ dga' mgur spyod 'dod par gyur pa de'i tshe/ des dgos pa thams cad dang / las su bya ba thams cad bram ze gnag
432b2('dul ba): lhas skyes la slar gtad nas/ steng gi khang bzang gi gzhi la skyes pa med par song ste/ rol mo rnams kyis rtse bar byed/ dga' bar byed/ dga' mgur spyod par byed do/ /de nas dus gzhan zhig na bram ze
432b3('dul ba): gnag lhas skyes shi'o/ /de shi ba na rgyal po phyogs bdag shin tu sdug bsngal zhing / yid mi bde bar gyur to/ /sdug bsngal zhing yid mi bde ba'i tshor ba nyams su myong nas/ kyi hud bram ze gnag
432b4('dul ba): lhas skyes shi bas/ bdag che thang du dmas par gyur to/ /kyi hud bram ze gnag lhas skyes shi bas bdag nyid shin tu che thang du dmas par gyur to zhes zer ro/ /de nas gzhon nu rdul phran rgyal po
432b5('dul ba): phyogs bdag gang na der song ste phyin pa dang / rgyal po phyogs bdag la 'di skad ces smras so/ /lha/ ci'i slad du bram ze gnag lhas skyes gum pas shin tu sdug bsngal zhing thugs la gcags
432b6('dul ba): par gyur te/ sdug bsngal zhing thugs la gcags pa'i tshor ba nyams su myong bar mdzad/ gzhon nu/ kho bo gang gi tshe rtse 'dod pa'am/ dga' bar 'dod pa'am dga' mgur spyod par 'dod pa gyur
432b7('dul ba): pa de'i tshe/ kho bo'i dgos pa thams cad dang / las su bya ba thams cad bram ze gnag lhas skyes la slar gtad nas/ steng gi khang bzang gi gzhi na skyes pa med par song nas rol mo rnams kyis rtse
433a1('dul ba): bar byed/ dga' bar byed/ dga' mgur spyod par byed do/ /da ni/ kho bo 'di snyam du sems te/ kyi hud bram ze gnag lhas skyes shi bas bdag che thang du dmas par
433a2('dul ba): gyur to/ /kyi hud bram ze gnag lhas skyes shi bas bdag shin tu che thang du dmas par gyur to/ /snyam mo/ /lha/ bram ze gnag lhas skyes gum pas shin tu sdug bsngal zhing thugs mi dgyes par
433a3('dul ba): gyur te sdug bsngal zhing thugs mi dgyes pa'i tshor ba nyams su myong bar ma mdzad cig / de ci'i slad du zhe na/ lha/ bram ze gnag lhas kyi bu bram ze'i khye'u me gso zhes bgyi ba mkhas pa/ gsal
433a4('dul ba): ba| yid gzhungs pa/ gzhung dang mthun par spyod pa'i shes rab dang ldan pa zhig mchis te/ 'di ltar/ de'i pha bram ze gnag lhas skyes kyi las kyi mtha' bgyis pa gang lags pa de dag kyang
433a5('dul ba): bram ze'i khye'u me gso la dris nas bgyid kyi/ ma dris par ni/ ma lags so/ /don du bgyi ba'i don nges par brtag pa gang lags pa de dag kyang / bram ze'i khye'u me gso la dris nas bgyid kyi/
433a6('dul ba): ma dris par ni/ ma lags so/ /lha/ de lta lags pas/ pha gnag lhas skyes kyi las thabs su dbang bskur du gsol/ de nas rgyal po phyogs bdag gis/ bram ze'i khye'u me gso pho nyas
433a7('dul ba): bkug nas 'di skad ces smras so/ /bram ze'i khye'u/ khyod ngas ded phyin chad nas pha gnag lhas skyes kyi las thabs su bcug go /bka' bzhin 'tshal zhes bram ze'i khye'u me gsos mnyan to//
433b1('dul ba): de nas bram khye'u khye'u me gso de/ pha bram ze gnag lhas skyes byed byed pa'i zhing las kyi mtha' gang yin pa de rnams kyang byed do/ /de'i pha bram ze gnag lhas skyes don du bya ba'i don nges pa can rtog
433b2('dul ba): rtog pa gang yin pa de dag kyang de nges par rtog go / de nas bram ze'i khye'u me gso'i ming / bram ze'i khye'u me gso zhes bya ba gang yin pa de nub par gyur cing / bram ze gnag lhas skyes/ bram ze
433b3('dul ba): gnag lhas skyes zhes bya bar grags so/ /de nas bram ze gnag lhas skyes kyis/ rgyal po'i 'khor rgyal rigs drug pho nyas bkug nas 'di skad ces smras so/ /shes ldan dag /tshur khyed gzhon
433b4('dul ba): nu rdul phran gang na ba der dong la phyin pa dang / gzhon nu rdul phran la rgyal ba dang tshe spel ba dag byos la/ gzhon nu rdul phran la 'di skad ces/ ji ltar rdul phran khyod bde na/ de bzhin du bdag
433b5('dul ba): cag kyang bde zhing / ji ltar rdul phran khyod sdug bsngal na/ de bzhin du bdag cag kyang sdug bsngal bar 'gyur la/ rgyal po'i 'khor rgyal rigs drug po ni/ rdul phran khyod kyi grogs po dang / snying
433b6('dul ba): du sdug pa dang / ne'u zla yin gyi/ rdul phran khyod/ gal te yab 'das nas yab kyi rgyal srid kyi dbang phyug la bzhag na/ ci nas kyang bdag cag la longs spyod dag las/ longs spyod kyi bgo
433b7('dul ba): bsha' mdzod cig ces gyis shig/ mkhan po /bka' bzhin 'tshal zhes rgyal po'i 'khor rgyal rigs drug gis/ bram ze gnag lhas skyes las mnyan nas gzhon nu rdul phran gang na ba der dong
434a1('dul ba): ste phyin pa dang / gzhon nu rdul phran la rgyal ba dang / tshe spel ba dag byas nas/ gzhon nu rdul phran la 'di skad ces smras so/ /ji ltar rdul phran khyod bde na/ de bzhin du bdag
434a2('dul ba): cag bde zhing / ji ltar rdul phran khyod sdug bsngal na/ de bzhin du bdag cag sdug bsngal bar 'gyur la/ rgyal po'i 'khor rgyal rigs drug ni/ rdul phran khyod kyi grogs po dang / snying du sdug pa
434a3('dul ba): dang / ne'u zla lags kyi/ rdul phran khyod/ gal te yab 'das nas/ rgyal srid kyi dbang phyug la bzhag na/ ci nas kyang bdag cag la longs spyod dag las/ longs spyod kyi bgo bsha' mdzod
434a4('dul ba): cig / de bzhin du bya'o/ /zhes gzhon nu rdul phran gyis mnyan to/ /de nas dus gzhan zhig na rgyal po phyogs bdag dus las 'das te shi bar gyur na/ blon po'i tshogs rnams dang / sna chen
434a5('dul ba): po la gtogs pa dang / rgyal khrims 'dod pa rnams dang / gsang tshig lhan cig 'don pa rnams kyis/ gzhon nu rdul phran pha'i rgyal srid kyi dbang phyug la bzhag cing / de rgyal srid la dbang bskur
434a6('dul ba): ba'i phyir dbang bskur ro/ /de nas gzhon nu rdul phran gyi ming / gzhon nu rdul phran ces bya ba gang yin pa de nub cing / rgyal po rdul phran zhes bya bar grags so/ /de nas rgyal po rdul phran gyis/
434a7('dul ba): bram ze gnag lhas skyes pho nyas bkug nas 'di skad ces smras so/ /mkhan pos nga'i yab la ji ltar rjes su ston pa de ltar nga la'ang da phyin chad rjes su ston par bya bar soms shig /bka'
434b1('dul ba): bzhin 'tshal zhes bram ze gnag lhas skyes kyis mnyan to/ /de nas bram ze gnag lhas skyes kyis/ rgyal po'i 'khor rgyal rigs drug pho nyas bkug ste 'di skad ces smras so/ /shes ldan dag /khyed cag
434b2('dul ba): rgyal po rdul phran gang na ba der dong la phyin pa dang / rgyal po rdul phran la rgyal ba dang / tshe spel ba dag byos la 'di skad ces/ lha/ lha gzhon nur gyur pa na bdag cag spyan sngar mchis nas 'di skad
434b3('dul ba): ces/ ji ltar rdul phran khyod bde na/ de bzhin du bdag cag bde zhing / ji ltar rdul phran khyod sdug bsngal na/ de bzhin du bdag cag sdug bsngal bar 'gyur la/ rgyal po'i 'khor rgyal rigs drug po
434b4('dul ba): ni| rdul phran khyod kyi grogs po dang / snying du sdug pa dang / ne'u zla lags kyi/ rdul phran khyod/ gal te yab 'das te yab kyi rgyal srid kyi dbang phyug la bzhag na/ ci nas kyang bdag cag la longs
434b5('dul ba): spyod dag las/ longs spyod kyi bgo bsha' mdzod cig ces gsol pa dgongs sam zhes smros shig/ gal te 'di skad ces/ ngas dran no/ /zer na/ lha/ da ni/ de'i dus la bab pa lags so/ /
434b6('dul ba): zhes smros shig /'on te des 'di skad ces chen po nang yangs la phyi shing rta'i dbyibs ltar 'dug pa 'di cha bdun du 'ged pa su zhig yod ces zer na/ lha/ gnag lhas skyes ma lags pa gzhan
434b7('dul ba): su yang ma mchis so/ /zhes smros shig/ mkhan po/ bka' bzhin 'tshal zhes rgyal po'i 'khor rgyal rigs drug gis/ bram ze gnag lhas skyes las mnyan nas/ rgyal po rdul phran gang na ba de na
435a1('dul ba): dong ste phyin pa dang / rgyal po rdul phran la rgyal ba dang / tshe spel ba dag byas nas/ rgyal po rdul phran la 'di skad ces smras so/ /lha/ lha sngon gzhon nur gyur pa na/ bdag
435a2('dul ba): cag spyan sngar mchis nas 'di skad ces/ ji ltar rdul phran khyod bde na/ /de bzhin du bdag cag bde zhing / ji ltar rdul phran khyod sdug bsngal na/ de bzhin du bdag cag sdug bsngal bar 'gyur
435a3('dul ba): la| bdag cag rgyal po'i 'khor rgyal rigs drug po ni/ rdul phran khyod kyi grogs po dang / snying du sdug pa dang / ne'u zla lags kyi/ rdul phran khyod/ gal te yab 'das te yab kyi rgyal srid kyi
435a4('dul ba): dbang phyug la bzhag na/ ci nas kyang bdag cag la longs spyod dag las/ longs spyod kyi bgo bsha' mdzod cig ces gsol pa dgongs lags sam/ shes ldan dag/ ngas dran no/ /lha/
435a5('dul ba): da ni/ de'i dus la bab lags so/ /'o na sa chen po nang yangs la phyi shing rta'i dbyibs ltar 'dug pa 'di cha bdun du 'ged pa su zhig yod/ lha/ gnag lhas skyes ma lags pa gzhan ma mchis
435a6('dul ba): so| |de nas rgyal po rdul phran gyis/ bram ze gnag lhas skyes pho nyas bkug nas 'di skad ces smras so/ /mkhan po/ khyod kyis sa chen po 'di nang yangs la phyi shing rta'i dbyibs ltar 'dug
435a7('dul ba): pa 'di cha bdun du 'ged nus sam/ lha/ legs par rngo thogs so/ /de nas bram ze gnag lhas skyes kyis rgyal po rdul phran las mnyan nas dkyil dang dkyil na yul khor bu chung dang / khor bu
435b1('dul ba): chung yod pa gang dag yin pa de dag rgyal po rdul phran gyi ris su bcad pa dang / des rgyal po rdul phran yid rangs par gyur te/ bram ze gnag lhas skyes kyis/ kho bo'i rigs ji lta bu zhig tu bcad na/ de
435b2('dul ba): ltar dper na/ mkhas pa/ gsal ba/ bye brag shes pas byas pa lta bur gyur to/ /zhes yid rangs pa yang go bar byas so/ /yul khor bu chung gzhan gang yin pa de dag kyang rgyal po'i 'khor rgyal
435b3('dul ba): rigs drug gi rigs su bcad pa dang / des rgyal po'i 'khor rgyal rigs drug kyang yid rangs par gyur te/ bram ze gnag lhas skyes kyis ji lta bu zhig tu bgos na/ ji ltar mkhas pa/ gsal ba/
435b4('dul ba): bye brag shes pas byas pa bzhin du kho bo cag gis yun ring po nas bsam bsam pa'i yul de dag da kho bo cag gi rigs su bcad ces yid rangs pa yang go bar byas so/ /de nas rgyal po'i zhim ring rgyal
435b5('dul ba): rigs drug gis/ bram ze gnag lhas skyes la 'di skad ces smras so/ /mkhan po/ rgyal po rdul phran la ji ltar rjes su ston pa de bzhin du/ deng slan chad bdag la yang khyod kyis rjes su bstan par
435b6('dul ba): dgongs su gsol/ de bzhin du bya'o/ /zhes bram ze gnag lhas skyes mnyan to/ /de nas bram ze gnag lhas skyes rgyal po rdul phran dang / rgyal po'i 'khor rgyal rigs drug dang / rgyal rigs shing sA la
435b7('dul ba): chen po lta bu bdun dang / bram ze'i rigs shing sA la chen po lta bu bdun dang / khyim bdag shing sA la chen po lta bu bdun dang / thabs rir bab pa'i chung ma bzhi bcu la rjes su ston to/ /bram ze'i khye'u lnga
436a1('dul ba): brgya tsam la bram ze'i gsang tshig klog tu 'jug go/ 'dul sbyong mkhan dang / glang po che la zhon pa dang / rta la zhon pa dang / ral gri 'dzin stangs mkhan dang / gzhu 'dzin pa dang /
436a2('dul ba): zham 'bring byed pa dang / go re long byed pa dang / bro gar len pa dang / rgyal po'i bu rtul phod pa/ dpa' ba/ rab gnon tshan po che dang ldan pa rnams dang / sems srung ba dang / skra mkhan dang / khrus byed pa
436a3('dul ba): du ma la yang rjes su ston par byed do/ /de nas bram ze gnag lhas skyes kyi ming / bram ze gnag lhas skyes bram ze gnag lhas skyes zhes bya ba'i ming gang yin pa de nub par gyur cig/ bram ze chen po
436a4('dul ba): gnag lhas skyes/ bram ze chen po gnag lhas skyes zhes bya bar grags so/ /de nas bram ze chen po gnag lhas skyes/ bram ze rnams kyis ni/ tshangs par bkur ro/ /rgyal pos ni/ lhar bkur ro/ /
436a5('dul ba): grong mi dang / yul mi rnams kyis ni/ rgyal por bkur ro/ /bram ze rnams kyis ni/ 'di snyam du shes te/ bram ze chen po gnag lhas skyes kyis tshangs pa'i lam mthong ste/ tshangs pa'i lam shes
436a6('dul ba): shing mthong nas/ mtha' dag rdzogs par byas te gnas so/ /snyam mo/ /rgyal po dang / grong mi dang / yul mi rnams kyis kyang / 'di snyam du shes te/ bram ze chen po gnag lhas skyes kyis tshangs
436a7('dul ba): pa'i lam shes shing / tshangs pa'i lam mthong ste/ tshangs pa'i lam shes shing mthong nas mtha' dag rdzogs par byas te gnas so snyam mo/ /de nas bram ze chen po gnag lhas skyes/ 'di snyam du
436b1('dul ba): sems te/ bdag da ltar bram ze rnams kyis ni/ tshangs par bkur/ rgyal pos ni/ lhar bkur/ grong mi dang / yul mi rnams kyis ni/ rgyal por bkur/ bram ze rnams ni/ 'di snyam du shes
436b2('dul ba): te/ bram ze chen po gnag lhas skyes kyis tshangs pa'i lam mthong ste/ tshangs pa'i lam shes shing mthong nas mtha' dag rdzogs par byas te gnas so/ /snyam mo/ /rgyal po dang / grong mi dang / yul
436b3('dul ba): mi rnams kyis kyang / 'di snyam du shes te/ bram ze chen po gnag lhas skyes ni/ tshangs pa'i lam shes shing / tshangs pa'i lam mthong ste/ tshangs pa'i lam shes shing mthong nas mtha' dag rdzogs
436b4('dul ba): par byas te gnas par byas so/ /snyam mo/ /bdag gis ni tshangs pa'i lam yang mi shes/ bdag ni/ tshangs pa'i lam shes shing mthong nas mtha' dag rdzogs par byas te gnas pa yang ma
436b5('dul ba): yin na/ bdag gi pha bram ze gnag lhas skyes las/ bram ze gang zhig dbyar zla ba bzhi po dag la dben par snying rje'i bsam gtan gyis gnas na/ de'i drung du tshangs pa 'ong bar 'gyur ro//
436b6('dul ba): zhes thos kyi/ ma la bdag gis dbyar zla ba bzhi po dag la dben par snying rje'i bsam gtan gyis gnas par bya'o/ /snyam mo/ /de nas bram ze chen po gnag lhas skyes kyis/ rgyal po rdul phran
436b7('dul ba): la 'di skad ces smras so/ /lha/ re zhig rjes su ston pa gzhan zhig btsal du gsol/ bdag ni/ dbyar zla ba bzhi po dag la dben par snying rje'i bsam gtan gyis gnas par 'tshal lo/ /mkhan
437a1('dul ba): po| da de'i dus la bab par mkhyen par mdzod cig / rgyal po'i 'khor rgyal rigs drug dang / rgyal rigs shing sA la chen po lta bu bdun dang / bram ze shing sA la chen po lta bu bdun dang /
437a2('dul ba): khyim bdag shing sA la chen po lta bu bdun dang / thabs rir bab pa'i chung ma bzhi bcu la smras pa/ shes ldan dag /re zhig ma g.yeng bar bag yod pas khyim na 'khod cig /bdag ni/ dbyar gyi zla ba
437a3('dul ba): bzhi po dag la dben par snying rje'i bsam gtan gyis gnas par 'dod do/ /rje'i sras/ da de'i dus la bab lags so/ /bram ze'i khye'u lnga brgya po de dag la smras pa/ bram ze'i khye'u dag /re zhig
437a4('dul ba): ji skad thos pa dang / ji skad bstan pa dang / ji ltar kun chub par byas pa'i rig pa dag zungs shig /lhogs shig/ bdag ni/ dbyar zla ba bzhi po dag la dben par snying rje'i bsam gtan gyis
437a5('dul ba): gnas par 'dod do/ /mkhan po/ da de'i dus la bab lags so/ /'dul sbyong mkhan dang / glang po che la zhon pa dang / rta la zhon pa dang / shing rta ba dang / ral gri 'dzin stangs mkhan dang / gzhu
437a6('dul ba): 'dzin pa dang / zham 'bring byed pa dang / go re long byed pa dang / bro gar len pa dang / rgyal po'i bu rtul phod pa/ dpa' ba/ rab gnon tshan po che dang ldan pa rnams dang / sems srung ba dang / skra
437a7('dul ba): mkhan dang / khrus byed pa du ma la smras pa/ shes ldan dag /re zhig rjes su ston pa gzhan tshol cig /kho bo ni/ dbyar zla ba bzhi po dag la dben par snying rje'i bsam gtan gyis gnas par 'dod do/ /
437b1('dul ba): mkhan po/ da de'i dus la bab lags so/ /de nas bram ze chen po gnag lhas skyes kyis grong khyer gyi shar phyogs su khang bzang zhig brtsigs nas/ dbyar zla ba bzhi po dag la dben par snying rje'i bsam
437b2('dul ba): gtan gyis gnas pa las/ de'i drung du tshangs pa ma 'ongs so/ /de nas bram ze chen po gnag lhas skyes kyis dbyar gyi zla ba bzhir zhag gcig gis ma lon pa dang / 'di snyam du sems te/ bdag gi
437b3('dul ba): pha bram ze gnag lhas skyes las dbyar zla ba bzhi po dag la dben par snying rje'i bsam gtan gyis gnas na de'i drung du tshangs pa 'ong bar 'gyur ro/ /zhes thos na/ bdag gi drung du tshangs pa ma 'ongs so/ /snyam
437b4('dul ba): mo| |de nas tshangs pa mi mjed kyi bdag pos/ bram ze chen po gnag lhas skyes kyi bsam pa sems kyis shes nas/ dper na/ skyes bu stobs dang ldan pa'i lag pa bskum pa las brkyang pa'am/ brkyang
437b5('dul ba): pa las bskum pa tsam gyis/ tshangs pa mi mjed kyi bdag po/ tshangs pa'i 'jig rten nas mi snang bar gyur cig/ bram ze chen po gnag lhas skyes kyi khang bzang du 'ongs so/ /de'i tshe tshangs pa mi mjed
437b6('dul ba): kyi bdag po'i kha dog gi mthus/ khang bzang thams cad snang ba rgya chen pos khyab par gyur to/ /bram ze chen po gnag lhas skyes kyis nam gyi cha smad la bab pa dang / khang bzang thams cad snang ba rgya chen pos
437b7('dul ba): khyab par gyur pa mthong ngo / /mthong nas kyang de'i tshe tshigs su bcad de smras pa/ 'di 'dra ba yi kha dog ni/ /bdag gis ma mthong ma thos na/ /gzugs bzang kha dog ldan pa yi/ /grogs po khyod ni
438a1('dul ba): su zhig yin/ /gang la lhar bcas tshangs ris dang / /de bzhin ris ni gzhan dag gis/ /gzhon nu rab shes de lta bur/ /gnag lhas skyes kyis nga shes byos/ /tshangs
438a2('dul ba): pas khyod la 'dud bgyid cing / /bkur sti yang ni bgyid lags kyi/ /bdag gi tshig rnams gsan mdzod la/ /myur du gnang bar mdzad du gsol/ /gnag lhas skyes pa khyod kyis ni/ /smras
438a3('dul ba): pa'i tshig de bzung bar byas/ /tshe 'di'i don ni gang yin dang / /phyi ma'i don ni gang yin pa/ /yid la bsam pa de dag ni/ /bram ze nga la dris shig dang / /dris pa de dang de dag ni/ /nga yis khyod la
438a4('dul ba): gtan la dbab/ /de nas bram ze chen po gnag lhas skyes/ 'di snyam du sems te/ re zhig bdag gis mthong ba'i chos kyi don gyis thob par bya ba gang yin pa de ni/ bdag gis thob kyi/
438a5('dul ba): ma la bdag gis tshe phyi ma'i don las brtsams te dri bar bya'o/ /snyam nas de'i tshe tshigs su bcad de smras pa/ blo la bsdogs pa'i yid gnyis the tshom dag /tshangs pa kun 'ged gzhon nu la
438a6('dul ba): 'dri ba/ /gang du gnas shing gang la bslab byas na/ /tshangs pa'i 'jig rten mi 'chi 'thob par 'gyur/ /bram ze/ mi yi nang na nga'o snyam spangs shing / /gcig por gyur pa snying rjer mos pa dang / /dri
438a7('dul ba): nga med cing 'khrig las chags bral ba/ /'di la gnas shing 'di nyid la bslab na/ /mi yis tshangs pa'i 'jig rten 'chi med 'thob/ /de nas bram ze chen po gnag lhas skyes/ 'di snyam du
438b1('dul ba): sems te/ tshangs pas bshad pa/ bram ze/ mi yi nang na nga'o snyam spangs shing / /zhes bya ba 'di'i don yang bdag gis kun shes/ tshangs pas bshad pa/ gcig pur gyur pa snying rjer mos pa dang / /zhes
438b2('dul ba): bya ba 'di'i don yang dag gis kun shes na/ tshangs pas bshad pa/ dri nga med cing 'khrig las chags bral ba/ /zhes bya ba 'di don bdag gis mi shes so/ /snyam du bsam nas/ de'i tshe tshigs su bcad
438b3('dul ba): de smras pa/ tshangs pa mi'i nang dri nga gang zhig las/ /'jig rten kun na ngogs kyi 'bab chu ltar/ /gang gis bsgribs na ngan song sgrib pa can/ /tshangs pa 'thob 'gyur lam ni mi shes pa'o/ /khro dang rdzun dang
438b4('dul ba): 'khon dang rnam 'tshe dang / /'jungs dang mngon pa'i nga rgyal mi bzod dang / /chags dang zhe sdang de bzhin gti mug dang / /phrag dog ser sna dag dang 'tshig pa ste/ /de dag bram ze mi'i nang dri nga yin/ /'jig rten
438b5('dul ba): kun na ngogs kyi 'bab chu ltar/ /de yis bsgribs na ngan song sgrib pa can/ /tshangs pa 'thob 'gyur lam ni mi shes so/ /de nas bram ze chen po gnag lhas skyes 'di snyam du sems te/ ji skad du
438b6('dul ba): bdag gis tshangs pas smras pa'i don shes pa ltar na/ khyim pa khyim na gnas pas ji srid 'tsho ba'i bar du/ tshangs par spyod pa sal gyis dag pa/ ma 'dres pa/ yongs su rdzogs pa/ yongs
438b7('dul ba): su dag pa/ rnam par byang ba spyad pa 'di ni/ sla ba ma yin pas/ ma la bdag gis skra dang kha spu bregs te gos ngur smrig bgos nas/ dad pa yang dag pa kho nas khyim nas khyim med par rab tu
439a1('dul ba): 'byung bar bya'o/ /snyam mo/ /de nas tshangs pa mi mjed kyi bdag pos/ bram ze chen po gnag lhas skyes kyi bsam pa sems kyis shes nas tshigs su bcad de smras pa/
439a2('dul ba): tshangs par skye bar bya ba'i phyir/ /'di la 'bad pa brtan par gyis/ /chos 'di dag pa g.yung drung yin/ /zhes smras nas/ tshangs pa mi mjed kyi bdag po de nyid du mi snang bar gyur to/ /de nas
439a3('dul ba): dbyar zla ba bzhi po dag 'das nas rgyal po rdul phran bram ze chen po gnag lhas skyes gang na ba der song ste phyin pa dang / bram ze chen po gnag lhas skyes gang na ba der song ste/ bram ze chen po gnag
439a4('dul ba): lhas skyes kyi rkang pa gnyis la mgo bos phyag byas te phyogs gcig tu 'dug go/ phyogs gcig tu 'dug par dang / rgyal po rdul phran la bram ze chen po gnag lhas skyes kyis 'di skad ces smras
439a5('dul ba): so| |sa bdag rgyal chen rdul phran khyod/ /bdag gi tshig ni gsan par mdzod/ /gnag lhas skyes bdag mi spro yi/ /rgyal srid nyid kyis bskyang du gsol/ /de nas rgyal po rdul phran gyis tshigs su bcad
439a6('dul ba): de smras pa/ khyod kyi 'dod pa mi chog pa/ /gang yin de yang khyod la bskang / /khyod la 'tshe ba de gsad kyi/ /gnag lhas skyes kyis bdag ma spang / /rgyal po bdag 'dod mi chog min/ /bdag la
439a7('dul ba): 'tshe ba 'ang ma mchis te/ /mi ma yin pa'i tshig thos nas/ /khyim gyi gzhi la mi spro'o/ /gang las thos nas bram ze khyod/ /'dir ni bdag dang 'dod spong ba/ /mi ma yin pa de ci 'dra/ /dri yi de
439b1('dul ba): ni bdag la smros/ /snying rje yi ni gnas pa yis/ /rab dben bsam gtan byed pa na/ /de nas tshangs pa mdun du 'ongs/ /tha dad phyogs ni snang bar byas/ /bdag gis de yi tshig thos nas/ /khyim gyi gzhi
439b2('dul ba): la mi spro'o/ /bram ze gang du 'gro ba der/ /kho bo yang ni 'gro bya zhing / /khyod kyi nyan thos 'gyur bar gyis/ /gnag lhas skyes khyod ston pa mdzod/ /gang la so so'i skye bo rnams/ /chags pa'i 'dod pa
439b3('dul ba): de dag spongs/ /'dod pa rnams la mi blta zhing / /bden pa'i chos la gnas par mdzod/ /tshangs par skye bar bgyi slad du/ /nor bu dag pa baiDUr+ya/ /ji ltar ma bcos dri med lta'i/ /tshangs par spyod pa
439b4('dul ba): spyad par bgyi/ /mkhan po/ da de'i dus la bab par mkhyen par mdzod cig/ de nas bram ze chen po gnag lhas skyes kyis/ rgyal po'i 'khor rgyal rigs drug rnams la smras pa/ shes ldan dag/
439b5('dul ba): bdag ni/ skra dang kha spu bregs te gos ngur smrig bgos nas/ dad pas yang dag pa kho nas khyim nas khyim med par rab tu 'byung na/ shes ldan dag ci byed/ mkhan po/ lo bdun du gzhes shig
439b6('dul ba): dang / lo bdun 'das nas bdag cag bu dang spun dang / gzhan dag rgyal srid kyi dbang phyug la bkod nas mkhan po rab tu byung ba'i rjes su rab tu 'byung ngo / /shes ldan dag lo bdun lta ha cang yang thogs
439b7('dul ba): ches so/ /gzhan yang / 'dod pa rnams ni/ chags par 'gyur ba/ longs spyod rnams ni rgyags par 'gyur ba/ srog 'chad pa ni/ shes par dka' ba yin pas/ lo bdun 'das na yang shes ldan
440a1('dul ba): dag rab tu 'byung ngam mi 'byung gtol med pas/ re zhig kho bo rab tu 'byung nge / /mkhan po/ drug gam/ lnga'am/ bzhi'am/ gsum mam/ gnyis sam/ gcig gam/
440a2('dul ba): zla ba bdun nam/ drug gam/ lnga'am/ bzhi'am/ gsum mam/ gnyis sam/ gcig gam/ zhag bdun zhig gzhes shig dang / zhag bdun 'das nas bdag cag bu dang / spun dang /
440a3('dul ba): gzhan dag rgyal srid kyi dbang phyug la bkod nas mkhan po rab tu byung ba'i rjes su rab tu 'byung bar bgyi'o/ /shes ldan dag /zhag bdun lta ring po yang mi thogs na/ 'on kyang 'dod
440a4('dul ba): pa rnams ni/ chags par 'gyur ba/ longs spyod rnams ni rgyags par 'gyur ba/ srog 'chad pa ni/ shes par dka' ba yin pas/ zhag bdun 'das na yang shes ldan dag rab
440a5('dul ba): tu 'byung ngam/ mi 'byung gtol med pas/ re zhig bdag rab tu 'byung ngo / /mkhan po/ da de'i dus mkhyen par mdzod cig/ de nas bram ze chen po gnag lhas skyes kyis/ rgyal rigs
440a6('dul ba): shing sA la chen po lta bu bdun dang / bram ze shing sA la chen po lta bu bdun dang / khyim bdag shing sA la chen po lta bu bdun dang / thabs ri ra bab pa'i chung ma bzhi bcu la smras pa/ shes
440a7('dul ba): ldan dag / bdag ni/ skra dang kha spu bregs te/ gos ngur smrig bgos nas dad pa yang dag pa kho nas khyim nas khyim med par rab tu 'byung na/ shes ldan dag ci byed/ rje'i sras/ bdag cag
440b1('dul ba): btsun mo bgyi ba'i dus na ni/ btsun mo/ grogs bgyi ba'i dus na ni/ grogs lags pas/ rje'i sras gal te skra dang kha spu bregs te/ gos ngur smrig bgos nas dad pa yang dag pa kho nas khyim nas
440b2('dul ba): khyim med par rab tu 'byung na/ rje'i sras rab tu byung ba'i rjes su bdag kyang rab tu 'byung bar bgyi'o/ /shes ldan dag /da de'i dus la bab par shes par gyis shig /de nas bram ze chen po
440b3('dul ba): gnag lhas skyes kyis/ bram ze'i khye'u lnga brgya tsam la smras pa/ shes ldan dag /bdag ni/ skra dang kha spu bregs te gos ngur smrig bgos nas dad pa yang dag pa kho nas khyim nas khyim med par
440b4('dul ba): rab tu 'byung na/ shes ldan dag ci byed/ mkhan po/ bdag cag gang cung zad ci 'tshal ba de thams cad ni/ mkhan po la brten te lags kyi/ gal te mkhan po skra dang / kha spu bregs te gos
440b5('dul ba): ngur smrig bgos nas dad pa yang dag pa kho nas khyim nas khyim med par rab tu 'byung na/ mkhan po rab tu byung ba'i rjes su bdag cag kyang rab tu 'byung bar bgyi'o/ /shes ldan dag /da de'i
440b6('dul ba): dus la bab par shes par gyis shig / 'dul sbyor mkhan dang / glang po che la zhon pa dang / rta la zhon pa dang / shing rta pa dang / ral gri 'dzin stangs mkhan dang / gzhu 'dzin pa dang / zham 'bring byed
440b7('dul ba): pa dang / go re long byed pa dang / bro gar len pa dang / rgyal po'i bu dpa' ba/ rtul phod pa/ rab gnon tshan po che dang ldan pa rnams dang / sems srung ba dang / skra mkhan dang / khrus byed pa du ma la smras pa/
441a1('dul ba): shes ldan dang / /bdag ni/ zhes bya ba nas/ skra dang / kha spu bregs nas gos ngur smrig bgos te/ dad pa yang dag pa kho nas khyim nas khyim med par rab tu byung na/ zhes
441a2('dul ba): bya ba'i bar gong ma bzhin du ste/ mkhan po rab tu byung ba'i rjes su bdag cag kyang rab tu 'byung bar bgyi'o/ /shes ldan dag /de'i dus la dbab par shes par gyis shig /de nas
441a3('dul ba): bram ze chen po gnag lhas skyes skra dang / kha spu bregs te/ gos ngur smig bgos nas dad pa yang dag ba kho na khyim nas khyim med par rab tu byung ngo / /rgyal po rdul phran yang 'khor brgya
441a4('dul ba): phrag du ma dang / 'khor stong phrag du ma dang / 'khor brgya stong phrag du ma dang skra dang kha sbu bregs te gos ngur smrig bgos nas dad pa yang dag pa kho nas khyim nas khyim med par bram ze chen
441a5('dul ba): po gnag lhas skyes rab tu byung ba'i rjes su rab tu byung ngo / /rgyal po'i 'khor rgyal rigs drug dang / rgyal rigs shing sA la chen po lta bu bdun dang / bram ze shing sA la chen po lta bu bdun dang / khyim
441a6('dul ba): bdag shing sA la chen po lta bu bdun dang / thabs rir bab pa'i chung ma bzhi bcu yang skra bregs nas gos ngur smrig bgos te/ dad pa yang dag pa kho nas khyim nas khyim med par bram ze chen po gnag lhas
441a7('dul ba): skyes rab tu byung ba'i rjes su rab tu byung ngo / /bram ze'i khye'u lnga brgya tsam yang skra dang kha sbu bregs nas gos ngur smrig bgos nas bram ze chen po gnag lhas skyes rab tu byung ba'i rjes su rab tu byung ngo / /
441b1('dul ba): glang po che la zhon pa dang / rta la zhon pa dang / shing rta pa dang / ral gri 'dzin stangs pa dang / gzhu 'dzin pa dang / zham 'bring byed pa dang / go re long byed pa dang / bro gar len pa dang / rgyal po'i bu dpa' ba/
441b2('dul ba): rtul phod pa/ rab gnon tshan po che dang ldan pa rnams dang / sems srung ba dang / skra mkhan dang / khrus byed pa rnams kyang skra dang kha spu bregs nas gos ngur smrig bgos te/ bram ze chen po gnag lhas
441b3('dul ba): skyes rab tu byung ba'i rjes su rab tu byung ngo / /bram ze chen po gnag lhas skyes de ltar rab tu byung nas nyon mongs pa'i sgrib pa lnga po/ sems nye bar nyon mongs par byed pa/ shes rab nyam chung bar byed
441b4('dul ba): pa/ gnod par byed pa'i phyogs dang mthun pa/ mya ngan las mi 'da' bar byed pa rnams spangs nas byams pa dang ldan pa'i sems 'khon med pa/ 'gran zla med pa/ gnod pa med pa/ yangs pa
441b5('dul ba): rgya chen por gyur pa/ tshad med pa shin tu bsgoms pas phyogs gcig tu mos te/ khyab pa nas/ rdzogs par byas te gnas so/ /de bzhin du gnyis pa dang / de bzhin du gsum pa dang / de bzhin
441b6('dul ba): du bzhi pa dang / bla dang / 'og dang / thad kar rnam pa thams cad du 'jig rten 'di thams cad byams pa dang ldan pa'i sems 'khon med pa/ 'gran zla med pa/ gnod pa med pa/ yangs pa/ rgya
441b7('dul ba): chen por gyur pa/ tshad med pa/ shin tu bsgoms pas mos te khyab par byas nas rdzogs par byas te gnas so/ /de bzhin du snying rje dang / dga' ba dang / btang snyoms dang ldan pa'i sems 'khon
442a1('dul ba): med pa/ 'gran zla med pa/ gnod pa med pa/ yangs pa/ rgya chen por gyur pa/ tshad med pa/ shin tu bsgoms pas phyogs gcig tu mos te khyab par byas nas
442a2('dul ba): rdzogs par byas te gnas so/ /de bzhin du gnyis pa dang / de bzhin du gsum pa dang / de bzhin du bzhi pa dang / bla dang / 'og dang / thad kar rnam pa thams cad du 'jig rten 'di thams cad btang
442a3('dul ba): snyoms dang ldan pa'i sems 'khon med pa/ 'gran zla med pa/ gnod pa med pa/ yangs pa/ rgya chen por gyur pa/ tshad med pa shin tu bsgoms pas phyogs gcig tu mos te khyab par
442a4('dul ba): byas nas rdzogs par byas te gnas so/ /de nas bram ze chen po gnag lhas skyes kyi ming / bram ze chen po gnag lhas skyes/ bram ze chen po gnag lhas skyes zhes bya ba'i ming gang
442a5('dul ba): yin pa de nub par gyur cing / ston pa gnag lhas skyes zhes bya bar grags so/ /de nas ston pa gnag lhas skyes 'khor brgya phrag du ma dang / 'khor stong phrag du ma dang / 'khor brgya
442a6('dul ba): stong phrag du ma dang / grong rdal nas grong rdal dang / grong khyer nas grong khyer du ljongs rgyu zhing dong ngo / /de'i tshe skye pa'am/ bud med dag las nyes pa 'ga' byung na/ ston pa gnag lhas
442a7('dul ba): skyes phyogs gang na 'dug pa'i phyogs de logs su thal mo sbyar ba btud nas/ ston pa gnag lhas skyes de la phyag 'tshal lo/ /phyag 'tshal lo/ /ston pa gnag lhas skyes de la phyag
442b1('dul ba): 'tshal lo/ /phyag 'tshal lo/ /ston pa gnag lhas skyes de la phyag 'tshal lo/ /phyag 'tshal lo/ /zhes ched du brjod pa lan gsum ched du brjod do/ /mdun na 'don bdun 'byung ba gang yin pa de ni/ ral gris
442b2('dul ba): 'tsho dang tshangs sbyin dang / /sna tshogs za dang de bzhin sa/ /rdul can yul 'khor skyong gnyis gnyis/ /de tshe skye bo de bdun 'byung / /ka ling+ka na mche ba'i khyim/ /rdo mang na ni skem byed de/ /srung byed na ni
442b3('dul ba): ma he ldan/ /ang+gar tsam pa ris su bcad/ /lus 'phags na ni mi thi la/ /stang zil can na ma rungs pa/ /wA ra NA sir ka shi ste/ /gnag lhas skyes kyis ris bcad de'o/ /rgyal po chen po/ ji snyam
442b4('dul ba): du sems/ /de'i tshe de'i dus kyi ston pa gnag lhas skyes gang yin pa de ni/ nga nyid yin no/ /rgyal po chen po/ ngas sems can la phan pa byas pa des bla na med pa yang dag par rdzogs pa'i byang chub thob
442b5('dul ba): bo/ /snyam na/ khyod kyis de ltar mi blta ste/ 'on kyang nga'i de ni/ bla na med pa yang dag par rdzogs pa'i byang chub kyi rgyu tsam dang / rkyen tsam dang / tshogs tsam yin no/ /btsun pa/ bcom ldan 'das kyis
442b6('dul ba): bla na med pa yang dag par rdzogs pa'i byang chub tu thog mar thugs gang du bskyed lags/ rgyal po chen po/ sngon byung ba/ rgyal po 'od ldan zhes bya ba byung ste/ de'i yul du glang po rin po che/ me tog ku mu
442b7('dul ba): ta'i mdog ltar dkar ba/ yan lag bdun shin tu gnas pa/ gzugs bzang ba/ mdzes pa blta na sdug pa zhig byung ngo / /de nas rgyal po 'od ldan gyis/ glang po 'dul mkhan mkhas pa pho nyas
443a1('dul ba): bkug nas 'di skad ces smras so/ /mkhas pa des pa/ khyod kyis glang po che dam pa 'di/ myur du legs par dul bar byos la nga la phul cig /lha/ bka' bzhin 'tshal
443a2('dul ba): zhes glang po 'dul mkhan mkhas pas/ rgyal po 'od ldan las mnyan nas glang po che dam pa de/ 'dul bar byed de/ de dul bar rig nas rgyal po 'od ldan la phul te/ lha'i glang po che dam pa ni/
443a3('dul ba): dul lags pas/ lha/ da de'i dus la bab par mkhyen par mdzad du gsol/ /de nas rgyal po 'od ldan glang po che dam pa de la zhon te/ glang po 'dul mkhan yang gong du zhon nas ri dwags 'chor du
443a4('dul ba): song ngo / /ji tsam na glang po che des/ nags kyi bal glang mo'i dri tshor nas/ des dri de'i rjes bzhin rgyugs so/ /de nas rgyal po glang po che rlung ltar mgyogs pas khyer ba dang / glang po che 'dul mkhan
443a5('dul ba): la smras pa/ kye glang po 'dul mkhan/ /nam mkha' 'gul ba 'dra zhing phyogs kun myur du 'dul bar 'gro ba 'dra/ sa ni mtha' dag 'khor lo bzhin 'khor shing rnams mkha' la 'khor
443a6('dul ba): ba 'dra/ glang po'i dbang po gangs ri 'gro ba lta bu 'di rgyug mthong nas ni/ /ri bo 'di rgyugs snyam nas ri rnams gya tshom myur du rgyug pa 'dra/ /kye glang po che 'dul mkhan glang po che'i dbang po thul
443a7('dul ba): cig / thul cig /glang chen dbang po tshar gcad par/ /bzang po rab tu 'bad par gyis/ /glang chen gnya' rengs khyer ba yis/ /kho bo jir 'gyur gtol med khyer/ /glang po che 'dul bas
443b1('dul ba): smras pa/ lha/ drang srong dam pas smras pa'i gsang sngags bzlas bgyi zhing / /'di la lcags kyus tshar bcad 'bad pa yang bgyi na/ 'chi bar nges par rnams kyis tshe yis man bzhin du/ /glang po 'di ni bdag
443b2('dul ba): stobs zil gyis mnan nas mchi/ /mi yi dbang po lcags kyu'am/ /zhags pa'am yang na lcags gis kyang / /'dod chags gnya' rengs khyer ba'i sems/ /tshar gcad nus pa ma lags so/ /'dod
443b3('dul ba): chags sems kyi zug rngu ni/ /ji zhig ltar na skye 'gyur te/ /tshul 'ga' zhig gis rgyas 'gyur la/ /'ga' zhig gis kyang zhi bar 'gyur/ /gang gi tshe glang po'i 'dul mkhan des glang po che dam pa de/
443b4('dul ba): gnas thams cad du bzlog par ma nus pa de'i tshe rgyal po la smras pa/ lha/ glang po che 'di ni/ 'khrul gyi/ shing gi yal ga la 'jus mdzod cig /de nas rgyal po dang 'dul mkhan shing gi yal ga la
443b5('dul ba): 'jus te 'dug go / de nas de'i shi ba las thar te bde bar gyur nas/ rgyal pos 'dul mkhan la smras pa/ khyod kyis glang po che dam pa ma thul bar nga la phul lo/ /des smras pa/ lha/ 'di bdag
443b6('dul ba): gis shin tu dul bar bgyis te/ 'on kyang nags kyi bal glang mo'i dri tshor nas nyan du ma btub lags so/ /lha de lta lags mod kyi/ dpyad dran nas ring por mi thogs par mchi bar 'gyur ro/ /
443b7('dul ba): de nas glang po che de myos pa dang bral bar gyur nas/ zhag bdun lon pa dang dpyad rjes su dran nas rang nyid gnas su 'ongs te 'dug go /de nas glang po che 'dul mkhan gyis/ rings pa rings par
444a1('dul ba): rgyal po la smras pa/ lha/ glang po che de ni/ mchis lags so/ /rgyal pos smras pa/ khyod kyis ni/ 'di ma thul to/ /lha/ thul lags so/ /ci mngon/ lha'i spyan sngar bab
444a2('dul ba): par bgyi'o/ /zhes des lcags kyi thu lum so mal du tshos par bsregs pa zhig dpyad kyi sar khyer te len du gzhug par brtsams so/ /de nas des bag tsha ba med pas blang bar brtsams pa dang /
444a3('dul ba): glang po 'dul mkhan gyis smras pa/ lha/ len du ni btab na/ 'on kyang 'gum par 'gyur ro/ /rgyal pos smras pa/ kye mkhas pa/ de ltar shin tu dul ba 'dis bdag cag gi g.yengs pa 'di la rgyu ci
444a4('dul ba): zhig yod/ lha/ bdag gis sngar lus thul gyi/ sems ni/ ma lags so/ /zhes ma gsol tam/ bdag ni/ lus 'dul ba lags kyi/ sems 'dul ba ni/ ma lags so/ /rgyal pos
444a5('dul ba): smras pa/ sems 'dul ba 'ga' yod par khyod kyis mthong ngam/ de lhas bskul nas smras pa/ lha/ lus 'dul ba sems 'dul ba sangs rgyas bcom ldan 'das rnams
444a6('dul ba): mchis so/ /'dod pa'i rgyus byung nyes gzhom phyir/ /mang po brtsams par byed mod kyi/ /mi nus par ni shes nas kyang / /brtson 'grus nyams nas ldog par byed/ /de dang der ni de lta bu'i/ /
444a7('dul ba): 'bad pa rnam pa mang byas kyang / /'dod pa'i 'dod chags nags tshal gyi/ /rtsa nas phyin par mi 'gyur ro/ /'dod pa gzhom par 'dod pa ni/ /kha cig yul rnams spong bar byed/ /de gzhom 'dod
444b1('dul ba): pa gzhan dag ni/ /dga' bzhin dbang po tshim par byed/ /lha dang lha min mi dang seng ge stag dang sbrul dag dang / /srin bu phye ma leb dang 'jig rten 'di dag kun/ /'dod pa'i zhags pa shin tu phra mo rnams kyis
444b2('dul ba): yid bcings nas/ /srid 'gro'i thibs po 'dir ni 'khor lo bzhin du shin tu 'khor/ /bdag ni sna tshogs thabs kyi 'di lta bur/ /gzugs bzang phun sum tshogs pa'i glang po 'dul/ /rgyal po gzugs can ma
444b3('dul ba): lags phra sems ni/ /drang srong chab rlung 'tshal bas ma thul to/ /glang chen 'dul ba gzugs med phra ba'i sems/ /drang srong chu rlung za bas ma thul na/ /gang gi dbang du gzugs med sems 'gyur de/ /
444b4('dul ba): mi yi 'jig rten dag na yod dam kye/ /gang gi dbang du gzugs med sems 'gyur te/ /lha gcig mi yi 'jig rten na mchis te/ /rgyal po chen po sangs rgyas mthu bo che/ /nyon mongs spangs pa dpa' bo stobs
444b5('dul ba): ldan pa/ /de dang gang dag de 'drar rjes 'brang ba/ /de dbang 'dir ni gzugs med sems 'gyur ro/ /de nas rgyal po 'od ldan gyis/ /sangs rgyas bcom ldan 'das rnams kyi brtson 'grus dang stobs thos nas/
444b6('dul ba): sbyin pa dag byin/ bsod nams dag byas te bla na med pa yang dag par rdzogs pa'i byang chub tu smon lam btab pa/ sbyin pa rgya chen gyur pa 'di yis su/ /'gro bar rang byung sangs rgyas gyur nas ni/ /sngon
444b7('dul ba): gyi rgyal dbang rnams kyi ma bsgral ba/ /skye bo'i tshogs dag bdag gis bsgral bar bya/ /bdag gis skye rgyu legs bskyabs las byung ngam/ /btang ba las byung ba bsod nams yod pa gang / /des ni
445a1('dul ba): sangs rgyas nyid thob 'jig rten dag / 'dod pa'i rims nad las ni thar par bya/ /rgyal po chen po/ ji tsam du sems/ /de'i tshe de'i dus kyis rgyal po 'od ldan du gyur pa gang yin pa de ni/ de'i tshe
445a2('dul ba): de'i dus na nang nyid de yin te/ /ngas der thog mar bla na med pa yang dag par rdzogs pa'i byang chub tu sems bskyed do/ /btsun pa/ bcom ldan 'das kyis bla na med pa yang dag par rdzogs pa'i byang chub don du
445a3('dul ba): gnyer ba'i phyir yang dag par rdzogs pa'i sangs rgyas gang la thog mar bsod snyoms phul lags/ rgyal po chen po/ sngon byung ba yangs pa zhes bya ba'i grong khyer yod de/ yangs pa'i grong khyer du rdza mkhan yangs pa'i 'od
445a4('dul ba): ces bya ba zhig byung ngo / /de'i tshe ston pa shAkya thub pa zhes bya ba 'jig rten du byung zhes bya ba nas sangs rgyas bcom ldan 'das zhes bya ba'i bar gong ma bzhin du'o/ /de'i tshe mchog zung dang / bzang po zung ni/ shA ri'i bu dang /
445a5('dul ba): mo'u dgal gyi bu zhes bya'o/ /rim gro byed pa ni/ dge slong kun dga' bo zhes bya'o/ /de nas yang dag par rdzogs pa'i sangs rgyas shAkya thub pa dge slong gi tshogs kyis yongs su bskor nas ljongs rgyu zhing gshegs pa na yangs
445a6('dul ba): pa'i grong khyer du byon pa dang / de rlung shas ches pa'i snyun gyis thebs nas/ des tshe dang ldan pa kun dga' bo la bka' stsal pa/ kun dga' bo/ song la rdza mkhan yangs pa'i 'od las mar dang / til mar dang / bu ram chu khyer te
445a7('dul ba): shog cig / btsun pa/ bka' bzhin 'tshal zhes tshe dang ldan pa kun dga' bos bcom ldan 'das las mnyan nas/ rdza mkhan yangs pa'i 'od gang na ba der song ste phyin pa dang / rdza mkhan yangs pa'i 'od la 'di skad
445b1('dul ba): ces smras so/ /yangs pa'i 'od shes par gyis shig /bcom ldan 'das rlung shas che ba'i snyun gyis thebs te/ de la mar dang / til mar dang / bu ram chu dgos so/ /de nas rdza mkhan yangs pa'i 'od kyis tshe dang
445b2('dul ba): ldan pa kun dga' bo las mnyan nas mar dang / til mar dang / bu ram chu khyer te bu dang lhan cig yang dag par rdzogs pa'i sangs rgyas shAkya thub pa gang na ba der dong ste phyin pa dang / mar dang / til mar gyis
445b3('dul ba): bcom ldan 'das kyis sku byugs nas/ chu 'jam pos sku khrus byas te bu ram chu'i btung ba gsol to/ /des yang dag par rdzogs pa'i sangs rgyas shAkya thub pa bzod cing 'tsho bar gyur to /de nas rdza mkhan yangs
445b4('dul ba): pa'i 'od kyis de'i zhabs gnyis la gtugs nas smon lam gdab par brtsams pa/ bdag kyang rab tu sbyin pa 'di yis/ shAkya'i rigs skyes pa/ yon tan rigs dang rus dag mnyam pa'i sangs rgyas nyid gyur
445b5('dul ba): cing / /bdag gis tshangs pa'i 'jig rten bar gyi nyam thag 'chi ba yi/ /pha rol zhi ba rgya chen 'jigs pa med par sgrol bar shog /de'i bus kyang smon lam btab pa/ bdag kyang las 'dis ni/ gzugs med
445b6('dul ba): pa'i chos rnams rtogs pa dang bcom ldan 'das kyi rim gro byed par 'gyur cig / ces byas so/ /rgyal po chen po/ ji snyam du sems/ de'i tshe de'i dus kyi rdza mkhan yangs pa'i 'od gang yin pa de ni/ nga
445b7('dul ba): nyid yin te/ der ngas yang dag par rdzogs pa'i sangs rgyas shAkya thub pa la thog mar bsod snyoms phul lo/ /de'i tshe de'i dus kyis bu gang yin pa de ni/ kun dga' bo yin no// //
446a1('dul ba): 'dul ba gzhi/ bam po nga gcig pa/ btsun pa/ bcom ldan 'das kyis bla na med pa yang dag par rdzogs pa'i byang chub don du gnyer ba'i slad du yang dag par
446a2('dul ba): rdzogs pa'i sangs rgyas ji snyed cig la bsnyen bkur bgyis lags/ rgyal po chen po/ re zhig grangs med pa dang po la/ sangs rgyas shAkya thub pa nas/ /'dren pa yul 'khor skyong gi bar/ /de'i bar bdun khri lnga
446a3('dul ba): stong gi / sangs rgyas rnams ni ngas mchod do/ /grangs med gcig ni 'das pa yi/ /rgyal ba ngas ni mchod byas te/ /sangs rgyas nyid ni 'dod pa'i phyir/ /nga la skyo ba'i sems med do/ /rgyal po chen po/
446a4('dul ba): grangs med pa gnyis pa la ni/ sangs rgyas mar me mdzad nas ni/ /dbang po'i rgyal mtshan thub pa'i bar/ /bdun khri drug stong dag gi ni/ /sangs rgyas rnams ni nga yis mchod/ /grangs
446a5('dul ba): med gnyis po tshang par ni/ /rgyal ba nga yis mchod byas te/ skye ba de dang de dag tu/ /nga la skyo ba'i sems med do/ /grangs med pa gsum pa la yang / /sangs rgyas legs mdzad nas bzung ste/ /
446a6('dul ba): sangs rgyas 'od srung bar dag tu/ /bdun khri bdun stong nga yis mchod/ /grangs med gsum po de la ni/ /rgyal ba ngas ni mchod byas te/ /byang chub phyir ni spyod pa na/ /de'i tshe nga la skyo sems
446a7('dul ba): med/ /nga ni byang chub sems dpa' na/ /sangs rgyas mchog ni de dag mchog /'jig rten 'dren pa de kun gyis/ /nga ni sangs rgyas nyid du bstan/ /ngas ni sngon bsam gang yin pa/ /nga yi smon
446b1('dul ba): lam thams cad rdzogs/ /ngas ni sangs rgyas khur bor te/ sems can rnams ni rjes su bzung / /de nas ko sa la'i rgyal po gsal rgyal/ bcom ldan 'das kyis gsungs pa la mngon par dga'
446b2('dul ba): ste/ rjes su yi rang nas bcom ldan 'das kyi zhabs gnyis la mgo bos phyag 'tshal te bcom ldan 'das kyis spyan snga nas song ngo / /de nas sangs rgyas bcom ldan 'das la tshe dang ldan pa kun
446b3('dul ba): dga' bos zhus pa/ 'jig rten gtso bo rnam 'dren pa/ /thub pa khyod kyi byang chub thugs/ /thog mar gang du bskyed pa dag /skal ldan chen po bdag la gsungs/ /khyod sngon byang chub spyod pa na/ /
446b4('dul ba): sangs rgyas ji snyed dus gang du/ /ji lta bur ni bsnyen bkur mdzad/ /mi mchog de ni bdag la gsungs/ /kun dga' bo yi tshig gsan nas/ /rkang gnyis dam pa rdzogs sangs rgyas/ /'gro la thugs
446b5('dul ba): rje mdzad nas su/ /thub pas byang chub spyod pa gsungs/ /sangs rgyas 'dod chags bral thos shing / /glang po dregs pa'i shes chen dang / /'jig rten sdug bsngal gyur mthong nas/ /ngas ni byang chub sems
446b6('dul ba): bskyed do/ /mi dbang 'od ldan gyur pa na/ ngas ni byang chub 'dod pa'i phyir/ /ngas ni brtan por dam bcas te/ /sngon med pa yi sbyin pa btang / /nga ni rdza mkhan gyur pa na/ sangs rgyas shAkya thub mthong
446b7('dul ba): nas/ /byang chub phyir ni thog mar ngas/ /mar dang til mar gyis mchod do/ /sngon gyi skye ba gzhan dag tu/ /tshong dpon bu mor gyur pa na/ /sangs rgyas kau di n+ya mthong nas/ /ngas ni mar me'i sbyin pa byas/ /
447a1('dul ba): sangs rgyas gzhan gyis ma thul ba'i/ /nga sngon sde snod gsum pa las/ dge slong dge 'dun rtsod pa la/ /dge 'dun la ni bud med smras/ /tshig gi nyes byas byung bas
447a2('dul ba): na| |mod la bud med nyid du gyur/ /slar yang sems dad byas pas ni/ /skyes pa nyid ni thob par gyur/ /sngon gyi skye ba gzhan dag tu/ /nga ni rgyal po'i sras gyur tshe/ /gcen po rin chen gtsug tor
447a3('dul ba): la| |mar me'i sbyin pas mchod byas shing / /ngas ni zla gsum drug cu ru/ /bde mdzad kyi ni zham ring byas/ /ngas ni mya ngan 'das pa de'i/ /mchod rten la ni nor kun phul/ /nga ni tshong dpon
447a4('dul ba): gyur pa na/ /sgra brnyan dbyangs la zla gsum mchod/ /de yi mchod rten mthong po ni/ /dgu bcu rtsa gcig rtsig tu bcug /nga ni bram zer gyur pa na/ /sangs rgyas dpal 'byung mthong nas dga'/ /
447a5('dul ba): legs par thal sbyar de nas yang / /mi mchog la ni mchod pa byas/ /nga sngon bram zer gyur pa na/ /bstan bcos du ma 'jigs med tshe/ /sangs rgyas phan par bzhed mdzad pa/ /nga yi stan la
447a6('dul ba): spyan drangs so/ /sngon ni dka' thub ldan pa yi/ /drang srong chos la gnas gyur tshe/ /sangs rgyas kau'u ni n+ya mthong nas/ /ngas ni ri bo'i kha nas mchongs/ /drang srong gyur na'ang yid dga' bas//
447a7('dul ba): sangs rgyas blta na sdug mthong nas/ /rtsa ba dang ni 'bras bu'i phyir/ /bsti gnas bzhugs pa ngas spyan drangs/ /'jig rten 'dren pa spyan mdzes la/ /drang srong gyur tshe bkur sti byas/ /shing
447b1('dul ba): shun yid du 'ong ba yis/ /ngas ni mi yi mchog bkab bo/ /nga ni rgyal por gyur pa na/ /yan lag bzhi pa'i dpung spangs nas/ /byang chub 'dod pa'i ched du ngas/ /yul 'khor skyong gi zham 'bring byas/ /sangs rgyas shAkya thub pa
447b2('dul ba): nas/ /'dren pa yul 'khor skyong gi bar/ /bdun khri dang ni lnga stong gi/ /sangs rgyas la ni nga yis mchod/ /grangs med gcig ni 'das pa yi/ /rgyal ba ngas ni mchod byas te/ /byang chub phyir ni spyod pa na/ /de tshe nga la skyo
447b3('dul ba): sems med/ /grangs med pa dang po'o/ /bram ze'i khye'ur gyur de'i tshe/ /'od dang grags par ldan pa yi/ /sangs rgyas mar me mdzad mthong nas/ /ut+pal sngon po bdun gyis mchod/ /nga ni rgyal por gyur pa na/ /dka'
447b4('dul ba): thub spyod ces bya ba yi/ /sangs rgyas mtshan mnga' mthong nas ni/ /mi mchog la ni bla res mchod/ /rgyal por gyur tshe mun 'joms pa'i/ /skal chen la ni rin po che/ /sna tshogs bkra ba'i rol mo yis/ /mchod pa dag
447b5('dul ba): gis bzhengs gsol to/ /kun dga' mi dbang gyur pas/ /seng+ge seng+ge'i rta la mnga' la/ /rin chen yu ba can gdugs kyis/ /mi mchog la ni mchod pa byas/ /rgyal por gyur tshe grong khyer ni/ /stong phrag drug cu
447b6('dul ba): rnams su yang / /mi yi nyi ma bde mdzad ni/ /spyan drangs nas ni mchod pa byas/ /'jig rten 'dren pa mi dbang la/ /bsro khang las dang de bzhin du/ /a kar nag po'i dri dag gis/ /bram zer gyur tshe zham
447b7('dul ba): 'bring byas/ /grong khyer rgyal srid 'phel bar ni/ /bram ze'i sangs rgyas sum cu po/ /gtsug tor can zhes 'jig rten grags/ /rgyal por gyur tshe mchod pa byas/ /grong khyer 'bras 'phel dag tu ni/ /sangs
448a1('dul ba): rgyas nyi shu rtsa lnga la/ /nga ni tshong dpon gyur pa na/ /tshangs par spyod pas mchod pa byas/ /grong khyer dga' ba de nyid du/ /nga ni tshong dpon gyur pa'i tshe/ /sangs rgyas gtsug
448a2('dul ba): tor 'jig rten grags/ /gtsug lag khang gis mchod pa byas/ /tshong dpon gyur te rgyal ba drug /mchod phyir glang chen rta gser dang / /bud med rnams dang nor bu yi/ /rgyan gyis skyed mos tshal byas so/ /rgyal
448a3('dul ba): por gyur tshe ngang pa yis/ /grong khyer yid 'ong de nyid du/ /byang chub don du gnyer ba ngas/ /gtsug tor can la skra bregs so/ /kun dga' bram zer gyur pa na/ /thub chen ma 'gag de la ni/ /byang chub don du gnyer
448a4('dul ba): ba ngas/ /'bras bu mchog gis mchod pa byas/ /tshong dpon du ni gyur pa na/ /'jig rten 'dren pa spyan mdzes la/ /nor bu rin chen gyis mchod cing / /gtsug lag khang na nyams dgas mchod/ /ded dpon du
448a5('dul ba): ni gyur pa na/ /byang chub shing gi drung na ni/ /sangs rgyas legs 'khrugs bzhugs mthong nas/ /thog mar bsod snyoms la spyan drangs/ /nga ni ded dpon gyur pa na/ byang chub shing drung thub pa ni/ /'jig
448a6('dul ba): rten dga' mdzad blo bzang mthong / /'khor ni stong dang rab tu byung / /nga ni ded dpon gyur pa na/ /sangs rgyas tsan+dan 'od dpag med/ /chu 'jam dang ni til mar dang / bu ram la ni spyan drangs so/ /kun
448a7('dul ba): dga' rgyal por gyur pa na/ /tshangs sbyin grags pa chen po pa/ /'dren pa la ni zhal zas dang / /thams cad sbyin pas mchod pa byas/ /bram zer yang ni gyur pa na/ /thugs rje chen po 'od zer can/ /thub
448b1('dul ba): pa rkang gnyis mchog mthong nas/ /smra ba'i rgyal mtshan gyis mchod do/ /rgyal por gyur nas sangs rgyas ni/ /don dam gzigs pa grong mchog tu/ /'jug pa de la ta la yi/ /lo ma'i bsil yab mchod pa byas/ /nga ni
448b2('dul ba): tshong dpon gyur pa na/ /'jig rten gsal mdzad sangs rgyas ni/ /shAkya thub pa me tog gi /sil ma sna tshogs dri sbyar mchod/ /grong khyer mchog tu mthor 'phags pa'i/ /mi mchog 'jug par mthong nas ni/ /rol mo rnams
448b3('dul ba): kyi sgra dag dang / /me tog rnams kyi mchod pa byas/ /rgyal por gyur tshe dad pa yis/ /sangs rgyas dam pa zhes bya ba/ /srid pa'i mtsho las brgal ba la/ /thog mar shing rta dag gis bstabs/ /nga ni rgyal por gyur pa na/ /gtso
448b4('dul ba): bo'i ched du lam bstar cing / /dpag tshad brgya ni gang bar yang / /me tog khang brtsegs mchod pa byas/ /sangs rgyas dgra zhi mdzad pa ni/ /grong khyer gshegs zhes ngas thos nas/ /lam ni rgyal mtshan yongs bkang ste/ /
448b5('dul ba): rgyal po'i 'byor bas bsu ba byas/ /nga ni mnyan par gyur pa na/ /shing rta'i yan lag chu 'gram du/ /byon pa ngas ni mthong nas ni/ /thub pa chu yi rgyun las bsgral/ /ded dpon gyur tshe dad pa yi/ /shing rta skal ldan chen po
448b6('dul ba): ni/ /ngas ni gru zam btags nas kyang / /mtsho chen las ni bsgral ba byas/ /nga ni rgyal por gyur pa na/ /rkang gnyis dam pa sangs rgyas ni/ /tshangs pa tsan+dan sa mchog gi/ /ka bar ldan pa'i khang pas mchod/ /rgyal por gyur
448b7('dul ba): tshe sangs rgyas ni/ /bcom ldan tshangs pa'i tshe mchod cing / /sman sbyin rgyal mtshan bsgrengs nas ni/ /ngas ni yams kyi nad zhi byas/ /tsan+dan ldan la char med tshe/ /rgyal po lta bu'i sku khrus byas/ /de tshe lhas ni char phab
449a1('dul ba): pas| |skye bo rnams ni skyabs su dong / /nga ni rgyal por gyur pa na/ /sangs rgyas bcom ldan zla ba la/ /mchod nas ngas ni byams bsgoms pas/ /bdud kyis btang ba'i yams nad zhi/ /
449a2('dul ba): mi yi dbang por sngon gyur tshe/ /ngas ni byang chub 'dod pa'i phyir/ /sangs rgyas dbang po 'dul ba la/ /cho 'phrul phyir ni gsol ba btab/ /rgyal po dag tu gyur pa na/ /rin chen ri bo 'od chen ldan/ /'khor
449a3('dul ba): ni brgya stong phrag mang po/ /mthong nas lo lngar mchod pa byas/ /bram zer gyur tshe dad pa yis/ /sangs rgyas don kun bsgrubs pa ni/ /mtshan dang ldan pa mthong nas kyang / /ngas ni bstod pa lnga brgya byas/ /bram zer
449a4('dul ba): gyur tshe yid dga' bas/ /sangs rgyas dbang po rgyal mtshan mthong / /ngas ni thal mo legs sbyar te/ /dam pa stsol ba'i 'od ces gsol/ /sangs rgyas mar me mdzad pa nas/ /thub pa dbang po rgyal mtshan bar/ /bdun
449a5('dul ba): khri dang ni drug stong gi/ /sangs rgyas rnams ni nga yis mchod/ /grangs med gnyis pa tshang bar ni/ /rgyal ba nga yis mchod byas te/ /byang chub phyir ni spyod pa na/ /de tshe nga la skyo sems med/ /grangs med pa gnyis pa'o/
449a6('dul ba): sangs rgyas bde mdzad dam pa la/ /rgyal por gyur tshe mchod byas nas/ /mya ngan 'das nas mchod rten brtsigs/ /rgyal srid rab tu zhi bar byas/ /rgyal por gyur tshe dang bas ni/ /sangs rgyas gang po re skong la/ /tshul dang
449a7('dul ba): 'dra bar mchod byas te/ /chos kyi rgyal po zhes bsgrags so/ /sangs rgyas thams cad zil gnon la/ /tshong dpon gyur tshe legs par ni/ /rim gro byas shing mi mchog la/ /de bzhin gser gyi me tog gtor/ /nga
449b1('dul ba): ni tshong dpon gyur pa na/ /sangs rgyas rin chen gtsug tor can/ /thub chen grong mchog gshegs de la/ /gser gyi dra bas mchod pa byas/ /nga ni tshong dpon gyur pa na/ /pad+ma dam pa dpa' chen po/ /rgyal por
449b2('dul ba): grags pa'i grong mchog tu/ /dngul gyi me tog sil mas gtor/ /nga ni bram zer gyur pa na/ /sangs rgyas grags mchog slob mi yi/ /dge 'dun gyis ni mdun bltas pa/ /mthong nas mi mchog gnas kyis mchod//
449b3('dul ba): nga ni rgyal por gyur pa na/ /legs gsung byang chub shing drung du/ /bzhugs pa ngas mthong glang po rta/ /shing rta dpung bu chung gis bsrungs/ /sangs rgyas dri med thub chen la/ /tshong dpon gyur tshe bsro khang dang / /mchod
449b4('dul ba): rten las dang mar mes ni/ /de yi tshe na rnam par mchod/ /sangs rgyas sad mdzad rdo leb steng / /snyoms par bzhugs pa mthong nas ni/ /dad pas rol mo'i sgra kun dang / /rgyal po'i 'byor pas bzhengs gsol to/ /
449b5('dul ba): tshong dpon du ni gyur pa na/ /'jig rten dga' mdzad dgra thul ba/ /sangs rgyas spyod pas gshegs pa na/ /lam ni sna tshogs brgyan pas mchod/ /tshong dpon gyur tshe yid dga' bas/ /gnas mchog gshegs pa
449b6('dul ba): thos nas ni/ /skyed mos tshal ni brgyan byas nas/ /ngas ni gtsug lag khang brtsigs so/ /sangs rgyas bcom ldan skar 'od la/ /byang chub 'dod pa'i dad pas ngas/ /rgyal po'i mdzod ni thams cad las/ /nor
449b7('dul ba): bu rin chen rnams kyis mchod/ /nga ni rgyal por gyur pa'i tshe/ /tog gis bdud rnams bcom byas nas/ /chos kyi rgyal srid bsgrags pa na/ /ngas ni rgyal mtshan kho na btsugs/ /b+ha ra d+h+wa dza blo ldan pa/ /bram ze mya
450a1('dul ba): ngan 'das pa la/ /rgyal po ngas ni ril ba dang / /dbyug gu gtsug lag khang chen byas/ /nga ni ded dpon gyur pa na/ /sangs rgyas 'dren pa don gzigs pa/ /gser dang nor bu mu tig dang / /dri
450a2('dul ba): yi snying po rnams kyis mchod/ /sangs rgyas don kun grub pa ni/ /sangs rgyas spyod pas gshegs pa na/ /rgyal por gyur tshe dpung dag gis/ /tshogs kun gyis ni mchod pa byas/ /sangs rgyas don dam gzigs
450a3('dul ba): pa ni/ /grong khyer dam par gshegs pa na/ /rgyal por gyur tshe rol mo dang / /me tog kun gyis mchod pa byas/ /nga ni ded dpon gyur pa na/ /sangs rgyas skar rgyal rkang gnyis mchog /dri yi snying po de bzhin du/ /
450a4('dul ba): rtsa ba'i dri rnams rab tu gtor/ /rin chen bkra ba'i phug na yang / /sangs rgyas skar rgyal la ni ngas/ /de tshe tshigs bcad gcig bstod pas/ /bskal pa dgu ni phyir bsnyil to/ /'bru tshong du ni gyur pa na/ /sangs
450a5('dul ba): rgyas bcom ldan rnam gzigs la/ /de tshe byang chub spyod pa'i phyir/ /mud ga spar gang phul bas mchod/ /tshong dpon gyur tshe ngas mchod pa/ /sangs rgyas mchog ni gtsug tor can/ /thub pa nyan thos tshogs bcas
450a6('dul ba): pa| |zhal zas kyis ni zla gsum mchod/ /tshong dpon du ni gyur pa'i tshe/ /'jig rten 'dren pa thams cad skyob/ /skal chen nyan thos bcas pa la/ /zhal zas kyis ni gus par mchod/ /tshong dpon gyur tshe
450a7('dul ba): dad pa yis/ /sangs rgyas 'khor ba 'jig pa ni/ /bdog pa kun la spyan drangs nas/ /tshangs par spyod phyir blo gros bskyed/ /tshong dpon du ni gyur pa na/ /yang dag sangs rgyas gser thub la/ /gtsug
450b1('dul ba): lag khang brtsigs dad pa yis/ /khyim med par ni rab tu byung / /bram ze'i khye'u ni bla ma'i tshe/ /dga' skyong gi ni tshig thos nas/ /'od srung rkang gnyis mchog las ni/ /rab tu 'byung ba'i blo bskyed do/ /
450b2('dul ba): byams pa drang srong gyur pa na/ /rgyal por gyur nas rim gro byas/ /byas pa gzo ba rjes dran nas/ /de nas nga la slar mchod do/ /gang yang sangs rgyas bde mdzad nas/ /sangs rgyas 'od srung bar du ni/ /
450b3('dul ba): ngas ni bdun khri bdun stong gi/ /rgyal ba rnams ni mchod pa byas/ /grangs med gsum po tshang bar ni/ /rgyal ba ngas ni mchod byas te/ /sngon ni byang chub spyod pa na/ /nga la skyo ba'i sems med do/ /nga ni
450b4('dul ba): byang chub sems dpa'i tshe/ /sangs rgyas mchog ni de rnams mchod/ /nga ni de dag thams cad kyis/ /'jig rten mdun du lung bstan to/ /ngas ni sngon bsam gang yin pa/ /nga yi smon lam thams cad
450b5('dul ba): rdzogs/ /nga ni sangs rgyas khur bor te/ sems can rnams ni rjes su bzung / /shi bi'i rgyal por nga gyur te/ /sbyin pa dag ni thams cad btang / /nga ni dus dpog gyur pa'i tshe/ /sbyin pa'i pha rol phyin pa rdzogs/ /rgya mtsho'i
450b6('dul ba): tshong bar gyur pa na/ /tshul khrims pha rol phyin don du/ /srog chags rnams ni ma btang zhing / /ngas ni rang gi sha btang ngo / /nga sngon drang srong gyur pa na/ /bzod pa'i pha rol rdzogs bya'i phyir/ /yan lag rnams ni
450b7('dul ba): gtubs pa yis/ /nga yi bzod pa yongs su rdzogs/ /mi ma yin mo'i skyes rabs dang / de bzhin rgya mtsho bskams pa dang / /de bzhin bdag ni bden dga' ba'i/ /brtson 'grus pha rol phyin pa rdzogs/ /sman chen blon
451a1('dul ba): por gyur pa dang / gnag lhas skyes su nga gyur tshe/ /shes rab pha rol phyin rdzogs nas/ /de bzhin rnga bo che yang bsgrags/ /bram ze rab 'bar gyur pa na/ /ral par 'dab chags
451a2('dul ba): tshang bcas kyang / /bsam gtan las ni ma langs par/ /bsam gtan pha rol phyin brtson byas/ /snying rje yongs su bsgoms byas shing / /pha rol phyin pa drug rdzogs pas/ /khur lci ba ni ngas bor te/ /dam
451a3('dul ba): bcas pa yang rdzogs par byas/ /nga dang sangs rgyas gang phrad nas/ /mchod pa byas pa'i mi mchog ni/ /de kun mya ngan 'das par gshegs/ /nga ni byang chub la bzhag go /rgyal po 'od ldan dbang po nas/ /
451a4('dul ba): thub pa dbang po rgyal mtshan bar/ /sems can bye ba phrag stong ni/ /srid pa'i mtsho las bsgral ba byas/ /'jig rten gtso bo rnam 'dren pa/ rdzogs sangs rgyas te lha mir bcas/ /'jig rten 'di ni
451a5('dul ba): bsgral ba dang / /sgrol bar mdzad pa smos ci dgos/ /ngas ni 'jig rten don gyi phyir/ /mya ngan 'das na'ang chos kyi gru /brtan pa dag ni bca' byas te/ /brgya stong phrag ni bsgral bar bya/ /mi gang sangs
451a6('dul ba): rgyas skyabs song zhing / /mya ngan 'das kyang sangs rgyas la/ /bya ba byed pa'i skyes bu de/ /'jig rten dag ni skyid de ba/ /gang dag de bzhin gshegs rgyal la/ /bya ba cung zad byed pa na'ang de/ /mtho ris
451a7('dul ba): sna tshogs bgrod nas ni/ /bdud rtsi'i go 'phang 'thob par 'gyur/ /yang dag ji bzhin 'di thos nas/ /dge ba bungs ni bskyed de bya/ /nga ni mya ngan 'das 'og tu/ /srid pa'i rgya mtshor 'khyams sa re/ /
451b1('dul ba): sangs rgyas mang po'i skabs rdzogs so/ /sangs rgyas 'od ldan dang / shAkya thub pa dang / ko'u di n+ya dang / 'jig rten 'dren dang / gzhan gyis mi thub dang / rin chen gtsug tor dang / bde
451b2('dul ba): mdzad dang / sgra snyan dang / dpal 'byung dang / phan bzhed dang / ko'u di n+ya dang / blta na sdug pa dang / spyan mdzes dang / yul 'khor skyong dang / mar me mdzad dang / dka' thub mdzad dang / mun sel dang / bde mdzad dang /
451b3('dul ba): dbang chen dang / gtsug tor can dang / ma 'gag pa dang / spyan mdzes dang / legs 'khrungs dang / yid bzang dang / tsan+dan dang / tshangs sbyin dang / 'od zer can dang / don dam gzigs dang / shAkya thub pa dang /
451b4('dul ba): mthor 'phags dang / dam pa dang / gtso bo dang / dgra zhi mdzad dang / shing rta'i yan lag dang / skal ldan shing rta dang / tshangs pa dang / tshangs pa'i tshe dang / tsan+dan dang / dbang po dang / dbang po 'dul dang / rin
451b5('dul ba): chen ri bo dang / don thams cad grub pa dang / tha ma dbang po'i rgyal mtshan dang / bzod pa mdzad dang / rdzogs ldan dang / thams cad zil gnon dang / rin chen gtsug phud dang / pad+ma dam pa dang / grags pa
451b6('dul ba): dam pa dang / gsung snyan dang / dri ma med dang / sad mdzad dang / dgra thul dang / gnas 'jog dang / skar 'od dang / tog dang / drang srong dang / b+ha ra d+h+wa dza dang / don gzigs dang / don dam gzigs dang / don
451b7('dul ba): thams cad gzigs dang / rgyal dang / skar rgyal dang / rnam par gzigs dang / gtsug tor can dang / thams cad skyob dang / log par dad sel dang / gser thub dang / 'od srung dang / shAkya thub pa dang / tha ma
452a1('dul ba): byams pa'o/ /sangs rgyas rnams kyi mtshan rdzogs so// //sangs rgyas bcom ldan 'das la bkur sti byas/ bla mar byas zhes bya ba gong ma bzhin
452a2('dul ba): du ste/ de nyan thos kyi dge 'dun dang mnyan yod na rgyal bu rgyal byed kyi tshal/ mgon med zas sbyin gyi kun dga' ra ba na bzhugs so/ /de'i tshe gzhan mu stegs can/ kun tu rgyu rab tu mang
452a3('dul ba): po rtog khang du lhags shing 'dus par gyur nas skabs kyi gtam 'di lta bu dag gleng bar byed de/ shes ldan dag shes par gyis shig /sngon ni/ bdag cag la rgyal po dang / blon po dang /
452a4('dul ba): bram ze dang / khyim bdag dang / grong mi dang / yul pa dang / tshong pa dang / tshong dpon dang / ded dpon rnams kyis bkur sti byas/ bla mar byas/ rjed par byas pas/ gos dang / bsod snyoms dang /
452a5('dul ba): gnas mal dang / nad kyi rkyen sman gyi yo byad rnams kyang rnyed pa las/ da ni/ dge sbyong go'u ta ma 'jig rten du byung ba la bkur stir byed/ bla mar byed/ rjed par byed/ mchod par byed ces bya ba nas sman
452a6('dul ba): dang / yo byad rnams zhes bya ba'i bar gong ma bzhin no/ /des na de ltar bdag cag gi rnyed pa dang bkur sti thams cad kyi thams cad du chad na/ de la bdag cag gis ji ltar bya/ de na kha cig gis
452a7('dul ba): smras pa/ tshangs par spyod pa la mi tshangs par spyad pa skyon yin pas/ de la skyon 'di gdags so/ /kha cig gis smras pa/ ji lta bu zhig bya/ de rnams kyis smras pa/ bdag cag gi nang na kun tu rgyu gzugs bzang
452b1('dul ba): mo/ mdzes pa/ blta na sdug pa gang yin pa de la/ sring mo dag /tshur dge sbyong go'u ta ma la skur ba thob cig ces spro bar bya'o/ /bdag cag gi nang na kun tu rgyu gzugs bzang mo/ mdzes pa/ blta na sdug pa gang yin
452b2('dul ba): bram ze'i bu mo rtswa mi yin no/ /de la spro ba bskyed do/ /zhes de rnams kyis de pho nyas bkug ste smras pa/ sring mo shes par gyis shig /sngon ni/ bdag cag gis bkur sti dang zhes bya ba nas nad kyi rkyen sman gyi yo
452b3('dul ba): byad rnams zhes bya ba'i bar gong ma bzhin du'o/ /da ni/ dge sbyong go'u ta ma 'jig rten du byung bas/ 'jig rten de la bkur sti byed pas bdag cag gi rnyed pa dang / bkur sti thams cad kyi thams cad du chad par gyur na/
452b4('dul ba): khyod kyis yal bar 'dor ram/ bram ze'i bu mo kun tu rgyu rtswa mis smras pa/ 'phags pa dag bdag gis de la ji ltar bgyi lags/ sring mo/ khyod kyis nye du rnams kyi ched du dge sbyong go'u ta ma la kho mo dang lhan
452b5('dul ba): cig tu mi tshangs par spyad do/ /zhes khyod skur pa 'debs par spro'am/ de lta na/ bdag gi rnyed pa dang / bkur sti sngon gyi bzhin du 'gyur ro/ /de skad ces smras pa dang / bram ze'i bu mo kun tu rgyu rtswa mis/ gzhan mu
452b6('dul ba): stegs can dang / kun tu rgyu rab tu mang po la 'di skad ces smras so/ /'phags ba dag /dge sbyong go'u ta ma la ni/ skur pa 'debs par bdag mi spro'o/ /sring mo/ khyod ji tsam du dge sbyong go'u ta ma la skur pa
452b7('dul ba): 'debs par mi spro ba de tsam du bdag cag dang gtam 'dre bar mi bya/ phebs par smra bar mi bya/ blta bar mi bya/ rnam par blta bar mi bya zhing / khyod gnas thams cad du 'dug tu mi gzhug ste/ 'gyod pa de nyid
453a1('dul ba): kyis dus byas nas sems can dmyal ba rnams su 'gyur ba gang yin pa'i gnas de yod do/ /bud med ni/ shes rab chung ba yin pas/ de skrag nas smras pa/ 'phags
453a2('dul ba): pa| bdag gis ji ltar bu zhig bgyi/ sring mo/ tshur khyod rgyal bu rgyal byed tshal du rgyun du song la dus thag gi tsam lon nas dge sbyong go'u ma la skur pa thob cig /de nyi ma re re zhing langs te rgyal bu
453a3('dul ba): rgyal byed kyi tshal du song ngo / /ji tsam na lto la snod gcig bcings nas bcom ldan 'das gang na ba der song ngo / /de'i tshe bcom ldan 'das 'khor brgya phrag du ma'i gung la chos 'chad cing bzhugs
453a4('dul ba): so| |bcom ldan 'das kyis bram ze'i bu mo kun tu rgyu rtswa mi rgyang ring po kho na nas gzigs so/ /gzigs nas kyang 'di snyam du dgongs te/ nga nyid kyis las rnams byas shing bsags pa/ tshogs rnyed pa/
453a5('dul ba): rkyen yongs su bsgyur ba/ 'od pa bzhin nye bar gnas pa/ gdon mi za bar 'byung bar 'gyur ba rnams/ gzhan su zhig gis so sor myong bar 'gyur snyam mo/ /de nas bram ze'i bu mo kun tu rgyu rtswa mi/
453a6('dul ba): bcom ldan 'das kyi spyan sngar 'dug nas gsol pa/ bdag ni 'di ru sbrum bgyis nas/ /chags par 'gyur zhing dga' 'gyur ba/ /snyan cing 'jebs pa'i gsung dbyangs kyis/ /da ltar chos ni
453a7('dul ba): gsung mdzad dam/ /bcom ldan 'das kyis bka' stsal pa/ yang dag min pa smra ba dmyal bar 'gro /bram ze'i bu mo rtswa mis gsol pa/ gang gis byas nas ma byas zhes smra ba'ang / /bcom ldan
453b1('dul ba): 'das kyis bka' stsal pa/ dman pa'i chos can mi ni de gnyi ga /pha rol dag tu 'dra bar 'gro bar 'gyur/ /de nas lha rnams kyi dbang po brgya byin 'di snyam du sems te/ kye ma'o/ /bram ze'i bu mo rtswa mi
453b2('dul ba): 'di ni/ bcom ldan 'das dang / dge slong gi dge 'dun la yun ring po nas mtho 'tsham par byed do/ /snyam du bsam nas/ rdzu 'phrul gyis snod de sa la lhung bar byas so/ /de nas bram ze'i bu mo rtswa mi
453b3('dul ba): skyengs nas rings pa rings par slar song ngo / /de nas dge slong gnas brtan gnas brtan rnams kyis bcom ldan 'das la 'di skad ces gsol to/ /btsun pa/ ko sa la'i rgyal po gsal rgyal la
453b4('dul ba): chos kyi dbang du bgyi ba'i bka' mchid kyang bka' stsal/ gang du thog mar bla na med pa yang dag par rdzogs pa'i byang chub tu thugs bskyed pa yang lung bstan/ yang dag par rdzogs pa'i sangs rgyas
453b5('dul ba): ji snyed cig la bsnyen bkur bgyis pa yang bka' stsal lags pas/ ci nas bdag cag mtsho chen po ma dros par mchis la/ bcom ldan 'das kyi spyan sngar rang rang gi las kyi rgyu ba lung bstan par
453b6('dul ba): bgyi'o/ /bcom ldan 'das kyis/ dge slong gnas brtan gnas brtan rnams la cang mi gsung bas gnang ngo / /chos nyid kyis sangs rgyas bcom ldan 'das 'tsho zhing gzhes pa rnams kyi gdon mi za bar
453b7('dul ba): mdzad pa ni/ bcu ste/ bcu gang zhe na/ ji srid sangs rgyas su lung bstan pa dang / sems can 'gas kyang bla na med pa yang dag par rdzogs pa'i byang chub tu sems bskyed pa dang / sangs rgyas kyis 'dul bar
454a1('dul ba): bya ba thams cad btul ba dang / nyan thos kyi mchog zung gcig tu bstan pa dang / mtshams bcad pa dang / sku tshe'i lnga cha btang ba dang / mnyan yod du cho 'phrul chen
454a2('dul ba): po rnam par bstan pa dang / grong khyer gsal bar lha las gshegs pa bstan pa dang / yab dang yum gnyis bden pa dag la bkod pa dang / mtsho chen po ma dros par nyan thos kyi dge 'dun dang
454a3('dul ba): thabs cig tu sngon gyi las kyi rgyu ba bstan pa ma mdzad pa de srid du sangs rgyas bcom ldan 'das rnams yongs su mya ngan las mi 'da'o/ /don 'di la ni/ bcom ldan 'das nyan thos kyi dge
454a4('dul ba): 'dun dang thabs cig mtsho chen po ma dros par sngon gyi las kyi rgyu ba lung bstan par bzhed nas dge slong rnams la bka' stsal ba/ dge slong dag /mtsho chen po ma dros pa gang na bar 'dong / der
454a5('dul ba): rang rang gi sngon gyi las kyi rgyu ba lung bstan par bya'o/ /btsun pa/ bka' bzhin 'tshal zhes dge slong rnams kyis bcom ldan 'das kyi ltar mnyan to/ /de nas bcom ldan 'das dgra bcom pa lnga
454a6('dul ba): brgyar gcig gis ma tshang ba dang thabs cig tu mnyan yod nas mi snang bar gyur te mtsho chen po ma dros par gshegs so/ /gnod sbyin gtum po mi bzad gnas pa yid 'ong zhing / /me tog sna tshogs
454a7('dul ba): shing gis rnam par mdzes byas pa/ /de las rgya mtsho dug can dag tu 'gro ba yi/ /chu bo chen po bzhi po 'di dag phyogs bzhir 'bab/ /gang ga sin+d+hu de bzhin pak+Shu dang / /si ta de dag rdzu 'phrul
454b1('dul ba): stobs thob pa/ /ma gtogs mi rnams kyis ni mi bgrod pa/ /der ni thub pa dge 'dun bcas par bzhugs/ /de nas bcom ldan 'das kyis 'jig rten pa'i thugs bskyed pa mdzad de/ chos nyid kyis/
454b2('dul ba): gang gi tshe sangs rgyas bcom ldan 'das rnams kyis 'jig rten pa'i thugs bskyed pa mdzad pa de'i tshe srog chags grog sbur yan chad kyi sems kyis/ bcom ldan 'das kyi dgongs pa shes par
454b3('dul ba): 'gyur bas/ de nas klu'i rgyal po dga' bo dang / nye dga' bo gnyis kyis bsam pa/ ci'i phyir bcom ldan 'das kyis 'jig rten pa'i thugs bskyed pa mdzad snyam na/ mtsho chen po ma dros par las
454b4('dul ba): kyi rgyu ba lung bstan par bzhed par mthong ngo / /de nas de gnyis kyis mtsho chen po ma dros pa'i nang du pad+ma 'dab ma stong dang ldan pa/ shing rta'i 'phang lo tsam/ bzang po thams cad gser las byas pa/ sdong
454b5('dul ba): po ni/ rin po che/ ge sar ni/ rdo rje las byas pa/ pad+ma stong phrag du mas yongs su bskor ba zhig sprul pa dang / bcom ldan 'das dge slong gi dge 'dun gyi gung la pad+ma'i snying po de la bzhugs so/ /dge
454b6('dul ba): slong gnas brtan gnas brtan rnams kyang pad+ma gzhan rnams kyi snying po la 'khod do/ /de'i tshe tshe dang ldan pa shA ri'i bu bya rgod kyi phung po'i ri la snam sbyar 'drub bo/ /de nas bcom ldan 'das kyis tshe dang ldan
454b7('dul ba): pa mo'u dgal gyi bu chen po la bka' stsal ba/ mo'u dgal gyi bu/ song la rab tu byung ba'i zla bo khrid de shog cig /btsun pa/ bka' bzhin 'tshal zhes tshe dang ldan pa mo'u dgal chen po ma dros pa nas
455a1('dul ba): mi snang bar gyur cing / bya rgod kyi phung po'i ri la tshe dang ldan pa shA ri'i bu'i mdun du 'dug ste/ 'di skad ces smras so/ /tshe dang ldan pa shA ra dwa ti'i bu/ ston pa dgra bcom
455a2('dul ba): pa lnga brgyar gcig gis ma tshang ba dang thabs cig tu mtsho chen po ma dros pa na sngon gyi las kyi rgyu ba lung bstan par bzhed nas khyod la gzhes kyi/ tshur shog /'dong / des smras pa/ tshe dang ldan pa mo'u
455a3('dul ba): dgal gyi bu chen po/ re zhig snam sbyar drubs la/ de nas phyis 'gro'o/ /des smras pa/ grogs bya'o/ /de bzhin du gyis shig /de nas tshe dang ldan pa mo'u dgal gyi bu chen pos rdzu 'phrul gyis sor
455a4('dul ba): mo lnga char gyis drub par brtsams pa dang / tshe dang ldan pa shA ri'i bus smras pa/ tshe dang ldan pa mo'u dgal gyi bu chen po/ 'o na lta bu drub zin tu zad mo/ des smras pa/ tshe dang ldan pa shA ri'i bu/ gal te
455a5('dul ba): khyod mi 'gro na/ mthus bkur bar bya'o/ /de nas tshe dang ldan pa shA ri'i bus/ ske rags rgya cang phrol nas smras pa/ tshe dang ldan pa mo'u dgal gyi bu chen po/ khyod bcom ldan 'das kyis rdzu 'phrul gyi
455a6('dul ba): mthu can rnams kyi mchog tu bstan pa yin na/ re zhig khyod kyis 'di khyer la/ de nas phyis kho bo khyer cig /de nas tshe dang ldan pa mo'u dgal gyi bu chen pos de drangs pa dang / tshe dang ldan pa shA ri'i bus
455a7('dul ba): bsam pa/ 'di ni mthu che zhing rdzu 'phrul che ba yin pas/ gal te 'di 'khyer bar 'gyur ba'i gnas 'di yod do/ /snyam nas/ des de bya rgod phung po'i ri'i spyi la btags so/ /tshe dang ldan pa mo'u dgal gyi bu
455b1('dul ba): chen pos de drangs pa dang / bya rgod kyi phung po'i ri 'gul bar gyur to/ /de nas tshe dang ldan pa shA ri'i bus bsam pa/ 'dis bya rgod kyi phung po'i ri yang 'khyer bar 'gyur gyi/ ma la bdag gis ri'i rgyal po ri rab la
455b2('dul ba): gdags so/ /snyam nas/ des de ri'i rgyal po ri rab la btags pa las/ yang tshe dang ldan pa mo'u dgal gyi bu chen pos de drangs pa dang / ri'i rgyal po ri rab dang / klu'i rgyal po dga' bo dang / nye dga' bo dag kyang
455b3('dul ba): g.yos par gyur/ ma dros pa yang kun nas 'khrugs shing / dge slong gnas brtan gnas brtan rnams kyang ldeg par gyur nas pad+ma'i snying po la 'dug bzhin du de rnams kyis bcom ldan 'das la zhus pa/ btsun pa/
455b4('dul ba): ci'i slad du klu'i rgyal po dga' bo dang / nye dga' bo gnyis g.yos lags/ bcom ldan 'das kyis bka' stsal pa/ dge slong dag /dga' bo dang nye dga' bo gnyis g.yos pa ma yin te/ 'on kyang nyan thos chen
455b5('dul ba): po gnyis rdzu 'phrul gyis rnam par 'phrul par byed do/ /tshe dang ldan pa shA ri'i bus bsam pa/ ri'i rgyal po ri rab 'di yang 'khyer bar 'gyur gyi/ ma la bdag gis bcom ldan 'das kyi pad+ma'i sdong po la gdags
455b6('dul ba): so/ /snyam nas/ des bcom ldan 'das kyi pad+ma'i sdong po la btags pas ma 'gul bar 'dug go /gang gi tshe de'i rdzu 'phrul la rdzu 'phrul gyis rdugs pa de'i tshe/ tshe dang ldan pa shA ri'i bu la 'di skad ces
455b7('dul ba): smras so/ /tshe dang ldan pa shA ri'i bu/ khyod kyis rdzu 'phrul gyis rnam par rtses pa byas zin gyi tshur shog /'dong / tshe dang ldan pa mo'u dgal gyi bu chen po song zhig dang / kho bo 'ong ngo / /zhes byas nas
456a1('dul ba): j i srid tshe dang ldan pa mo'u 'gal gyi bu chen po ma phyin pa de'i bar du tshe dang ldan pa shA ri'i bus sngar phyin nas bcom ldan 'das kyi zhabs gnyis la mgo bos
456a2('dul ba): phyag 'tshal te pad+ma'i snying po la 'dug pa dang / de'i 'og tu tshe dang ldan pa mo'u dgal gyi bu chen po phyin pas/ tshe dang ldan pa shA ri'i bu mthong nas des smras pa/ tshe dang ldan pa shA ri'i bu 'ongs sam/ tshe
456a3('dul ba): dang ldan pa/ kho bo 'ongs so/ /dge slong rnams the tshom skyes nas the tshom thams cad gcod pa/ sangs rgyas bcom ldan 'das la zhus pa/ btsun pa/ bcom ldan 'das kyis tshe dang ldan pa mo'u dgal gyi
456a4('dul ba): bu chen po ni/ rdzu 'phrul dang ldan pa rnams kyi mchog tu bstan pa lags na/ 'on kyang tshe dang ldan pa shA ri'i bu'i rdzu 'phrul gyis pham par bgyis pa la gzigs/ bcom ldan 'das kyis bka' stsal pa/ dge
456a5('dul ba): slong dag / da ltar 'ba' zhig tu ma zad kyi/ ji ltar 'dis 'das pa'i dus na yang bzos pham par byas pa de nyon cig /dge slong dag /sngon byung ba/ yul dbus su ri mo mkhan gyi slob dpon zhig byung ngo / /de dgos
456a6('dul ba): pa 'ga' zhig gi phyir yul dbus nas yul nas can zhes bya bar song ngo / /de de na 'khrul 'khor gyi sgyu rtsal gyi slob dpon zhig gi khyim du zhugs pa las/ de de nyal ba'i rim gro bar 'khrul 'khor las bu mo
456a7('dul ba): zhig byas nas btang ngo / /des de'i rkang pa gnyis bgrus nas 'dug go/ de nas des song zhig ces smras na/ de cang mi smra bar 'dug go/ des bsam pa/ gdon mi za bar 'di bdag dang dga' mgur spyod
456b1('dul ba): pa'i phyir btang ngo / /snyam nas/ des de'i lag pa nas bzung ste drangs pa las/ ji tsam zhig nas shing brul gyi phung por gyur to/ /de skyengs nas bsam pa/ bdag gcig pu zhig tu skyengs par byas kyi/ ma la
456b2('dul ba): bdag gis ni/ 'di rgyal po 'khor dang bcas pa'i nang du skyengs par bya'o/ /snyam nas/ des sgo'i ngos logs la rang gi gzugs brnyan 'gegs pa zhig bris te/ sgo phag tu yib nas 'dug go /de ldang
456b3('dul ba): ba'i dus gang yin pa de las bral ba dang / de nas 'khrul 'khor gyi sgyu rtsal gyi slob dpon gyis bsam pa/ ring zhig lon na/ ci'i phyir de sgor ma byung snyam du sems te/ der song ba las/ ji tsam na 'gegs
456b4('dul ba): te shi ba mthong ngo / /des bsam pa/ ci'i phyir 'dis bdag nyid srog dang bral bar byas snyam pa las/ des 'khrul 'khor zhig nas shing brul gyi phung por 'dug pa mthong nas/ de 'di snyam du sems
456b5('dul ba): te/ bdag nyid skyengs pas 'gegs so/ /snyam mo/ /yul nas can gyi kun tu spyod pa ni/ gang su'i khyim yang rung / der mi glo bur ba shi na/ ji srid rgyal po la ma mthol ba de srid du des de la rim
456b6('dul ba): gro mi byed do/ /de nas de rgyal po'i drung du song ste mthol ba/ lha/ yul dbus nas ri mo mkhan gyi slob dpon zhig mchis te/ de bdag gis sdum par gnas pa las/ de la bkur sti bgyi ba'i slad du
456b7('dul ba): bdag gis 'khrul 'khor las bu mo zhig bgyis te btang ba dang / des de lag pa nas bzung ste drangs pas shing gi phung por mchis pa dang / de skyengs nas bdag nyid 'gegs lags na/ lha/ de la g.yar
457a1('dul ba): snga 'brim pa zhig gtang du gsol/ de nas bdag gis rim gro bgyi lags so/ /de nas rgyal pos zho shas 'tsho ba rnams la bsgo ba/ shes ldan dag/
457a2('dul ba): dengs la g.yar snga rims shig /de rnams dong nas de mthong ngo / /des bsam pa/ bdag gis ji ltar zung nga las dbab par bya'o/ /snyam mo/ /gzhan dag gis smras pa/ 'gegs thag chod/
457a3('dul ba): sta re khyer te thag pa gcad par brtsams pa las/ ji tsam na rtsig pa yin par mthong nas/ de nas 'khrul 'khor mkhan gyi slob dpon de skyengs par gyur to/ /de de ltar skyengs par gyur pa dang /
457a4('dul ba): ri mo mkhan gyi slob dpon de/ sgo lkog nas phyung ste smras pa/ kye nang rje/ khyod kyis ni/ kho bo gcig pu zhig tu skyengs par byas te/ khyod ni/ rgyal po 'khor dang bcas pa'i nang du skyengs par byas
457a5('dul ba): so/ /dge slong dag /ji snyam du sems/ de'i tshe de'i dus kyi ri mo mkhan gyi slob dpon gang yin pa de ni/ dge slong shA ri'i bu 'di nyid yin te/ de na yang 'dis 'di bzos pham par byas
457a6('dul ba): so/ /da ltar yang 'dis 'di rdzu 'phrul gyis pham par byas so/ /gzhan yang / 'di ltar/ 'dis 'di bzos pham par byas pa de nyon cig /dge slong dag /sngon byung ba/ ri bor gzhan zhig na
457a7('dul ba): ri mo mkhan gyi slob dpon gnyis shig byung ba las/ rtsod par gyur te gcig gis smras pa/ nga ni/ bzo legs par shes so/ /gcig shos kyis smras pa/ nga ni/ de bas kyang lhag par legs
457b1('dul ba): par shes so/ /de gnyis phan tshun 'gran par gyur nas rgyal po'i drung du dong ste/ de'i rkang pa gnyis la gtugs te gcig gis smras pa/ lha/ bdag ni/ bzo legs par 'tshal to/ /
457b2('dul ba): gcig shos kyis kyang smras pa/ lha/ bdag ni/ de bas kyang lhag par legs par 'tshal to/ /rgyal pos de gnyis la sgo khang bstan nas khyed gnyis gang mkhas ni/ ngas mi shes mod kyi/
457b3('dul ba): 'on kyang gcig gis ni/ rtsig ngos gcig la bris la/ gcig shos kyis kyang gcig la bris shig dang / de lta na khyed cag gnyis gang bzo legs par shes pa ngas legs par shes par
457b4('dul ba): 'gyur ro/ /de gnyis kyi bar yol bas bcad nas/ ri mo bri bar brtsams te/ de la gcig gis zla ba drug gis ri mo'i las zin to/ /gcig shos kyis ni zla ba drug tu rtsig ngos bstar to/ /
457b5('dul ba): ri mo'i las zin pa gang yin pa de/ rgyal po'i drung du song ste son pa dang smras pa/ lha/ bdag gis ri mo'i las bgyis lags na/ spyan sngar brim du gsol/ de nas rgyal po'i blon po dang lhan
457b6('dul ba): cig sgor byung nas mthong ba dang / ri mo'i las mkhas so/ /zhes shin tu mgu'o/ /gcig shos kyis kyang rkang pa gnyis la gtugs te smras pa/ de bdag gi ri mo'i las la gzigs su
457b7('dul ba): gsol/ des bar chad kyi yol ba bshus pa dang gcig gi gzugs brnyan de la shar ba rgyal pos mthong nas/ ri mo'i las la lhag par 'di mkhas so/ /zhes shin tu ya mtshan skyes so/ /
458a1('dul ba): de nas des slar yol bas bar bcad nas rkang pa gnyis la gtugs te smras pa/ lha/ 'di ni/ ri mo'i las ma lags te/ 'on kyang rtsig ngos bstar ba lags so/ /de nas
458a2('dul ba): rgyal po de ya mtshan skyes nas smras pa/ 'di ni/ bzo la lhag par mkhas pa yin no/ /dge slong dag /ji snyam du sems/ gang gis zla ba drug tu rtsig ngos bstar ba de ni/ dge slong shA ri'i bu 'di nyid yin
458a3('dul ba): no| |gang gis zla ba drug tu ri mo'i las byas pa de ni/ de'i tshe de'i dus na dge slong mo'u dgal gyi bu 'di nyid de yin te/ de na yang 'dis 'di bzos pham par byas so/ /da ltar yang 'dis 'di rdzu 'phrul
458a4('dul ba): gyis pham par byas so/ /gzhan yang / ji ltar 'dis 'di pham par byas pa de nyon cig /dge slong dag /sngon byung ba/ wA ra NA si'i grong khyer du drang srong dung dang / bris pa zhes bya ba gnyis shig nye bar brten cing
458a5('dul ba): gnas so/ /ji tsam dus gzhan zhig na lhas char phab pas rdzab tu gyur te/ dung dred de rdzab tu rdeg 'chos nas ril ba chag par gyur to/ /de nas des dmod pa bor pa/ rang bzhin ngan pa khyod kyis da
458a6('dul ba): phan chad lo bcu gnyis su char mi 'bebs par gyur cig/ ces byas so/ /rgyal po tshangs sbyin dang / wA ra NA si na gnas pa'i skye bo'i tshogs kyis thos nas/ de nas de rnams de'i drung du song ste
458a7('dul ba): gsol ba btab pa/ drang srong chen po/ de ltar ma mdzad cig/ des smras pa/ bdag gis rang bzhin ngan pa la bzod par mi nus te/ bdag gis dmod pas bcom pa des/ lo bcu gnyis su char
458b1('dul ba): mi 'bab par 'gyur ro/ /de nas rgyal po tshangs sbyin dang / skye bo'i tshogs des bris pa la gsol ba btab nas des gsol ba byas te lhas char phab bo/ /dge slong dag /ji snyam du sems/ de'i tshe de'i dus
458b2('dul ba): kyi drang srong dung gang yin pa de ni/ dge slong mo'u dgal gyi bu 'di nyid yin no/ /de'i tshe de'i dus kyi bris pa gang yin pa de ni/ dge slong shA ri'i bu yin te/ de na yang 'dis 'di rdzu 'phrul gyis pham par
458b3('dul ba): byas so/ /gzhan yang / ji ltar 'dis 'di rdzu 'phrul gyis pham par byas pa de nyon cig /bris pas dgos pa 'ga' zhig gi phyir dung gi rkang pa gnyis la gtugs pa las/ dung gi rkang pa gnyis kyis
458b4('dul ba): ral pa mnan pa dang bris pas smras pa/ nyi ma 'char kha'i dus kyi tshe khyod kyi spyi bo gas par gyur cig /dung gis smras pa/ de ltar na nyi ma 'char bar ma gyur cig /ces byas pa dang / 'jig rten du
458b5('dul ba): nam sros par gyur to/ /de nas rgyal po dang / bram ze dang / khyim bdag gis dung la gsol ba btab pa/ drang srong chen po/ de lta bu ma mdzad cig /des smras pa/ nyi ma shar bar gyur na/ gdon mi za bar
458b6('dul ba): bdag gi mgo 'gas par 'gyur ro/ /bris pas de la smras pa/ gal te de lta na/ 'ji ba las byas pa'i mgo zhig byos shig /ji tsam na 'ji ba las dung gi mgo zhig byas pa las/ nyi ma shar ba dang gas par
458b7('dul ba): gyur to/ /dge slong dag /ji snyam du sems/ dung gang yin pa de ni/ dge slong mo'u dgal gyi bu 'di nyid yin no/ /bris pa gang yin pa de ni/ dge slong shA ri'i bu 'di nyid de yin te/ de na yang 'dis pham
459a1('dul ba): par byas so/ /gzhan yang / ji ltar pham par byas pa de nyon cig /yul dbus su bso mkhan gyi slob dpon zhig byung nas/ ba so 'bras tsam bre'u chung gang khyer nas yul nas
459a2('dul ba): can du song ste/ de ri mo mkhan gyi slob dpon zhig gi khyim du zhugs na/ de yang stong par 'dug na de'i chung ma la smras pa/ grogs po'i chung ma/ 'bras bre'u chung gang po 'di tshos la byin cig/ ces
459a3('dul ba): de bzhag ste song ngo / /des btso bar brtsams pa las/ shing zad par gyur kyang ma tshos so/ /de nas de'i khyim thab 'ong nas smras pa/ bzang mo/ 'di ci zhig yin/ des rgyas par smras pa dang / des de brtags pa
459a4('dul ba): las/ ba so 'bras tsam sha stag tu mthong nas/ des de la co 'dri bar smras pa/ bzang mo/ 'di tshwa chu yin gyi/ chu bzang po gzhan zhig khyer te 'ongs dang / des 'bras 'di tshos par 'gyur ro/ /des ba so mkhan
459a5('dul ba): gyi slob dpon la/ chu bzang po zhig khyer te shog cig ces smras pa/ des de la smras nas/ des phyogs gzhan zhig tu rdzing bu zhig bris te/ der khyi ro bam ba zhig kyang bris so/ /de nas ba so mkhan gyi slob
459a6('dul ba): dpon de bum pa khyer nas rdzing bu yin no/ /snyam nas/ phyogs der phyin te khyi ro bam pa mthong ba dang / des sna bkab nas brtag par brtsams pa las/ ji tsam na de'i chu snod de chag nas ba so mkhan gyi slob
459a7('dul ba): dpon de skyengs par gyur to/ /dge slong dag /ji snyam du sems/ ba so mkhan gyi slob dpon gang yin pa de ni/ dge slong mo'u dgal gyi bu 'di nyid yin no/ /ri mo mkhan gyi slob dpon gang yin pa de ni/
459b1('dul ba): dge slong shA ri'i bu 'di nyid de yin no/ /'on kyang de bzhin gshegs pas brnyes pa'i bsam gtan dang / ting nge 'dzin dang / snyoms par 'jug pa gang yin pa de dag gi ming yang rang sangs rgyas
459b2('dul ba): rnams kyis mi shes so/ /rang sangs rgyas rnams kyis thob pa gang dag yin pa de dag gi ming yang dge slong shA ri'i bus mi shes so/ /dge slong shA ri'i bus thob pa gang dag yin pa de dag gi ming yang
459b3('dul ba): dge slong mo'u dgal gyi bus mi shes so/ /dge slong mo'u dgal gyi bus thob pa gang yin pa de dag gi ming yang nyan thos gzhan rnams kyis mi shes te/ dge slong mo'u dgal gyi bu bas/ dge slong shA
459b4('dul ba): ri'i bu rdzu 'phrul che zhing mthu che mod kyi/ des mang du gnas pa la dgongs nas ngas rdzu 'phrul can rnams kyi mchog tu bstan to/ /shA ri'i bu dang / mo'u dgal gyi bu'i le'u'o// //de nas
459b5('dul ba): tshe dang ldan pa 'od srung chen po rang gi las kyi rgyu ba lung ston par byed de smras pa/ de ni der song sngon nas spyad pa dang / /rje mthun tshig dag shin tu sgrog pa na/ /gang zhig byas pas 'bras bu che myong ba/ /
459b6('dul ba): chung ngu gcig pu de ni myur dran nas/ /ji ltar seng ge ri yi phug gnas pa/ /'jigs pa med par spyod yul 'gro ba ltar/ /mtshungs pa med pa'i nyan thos 'od srung de/ /sngon gyi gnas nas spyad pa sgrog
459b7('dul ba): byed pa/ /zag med tha ba med pa rnam grol sems/ /nyon mongs med par gnas pa skyon med yid/ /de la chos mchog yod par yid ches nas/ /de yi chos la yid kyis smon byas te/ /rang sangs
460a1('dul ba): rgyas la bdag gis yon du ni/ /khre rgod bre'u chung gang zhig rab phul bas/ /de 'dra ba dang kun tu phrad gyur cing / /smon pas sgra mi snyan du skyes pa ni/ /las de gcig
460a2('dul ba): pu nyid kyi 'bras bu yis/ /lus can bdag gir 'dzin med tshe ring ba/ /khyad par 'gro zhing spyod pa mi dman pa/ /sgra mi snyan du lan stong skyes par gyur/ /las de gcig pu nyid kyi 'bras bu yis/ /lan
460a3('dul ba): stong sum cu rtsa gsum par skyes te/ me tog phreng rgyan byug pa sna tshogs dang / /mthu chen lus mdzes pa dang ldan par gyur/ /de nas 'phos bdag sgra mi snyan du skyes/ /slar yang lha dge dga' bar
460a4('dul ba): byed pa dang / /sems kyi smon lam dbang gis slar yang bdag/ mi ni dge ba rnams kyi nang du skyes/ /las de gcig pu nyid kyi 'bras bus bdag/ bram ze sA la chen po'i rigs skyes te/ /nor
460a5('dul ba): mang skyes pa bud med rnams kyis bkur/ /'dod pa'i yon tan lnga don mi gnyer yang / /bdag gis ston pa lan 'ga' ma mthong zhing / /mtshungs med nyan thos bdag gis ma mthong nas/ /
460a6('dul ba): bdag gis seng ras tshem gyon 'jig rten na/ /dgra bcom rnams la phyag 'tshal rab tu byung / /bdag ni de ltar rab tu byung ba dang / /rgyal ba bu mang mchod rten na bzhugs mthong / /thub zhabs
460a7('dul ba): phyag 'tshal bcom ldan bdag gi ston/ /bdag ni khyod kyi nyan thos gyur ces gsol/ /'od srung ji skad smras bzhin byas te 'dir/ /khyod ston nga yin nga yi nyan thos khyod/ /gal te sdug
460b1('dul ba): bsngal kun las thar 'dod na/ /khyod kyis snyan par bshad pa'i chos snyan nyon/ /gang yang dag la skyes mchog skyob pa ni/ /thugs rje chen po yis ni chos bshad pa/ /bsam gtan bzhi stobs dbang po
460b2('dul ba): byang chub kyi/ /yan lag lam gyi yan lag rnam par thar/ /de dag bsgom pa bdag gis dga' mgur thob/ /zag pa zad cing lus kyi tha ma bzung / /lus kyi tha ma 'dzin pa rdul med pa/ /drang po 'di dag dang
460b3('dul ba): ni bdag gir phrad/ /de bzhin gshegs rgyal phun sum tshogs pa gsungs/ /tshul khrims ldan pa gang 'dod 'grub par 'gyur/ /bdag gi yid la ci dang ci bsam pa/ /thams cad grub ste srid pa'i tha ma
460b4('dul ba): 'di/ /bdag gi skye ba zad cing 'ching ba dang / /sred pa kun nas langs pa nyid bcad de/ /bdag ni chos rgyal thugs las skyes pa'i sras/ /nyon mongs tshogs rnams zad pas mya ngan 'da'/ /bdag ni
460b5('dul ba): thams cad gzigs pa yis/ /sbyangs la gnas pa mchog tu bsten/ /zag pa med cing nyes pa bsal/ /go 'phang mi g.yo bdag gis thob/ /gnas brtan 'od srung de lta bur/ /ma dros pa yi mtsho chen
460b6('dul ba): du| |dge slong dge 'dun mdun 'dug nas/ /rang gi las ni lung bstan to/ /'od srung gi le'u ste/ /dang po'o// //'dul ba gzhi/ bam po nga gnyis pa/ de nas dge slong gnas brtan gnas
460b7('dul ba): brtan rnams kyis tshe dang ldan pa shA ri'i bu la 'di skad ces smras so/ /tshe dang ldan pa shA ri'i bus las ci zhig byas na/ las de'i rnam par smin pas/ shes rab chen po dang / spobs pa chen po dang ldan par
461a1('dul ba): gyur/ des smras pa/ bdag gis dgon par rang sangs rgyas/ /drang srong dge sbyong zhir gyur pa/ /skal dang ldan pa chos gos ni/ /de tshe rnying pa gyon pa mthong / /de la bdag gis sems
461a2('dul ba): dad pas/ /bang brgyugs nas kyang chos gos ni/ /drubs shing kha bsgyur de bzhin du/ /de la yang dang yang du gtugs/ /de nas bdag la thugs brtse'i phyir/ /de ni bar snang la 'phags nas/ /rang gi gzi
461a3('dul ba): brjid kyis 'bar zhing / /de nas mkha' la gshegs par gyur/ /bdag gis thal mo sbyar byas nas/ /ji ltar bdag ni 'di 'dra bar/ /dbang rnon shes rab cher shog ces/ /de lta bu ni smon lam btab/ /
461a4('dul ba): bdag ni phyug po'i rigs su 'am/ /ma rabs dag tu mi skye bar/ /bar ma'i rigs su skye 'gyur zhing / /rtag tu rab byung mang bar shog /dge ba'i rtsa ba des na bdag /bdag ni tshe rabs lnga brgyar yang / /
461a5('dul ba): mi yi rnyed pa thob nas ni/ /khyim med par ni rab tu byung / /bdag gi skye ba tha ma ni/ /mi yi srid thob 'di yin te/ /rdzogs sangs bla na med pa yi/ /ded dpon 'di ni mnyes par byas/ /shAkya seng ge'i bstan pa
461a6('dul ba): la| |bdag gis rab byung thob nas ni/ /mya ngan 'das pa bsil gyur ba'i/ /dgra bcom pa yang bdag gis thob/ /btsun pa bdag gis zla phyed kyis/ /'gro ba'i pha rol phyin pa thob/ /dge slong dge 'dun
461a7('dul ba): gung bzhugs nas/ /ston pas bdag ni mngon sum du/ /chos kyi 'khor lo rjes bskor ba/ /shes rab can gyi gtso bor bstan/ /shes rab chen po shA ri'i bu/ /dge slong dge 'dun mdun nas/
461b1('dul ba): ma dros pa yi mtsho chen du/ /rang gi las ni lung bstan to/ /shA ri'i bu'i le'u ste/ gnyis pa'o// //de nas dge slong gnas brtan gnas brtan rnams kyis/ tshe dang ldan pa mo'u dgal gyi bu
461b2('dul ba): chen po la 'di skad ces smras so/ /tshe dang ldan pa mo'u dgal gyi bu chen po/ /tshe dang ldan pa shA ri'i bus ni/ rang gi las kyi rgyu ba lung bstan zin gyi/ da ni/ khyod kyis kyang rang gi las kyi rgyu ba lung ston cig/
461b3('dul ba): de skad ces smras pa dang / tshe dang ldan pa mo'u dgal gyi bu chen pos/ dge slong gnas brtan gnas brtan rnams la 'di skad ces smras so/ /bdag sngon drang srong gyur pa'i tshe/ /nags mtha'i dgon par
461b4('dul ba): gnas pa na/ /der ni skyes pa zhig 'ongs nas/ /bdag la rab byung gsol ba 'debs/ /bdag gis rgyugs nas de yi skra/ /bregs nas kyang ni chos gos dag /kha dog bsgyur nas de la byin/ /de yid dga' gyur
461b5('dul ba): de yi tshe/ /phyogs gcig tu ni nyer song nas/ /skyil mo krung bcas 'dug nas des/ /rang byang chub ni reg gyur te/ /de nas mkha' la song bar gyur/ /bdag gis dad bskyed nyer song ste/ /de nas thal mo
461b6('dul ba): legs sbyar te/ /de nas rdzu 'phrul mchog gsol zhing / /smon lam gdab pa byas pa ni/ /drang srong che 'di ci 'dra ba'i/ /bdag gi rdzu 'phrul de 'drar shog /dge ba'i rtsa ba de yis ni/ /gang dang gang du
461b7('dul ba): skyes par ni/ /bsod nams byas pas mdzes pa yi/ /lha dang mi ni rnams su gyur/ /bdag gi srid pa tha ma ni/ /mi yi srid thob 'di yin te/ /rdzogs sangs bla na med pa yi/ /ded dpon 'di ni mnyes
462a1('dul ba): par byas/ /shAkya seng ge'i bstan pa la/ /bdag gis rab byung thob nas ni/ /mya ngan 'das pa bsil gyur pa'i/ /dgra bcom pa ni bdag gis thob/ /thams cad gzigs pas rdzu
462a2('dul ba): 'phrul can/ /rnams kyi mchog tu bdag bstan to/ /dge ba chung ngu byas pas ni/ /bde ba mang po nyams su myong / /mi dge ba yi las gang yin/ /bdag gis lung bstan mnyan par gyis/ /grong mchog
462a3('dul ba): rgyal po'i khab tu ni/ /bdag ni tshong dpon khye'u gyur nas/ /khyim gyi phyi rol rtse rtse nas/ /zan gyi phyir yang zhugs pa las/ /de na pha ma gnyis ka ni/ /dben par 'dug pa bdag gis mthong / /de
462a4('dul ba): gnyis mthong nas bdag brdegs shing / /skyengs pas kyang ni spyo ba byas/ /pha dang ma ni gnyis ka la/ /yid kyi nyes pa byas pa ni/ /gang tshe chen por gyur pa na/ /'dam bu bcom pa bzhin gsad snyam/ /bdag
462a5('dul ba): gi yid kyis nyes byas kyi/ /lus kyis byas pa ma yin na/ /bdag ni dmyal ba thig nag tu/ /sdug bsngal mi bzad nyams su myong / /de yi las kyi lhag ma yi/ /bdag gi srid pa tha ma 'dir/ /mu stegs
462a6('dul ba): gzhan gyi dge sbyong gis/ /'dam bu bcom bzhin bdag gtog 'gyur/ /bdag ni sdug bsngal de nyid kyis/ /shi bar gyur te de nas ni/ /las rnams kyi ni lhag ma yang / /tha ma zad par 'gyur ba yin/ /
462a7('dul ba): de bas pha dang ma dag la/ /sems ni rab tu dad par bya/ /sems dad pa yi rgyu yis ni/ /sems can 'gro ba bzang por 'gro /de ltar gnas brtan pang nas skyes/ /dge slong dge 'dun mdun 'dug nas//
462b1('dul ba): ma dros pa yi mtsho chen du/ /rang gi las ni lung bstan to/ /pang nas skyes kyi le'u ste/ gsum pa'o// // de nas dge slong gnas brtan gnas brtan rnams kyis/ tshe dang ldan pa mdzes ldan la
462b2('dul ba): 'di skad ces smras so/ /tshe dang ldan pa mdzes ldan/ tshe dang ldan pang nas skyes kyi rang gi las kyi rgyu ba bstan zin gyi/ da ni/ tshe dang ldan pa mdzes ldan gyis kyang rang gi las kyi rgyu ba lung ston cig/ de nas tshe dang ldan
462b3('dul ba): pa mdzes ldan gyis/ dge slong gi dge 'dun gyi mdun du rang gi las kyi rgyu ba lung bstan pa/ dge 'dun kun dgar bdag son na/ /khyams de'i phyag dar mthong nas ni/ /bdag gis phyags ma blangs nas su//
462b4('dul ba): de tshe dga' bas phyag dar byas/ /de nas bdag gi sems dad pas/ /khyams de gtsang mar mthong nas ni/ /ji ltar khyams de gtsang ba ltar/ /nyon mongs med par gyur cig smras/ /dge ba'i rtsa ba de yis na/ /
462b5('dul ba): gang dang gang du skyes par yang / /bdag gi gzugs ni bzang ba dang / /blta na sdug cing mdzes par gyur/ /de yi las kyi lhag mas ni/ /bdag gi lus ni tha ma la/ /bdag gi pha dang ma gnyis kyis/ /bdag
462b6('dul ba): ming mdzes ldan kho nar btags/ /mdzes ldan bdag ni btsas gyur te/ /gang tshe gnyen tshogs mdun phyin pa/ /de tshe gnyen ni thams cad kyis/ /mgu zhing yid dga' bkur sti byas/ /rdzogs sangs bla na
462b7('dul ba): med pa yi/ /ded dpon 'di ni mnyes par byas/ /mya ngan 'das pa bsil gyur pa'i/ /dgra bcom pa yang bdag gis thob/ /bdag gis nyon mongs med gyur ces/ /smon lam btab pa gang yin pa/ /bya ba
463a1('dul ba): byas te nyon mongs med/ /dgra bcom zag pa med pa yin/ /'dzam bu'i gling ni thams cad kyang / /ka shi'i gos kyis phyags pa bas/ /gang gis 'dod chags bral ba
463a2('dul ba): yi/ /drang srong 'chag gcig phyags pa'o/ /'dzam bu'i gling na drang srong gi/ 'chags thams cad phyags pa bas/ /gang gis phyogs bzhi'i dge 'dun gyi/ /re lde tsam dag phyags pa'o/ /'dzam
463a3('dul ba): bu'i gling na dge 'dun gyi/ /kun dga' ra ba kun phyags pas/ /gang gis rgyal ba'i mchod rten ni/ /khru gang tsam zhig phyags pa'o/ /bdag nyid kyis ni gang rtogs pa'i/ /khyad par de dag shes byas
463a4('dul ba): nas| |bde gshegs mchod rten phyags nas ni/ /sems kyang rab tu dang bar gyis/ /de ltas rdzogs pa'i sangs rgyas kyis/ /yon tan mang po shes pa yis/ /mchod rten rnams la bkur sti byos/ /
463a5('dul ba): 'bras bu chen po dag tu 'gyur/ /btsun pa bdag gis dge ba ni/ /gang byas dran pa 'di lags te/ /de yi 'bras bu sdug pa dang / /'dod pa yid 'ong nyams su myong / /de bas rgyal ba'i mchod
463a6('dul ba): rten la| |mchod pa dag ni bzang po gyis/ /btsun pa 'di ni bsod rnams zhing / /dam pa bla na med pa yin/ /rdzogs sangs de bzhin gshegs pa'am/ /sangs rgyas rnams kyi nyan thos
463a7('dul ba): la| |sems ni rab tu dang byas pa'i/ /yon ni chung ngur 'gyur ma yin/ /de ltar gnas brtan mdzes ldan gyis/ /dge slong dge 'dun mdun 'dug nas/ /ma dros pa yi mtsho chen du/ /rang gi
463b1('dul ba): las ni lung bstan to/ /mdzes ldan gyi le'u ste/ bzhi pa'o// //de nas dge slong gnas brtan gnas brtan rnams kyis/ /tshe dang ldan pa sna ma'i me tog la 'di skad ces smras so/ /tshe
463b2('dul ba): dang ldan pa sna ma'i me tog / tshe dang ldan pa mdzes ldan gyis rang gi las kyi rgyu ba lung bstan zin gyi/ da ni/ tshe dang ldan pas kyang rang gi las kyi rgyu ba lung ston cig /sna ma'i me tog rna rgyan byas/ /mgo la
463b3('dul ba): me tog phreng bcings nas/ /ne'u zla rnams kyis yongs bskor te/ /skyed mos tshal gyi gnas su byung / /de na thub pa chen po pa/ /rnam par gzigs kyi mchod rten la/ /skye bo'i tshogs chen thams cad
463b4('dul ba): nas| |legs par mchod pa bdag gis mthong / /de nas ne'u zla rnams khrid nas/ /rang rang gi ni phreng ba kun/ /sems ni dad par byas nas su/ /mchod rten de la gdags pa byas/ /de na bdag gis
463b5('dul ba): de dag dang / /skye bo mang po gzhan mthong nas/ /sna ma rna ba las phral te/ /de tshe mchod rten gdags pa byas/ /dge ba'i rtsa ba des na bdag /gang dang gang du skye bar yang / /bsod nams byas pas
463b6('dul ba): mdzes pa yi/ /lha dang mi ni rnams su gyur/ /rdzogs sangs bla na med pa yi/ /ded dpon 'di ni mnyes par byas/ /mya ngan 'das pa bsil gyur pa'i/ /dgra bcom pa ni bdag gis thob/ /me tog
463b7('dul ba): gcig ni btang bas na/ /lo ni bye ba brgya phrag tu/ /bdag gis lha yi longs spyad nas/ /de yi lhag mas mya ngan 'das/ /btsun pa gal te sangs rgyas kyi/ /yon tan phal cher 'tshal gyur nas//
464a1('dul ba): sems ni shin tu dang ba yis/ /phyir zhing bsnyen bkur bgyis pa zhig /de ltas rdzogs pa'i sangs rgyas kyi/ /yon tan mang po shes pa yis/ /mchod rten rnams la
464a2('dul ba): bkur sti byos/ /'bras bu chen po dag tu 'gyur/ /rdzogs sangs de bzhin gshegs pa'am/ /sangs rgyas rnams kyi nyan thos la/ /sems ni rab tu dang byas pa'i/ /yon ni chung bar 'gyur
464a3('dul ba): ma yin| |btsun pa bdag gis dge ba ni/ /gang byas dran pa 'di lags te/ /de yi 'bras bu sdug pa dang / /'dod pa yid 'ong nyams su myong / /las kyi rnam par smin pa des/ /yang srid skye
464a4('dul ba): pa zad pa dang / /nyon mongs bcom nas bsil gyur pa'i/ /bdag ni dgra bcom mya ngan 'das/ /bdag ni yang srid nyal ba dang / /'khor ba gang du 'ang nyal ba yin/ /bdag gi skye ba tha
464a5('dul ba): ma ni| |'di yin len pa med par 'gyur/ /de nyid kyi ni rgyu yis bdag /sna ma'i me tog ming 'di gdags/ /sdug bsngal kun las bdag grol zhing / /srid pa'i mtsho las brgal bar
464a6('dul ba): gyur/ /de ltar gnas brtan sna ma ni/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /sna ma'i me tog gi le'u ste/ lnga
464a7('dul ba): pa'o/ / //de nas dge slong gnas brtan gnas brtan rnams kyis/ /tshe dang ldan pa bye ba nyi shu pa la 'di skad ces smras so/ /tshe dang ldan pa bye ba nyi shu pa/ /tshe dang ldan
464b1('dul ba): pa sna ma'i me tog gis rang gi las kyi rgyu ba lung bstan zin gyi/ tshe dang ldan pas kyang da ni/ rang gi las kyi rgyu ba lung ston cig /tshe dang ldan pa bye ba nyi shu pas las ci zhig byas na/ las des/ bcom
464b2('dul ba): ldan 'das kyis brtson 'grus rtsom pa rnams kyi mchog tu bstan/ des smras pa/ rnam par gzigs kyi gsung rab la/ /rgyal po'i pho brang bshes ldan du/ /bdag gis phyogs bzhi'i dge 'dun gyi/ /
464b3('dul ba): gnas khang gcig cig brtsigs nas ni/ /bdag gis gnas khang de yi gzhir/ /ras phran rnams kyis sa gzhi g.yogs/ /sems dga' ba dang yid bde bas/ /de tshe smon lam btab pa ni/ /rdzogs
464b4('dul ba): sangs rgyas ni mnyes byas te/ /bsnyen par rdzogs pa thob nas ni/ /mya ngan 'das pa phyogs zhi ba/ /rga med go 'phang reg par shog /bdag gi bsod nams des ni bdag /bsod nams byas pas mdzes
464b5('dul ba): pa yi| |bskal pa dgu bcur lha dang ni/ /mi rnams su ni 'khor bar gyur/ /de nas las kyi lhag mas ni/ /bdag gi lus ni tha ma la/ /tsam par tshong dpon mchog gi yang / /bu gcig par ni
464b6('dul ba): bdag skyes so/ /bdag ni btsas ma thag tu yang / /pha yis thos nas 'dun gyur pa/ /gzhon nu la ni bdag gi nor/ /bye ba nyi shu sbyin par bya/ /bdag gi rkang mthil gnyis ka'i spu/ /shin tu
464b7('dul ba): phra zhing mnyen pa dang / /reg na bde zhing 'jam pa yi/ /shing bal 'dab lta'i sor bzhi skyes/ /'das pa'i bskal ba dgu bcu dang / /bskal pa gcig 'di lhag par ni/ /sa gzhi gding
465a1('dul ba): bas ma g.yogs par/ /rkang pa 'jog ni ma myong ngo / /rdzogs sangs bla na med pa yi/ /ded dpon 'di ni mnyes par byas/ /mya ngan 'das pa bsil gyur pa'i/ /dgra bcom
465a2('dul ba): pa yang bdag gis thob/ /thams cad gzigs pas brtson 'grus can/ /rnams kyi mchog tu bdag bstan to/ /zag med nyes pa spangs pa yi/ /go 'phang mi g.yo bdag gis thob/ /gnas
465a3('dul ba): brtan bye ba nyi shu pa/ /dge slong dge 'dun mdun 'dug nas/ /de ltar ma dros mtsho chen du/ /rang gi las ni lung bstan to/ /bye ba nyi shu pa'i le'u ste/ drug pa'o// //de nas
465a4('dul ba): dge slong gnas brtan gnas brtan rnams kyis/ /tshe dang ldan pa ngag dbang la 'di skad ces smras so/ /tshe dang ldan pa ngag dbang / tshe dang ldan pa bye ba nyi shu pas rang gi las kyi rgyu ba lung bstan zin
465a5('dul ba): gyi| tshe dang ldan pas kyang da rang gi las kyi rgyu ba lung ston cig / des smras pa/ 'das pa'i bskal pa dgu bcur ni/ /bsod nams byas pas mdzes pa yi/ /lha rnams dang ni mir skyes te/ /bdag
465a6('dul ba): gis ngan 'gro mi shes so/ /bdag gis dge ba mi shes te/ /phan tshun zla ltas 'bab zhig gis/ /rnam par gzigs kyi mchod rten ni/ /mthong nas de tshe bsnyen bkur byas/ /'gron bu
465a7('dul ba): drug cu rnams kyis ni/ /dri dang phreng ba byug nyos te/ /mchod rten la ni gdags byas pas/ /bdag na ni log par ltung ma gyur/ /dge ba chung ngu byas pas ni/ /bde ba mang po nyams
465b1('dul ba): su myang / /mya ngan 'das pa bsil gyur pa'i/ /dgra bcom pa yang bdag gis thob/ /gal te rdzogs sangs rgyas gyur la/ mchod rten de la bdag gis su/ /bkur sti byas par gyur na ni/ /
465b2('dul ba): legs par mang byed 'gyur ba zhig /de ltas rdzogs pa'i sangs rgyas kyi/ /yon tan mang po shes pa yis/ /mchod rten bkur sti byos shig dang / /'bras bu chen po dag tu 'gyur/ /thams cad
465b3('dul ba): gzigs pas mang thos dang / /sna tshogs gtam dang dge ba yis/ /spobs ldan tshigs bcad byed pa ni/ /rnams kyi mchog tu bdag bstan to/ /de ltar gnas brtan ngag dbang ni/ /dge
465b4('dul ba): slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /ngag dbang gi le'u ste/ bdun pa'o// //de nas dge slong gnas brtan
465b5('dul ba): gnas brtan rnams kyis/ tshe dang ldan pa b+ha ra d+h+wa dza bsod snyoms len la 'di skad ces smras so/ /tshe dang ldan pa b+ha ra d+h+wa dza bsod snyoms len la tshe dang ldan pa ngag dbang gis rang gi las
465b6('dul ba): kyi rgyu ba lung bstan zin gyi/ /tshe dang ldan pas kyang da rang gi las kyi rgyu ba lung ston cig /de nas tshe dang ldan pa b+ha ra d+h+wa dza bsod snyoms len gyis 'di skad ces smras so/ /bdag ni tshong dpon bur
465b7('dul ba): gyur nas/ /pha yi khyim na dbang byed tshe/ /bdag gis pha ni yid bsrubs shing / /ma la log pa mi mthun byas/ /pha dang sring mo spun dang ni/ /bran dang las byed rnams la yang / /zas
466a1('dul ba): dang skom gyis tshim byas kyang / /ma la spyo ba byas nas su/ /bdag ni ser snas zil non pas/ /ma la zas ni ma byin par/ /khros pas tshig tu smras pa ni/ /zas su rdo ba zo
466a2('dul ba): zhig byas/ /las kyi rnam par smin pa des/ /rab tu tsha dang thig nag gi /dmyal bar lan mang lhung nas ni/ /sdug bsngal mi nyung thob par gyur/ /dmyal ba de nas shi 'phos nas/ /mi yi srid
466a3('dul ba): pa thob pa nas/ /las kyi rnam par smin pa des/ /bdag ni rdo ba za bar gyur/ /skye ba de dang de dag tu/ /bdag gi rdo ba ma zos shing / /de bzhin bkres skom sdug bsngal gyis/ /bdag ni 'chi
466a4('dul ba): ba'i dus byas so/ /bdag gi skye ba tha ma ni/ /mi srid thob pa 'di yin te/ /rdzogs sangs bla na med pa yi/ /ded dpon 'di ni mnyes par byas/ /shAkya seng ge'i bstan pa la/ /bdag gis rab byung
466a5('dul ba): thob nas ni/ /mya ngan 'das pa bsil gyur pa'i/ /dgra bcom pa yang bdag gis thob/ /thams cad gzigs pas seng ge yi/ /sgra sgrog pa yi mchog tu bstan/ /bdag gis nyon mongs thams
466a6('dul ba): cad spangs/ /nyon mongs bral bas zag pa med/ /da dung du yang btsun pa dag /de ltar rdzu 'phrul ldan lags na/ /phug na bdag gi zas mchis pa/ /rdo ba nyid du gyur lags so/ /btsun pa bdag
466a7('dul ba): gis sdig pa ni/ /gang bgyis dran pa 'di lags te/ /las rnams chud mi za bas na/ /de yi 'bras bu nyams su myong / /b+ha ra d+hA dza bsod snyoms len/ /dge slong dge 'dun mdun 'dug nas//
466b1('dul ba): ma dros pa yi mtsho chen du/ /rang gi las ni lung bstan to/ /b+ha ra d+h+wa dza bsod snyoms len gyi le'u ste/ brgyad pa'o// //de nas dge slong gnas brtan gnas brtan rnams kyis/ tshe dang
466b2('dul ba): ldan pa legs 'ongs la 'di skad ces smras so/ /tshe dang ldan pa legs 'ongs/ tshe dang ldan pa b+ha ra d+h+wa dza bsod snyoms len gyis rang gi las kyi rgyu ba lung bstan zin gyi/ tshe dang ldan pa legs 'ongs
466b3('dul ba): kyis kyang nga rang gi las kyi rgyu ba lung ston cig / de nas tshe dang ldan pa legs 'ongs kyis de'i tshe rang gi las kyi rgyu ba lung ston par byed de/ rgyal po'i pho brang bshes ldan du/ /tshong dpon bu phor gyur nas
466b4('dul ba): ni| |bdag ni nor dang 'bru mang zhing / /skye bo'i tshogs kyis bkur ba dang / /rgyal po dang ni grong mi dang / /gsang tshig brjod pa rnams kyis bkur/ /blta na sdug cing mdzes pa dang / /dar la bab pa
466b5('dul ba): gzugs kyis rgyags/ /de nas bdag ni shing rtar zhugs/ /skye bo'i tshogs kyis mdun byas nas/ /'dod pa kun dang ldan gyur cing / /skyed mos tshal gyi gnas su byung / /skyed mos tshal der dge sbyong
466b6('dul ba): ni| |dbang po legs par bsdams pa dang / /dbang po zhi bas rgyu byed pa/ /chos gos rnying pa can zhig mthong / /dge sbyong de mthong bdag gis ni/ /yid mi bde ba skye gyur te/ /de skyon med kyang mi
466b7('dul ba): sdug nas/ /smad cing spyo ba byas nas ni/ /kha dog ngan cing 'jigs par snang / /mdze can lus ni lus rma can/ /sha bri ngan cing rtsa thon pa/ /rab tu byung 'di su yi yin/ /ngag gi nyes pa spyad pa
467a1('dul ba): dang / /las kyi rnam par smin pa des/ /de nas shi 'pho'i dus byas nas/ /dmyal ba rnams su skye bar gyur/ /dmyal ba nas ni shi 'phos bdag /kha dog ngan cing
467a2('dul ba): sdug bsngal ldan/ /mdze can lus ni lus rma can/ /sha bri ngan cing rtsa thon gyur/ /lag na gyo mo thogs shing rgyu/ /sha ni ras kyi smad g.yogs byon/ /phyag dar phung po'i steng na nyal/ /gnas
467a3('dul ba): med mgon med skyob pa med/ /zas kyi ched du sprang ba na/ /gang dang gang du song na yang / /dbyug pa can gyis phyir ldog cing / /de dag bdag la smod par byed/ /de ltar tshe rabs lnga brgyar ni/ /gang
467a4('dul ba): dang gang du skyes pa der/ /bkres dang skom pa'i sdug bsngal gyis/ /bdag ni 'chi ba'i dus byas so/ /sems can kun gyis bdag gi ming / /nyes 'ongs pa zhes smad pa byas/ /kun gyis yid du mi 'ongs
467a5('dul ba): pas/ /de tshe smad pa byed par gyur/ /bdag gis rdzogs pa'i sangs rgyas ni/ /dge slong dge 'dun mdun gyis byas/ /skye bo'i tshogs ni chen po la/ /dam pa'i gnas ni ston pa mthong / /skye bo'i tshogs
467a6('dul ba): de mthong nas ni/ /ji tsam 'dod pa'i zas dang skom/ /rnyed par gyur na ster snyam nas/ /myur du rgyugs te phyin pa dang / /skye bo'i tshogs ni chos kyi phyir/ /'dug pa de ni mthong nas kyang / /zas sbyin pa ni
467a7('dul ba): med do zhes/ /bdag ni re chad slar log go /de nas thub pa thugs rje can/ /mgon pos bdag la bka' stsal pa/ /'ongs pa legs tshur khyod bde 'am/ /stan 'di la ni khyod 'dug cig /bdag
467b1('dul ba): ni dga' ba thob gyur nas/ /thal mo legs sbyar de'i 'og tu/ /ston pa'i zhabs la phyag byas nas/ /phyogs gcig tu ni bdag 'dug go /de nas ston pa thugs rje can/ /go'u tam rjes su thugs brtse bas//
467b2('dul ba): rim pa bzhin gyi gtam gsungs pas/ /bdag ni bden pa mthong bar bgyis/ /bden pa mthong nas thub chen la/ /de nas bdag gis rab 'byung gsol/ /go'u tam thugs rje chen pos bdag /rjes su brtse bas
467b3('dul ba): rab tu byung / /'jig rten gyi ni 'dren pa yis/ /bdag ming legs 'ongs zhes btags shing / /me yi khams la snyoms 'jug pa/ /rnams kyi mchog tu bdag bstan to/ /de ltar gnas brtan legs 'ongs
467b4('dul ba): kyis| |dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /legs 'ongs kyi le'u ste/ dgu pa'o// //de nas dge slong gnas brtan gnas
467b5('dul ba): brtan rnams kyis/ tshe dang ldan pa dga' yod la 'di skad ces smras so/ /tshe dang ldan pa dga' yod/ tshe dang ldan pa legs 'ongs kyis rang gi las kyi rgyu ba lung bstan zin gyi/ tshe dang ldan pa dga' yod kyis
467b6('dul ba): kyang da rang gi las kyi rgyu ba lung ston cig / de nas tshe dang ldan pa dga' yod kyis de'i tshe rang gi las kyi rgyu ba lung ston par byed de/ grong mchog rgyal po'i khab tu ni/ /tshong dpon phyug por gyur pa na/ /de
467b7('dul ba): na mu ge byung gyur nas/ /drang srong rnams ni gso skal bgos/ /de nas bdag gi gso skal du/ /skal dang ldan pa'i rang sangs rgyas/ /zag pa med pa bsil gyur pa'i/ /drang srong mdzes pa gcig cig byon//
468a1('dul ba): sems ni ser sna'i skyon can gyis/ /bdag gi sdig pa bsam pa ni/ /da lta'i dus su dge sbyong 'di/ /lo bdun du ni su zhig gso/ /khyi yi gcin ni bskol ba yis/ /de
468a2('dul ba): nas 'bras kyi chan btsos te/ /de na drang srong za ru bcug /de tshe de ni 'chi dus byas/ /sdig pa'i las ni de byas pas/ /bsdus gzhom dang ni ngu 'bod dang / /de bzhin tsha ba rab tsha ba'i/ /dmyal
468a3('dul ba): ba rnams su yun ring btsos/ /dmyal ba las ni shi 'phos bdag /mi yi srid pa thob na yang / /nad bu can la gzhan dbang dang / /sdug bsngal gyis ni bdag dus byas/ /de ltar tshe rabs lnga
468a4('dul ba): brgyar ni/ /gang dang gang du skyes pa na/ /mi sdug nad dang mi bzad pas/ /rtag tu bdag ni dus byas so/ /bdag gi skye ba tha ma ni/ /mi yi srid thob 'di yin te/ /rdzogs sangs bla na med pa yi/ /
468a5('dul ba): ded dpon 'di ni mnyes par byas/ /shAkya seng ge'i bstan pa la/ /bdag gi rab byung thob nas ni/ /mya ngan 'das pa bsil gyur pa/ /dgra bcom pa yang bdag gis thob/ /btsun pa da ltar
468a6('dul ba): na yang bdag / rdzu 'phrul ldan zhing zag med kyang / /nad bu can la 'gre ldog pa/ /de lta bus ni bdag 'tsho'o/ /de ltar gnas brtan dga' yod kyis/ /dge slong dge 'dun mdun 'dug
468a7('dul ba): nas| |ma dros pa yi mtsho chen du/ /rang gi las ni lung bstan to/ /ma 'gag pa'i grogs po dga' yod kyi le'u ste/ bcu pa'o// //sdom ni/ 'od srung shA ri'i bu dang ni/ /mo'u
468b1('dul ba): dgal bu dang mdzes ldan dang / /sna ma gro bzhin ngag dbang dang / /bsod snyoms legs 'ongs dga' yod do/ /de nas dge slong gnas brtan gnas brtan rnams kyis/ tshe dang ldan pa grags pa la 'di skad
468b2('dul ba): ces smras so/ /tshe dang ldan pa grags pa/ tshe dang ldan pa dga' yod kyis rang gi las kyi rgyu ba lung bstan zin gyi/ tshe dang ldan pa grags pas kyang da rang gi las kyi rgyu ba lung ston cig /de nas tshe dang ldan pa
468b3('dul ba): grags pas de'i tshe rang gi las kyi rgyu ba lung ston par byed de/ bdag sngon dgon pa'i drang srong gyur/ /grong du bsod snyoms phyir song na/ /rnam par sngos pa'i bam pa yi/ /bud med kyi ni ro zhig mthong / /
468b4('dul ba): bdag gis tshul bzhin brtag byas te/ /skyil mo krung bcas 'dug nas ni/ /rtse gcig shin tu mnyam bzhag pas/ /der ni mi sdug sgom pa byas/ /bdag 'dug pa las de yi lto/ /rdol nas 'jigs pa'i sgra
468b5('dul ba): byung ba| |thos par gyur nas bdag kyang ni/ /ting nge 'dzin la langs par gyur/ /de yi lto na yod pa yi/ /ngan skyugs dang ni khrag dang ni/ /rul pa'i dri dang mi gtsang ba/ /kun nas rab tu 'dzag pa mthong / /rgyu ma
468b6('dul ba): gnye ma mkhal ma dang / /snying dang de bzhin glo ba dang / /srin bu brgya phrag za byed nas/ /slar yang sems ni mnyam par bzhag /de ci 'dra bar 'di de 'dra/ /'di ci 'dra bar de de 'dra/ /phyi yi ro ni mthong gyur
468b7('dul ba): nas| |rang gi lus la gtod par byed/ /de nas ting 'dzin las langs nas/ /bsti gnas su ni slar log ste/ /de tshe bsod snyoms ma spyad de/ /zas kyang bza' ba ma byas so/ /gang tshe bdag yang grong khyer du//
469a1('dul ba): zas kyi ched du zhugs pa na/ /yid 'phrog pa yi gzugs mthong nas/ /de la mi gtsang bsgoms byas pa/ /de yi ro ni ci 'dra bar/ /gzugs gtogs de kun de 'dra ste/ /
469a2('dul ba): khog pa mi gtsang bas gang ba/ /thams cad smad pa yin no zhes/ /de ltar yang dang yang bsgoms pas/ /bdag gis 'dod chags bral ba thob/ /tshangs pa'i gnas pa tshad med pa/ /bzhi po legs
469a3('dul ba): par bsgoms byas pas/ /de nas 'chi ba'i dus byas te/ /tshangs pa yi ni 'jig rten skyes/ /tshangs pa'i 'jig rten shi 'phos bdag /wA ra NA si'i grong du skyes/ /tshong dpon mchog gi bu
469a4('dul ba): gcig par/ /dpal dang bdag nyid der skyes te/ /kun la sdug cing yid 'ong ba/ /mthar phyin gnas ni thob par gyur/ /bdag ni nyin mo yongs rgyu zhing / /mtshan mo dag nyi nyal bar byed/ /myur
469a5('dul ba): bar de nas langs pa na/ /de na bud med mang po dag/ /rdza rnga dang ni rnga chen dang / /'khar rnga'i pi wang sngas btsugs nas/ /sgren mor bla rdol byed pa dang / /lag brkyang nas ni gnyid log mthong //
469a6('dul ba): de nas bdag gi sngon gyi rgyu/ /mthu chen po ni skyes par gyur/ /bdag la de nas bud med la/ /dur khrod mi gtsang 'du shes byung / /de nas skyo bar gyur nas ni/ /bdag gis sdang ba'i tshig
469a7('dul ba): smras pa| |grogs pos bdag ni gces gyur te/ /kun nas 'tshe bas reg par gyur/ /de nas mal nas langs nas ni/ /khang bzang nas ni shod du babs/ /lhas ni rjes su snying brtse bas/ /bdag
469b1('dul ba): gi sgo ni rnam par phye/ /grong khyer nas ni mngon byung nas/ /'bab chu'i ngogs su nye bar song / /bdag gis pha rol 'gram na ni/ /dge sbyong dbang po bsdams pa mthong / /bdag gis dge sbyong de
469b2('dul ba): mthong nas/ /sgra gsang bstod de smras pa ni/ /dge sbyong dag ni gtses gyur te/ /grogs po bdag la 'tshe bas reg /de nas ston pas bdag la yang / /de tshe bdud rtsi'i tshig gsungs pa/ /gzhon
469b3('dul ba): nu ma 'jigs khyod tshur shog / 'dir ni khyed la 'tshe ba med/ /bdag gis nor bu'i lham phud de/ /'bab chu yi ni ngogs brgal nas/ /sangs rgyas gang zag zla med pa/ /thugs rje can gyi spyan
469b4('dul ba): sngar song / /de nas bdag sgom thugs chud nas/ /gang zag zla med ston pa des/ /snyan pa'i chos ni bka' stsal pa/ /de ni so sor bdag gis rtogs/ /de nas bdag gis bden mthong nas//
469b5('dul ba): thub chen rab byung gsol ba btab/ /go'u tam thugs rje chen po yis/ /thugs brtse ba yis rab tu phyung / /mtshan gcig lon nas de nas ni/ /nyi ma 'char kha tsam na ni/ /bdag gi zag pa kun
469b6('dul ba): zad cing / /bdag ni bsil gyur mya ngan 'das/ /de ltar gnas brtan grags pa ni/ dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /gnas
469b7('dul ba): brtan grags pa'i le'u ste/ bcu gcig pa'o// //de nas dge slong gnas brtan gnas brtan rnams kyis/ tsho dang ldan pa dpal skyed la 'di skad ces smras so/ /tshe dang ldan pa dpal
470a1('dul ba): skyed| tshe dang ldan pa grags pas/ rang gi las kyi rgyu ba lung bstan zin gyi/ tshe dang ldan pa dpal skyed kyis kyang nga rang gi las kyi rgyu ba lung ston cig /
470a2('dul ba): de nas tshe dang ldan pa dpal skyed kyis/ de'i tshe rang gi las kyi rgyu ba lung ston par byed de/ wA ra NA si'i grong khyer du/ /ston pa 'od srung mya ngan 'das/ /rgyal po kri kris rin chen las/ /byas pa'i
470a3('dul ba): mchod rten chen po brtsigs/ /rgyal po kri kri'i grags ldan bu/ /bdag ni thu bor gyur pa na/ /bdag gis thog mar gdugs kyis ni/ /rgyal ba'i mchod rten la gdags byas/ /dge ba'i las
470a4('dul ba): ni de byas pas/ /gang dang gang du skyes pa na/ /bsod nams byas pa'i mdzes pa yi/ /lha dang mi ni rnams su gyur/ /skye ba de dang de dag tu/ /phyug cing longs spyod che ba dang / /nor dang 'brur ni ldan
470a5('dul ba): pa yi| |bdag ni yon bdag chen por gyur/ /bdag gis tshe rabs lnga brgyar ni/ /sbyin pa mi nyung btang byas te/ /slong ba pa dang dge sbyong dang / /bram ze so sor tshim par byas/ /shin tu dad pa'i
470a6('dul ba): sems kyis ni/ /'dod chags bral zhing zag med pa/ /tha ba med pa'i rang sangs rgyas/ /lnga brgya po dag tshim par byas/ /dge ba'i las ni de byas pas/ /srid pa tha ma 'di la ni/ /shAkya phyug
470a7('dul ba): po'i rigs su skyes/ /btsas ma thag tu tshig smras pa/ /khyim 'di na ni nor 'bru dag /ji ga cung zad cig yod dam/ 'di ltar sbyin pa ngas btang ngo / /dbul po rnams su tshim par byas/ /dbul
470b1('dul ba): po rnams la zas byin dang / /gtong bas ngoms par 'gyur ba med/ /ji ga nor lta yod dam khyed/ /bdag la myur du legs par smros/ /de dag bdag gi tshig thos nas/ /yid skyo bar ni gyur nas su/ /
470b2('dul ba): ma ma gtogs par phyogs dang ni/ /phyogs su rnam par rgyug par byed/ /ma ni bu la byams pa yis/ /de tshe bdag la 'di skad smras/ /lha'am mi 'am gnod sbyin nam/ /khyod su bdag la myur du
470b3('dul ba): smros| / ma gcig khyod kyi bu bdag ni/ /mi lags srin po ma lags te/ /sbyin bdag tshe rabs dran pas na/ /rtag tu sbyin pa gtong la spro/ /bdag gi tshig de mas thos nas/ /yid ni dga' bar
470b4('dul ba): gyur nas kyang / /dbugs 'byin byed cing smras pa ni/ /bu gcig ci dgar sbyin pa mthong / /yo byad mang po rnams kyis kyang / /bdag la mas ni gso ba byas/ /kun la sdug cing yod 'ong ba/ /bdag ni
470b5('dul ba): lta bas ngoms mi myong / /bdag ni btsas ma thag tu yang / /khyim de nor dang 'bru rnams dang / /gser dang bran dang las byed pa/ /rnams kyang rtag tu 'phel bar gyur/ /dpal skyed khye'u zhig btsas
470b6('dul ba): gyur la| |btsas ma thag tu smras pas na/ /bdag gi ming ni gnyen rnams kyis/ /dpal skyed ces ni bya bar btags/ /de nas bdag gis sbyin btang zhing / /dbul po rnams ni tshim byas te/ /rdzogs
470b7('dul ba): pa'i sangs rgyas mnyes byas nas/ /khyim med par ni rab tu byung / /bdag ni 'tsho med 'jigs pa'am/ /bu lon nyen pas rab byung min/ /de tshe dad pas rab byung nas/ /mngon shes drug po bdag
471a1('dul ba): gis thob/ /bdag ni rgyal po blon po dang / /de bzhin grong mi rnams kyis mchod/ /zas dang btung ba gos dang ni/ /gnas mal yang ni rnyed par gyur/ /de ltar gnas
471a2('dul ba): brtan dpal skyed kyis/ dge slong gnas brtan mdun 'dug nas/ /ma dros pa yi mtsho chen du/ /rang gi las ni lung bstan to/ /dpal skyed kyi le'u ste/ bcu gnyis pa'o// //der
471a3('dul ba): dge slong gnas brtan gnas brtan rab tu mang po rnams kyis/ tshe dang ldan pa ba ku la la 'di skad ces smras so/ /tshe dang ldan pa ba ku la/ tshe dang ldan pa dpal skyed kyis/ rang gi las kyi rgyu ba
471a4('dul ba): lung bstan zin gyi/ tshe dang ldan pa ba ku las kyang / da rang gi las kyi rgyu ba lung ston cig /de nas tshe dang ldan pa ba ku las/ de'i tshe rang gi las kyi rgyu ba lung ston par byed de/ rgyal po'i pho brang
471a5('dul ba): bshes ldan du/ /bdag sngon spos 'tshong gyur pa la/ /rnam par gzigs kyi gsung rab kyi/ /dge slong dge 'dun spyan drangs nas/ /khyed cag ji snyed bzhed pa yi/ /snyun sman bdag gis dbul
471a6('dul ba): bgyis te/ /shun pa rtsa ba 'bras bu'i sman/ /dge 'dun bdag gis tshim par bgyis/ /dge 'dun g.yar ni spyan drangs nas/ /bdag la dge slong gcig cig gis/ /a ru ra gcig ma gtogs
471a7('dul ba): par| |de nas 'ga' yang slong ba med/ /bskal pa dgu bcu rtsa gcig tu/ /bdag ni log par ltung ma gyur/ /sman sbyin pa yi rnam smin ni/ /mthu chen 'di la blta bar gyis/ /dge ba chung ngu
471b1('dul ba): byas pas ni/ /bde ba mang po nyams su myong / /a ru ra ni gcig byin pas/ /yun ring mtho ris rnams su dga'/ /de nas las kyi lhag mas ni/ /bdag gis mi yi srid thob nas/ /yul 'khor bsod snyoms len
471b2('dul ba): pa dag / slob pa na yang ma myong ngo / /nub gsum kho nas rig pa ni/ /gsum po bdag gis mngon sum byas/ /ngan ngon gyis ni 'tsho byas shing / /phyag dar khrod kyi chos gos 'chang / /khyim pa'am rab tu byung ba
471b3('dul ba): dang / |bdag ni 'dres par mi gnas te/ /bdag gi tshe ni lo brgya dang / /drug cu lhag cig lon na yang / /de tsam bar du'ang bdag gis ni/ /na bar mngon par mi dran te/ /btsun pa bdag gis dge ba ni/ /
471b4('dul ba): chung ngu bgyis pa 'di dran te/ /de yi 'bras bu yid 'ong 'dod/ /bde ba byung ba nyams su myong / /de ltar gnas brtan pa ku las/ /dge slong dge 'dun mdun 'dug nas/ /ma dros pa yi mtsho chen du/ /rang gi
471b5('dul ba): las ni lung bstan to/ /ba ku la'i le'u ste/ bcu gsum pa'o// //de nas dge slong gnas brtan gnas brtan rnams kyis/ tshe dang ldan pa gnas brtan zhes bya ba la 'di skad ces smras
471b6('dul ba): so| |tshe dang ldan pa gnas brtan/ tshe dang ldan pa ba ku las/ rang gi las kyi rgyu ba lung bstan zin gyi/ tshe dang ldan pa gnas brtan gyis kyang da rang gi las kyi rgyu ba lung ston cig /de nas tshe dang ldan
471b7('dul ba): pa gnas brtan zhes bya bas/ de'i tshe rang gi las kyi rgyu ba lung ston par byed de/ sngon gyi tshe rabs gzhan rnams su/ /bdag ni lham mkhan gyur pa na/ /mu ge byung nas de na bdag /ko ba'i ras ma
472a1('dul ba): rnams 'tshod do/ /bza' bar bya ba kho na'i phyir/ /ko ba'i ras ma 'tshod pa las/ /dge sbyong gzhan zhig zas kyi phyir/ /bsod snyoms la ni byon pa dang / /de la bdag
472a2('dul ba): gis sems dad pas/ /ko ras kyi ni thug pa byin/ /dge sbyong des ni longs spyad nas/ /de ni nam mkhar 'phags par gyur/ /bdag ni rab tu dga' gyur nas/ /thal mo legs par sbyar byas
472a3('dul ba): te| |de nas gang dang gang du ni/ /song ba kun tu 'brang byas so/ /dga' ba rgya chen thob nas kyang / /de tshe smon lam btab pa ni/ /gnas brtan 'di lta bu dang bdag/ lhan cig 'dug par
472a4('dul ba): gyur par shog / dge slong 'di yi las gyis ni/ /dri med chos ni gang reg pa/ /bdag gis chos de reg gyur ces/ /de tshe smon lam btab par gyur/ /kha dog ldan pa ma yin zhing / /dri ni
472a5('dul ba): sman par gyur pa dang / /ro dang ldan pa ma yin pa'i/ /sbyin pa de tshe bdag gis btang / /dge ba chung ngu byas pas kyang / /bde ba mang po myong bar gyur/ /bsod nams byas pa'i mdzes pa yis//
472a6('dul ba): lha dang mi ni rnams su gyur/ /bdag gi skye ba tha ma ni/ /mi yi srid thob 'di yin te/ /rdzogs sangs bla na med pa yi/ /ded dpon 'di ni mnyes par byas/ /bdag gi smon lam gang btab pa'i/ /
472a7('dul ba): byang chub dam pa 'di reg ste/ /bdag gis da ltar bsil gyur pa'i/ /mya ngan 'das pa legs par thob/ /de nas gnas brten chen po ni/ /gnas brten zhes bya mthu chen gyi/ /ma dros pa yi
472b1('dul ba): mtsho chen du/ /rang gi las ni lung bstan to/ /gnas brtan zhes bya'i le'u ste/ bcu bzhi pa'o// //de nas dge slong gnas brtan gnas brtan rnams kyis/ tshe dang ldan pa lteng
472b2('dul ba): rgyas 'od srung la sogs pa gnas brtan gsum la 'di skad ces smras so/ /tshe dang ldan pa dag /gnas brtan gnas brtan zhes bya bas/ rang gi las kyi rgyu ba lung bstan zin gyi/ tshe dang ldan pa
472b3('dul ba): dag gis kyang / da rang gi las kyi rgyu ba lung ston cig /de nas de rnams kyis kyang rang gi las kyi rgyu ba lung bstan par brtsams pa/ bdag cag gsum ni spun gyur nas/ /lhan cig tshong dpon gyur
472b4('dul ba): pa na| |'od srung mchod rten ral pa la/ /shag shig 'dus pa mthong gyur nas/ /tshong pa thams cad bsdus nas ni/ /des na slar yang gsar par brtsigs/ /spun rnams dag ni lhan cig tu/ /
472b5('dul ba): gdugs gsum zhig ni gdags par byas/ /dge ba'i las ni de byas pas/ /mtho ris gnas su yun ring dga'/ /mi rnams su ni slar 'ongs nas/ /phyug po'i rigs can dag tu skyes/ /rdzogs
472b6('dul ba): pa'i sangs rgyas ma mthong nas/ /mu stegs gzhan las rab tu byung / /ne rany+dza na'i chu ngogs su/ /cho 'phrul mdzad pa mthong nas ni/ /de nas de la rab byung phyir/ /bdag cag gis kyang gsol ba
472b7('dul ba): btab| |de nas thugs rje can gyi ni/ /thugs brtses bdag cag rab tu phyung / /bdag cag ga yas mgor son nas/ /go'u ta ma yi bstan pa thos/ /de nas brtson 'grus brtsams pas ni/ /mya ngan
473a1('dul ba): 'das pa dam pa thob/ /de ltar ston pa bkur byas shing / /de tshe mchod rten mngon btud pas/ /bdag cag kun ni rab byung nas/ /bsil bar gyur te mya ngan
473a2('dul ba): 'das| |lteng rgyas dang ni chu klung dang / /ga ya 'od srung gnas brtan gsum/ /ma dros pa yi mtsho chen du/ /rang gi las ni lung bstan to/ /lteng rgyas dang / chu klung dang / ga ya 'od srung rnams kyi
473a3('dul ba): le'u ste| bco lnga pa'o/ / //de nas dge slong gnas brtan gnas brtan rnams kyis/ tshe dang ldan pa grags pa la 'di skad ces smras so/ /tshe dang ldan pa grags pa/ tshe dang ldan pa
473a4('dul ba): lteng rgyas dang / chu klung dang / ga ya 'od srung rnams kyis/ rang gi las kyi rgyu ba lung bstan zin gyi/ tshe dang ldan pa grags pas kyang / da rang gi las kyi rgyu ba lung ston cig /de nas tshe dang
473a5('dul ba): ldan pa grags pas kyang de'i tshe rang gi las kyi rgyu ba lung ston par byed de/ bdag sngon dri 'tshong gyur pa na/ /dri rnams 'tshong la mkhas gyur pas/ /de ni de tshe nyo ba'i phyir/ /bud med
473a6('dul ba): gzhon nu ma dag 'ongs/ /der ni bdag gi gzugs ldan ma'i/ /bud med 'ongs pa mthong nas ni/ /'dran brkyang gi ni tshig smra zhing / /chags pa'i sems kyis reg par byas/ /'du zhing
473a7('dul ba): lhan cig 'khod pa'am/ /mi tshangs spyod pa spro med kyang / /ma brtags gzhan gyi bud med la/ /lag pas reg par byas pas na/ /las kyi rnam par smin pa des/ /sems can dmyal ba rnams
473b1('dul ba): su skyes/ /slar yang ming ni 'ongs pa na/ /lag pa g.yas pa bskams par gyur/ /de ltar tshe rabs lnga brgyar ni/ /gang dang gang du skyes pa na/ /rtag tu bdag gi lag pa ni/ /g.yas pa zha zhing
473b2('dul ba): rnam par bskams/ /bdag gis sangs rgyas mnyes byas nas/ /khyim med par ni rab tu byung / /mya ngan 'das pa bder gyur pa'i/ /dgra bcom pa yang bdag gis thob/ /btsun pa bdag gis mi dge ba/ /
473b3('dul ba): gang bgyis dran pa 'di lags te/ /las rnams chud mi za bas ni/ /de yi 'bras bu nyams su myong / /da dung du yang bdun pa dag/ bdag ni rdzu 'phrul ldan gyur na'ang / /lag pa g.yas 'di ji lta
473b4('dul ba): bar| |g.yon pa de lta ma lags so/ /skyes pa'am bud med gang yang rung / /byi ba byed pa gang yin pa/ /sems can dmyal bar skyes gyur nas/ /de ni sdug bsngal tshor ba myong / /mkhas pa blo dang
473b5('dul ba): ldan pa'i mis/ /rab 'bar me ni ji lta bar/ /gzhan gyi bud med rnams spang zhing / /rang gi chung mas chog par gyis/ /gzhan gyi bud med mthong nas ni/ /skyes pa gang zhig de la chags/ /dmyal ba'i
473b6('dul ba): tshor bas nyen pa yis/ /sdug bsngal mang po myong bar 'gyur/ /bdag gis de ltar sdig byas pas/ /sngon gyi tshe rabs gzhan dag tu/ /yun ring dmyal ba de yi ni/ /'bras bu mi nyung nyams su myong //
473b7('dul ba): bdag gi skye ba tha ma 'di/ /bla na med pa'i gnas thob nas/ /sdug bsngal kun las bdag grol zhing / /bsil bar gyur cing mya ngan 'das/ /de lta bas na bde 'dod cing / /sdug bsngal nyid ni mi 'dod
474a1('dul ba): pas| |gzhan gyi bud med bgrod mi bya/ /de ltar sdug bsngal mi 'gyur ro/ /de nas gnas brtan grags pa ni/ /dge slong dge 'dun mdun 'dug nas/ /ma dros pa
474a2('dul ba): yi mtsho chen du/ /rang gi las ni lung bstan to/ /gnas brtan grags pa'i le'u ste/ bcu drug pa'o// //de nas dge slong gnas brtan gnas brtan rnams kyis/ /tshe dang ldan pa
474a3('dul ba): me skyes la 'di skad ces smras so/ /tshe dang ldan pa me skyes/ tshe dang ldan pa grags pas rang gi las kyi rgyu ba lung bstan zin gyi/ tshe dang ldan pa me skyes kyi kyang da rang gi las kyi rgyu ba lung ston
474a4('dul ba): cig |de nas tshe dang ldan pa me skyes kyi/ de'i tshe rang gi las kyi rgyu ba lung ston par byed de/ rgyal po'i pho brang bshes ldan du/ /rnam par gzigs kyi tshangs spyod tshe/ /nyon mongs med ces
474a5('dul ba): bya ba yi| |tshong dpon nor mang zhig tu gyur/ /thub chen rnam par gzigs pa yi/ /'khor ni stong phrag brgya dag dang / /drug cu rtsa gnyis yod par gyur/ /de tshe rgyal po bshes ldan dang / /
474a6('dul ba): bdag gis mi yi khyu mchog ni/ /zla ba gsum du spyan drangs nas/ /phyir zhing bshos thang bskyed pa yis/ /tshogs dang bcas te tshim par byas/ /bdag gis sangs rgyas zla gsum du/ /bshos
474a7('dul ba): gsol de nas bshes ldan gyis/ /de tshe rjes gcod ston mo ni/ /bza' bca' dang ni na bza' dang / /gnas mal dag dang ldan pa gsol/ /de nas skyed mos tshal bstar ba/ /rgyal po des
474b1('dul ba): ni phul bar gyur/ /de bzhin dge slong re re la/ /gos kyis kun nas g.yogs pa'i stan/ /brgya stong dag dang de yi tes/ /gser gyi dra bas g.yogs pa yi/ /glang po shin tu legs brgyan pa/ /mi nyung ba dag sbyin
474b2('dul ba): par btang / /dge slong re re'i spyi bor ni/ /de tshe gdugs kyang 'dzin par byas/ /de na bud med legs brgyan bus/ /tsan+dan a ka rus bskus pa/ /de tshe dge slong re re la yang / /bsnyen bkur dag ni byed du bcug/
474b3('dul ba): rgyal po de ni de lta bu'i/ /rjes gcod pa yi bkur sti byas/ /drang srong gtso bo rnam par 'dren/ /rgyal pos tshim par byas pa dang / /stan de phun sum tshogs mthong nas/ /de nas bdag gis bsam pa ni/ /bdag la
474b4('dul ba): bza' dang bca' yod kyang / /'di 'dra ba yi stan med de/ /phun sum tshogs pa 'di 'dra dang / /glang po bdag la ga la bdog /lha yi dbang po dbang bsgyur ba/ /brgya byin bdag gi drung du 'ongs/ /de nas brgya
474b5('dul ba): byin bdag la smras/ /khyod kyi grogs ni ngas bya zhes/ /des ni lha yi skyed mos tshal/ /mdzes shing yid du 'ong ba sbrul/ /lha yi gdan ni bshams nas ni/ /lha yi g.yogs pa rnams kyis g.yogs/ /de
474b6('dul ba): nas bdag gis bcom ldan 'das/ /rnam gzigs 'jig rten gyis bkur ba/ /mi mchog de ni nyan thos bcas/ /gdugs tshod la ni spyan drangs nas/ /sa srung la sogs glang po rnams/ /lha yi rgyan gyis
474b7('dul ba): legs brgyan pa/ /dge slong re re'i spyi bor ni/ /de tshe gdugs dag 'dzin par byas/ /de nas rnam par 'dren pa ni/ /lha yi zhal zas rnams kyis bstabs/ /thub pa nyan thos thabs cig la/ /bdag gis lha
475a1('dul ba): yi gos kyis g.yogs/ /dge ba'i las ni de byas pas/ /bde ba mang po nyams su myong / /bsod nams byas pas lha dang ni/ /mi yi nang du mdzes gyur pa/ /bskal pa dgu bcu
475a2('dul ba): rtsa gcig tu/ /ngan 'gro bdag gis mi shes so/ /rnam par gzigs pa dpal ldan pa'i/ /drang srong chen po bsnyen bkur bas/ /bdag gi skye ba tha ma 'di/ /rgyal po'i khab tu bdag skyes so/ /
475a3('dul ba): gzugs can snying po'i grong khyer du/ /nor chen phyug po'i khyim du ni/ /rgyal po gzugs can snying po ni/ /de tshe bdag rjed bkur sti byas/ /blon po rnams dang grong mi la/ /kun nas sdug cing
475a4('dul ba): yid du 'ong / /lha yi 'dod pas rtag tu ni/ /srid pa 'dir ni bdag tshim byas/ /mir gyur na yang lha rnams kyi/ /'dod pa yid 'ong nyams su myong / /de nas ded dpon bla na med/ /sangs rgyas rnam
475a5('dul ba): par 'dren pa po/ /thub pa chen po thugs brtse bas/ /rgyal po'i khab tu gshegs par gyur/ /sangs rgyas shes rab chen po ni/ /rgyal po'i khab byon bdag gis thos/ /bcom ldan thub de gang
475a6('dul ba): na bar| |dga' ba'i yid kyis song ba dang / /'jig rten gsal ba 'od mdzad pa/ /sgron ma 'dzin pa mthong nas ni/ /de tshe babs te rkang pas ni/ /thub pa'i spyan sngar song nas kyang / /thub pa che
475a7('dul ba): la bdag mgu bas/ /zhabs gnyis la ni mgos phyag byas/ /skyes mchog la ni phyag byas nas/ /phyogs gcig tu ni 'dug nas su/ /'gro bas bsnyen bkur byas pa yi/ /dpal chen bdud kyi
475b1('dul ba): 'ching ba bcad / ded dpon mi yi nyi ma la/ /ring por ma thogs mnyes par byas/ /'jig rten ston pa bla na med/ /des ni bdag la thugs brtse bas/ /'phags pa'i bden pa rnams bshad de/ /de
475b2('dul ba): tshe bdag gis so sor rtogs/ /de nas bdag gis thugs rje can/ /rdzogs sangs rgyas la 'di skad gsol/ /dpa' bo bdag ni rab 'byung zhing / /bsnyen par rdzogs pa thob par 'tshal/ /de nas shes
475b3('dul ba): rab dam pa can/ /sangs rgyas gang zag zla med pas/ /dge slong tshur shog ces gsungs pas/ /bdag ni bsnyen par rdzogs par gyur/ /des na bdag ni bag yod cing / /brtson 'grus bsam gtan
475b4('dul ba): brtan po yis/ /bdud rtsi mya ngan 'das zhi ba'i/ /gnas kyi dam pa reg par gyur/ /rdzogs sangs bla na med pa yi/ /ded dpon 'di ni mnyes par byas/ /mya ngan 'das pa bsil gyur pa'i/ /dgra bcom
475b5('dul ba): pa yang bdag gis thob/ /srid par 'khor bar skye ba dang / /'chi ba rnams las bdag grol zhing / /mya ngan smre sngags 'don pa las/ /thams cad du ni bdag grol to/ /de ltar gnas brtan me skyes
475b6('dul ba): kyis| |dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /me skyes kyi le'u ste/ bcu bdun pa'o// //de nas dge slong gnas brtan
475b7('dul ba): gnas brtan rnams kyis/ tshe dang ldan pa yul 'khor skyong la 'di skad ces smras so/ /tshe dang ldan pa yul 'khor skyong / tshe dang ldan pa me skyes kyis rang gi las kyi rgyu ba lung bstan zin gyi/ tshe
476a1('dul ba): dang ldan pa yul 'khor skyong gis kyang da rang gi las kyi rgyu ba lung ston cig / de nas tshe dang ldan pa yul 'khor skyong gis de'i tshe rang gi las kyi rgyu ba lung ston par byed
476a2('dul ba): de| ka sha'i yul 'khor dar byed pa/ /rgyal po kri kri zhes bya byung / /rgyal po kri kri'i bu tha chung / /de yi tshe na bdag gyur to/ /'od srung dpal dang ldan pa yi/ /mchod rten chen po brtsigs pa dang / /pha
476a3('dul ba): yi yid ni bsrung ba'i phyir/ /de la gdugs bu chung zhig phul/ /dga' ba'i yid kyis mchod rten la/ /gdugs ni gdags pa byas pa des/ /rab byung rdzogs pa'i sangs rgyas dang / /lhan cig 'grogs
476a4('dul ba): gyur smon lam btab/ /dge ba'i las ni de byas pas/ /gang dang gang du skyes par ni/ /bsod nams byas pas mdzes pa yi/ /lha dang mi ni rnams su gyur/ /bdag gi skye ba tha ma 'di/ /bang mdzod stug
476a5('dul ba): por bdag skyes te/ /der yang tshong dpon khyim du skyes/ /rigs kyi bu gcig bur gyur te/ /mi dbang ko'u rab bya dang ni/ /de bzhin kun sdug yid du 'ong / /de bzhin yul mi rnams dang ni/ /bdag ni
476a6('dul ba): gnyen tshogs yid du 'ong / /mdzes shing blta na sdug pa dang / /gzugs bzang shin tu dbyibs legs shing / /mi yi 'byor pa rnams kyis ni/ /'dod pa thams cad phun sum tshogs/ /ston pa dga'
476a7('dul ba): zhing yid 'ong ba/ /bang mdzod stug por gshegs pa ni/ /bdag gis mthong nas sems dad pa/ /rab tu 'byung bar gsol ba btab/ /ston pa gang zag zla med de/ /bsam pa kun la mkhas gyur
476b1('dul ba): pas| |bdag gi bsam pa des mkhyen nas/ /rab tu byung ba las bzlog pa/ /pha ma dag gis ma gnang ba'i/ /gang zag dge yang sangs rgyas rnams/ /rab tu 'byin par mi mdzad kyi/ /song la bdag nyid
476b2('dul ba): thar par gyis/ /de nas khyim du bdag song nas/ /pha ma gnyis la smras pa ni/ /yab cig gnang bar mdzod cig bdag /khyim ma mchis par rab phyung ngo / /pha mas bdag las thos nas ni/ /de tshe yid mi
476b3('dul ba): bder gyur nas/ /bu gcig khyod ni bdag cag gnyis/ /shi bar gyur na'ang mi gnang ngo / /de thos nas ni bdag gis su/ /gal te mi gnang 'di nyid du/ /zas mi 'tshal bar bdag 'gum zhes/ /sa
476b4('dul ba): la yang ni nyal bar byas/ /de tshe dkar po'i chos dag gis/ /bskul nas rab 'byung don gnyer zhing / /thar par 'dod pas zhag drug tu/ /zan ma zos par 'dug pa dang / /de nas bdag dang mdza' ba
476b5('dul ba): yi| |ne'u zlas pha ma la smras pa/ /'di ni gnang bar gyur na legs/ /khyed la shi bas ci zhig bya/ /gal te 'di ni rab byung bar/ /dga' na phyis kyang khyed cag gis/ /gson po nyid du bltas pas
476b6('dul ba): chog |shi bar gyur na ci zhig rung / /gal te rab tu byung ba la/ /'di ni dga' bar ma gyur na/ /khyed kyir zad mod pha ma las/ /gzhan ni bu gnas ga la yod/ /bdag gi snyan smra ne'u zla la/ /
476b7('dul ba): pha ma gnyis kyis smras pa ni/ /gal te rab byung lta byed na/ /de lta na gtang gzhan du min/ /de nas ne'u zla bdag gi drung / /nye bar 'ongs nas smras pa ni/ /mkhas pa khyod ni pha ma yis/ /rab tu
477a1('dul ba): 'byung bar gnang ba ni/ /khyod la pha ma gnyis na re/ /gal te rab tu byung nas khyod/ /phyis kyang lta bar byed na ni/ /bu gcig song la rab tu byung / /legs zhes
477a2('dul ba): bdag gis mnyan byas te/ /de nas nyams ni rtas byas nas/ /ston pa'i spyan sngar song nas ni/ /'di skad ces ni tshig gsol to/ /btsun pa bdag ni gnang lags na/ /thub chen khyod kyi bstan pa la/
477a3('dul ba): bde gshegs rab 'byung gsol 'debs na/ /rgyal ba bdag ni rab tu byung / /de nas bdag ni rab byung nas/ /ston pa'i bstan la 'di ltar gnas/ /bdag gi kun sbyor thams cad zad/ /zag pa
477a4('dul ba): rnams ni bcom par gyur/ /bdag gis gdugs gcig btang bas ni/ /bde ba mang por myong bar gyur/ /bsod nams byas pas mdzes pa yi/ /lha dang mi ni rnams su gyur/ /thams cad gzigs
477a5('dul ba): pas dgon pa pa/ /rnams kyi mchog tu bdag bstan to/ /mya ngan 'das pa bsil gyur ba'i/ /dgra bcom pa yang bdag gis thob/ /de ltar thugs rje che rgyal la/ /yid ni rab tu dang byas
477a6('dul ba): te| |mchod rten la ni bkur sti byos/ /'jigs pa che las rnam thar gyis/ /gnas brtan phyag dar khrod pa ni/ /yul 'khor skyong zhes grags pa yis/ /ma dros pa yi mtsho chen du/ /rang gi
477a7('dul ba): las ni lung bstan to/ /yul 'khor skyong gi le'u ste/ bco brgyad pa'o// //'dul ba gzhi/ bam po nga gsum pa/ de nas dge slong gnas brtan gnas brtan rnams kyis/ tshe dang ldan
477b1('dul ba): pa sa ga la 'di skad ces smras so/ /tshe dang ldan pa yul 'khor skyong gis rang gi las kyi rgyu ba lung bstan zin gyi/ tshe dang ldan pas gas kyang da rang gi las kyi rgyu ba lung ston cig /de nas tshe dang ldan pas gas
477b2('dul ba): de'i tshe rang gi las kyi rgyu ba lung ston par byed de/ rgyal po'i khab kyi tshong dpon gyi/ /gtso bo nor chen bdag gyur to/ /dbyar gyi dus su drang srong ni/ /lnga brgya dag ni nye bar byon/ /der ni tshong dpon lnga brgya
477b3('dul ba): yang | |thams cad 'dus par gyur nas ni/ /kun gyi drang srong re re zhig /khyim khyim du ni bgo bar bya/ /rang gi don du kha zas ni/ /ji lta bu dag g.yo byed pa/ /dka' thub can de re re la'ang / /rtag tu
477b4('dul ba): de 'dra kho na sbyin/ /de'i nang drang srong rgan po gang / /de ni bdag gi skal bar 'ongs/ /tshong dpon mchog la de bzhin du/ /thub pa mchog de 'tsham par gyur/ /bdag la lnga brgya ba yi zas/ /snod gang
477b5('dul ba): nas ni 'dren byed pa/ /de 'dra ba yi kha zas nyid/ /bdag gis dge slong de la byin/ /de nas de la bdag la ni/ /ser sna shin tu mi bzad skyes/ /'di lta bu yi kha zas ni/ /bdag gi chung mar byin ma
477b6('dul ba): myong | |sring mo ma yin de bzhin du/ /bu dang bu mo dag dang ni/ /phu nu la'ang ma byin na/ /dge slong 'di la zla gsum du/ /sbyin pa lta zhig smos ci dgos/ /bdag ni lnga brgya po dag gis/ /god tshegs
477b7('dul ba): chen po 'dir 'gyur gyi/ /ma la bdag gis dge sbyong 'di/ /gsad pa la ni brtson byas te/ /'di ni shi ba'i dus byas na/ /bdag la 'god pa mi 'byung zhes/ /de nas bdag gi sdig sems kyis/ /rta
478a1('dul ba): yi gcin ni bskol byas te/ /nyes med par ni gsad bya bar/ /kha zas rnams dang lhan cig byin/ /der ni zos ma thag tu yang / /mi bzad pa yi nad
478a2('dul ba): langs te/ /rgyu ma gnye ma mkhal ma dag/ /ro smad nas ni zags par gyur/ /thub pa chos kyi yon tan dga'/ /shes bzhin de nas dus las 'das/ /lha dang gnod sbyin gcig la
478a3('dul ba): gcig |sgra ni shin tu sgrog byed pa/ /kye ma'o tshong dpon 'di re sdig /'di yis thub pa rang sangs rgyas/ /bsil bar gyur cing zag med pa/ /dbang ldan 'di ni grongs par gyur/ /nye du rnams
478a4('dul ba): kyang 'khrugs nas ni/ /de nas bdag la smod byed pa/ /gang phyir thub pa 'di bsad pas/ /khyed kyis bsod nams min mang bskyed/ /nye du rnams kyi tshig thos nas/ /bdag kyang yid
478a5('dul ba): mi bder gyur nas/ /drang srong de dag bsags nas ni/ /de nas bdag gis nyes pa bshags/ /bzod pa gsol nas de nas yang / /nyes pa thams cad so sor bshags/ /lnga brgya la ni
478a6('dul ba): zhal zas kyis/ /gus dang bcas pas tshim par byas/ /bdag gis sdig pa de bshags nas/ /bzod gsol drang srong de dag ni/ /zas dang btung bas tshim byas nas/ /de tshe smon lam
478a7('dul ba): btab pa ni/ /gnas brtan 'di 'dra dag dang ni/ /bdag ni lhan cig 'grogs par shog /ji ltar 'di kun grol gyur pa/ /de bzhin 'ching las grol bar shog /bkren pa rnams kyi
478b1('dul ba): khyim du bdag / lan 'ga'ang skye bar ma gyur cig /bdag gi sems ni lan 'ga' yang / /ser sna skye bar ma gyur cig /bdag gis rang sangs rgyas bsad pa'i/ /shin tu mi bzad las byas
478b2('dul ba): pas| |de nas 'chi 'pho'i dus byas nas/ /dmyal ba rnams su skyes nas ni/ /yun ring lo ni stong dag tu/ /sdug bsngal tshor ba nyams su myong / /slar yang mir ni 'ongs pa na/ /phyug cing nor
478b3('dul ba): chen gyur pa dang / /'jig rten rnams kyis mchod bkur na'ang / /bdag ni myur du 'chir 'gyur zhing / /rtag tu bdag ni nang grol dag /'dzag pas shi ba'i dus byas so/ /khyim pa'i rtags
478b4('dul ba): rnams spangs nas ni/ /khyim med par ni rab tu byung / /bstan la brtson 'grus byas pas na/ /'dod chags thams cad yang dag bton/ /gang tshe len pa med pa yi/ /mya ngan 'das par bdag gyur
478b5('dul ba): na'ang | |rgyu ma gnye ma mkhal ma nang / /de dag kyang ni 'dzag par gyur/ /bdag gis sdig las byas pa dang / /dge ba'i las byas gang yin pa/ /dge dang sdig pa de dag gi /'bras bu de
478b6('dul ba): dag nyams su myong / /mnyan yod dbus na skyes pa yi/ /dge slong mthu chen sa gas ni/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan
478b7('dul ba): to| |sa ga'i le'u ste/ bcu dgu pa'o// //de nas dge slong gnas brtan gnas brtan rnams kyis/ tshe dang ldan pa 'od srung byin pa can la 'di skad ces smras so/ /tshe dang ldan
479a1('dul ba): pa 'od srung byin pa can/ dge slong sa gas rang gi las kyi rgyu ba lung bstan zin gyi/ da tshe dang ldan pa 'od srung byin pa can gyis kyang da rang gi las kyi rgyu ba lung ston
479a2('dul ba): cig |de nas tshe dang ldan pa 'od srung byin pa can gyis/ de'i tshe rang gi las kyi rgyu ba lung ston par byed de/ mu ge dag ni byung ba na/ /grong khyer ba ni mtha' dag gis/ /lo bdun tshang bar dge slong
479a3('dul ba): gi |dge 'dun dag ni spyan drangs so/ /de nas bdag gi skal bar ni/ /rang sangs rgyas ni skal ldan pa/ /bsil bar gyur cing zag med pa'i/ /thub pa mdzes pa gcig cig 'ongs/ /bdag gis
479a4('dul ba): dam bcas byas pa ni/ /las mi byed na bu dang ni/ /nang mi yang rung su la yang / /bdag gis zan ni mi sbyin no/ /de ltar rnam par bsam nas ni/ /bdag gis sdig pa'i blo bsam pa/ /dge slong las
479a5('dul ba): mi byed pa 'di/ /bdag gis ci ste zas sbyin zhes/ /de nas drang srong bdag 'grogs nas/ /zhing las mtha' rnams blta ba'i phyir/ /mtha' dag tu ni bskor nas su/ /de yi 'og tu zas zar bcug/
479a6('dul ba): las kyi rnam par smin pa des/ /bsdus gzhom dang ni tsha ba yi/ /dmyal ba rnams su skyes nas ni/ /sdug bsngal kho na'i tshor ba thob/ /dmyal ba rnams nas shi 'phos bdag /gang dang gang du skyes
479a7('dul ba): par ni/ /de tshe brtson pa mang byas na'ang / /sdug bsngal kho nas zas rnyed do/ /bdag gi skye ba tha ma ni/ /mi yi srid thob 'di yin te/ /rdzogs sangs bla na med pa yi/ /ded dpon 'di ni mnyes par
479b1('dul ba): byas| |yang dag dad pas rab byung nas/ /bdag gi zag pa rnams bcom ste/ /bdag gi mngon shes drug reg nas/ /dgra bcom nyid kyang thob par gyur/ /da dung du yang btsun pa bdag /'di ltar rdzu
479b2('dul ba): 'phrul ldan lags na'ang / /da lta lan mang song nas ni/ /sdug bsngal gyis ni zas bsgrub bo/ /lam ni ring por song nas kyang / /bdag ni zas dag sgrub pa na/ /gang tshe bdag ni dub gyur nas/ /
479b3('dul ba): de yi 'og tu zas 'grub bo/ /rus ni 'od srung las kyi ming / /byin pa can ni mthu chen po/ /ma dros pa yi mtsho chen du/ /rang gi las ni lung bstan to/ /'od srung byin pa can gyi le'u ste/ nyi shu
479b4('dul ba): pa'o/ / //sdom ni/ grags ldan dang ni dpal skyed dang / /ba ku la dang gsum grags dang / /mi skyes dang ni yul 'khor skyong / /sa ga 'od srung byin pa can/ /de nas dge slong
479b5('dul ba): gnas brtan gnas brtan rnams kyis/ tshe dang ldan pa lam phran bstan la 'di skad ces smras so/ /tshe dang ldan pa lam phran bstan/ tshe dang ldan pa 'od srung byin pa can gyis/ /rang gi las
479b6('dul ba): kyi rgyu ba lung bstan zin gyi/ tshe dang ldan pas kyang da rang gi las kyi rgyu ba lung ston cig /de nas tshe dang ldan pa lam phran bstan gyis/ de'i tshe rang gi las kyi rgyu ba lung ston par byed de/ sngon
479b7('dul ba): gyi tshe rabs gzhan rnams su/ /bdag ni phag rdzir gyur pa na/ /phag rnams kha ni bcings nas su/ /'bab chu las ni sgrol bar byed/ /'bab chu las ni bsgral ba'i phyir/ /bdag gis chu dbus
480a1('dul ba): phyin pa dang / /bskyod par gyur pas dbugs bsubs nas/ /phag rnams thams cad shi bar gyur/ /skyob pa med cing mgon med pas/ /bdag kyang 'bab chus khyer ba
480a2('dul ba): las| |drang srong rjes su brtse ba dag / 'ongs nas bdag ni phyung bar gyur/ /de dag gis bdag de las bsgral/ /de nas bdag gis rab tu phyung / /bdag gis gdams ngag med par ni/ /
480a3('dul ba): 'du shes med la snyoms par zhugs/ /de nas 'chi ba'i dus byas nas/ /lha rnams su ni bdag skyes te/ /lha yi 'jig rten shi 'phos nas/ /bdag gis mi yi srid pa thob/ /rdzogs
480a4('dul ba): pa'i sangs rgyas mnyes byas nas/ /khyim med par ni rab tu byung / /rmongs shing g.yer po ma yin pas/ /bshad pa bdag gis ma rtogs so/ /btsun pa bdag gis zla gsum du/ /tshigs
480a5('dul ba): bcad gcig la zhugs nas ni/ /tshig bzhi pa yi rkang pa gcig /rtogs pas 'dod chags kun bton to/ /btsun pa de ltar bdag gis ni/ /las gang bgyis pa dran lags te/ /bskal
480a6('dul ba): pa mi nyung yun ring du/ /'khor ba 'di ni bdug gis brgyugs/ /'jig rten mgon po'i spyan sngar ni/ /lam phran bstan gyis dkar nag las/ /ma dros pa yi mtsho chen du/ /lung bstan
480a7('dul ba): pa ni byas pa yi/ /lam phran bstan gyi le'u ste/ nyi shu gcig pa'o// //de nas dge slong gnas brtan gnas brtan rnams kyis/ tshe dang ldan pa sbrul khol la 'di skad
480b1('dul ba): ces smras so/ /tshe dang ldan pa sbrul khol/ tshe dang ldan pa lam phran bstan gyis/ rang gi las kyi rgyu ba lung bstan zin gyi/ tshe dang ldan pas kyang da rang gi las kyi rgyu ba lung ston cig /de nas tshe dang
480b2('dul ba): ldan pa sbrul khol gyis de'i tshe rang gi las kyi rgyu ba lung ston par byed de/ sangs rgyas 'od srung mya ngan 'das/ /thog mar byung ba'i dge sbyong ni/ /sde snod gsum ldan mang du thos/ /chos kyi ser sna can
480b3('dul ba): du gyur/ /dge slong gzhan dag shes gyur nas/ /bdag dang mtshungs par 'gyur 'ong zhes/ /bdag gis dge slong rnams la chos/ /ma bton cing ni ma bshad do/ /bdag gi drung du dge slong gang //
480b4('dul ba): nye bar 'ongs nas 'di byed na'ang / /thams cad gdams ngag ma byin par/ /thams cad du ni spyos shing bkye/ /dge slong rnams ni nyer 'ongs nas/ /de tshe bdag la bkur sti byed/ /chos ni rab tu
480b5('dul ba): mi ston pa/ /khyod kyi de ni bzang min zer/ /de nas 'chi ba'i dus bab tshe/ /bdag gis chos ni gzhan dag la/ /ma bstan de ni legs min zhes/ /bdag ni yid la 'gyod par gyur/ /tshe yi lhag
480b6('dul ba): ma nyung ngu zhig / zhag bdun lus nas bdag gis ni/ /rab tu byung ba rnams bsags te/ /de nas nyes pa bshags par byas/ /bdag gis nyes pa bshags byas shing / /ser sna de ni rnam
480b7('dul ba): bsal nas/ /de tshe bdag gis nub bdun du/ /don bzang po yi chos bshad do/ /bdag gi blo la ci lcogs pas/ /legs par bshad pa'i chos thos nas/ /phan tshun 'doms shing gcig la
481a1('dul ba): gcig / smra bar yang ni byed du bcug /de tshe bdag gis nub bdun du/ /chos ni cung zad cig bshad pas/ /'dod pa thams cad 'byor pa yi/ /lha yi
481a2('dul ba): 'jig rten dag tu dga'/ /lha yi 'jig rten shi 'phos te/ /bdag gis mi yi srid thob nas/ /grong khyer ser skya'i gzhi dag tu/ /shAkya'i rgyal po'i rigs su skyes/ /nor chen longs spyod
481a3('dul ba): chen po dang / gzugs bzang blta na sdug pa dang / /thams cad la thug yid 'ong zhing / /phun sum tshogs pa'i mthar phyin to/ /khyim re nas ni skyes pa re/ /khyim med par ni rab byung
481a4('dul ba): las| |'dod pa'i longs spyod 'byor pas na/ /bdag ni rab byung ma btub po/ /rdzogs sangs gang zag zla med pas/ /bdag nyid la ni thugs brtse'i phyir/ /yang dang yang du rab byung
481a5('dul ba): ba/ /yang dag len par skul ma mdzad/ /de nas ded dpon bla med pa/ /sangs rgyas la ni bdag gis gsol/ /re zhig bdag gis lo bdun du/ /sbyin pa mi nyung gtang bar bgyi/ /
481a6('dul ba): bdag gis sbyin pa dag btang nas/ /lo bdun lon par gyur pa dang / /shes rab mchog can khyod las ni/ /de nas bdag gis rab tu 'byung / /lo bdun dag ni thogs ches la/ /tshe ni
481a7('dul ba): cung zad tsam yin pas/ /sang nyid 'chi yang sus shes kyi/ /de ring nyid du brtul te gyis/ /bdag gis gus pas sangs rgyas kyi/ /gsung ni slar ldog ma byas par/ /btsun pa bdag
481b1('dul ba): ni dgung bdun na/ /thugs brtses rab tu byung bar mdzod/ /bdag gis zhag bdun sbyin btang ste/ /phongs pa dag ni tshim byas nas/ /bdag gi phyir ni nye du dag /grong khyer du ni mel tshe
481b2('dul ba): btsugs/ /snang ba chen po rnams kyis ni/ /grong khyer mchog ni gsal bar byas/ /skye bo dag gis ma tshor bar/ /rab byung phyir ni sngon du byung / /bdag ni dad pas rab byung nas/ /rgyal ba'i
481b3('dul ba): bstan la brtson byas te/ /lo ni nyi shu lnga lon yang / /sems mnyam pa yang ma thob bo/ /de nas bdag gis sdig pa'i sems/ /'dod la zhen pa skyes pa ni/ /bdud rtsi rtogs par ma gyur
481b4('dul ba): gyi| |dman par slar ni bdag ldog snyam/ /de nas ngo tsha khrel yod pa/ /don chen dag ni skyes gyur pa/ /bdag la nye du'i tshogs smod cing / /skyon du yang ni bgrang 'gyur ba/ /des ni bdag dang
481b5('dul ba): 'tsham min zhing / /de ni bzang po ma yin gyi/ /bdag lta gson na'ang ci ru rung / /mtshon gyis gdab par bya'o snyam/ /mtshon rnon bdag gis blangs nas su/ /skyil mo krung ni bcas nas kyang / /mtshon
481b6('dul ba): ni skye la gtad pa las/ /de nas sems ni rnam par grol/ /bdag sems tha ba las grol nas/ /yang dang yang du brjod pa ni/ /e ma'o sangs rgyas chos dge 'dun/ /e ma'o chos nyid e re bzang / /
481b7('dul ba): sngon ni bdag gi 'du shes gang / /so so'i skye bo shi bla snyam/ /bdag gis srog la ma bltas pas/ /zhi ba dam pa thob par gyur/ /sngon ni 'khums par gyur pa yis/ /dam chos ser sna byas pa
482a1('dul ba): gang | |btsun pa de yi 'bras bu ni/ /sdug bsngal ba yis rnam par grol/ /bdag gis 'chi ba'i dus na chos/ /dam pa rab bstan gang yin pa'i/ /las kyi rnam par
482a2('dul ba): smin pa des/ /phun sum tshogs pa'i pha rol phyin/ /shAkya'i bu pho dbang po rtul/ /sbrul khol mthu chen ldan pas ni/ /ma dros pa yi mtsho chen du/ /rang gi las ni lung bstan to/ /sbrul khol gyi
482a3('dul ba): le'u ste/ nyi shu rtsa gnyis pa'o// //de nas dge slong gnas brtan gnas brtan rnams kyis/ tshe dang ldan pa ma 'gag pa la 'di skad ces smras so/ /tshe dang ldan pa ma 'gag pa/ /tshe
482a4('dul ba): dang ldan pa sbrul khol gyis rang gi las kyi rgyu ba lung bstan zin gyi/ /tshe dang ldan pa ma 'gag pas kyang da rang gi las kyi rgyu ba lung ston cig /de nas tshe dang ldan pa ma 'gag pas rang gi las kyi
482a5('dul ba): rgyu ba lung ston par byed de/ sngon ni phrag khur khyer ba yi/ /rtswa 'thun dbul por gyur pa na/ /bdag gis dge sbyong grags ldan pa/ /nyon mongs bcom la bsod snyoms phul/ /shAkya'i rigs la
482a6('dul ba): bdag skyes na'ang / /bdag ni ma 'gag yin par shes/ /rol mo glu la mkhas gyur pa/ /pheg sgra phyad pas bslang ba na/ /rdzogs sangs ga las bsnyengs med pa/ /ston pa bdag gis mthong
482a7('dul ba): bar gyur/ /mthong nas bdag ni sems dad pas/ /khyim med par yang rab tu byung / /bdag gis de yi gsung thos nas/ /bstan la dga' bas gnas gyur te/ /rtag tu pha rol gnon brtan
482b1('dul ba): zhing | |gzab pa'i bdag nyid brtson 'grus brtsams/ /sangs rgyas bstan pa mthar phyung nas/ /rig pa gsum ni rjes su thob/ /bdag sngon gang na 'dug pa yi/ /sngon gyi gnas ni shes gyur te/ /sum
482b2('dul ba): cu rtsa gsum lha rnams su/ /bdag gis lan bdun skye ba blangs/ /slar yang mi yi nang du ni/ /mi yi dbang po lan bdun byas/ /de tshe 'dzam tshal dbang phyug gi /rgyal rigs spyi bor dbang bskur to/ /
482b3('dul ba): 'dir ni bdun dang der bdun to/ /bdag gi lan ni bcu bzhir 'khor/ /bdag sngon gang na 'dug pa yi/ /gnas ni sngon du shes gyur te/ /las kyi 'bras bu de lta bu/ /bdag gis de tshe nyams su
482b4('dul ba): myong / /gang dang gang du skyes pa na/ /dga' ba dag gis rgyu bar byed/ /sems can rnams kyi 'chi 'pho dang / /'ong ba dang ni 'gro ba dang / /'di lta bu dang gzhan gyur shes/ /'phags pa'i yan
482b5('dul ba): lag lnga ldan dga'/ /yan lag lnga pa'i ting 'dzin la/ /zhi ba phyogs gcig goms byas shing / /shin tu sbyangs thob lam gyis ni/ /lha yi spyan ni rnam par sbyangs/ /ston pa 'jig rten bla
482b6('dul ba): med kyi/ /bdag gi kun rtogs mkhyen nas kyang / /yid las byung ba'i sku yis ni/ /bdag drung rdzu 'phrul gyis byon nas/ /ston pa spros med la dgyes pas/ /spros pa dang ni bral ba bshad/ /
482b7('dul ba): bdag gis de yi gsung thos nas/ /bstan la dga' bas gnas gyur te/ /rtag par pha rol gnon brtan zhing / /gzab pa'i bdag nyid brtson 'grus brtsams/ /sangs rgyas bstan pa mthar phyung
483a1('dul ba): nas| |rig pa gsum ni rjes su thob/ /'chi ba'ang mngon par mi dga' zhing / /'tsho ba'ang mngon par ma dga' ste/ /shes bzhin dran dang ldan pa yis/ /dus la so
483a2('dul ba): sor rtog par byed/ /yangs pa'i 'od ma'i grong khyer gyi/ /'od ma tshang tshing de'i drung du/ /bdag gi srog ni zad nas kyang / /zag med mya ngan 'da' bar 'gyur/ /bdag gis bsod snyoms
483a3('dul ba): byin pas ni/ /'bras bu thob pa 'di yin te/ /rdzogs sangs gang zag zla med pa'i/ /ston pa bdag gis mnyes par byas/ /mya ngan 'das pa bsil gyur pa'i/ /dgra bcom pa yang bdag
483a4('dul ba): gis thob/ /thams cad gzigs pas bsod nams can/ /rnams kyi mchog tu bdag bstan to/ /de ltar gnas brtan ma 'gag pas/ /dge slong dge 'dun mdun 'dug nas/ /ma dros pa yi
483a5('dul ba): mtsho chen du/ /rang gi las ni lung bstan to/ /ma 'gag pa'i le'u ste/ nyi shu rtsa gsum pa'o// //de nas dge slong gnas brtan gnas brtan rnams kyis/ /tshe dang ldan pa ri
483a6('dul ba): dwags 'dzin gyi bu nag po la 'di skad ces smras so / tshe dang ldan pa nag po/ /tshe dang ldan pa ma 'gag pas/ /rang gi las kyi rgyu ba lung bstan zin gyi/ tshe dang ldan pas kyang da rang gi las kyi rgyu ba
483a7('dul ba): lung ston cig / de nas tshe dang ldan pa ri dwags 'dzin gyi bu nag pos de'i tshe rang gi las kyi rgyu ba lung ston par byed de/ bu ram sbyor ba'i khang pa na/ /bur ma shing rnams btsir ba las/ /rang sangs
483b1('dul ba): rgyas ni skal ldan pa/ /nad pa gsor rung zhig 'ongs nas/ /bdag gis thub pa nub bdun du/ /bu ram til mar bsnyen bkur byas/ /skal ldan zhag bdun 'das pa dang / /de nas de yis mkha' la 'phags/ /
483b2('dul ba): de nas bran de nyer 'ongs nas/ /bdag la smras par gyur pa ni/ /yon gnas rab tu byung gyur ba/ /de lta bu ni song bar gyur/ /drang srong mkha' las song ngo zhes/ /bdag gis de la tshig thos nas/ /sems
483b3('dul ba): mgu ba dang yid bde bas/ /de yi tshe na dad par byas/ /sems rab dang ba de dang ni/ /bu ram sbyin par btang ba des/ /bsod nams byas pas mdzes pa yi/ /lha dang mi ni rnams su gyur/ /bdag gi skye ba
483b4('dul ba): tha ma ni/ /mi yi srid thob 'di yin te/ /rdzogs sangs bla na med pa yis/ /ded dpon 'di ni mnyes par byas/ /shAkya seng ge'i bstan pa la/ /bdag gis rab byung thob nas ni/ /mya ngan 'das pa bsil gyur
483b5('dul ba): pa'i| |dgra bcom pa yang bdag gis thob/ /da dung du yang btsun pa dag /bdag gis chos gos bsod snyoms dang / /yo byad dang ni gnas mal gyi/ /rnyed pa mang po rnyed par gyur/ /bdag ni chos gos
483b6('dul ba): 'drub pa na/ /bu ram btung ba blud pa'i phyir/ /bdag la bu ram snod bzhi zhig /dgos so snyam du bsam pa dang / /rgyal po gzugs can snying po la/ /de nas lha yis smras pa ni/ /ri dwags 'dzin bu
483b7('dul ba): nag po la/ /bu ram btung ba byin cig dang / /mi yi dbang po khyod kyis ni/ /bu ram btung ba don chen 'gyur/ /'tsho byed a mra'i tshal du ni/ /ri dwags bu la bu ram skyol/ /rgyal po'i mchog ni mthu chen
484a1('dul ba): po| |gzugs can snying po bdag la ni/ /snod chen bu ram gyis bkang ba/ /bzhi po dag ni bskur bar gyur/ /de nas des ni bu ram dag /ro dang ldan pa khyer 'ongs nas/ /stong
484a2('dul ba): ni nyis brgya lnga bcu yi/ /dge slong dge 'dun tshim par byas/ /ri dwags 'dzin bu dgra bcom pa/ /mngon shes drug ldan mthu chen po/ /ma dros pa yi mtsho chen du/ /rang gi las ni lung bstan to/ /ri dwags
484a3('dul ba): 'dzin gyi bu nag po'i le'u ste/ nyi shu rtsa bzhi pa'o// //de nas dge slong gnas brtan gnas brtan rnams kyis/ /tshe dang ldan pa sgra gcan zin la 'di skad ces smras so/ /tshe dang ldan pa sgra
484a4('dul ba): gcan zin/ tshe dang ldan pa ri dwags 'dzin gyi bu nag pos rang gi las kyi rgyu ba lung bstan zin gyi/ tshe dang ldan pa sgra gcan zin gyis kyang da rang gi las kyi rgyu ba lung ston cig /de nas tshe dang ldan pa
484a5('dul ba): sgra gcan zin gyis/ de'i tshe rang gi las kyi rgyu ba lung ston par byed de/ /bdag sngon lus 'phags mi thi la'i/ /bdag po rgyal por gyur pa na/ /dgos pa zhig gi phyir 'dug nas/ /skye bo rjes su bstan
484a6('dul ba): pa na/ /de nas drang srong dka' thub che/ /gzi brjid mchog 'jigs 'ongs gyur te/ /de ni nye bar 'ongs nas kyang / /bdag la 'di skad tshig smras so/ /sa bdag bdag ni rkun ma ste/ /bdag gis ma byin
484a7('dul ba): chab 'tshal gyi/ /rkun po'i chad pa ji lta bar/ /khyod kyis de bzhin gcad du gsol/ /drang srong chos kyi yon tan dga'/ /de la bdag gis der smras pa/ /khyod la chu ni gnang bar byas/ /khyod ni song la ci bder
484b1('dul ba): spyod| |rgyal po bdag gi 'gyod pa ni/ /de ltas bsal ba'i rngo mi thogs/ /bdag la chad pas gcad mdzod dang / /'gyod pa dag dang 'phral bar 'gyur/ /bdag gis de ni skyed mos tshal/ /gzhir ni zhag drug spang ba
484b2('dul ba): byas| |de ni zhag drug lon nas phyir/ /rang gi bsti gnas gnas su song / /zhe sdang med pa'i sems kyis ni/ /sdig pa bdag gis byas pas kyang / /rab tu tsha dang thig nag tu/ /lo ni drug cu rnams su btsos/ /de nas
484b3('dul ba): las kyi lhag mas ni/ /bdag gi lus ni tha ma la/ /ma yi mngal du lo drug ni/ /tshang par yang ni 'dug par gyur/ /bdag ni zhe sdang med bzhin du/ /lus dang ngag gi las byas pas/ /las rnams chud mi za bas
484b4('dul ba): na| |de yi 'bras bu nyams su myong / /de ltar gnas brtan sgra gcan zin/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /sgra can zin gyi le'u ste/ nyi
484b5('dul ba): shu rtsa lnga pa'o/ / //de nas dge slong gnas brtan gnas brtan rnams kyis/ /tshe dang ldan pa dga' bo la 'di skad ces smras so/ /tshe dang ldan pa dga' bo/ /tshe dang ldan pa sgra gcan zin gyis rang gi
484b6('dul ba): las kyi rgyu ba lung bstan zin gyi/ tshe dang ldan pa dga' bos kyang da rang gi las kyi rgyu ba lung ston cig /de nas tshe dang ldan pa dga' bos kyang de'i tshe rang gi las kyi rgyu ba lung ston par byed de/ rnam par gzigs
484b7('dul ba): kyi gsung rab la/ bdag gis lan gcig khrus byas te/ dge slong dge 'dun khrus byas nas/ de tshe smon lam btab pa ni/ /gnas brtan 'di lta bu dag dang / /bdag ni lhan cig 'grogs par shog /dag
485a1('dul ba): cing dri ma med pa dang / /nyon mongs med cing zag bral shog /kha dog bzang po dag dang ni/ /gzugs bzang gyur cig smon lam btab/ /de nas 'chi 'pho'i dus byas nas/ /lha rnams
485a2('dul ba): su ni skyes par gyur/ /bdag ni gser gyi mdog 'dra ba'i/ /mi dang lha ni rnams su gyur/ /gang dang gang du skyes bar ni/ /longs spyod chen pos shin tu gnas/ /rang sangs rgyas kyi mchod rten ni/ /shin
485a3('dul ba): tu dkar po bdag gis brtsigs/ /de nas byug pas thams cad ni/ /ser por gyur pa de ltar byugs/ /de nas mtshan rnams 'dod pa'i phyir/ /gser gyi mdog tu 'gyur pa dang / /gser bzang dbyibs
485a4('dul ba): ni legs 'gyur bar/ /smon lam du ni gdab pa byas/ /dag pa'i las ni de byas pas/ /grong khyer wA ra NA sir ni/ /ka shi'i rgyal po kri kri yi/ /bu pho 'bring por bdag skyes so/ /'od srung mchod rten
485a5('dul ba): mthong nas ni/ /de nas dad pa'i sems bskyed de/ /mchod rten de la bdag gis ni/ gdugs 'bring zhig ni gdags pa byas/ /khrus de dang ni bsro gang dang / /yung gi byug pas byugs pa
485a6('dul ba): dang | |gdugs ni gdags pa byas pa yi/ /bde ba mang po nyams su myong / /de nas las kyi lhag mas ni/ /bdag gi yang srid tha ma 'dir/ /shAkya'i rgyal po'i rigs skyes nas/ /sangs
485a7('dul ba): rgyas skyob pa'i mched du gyur/ /bdag gi lus ni 'di la yang / /skyes bu chen po'i mtshan yod pa/ /sum cu lhag pa ma yin pa'i/ /sum cu dman pa ma yin pa'o/ /shAkya seng ge'i bstan pa la//
485b1('dul ba): bdag gis rab byung thob nas ni/ /mya ngan 'das pa bsil gyur pa'i/ /dgra bcom pa yang bdag gis thob/ /thams cad gzigs pas mdzes pa yi/ /rnams kyi mchog tu bdag bstan to/ /nyes bsal
485b2('dul ba): zag pa zad nas ni/ /go 'phang dam pa thob par gyur/ /de ltar gnas brtan dga' bos ni/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /dga' bo'i
485b3('dul ba): le'u ste| nyi shu rtsa drug pa'o/ / //de nas dge slong gnas brtan gnas brtan rnams kyis/ tshe dang ldan pa gyad bu nor la 'di skad ces smras so/ /tshe dang ldan pa gyad bu nor/ /tshe dang ldan pa dga'
485b4('dul ba): bos rang gi las kyi rgyu ba lung bstan zin gyi/ tshe dang ldan pa gyad bu nor gyis kyang da rang gi las kyi rgyu ba lung ston cig /de nas tshe dang ldan pa gyad bu nor kyis de'i tshe rang gi las kyi rgyu ba lung ston par byed
485b5('dul ba): de| 'di nas bdag sngon tshong pa ni/ /nya pa zhes ni bya bar gyur/ /tshong pa'i lam du zhugs pa na/ dbang du gyur cing zag med pa/ /nyon mongs med pa'i rang sangs rgyas/ /drang srong zhig ni mgron par
485b6('dul ba): 'ongs/ /de yi bar du bdag gis ni/ /rtag par zas la mgron du bos/ /gang du brang ni 'debs 'gyur pa/ /der ni gding ba dag kyang bshams/ /rkang pa'i chu dang til mar dang / /de yi mar me dag kyang bshams/ /
485b7('dul ba): ji srid lam yod de srid du/ /bdag gis de la bkur sti byas/ /tshong pa rnams kyis rim bzhin du/ /rgya mtsho'i 'gram du phyin pa dang / /dge slong gru drung nyer 'ongs nas/ /bdag gis de la smras pa ni/
486a1('dul ba): btsun pa rgya mtsho 'di la ni/ /nor gyi slad du bzhud dam ci/ /btsun pa bdag cag phongs pas na/ /'dod pa dag gi phyir yang ni/ /rgya mtsho chen po'i tshu tshogs la/ /nyen can du
486a2('dul ba): ni 'jug par byed/ /bdag la dge slong des smras pa/ /bdag ni mya ngan 'das pa yin/ /khyed cag gnyen kun lhan cig tu/ /nor chen bsod nams che bder gyur/ /de tshe de la bdag gis ni/ /rab
486a3('dul ba): dgas chos gos bzang po phul/ /mgo bos phyag ni byas nas yang / /de la bskor ba dag byas so/ /de nas bdag la thugs brtse'i phyir/ /de ni chos gos blangs nas ni/ /de dag thams cad blta
486a4('dul ba): bzhin du/ /de yi 'og tu mkha' la 'phags/ /cho 'phrul byed pa de mthong nas/ /de tshe bdag ni skyo gyur nas/ /bdag gis thal mo sbyar byas te/ /de nas smon lam btab pa ni/ /gnas brtan
486a5('dul ba): 'di lta bu dag dang / /bdag ni lhan cig 'grogs par shog /'di yi chos ni gang dag thob/ /de dag bdag gis thob par shog /rdzogs sangs rgyas ni mnyes byed cing / /rab tu byung ba thob pa
486a6('dul ba): dang | / dge 'dun la yang rdzu 'phrul gyis/ /rnam 'phrul bkur sti byed par shog /dge ba'i rtsa ba de yis ni/ /lha yi 'jig rten rab tu dga'/ /mi yi 'thob pa thob nas kyang / /bde ba rgya chen
486a7('dul ba): nyams su myong / /skye ba de dang de dag tu/ /bdag ni nor chen phyug pa dang / /bsod nams byas pas mdzes pa yi/ /lha dang mi ni rnams su gyur/ /bskal pa tha ma 'di la ni/ /srid pa tha ma 'di
486b1('dul ba): la yang / /ku shi zhes bya'i gyad rnams kyi/ /gyad kyi bur ni bdag skyes te/ /blta na sdug cing mdzes pa dang / /gzugs bzang spyod pa mdzes pa dang / /thams cad la sdug yid 'ong zhing / /phun sum
486b2('dul ba): tshogs pa mthar phyin to/ /sangs rgyas shAkya seng ge ni/ /bla na med pa mnyes par byas/ /mthong nas bdag sems dad byas te/ /khyim med par ni rab tu byung / /ma ga d+ha yi ri rgyud nas/ /'od ma'i tshal
486b3('dul ba): du gnas bcas nas/ /dge slong dge 'dun mtho 'tsham pa'i/ /nyan thos dag cig der lhags te/ /gnas mal dag ni bskos na yang / /dge slong rnams la spyo byed de/ /rnam par 'tshe zhing skrod pa
486b4('dul ba): dang | |yang dang yang du gshe bar byed/ /tshangs pa mtshungs spyod rnams mthong nas/ /bdag ni snying rje bar gyur te/ /bdag ni zag pa zad gyur kyang / /nyid kyis dge slong bsnyen bkur bya/ /bdag gis brtson
486b5('dul ba): 'grus brtsams nas ni/ /bstan pa 'di la brtson byas pas/ /dgra bcom bdag gis thob nas ni/ /mngon shes drug la dbang byas so/ /ston pa'i spyan sngar song nas ni/ /thub la mgo bos phyag byas te//
486b6('dul ba): thal mo spyi bor sbyar nas su/ /skyes bu dam pa la gsol ba/ /'dod chags gti mug gis ma lags/ /byams sems gus dang bcas pa yis/ /thub pa bdag ni dge slong gi /rim gro bgyid pa
486b7('dul ba): gnang bar mdzod/ /pha rol sems la mkhas pa yi/ /ston pas bdag gsol mkhyen nas ni/ /nyid kyis dge slong dge 'dun mdun/ /gnyug ma'i rim gro byed du bcug /byams pa'i lus kyis
487a1('dul ba): las dang ni/ /de bzhin ngag dang yid kyis kyang / /bdag gis rtag tu sems smad nas/ /dge slong dge 'dun rim gro byas/ /spyod pa la ni zhugs pa dang / /lam nas
487a2('dul ba): 'ongs pa'i dge slong dag / bdag gis mthong nas dga' ba dag /so sor yid ni bde gyur na/ /til mar rab 'bar lta bu yi/ /bdag gis sor lnga'i sgron ma yi/ /rdzu 'phrul rnam par bstan
487a3('dul ba): byas nas/ /gnas mal dag ni 'cha' bar byed/ /dge slong gang dag bdag gi ni/ /cho 'phrul 'di ni blta 'dod na/ /nam ni sros par gyur pa dang / /mun khung bdag drung lhags nas ni/ /
487a4('dul ba): de rnams la ni ci rigs par/ /byams sems gus dang bcas pa yi/ /gnas mal dag ni 'cha' byed cing / /skye bo mang po skyo ba bskyed/ /bdag gis bsam pa gang yin dang / /bdag gis smon
487a5('dul ba): lam gang btab pa/ /bdag gi bzang po de grub cing / /go 'phang mi g.yo bdag gis thob/ /de lta bur ni gyad bu nor/ /zag pa med cing dbang gyur pas/ /ma dros pa yi mtsho chen du/ /rang gi las
487a6('dul ba): ni lung bstan to/ /gyad bu nor gyi le'u ste/ nyi shu bdun pa'o// //de nas dge slong gnas brtan gnas brtan rnams kyis/ tshe dang ldan pa nye sde la 'di skad ces smras so/ /tshe dang ldan
487a7('dul ba): pa nye sde| tshe dang ldan pa gyad bu nor gyis rang gi las kyi rgyu ba lung bstan zin gyis/ tshe dang ldan pa nye sdes kyang da rang gi las kyi rgyu ba lung ston cig /de nas tshe dang ldan pa nye sdes de'i tshe rang gi las
487b1('dul ba): kyi rgyu ba lung ston par byed de/ /'das pa dag gi dus na bdag /rngon pa dag tu gyur pa na/ /nags chen nyams dgar byul ba dang / /ri dwags rnam pa sna tshogs mthong / /dug gis bskus pa'i mda'
487b2('dul ba): rnams dang / /gzhu yi tshogs dag blangs nas ni/ /ri dwags mang po'i ri yi rdzong / /de dang der ni bdag gis rgyus/ /bdag gis ri dwags rnams mthong nas/ /gdug pa'i sems ni nyer bzhag
487b3('dul ba): nas| |dug gis bskus pa'i mda' rnams kyis/ /ri dwags mang po rab tu bsnun/ /bdag gi lag na gzhu dang ni/ /dug gis bskus pa'i mda' sel bzhin/ /rang sangs rgyas shig ljon shing gi/
487b4('dul ba): drung na bzhugs pa mthong bar gyur/ /bdag gi dge sbyong de mthong nas/ /de tshe yid ni mi bder gyur/ /de nas thub pa gnod med pa'i/ /lus la mdas ni bsnun par gyur/ /de yi 'og tu dge slong de/ /mda'
487b5('dul ba): yi zug rngu'i sdug bsngal ldan/ /shing de nyid kyi drung du ni/ /len pa med par mya ngan 'das/ /rtsub pa'i las de byas pas na/ /sems can dmyal bar skyes nas ni/ /de la lo ni stong phrag tu/ /bdag gis
487b6('dul ba): sdug bsngal tshor ba myong / /de nas dmyal las shi 'phos nas/ /dud 'gro'i skye gnas song nas ni/ /ri yi rdzong ni de nyid du/ /bdag ni ri dwags rnams su skyes/ /rtag tu 'jigs shing bag tsha zhing / /
487b7('dul ba): bkres shing skom pas nyen pas na/ /rid cing shin tu sdug bsngal pas/ /bdag ni de dang der rgyu'o/ /rdzong der rngon pa gdug pa ni/ /shin tu mi bzad pa rnams kyis/ /dug gis bskus pa'i mda'
488a1('dul ba): rnon gyis/ /bdag gis lus la bsnun par gyur/ /bdag 'gyel de dag gis mthong nas/ /bdag ni gson zhing 'gul bzhin du/ /mtshon gyis yan lag rnams kyi sha/
488a2('dul ba): bcad nas de rnams khyer zhing 'dong / /bdag ni sa phyogs de nyid du/ /sha yi ched du bsad byas te/ /de ltar tshe rabs lnga brgyar ni/ /sdug bsngal mang po bsgrubs pa yin/ /ri bo de nyid ngos nas ni/ /
488a3('dul ba): dka' thub ldan la mthu che zhing / /rdzu 'phrul che gzi mi bzad pa'i/ /drang srong rab tu mang po mthong / /bdag gis drang srong de mthong nas/ /de nas byams pa'i sems bsgoms te/ /blo bzang byams
488a4('dul ba): dang ldan pa la/ /yang dang yang du blta byas so/ /dka' thub ldan pa de rnams la/ /bdag gis gus bcas sems dad byas/ /dge ba'i rtsa ba de yis ni/ /bdag gis mi yi srid pa thob/ zas don
488a5('dul ba): gnyer ba'i slong ba ni/ /rang sangs rgyas shig mthong nas ni/ /gus pa yis ni rtag par de/ /bdag gis zas mal spyan drangs so/ /btsun pa de tshim byas nas su/ /de tshe smon lam btab pa ni/ /drang
488a6('dul ba): srong 'di lta bu dag dang / /bdag ni lhan cig 'grogs par shog /rdzogs sangs rgyas ni mnyes byed cing / /bdag gis rab byung thob nas ni/ /'jigs shing skrag pa med pa yi/ /zag pa med la
488a7('dul ba): gnas par shog / dge ba'i las de byas pas na/ /lha yi 'jig rten rab tu dga'/ /mi nyid rnyed pa thob nas kyang / /phyug cing nor ni mang bar gyur/ /rdzogs sangs gang zag zla med pa/ /ston
488b1('dul ba): pa bdag gis mnyes par byas/ /bdag gis shAkya thub mthong nas/ /khyim med par ni rab tu byung / /dad pas rab tu byung nas kyang / /bstan la dga' bas gnas byas pas/ /bdag gis dgra bcom
488b2('dul ba): thob nas ni/ /mngon shes drug la dbang byas so/ /da dung du yang btsun pa dag /bdag ni thams cad dbang gyur na'ang / /phug gi nang du zhugs nas su/ /'chi bar nye bar gyur pa na/ /sbrul dug shin
488b3('dul ba): tu mi bzad pa/ /bdag gi lus la 'bab par gyur/ /btsun pa bdag gis nyes spyad pas/ /gang bgyis dran pa 'di lags te/ /las ni chud mi za bas na/ /de yi 'bras bu nyams su myong / /de ltar
488b4('dul ba): gnas brtan nye sde yis/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /nye de'i le'u ste/ nyi shu rtsa brgyad pa'o// //de nas dge slong gnas
488b5('dul ba): brtan gnas brtan rnams kyis/ tshe dang ldan pa bzang ldan la 'di skad ces smras so/ /tshe dang ldan pa bzang ldan/ tshe dang ldan pa nye sdes/ rang gi las kyi rgyu ba lung bstan zin gyis/ tshe dang ldan pa bzang
488b6('dul ba): ldan gyis kyang da rang gi las kyi rgyu ba lung ston cig / de nas tshe dang ldan pa bzang ldan shAkya'i rgyal pos/ de'i tshe rang gi las kyi rgyu ba lung ston par byed de/ dgon pa shin tu 'jigs chen gyi/ /mu ge dag ni
488b7('dul ba): byung ba na/ /rang gi zas ni don gnyer ba/ /slong ba po ni lnga brgya yi/ /de rnams kun gyi dpon gyur cing / /de dag kun gyis gtsor bkur te/ /de rnams kun gyis bslangs pa yi/ /zas ni bdag la dbul bar
489a1('dul ba): byed| |de dag bzang ngam ngan pa'ang rung / /thob pa bdag la 'ged par byed/ /bdag gis tshig gis gnas pas na/ /de dag bdag la brnyas mi byed/ /mi zhig snum khur zhig khyer
489a2('dul ba): nas| |tshong 'dus nang nas 'gro ba las/ /bdag gis de la mthus 'phrog ste/ /khyer nas de nas song ba dang / /de nas bdag gis brgyugs pa dang / /phyi bzhin du ni bsnyegs ma byung / /smyag bcad
489a3('dul ba): bros par gyur pa na/ /de dag gis ni bzung ma nus/ /'bab chu'i pha rol brgal nas ni/ /bdag ni phyogs gcig 'dug nas su/ /'ga' zhig 'ong bar 'gyur snyam nas/ /mtha' dag tu ni lta bar
489a4('dul ba): byas| |snum la g.yos legs byas zin pa'i/ /snum khur bdag gis zos nas ni/ /de nas bdag gis lto 'grangs pas/ /nyin zhag gcig ni thub 'gyur snyam/ /de nas skal ldan rang sangs rgyas//
489a5('dul ba): yang srid skye ba zad gyur pa/ /rdzu 'phrul che gzi mi bzad pa/ /drang srong 'jigs pa zhig 'ongs so/ /bdag gi sems la bsam pa ni/ /sdug bsngal bkren par gyur pa ni/ /sngon chad bsod nams
489a6('dul ba): ma byas pas/ /des bdag 'di ltar bkren par gyur/ /ma la bdag gis dge sbyong 'di/ /snum khur gtsang ma 'di sbyin te/ /bdag ni ltogs pas shi bla yi/ /'di ltar bkren pa mi rung ngo / /de la
489a7('dul ba): bdag sems dad byas nas/ /yid mgu ba dang rangs pa yis/ /dge slong dam pa mchod 'os pa'i/ /yon gnas de la snum khur phul/ /skal ldan gyis ni de blangs nas/ /bdag nyid la ni snying
489b1('dul ba): brtse'i phyir/ /de nyid du ni longs spyad nas/ /de nas mkha' la 'phags par gyur/ /de nas smon lam btab pa ni/ /bdag ni bkren par mi 'gyur zhing / /kha dog bzang po rnams dang ni/ /rigs btsun
489b2('dul ba): pa yang don du gnyer/ /gnas brtan 'di lta bu dag dang / /bdag ni lhan cig 'grogs par shog /khyod nyid kyis ni gang rtogs pa/ /de 'dra'i chos ni shes par shog /dge ba'i las de byas pas
489b3('dul ba): na| |bde ba mang po nyams su myong / /bsod nams byas pas mdzes pa yi/ /lha dang mi rnams su yang gyur/ /lha dang mi yi rgyal srid kyang / /bdag gis mang po nyams su myong / /las de yis ni lan
489b4('dul ba): 'ga' yang / /bdag ni ngan 'gror ma song ngo / /de nas las kyi lhag mas ni/ /bdag gi yang srid tha ma 'dir/ /shAkya rnams kyi grong mchog tu/ /rigs btsun par ni bdag skyes so/ /bdag gi skye
489b5('dul ba): ba tha ma ni/ /mi yi srid thob 'di yin te/ /yang dag sangs rgyas bla med pa/ /shAkya seng+ge 'di mnyes byas/ /gang tshe sangs rgyas bcom ldan 'das/ /nye du gnas su gshegs pa na/ /de tshe bdag ni
489b6('dul ba): nye du yi/ /mdun du bdar nas rab tu byung / /bdag gi smon pa gang yin pa/ /de ni bdag gis yongs rdzogs te/ /mya ngan 'das pa bsil gyur pa'i/ /dgra bcom pa yang bdag gis thob/ /rgyal
489b7('dul ba): po'i rgyud las rab byung ba/ /sangs rgyas nye du bzang ldan gyis/ /ma dros pa yi mtsho chen du/ /rang gi las ni lung bstan to/ /shAkya'i rgyal po bzang ldan gyi le'u ste/ nyi shu dgu pa'o// //de
490a1('dul ba): nas dge slong gnas brtan gnas brtan rnams kyis/ tshe dang ldan pa mdzes bzang la 'di skad ces smras so/ /tshe dang ldan pa mdzes bzang / tshe dang ldan pa shAkya'i rgyal po
490a2('dul ba): bzang ldan gyis/ rang gi las kyi rgyu ba lung bstan zin gyis/ tshe dang ldan pa mdzes bzang gis kyang da rang gi las kyi rgyu ba lung ston cig /de nas tshe dang ldan pa mdzes bzang gis de'i tshe rang gi
490a3('dul ba): las kyi rgyu ba lung ston par byed de/ /skyob pa log par dad sel gyi/ /mchod rten zhig ni brtsigs pa na/ /de tshe bdag ni mkhar lan pa/ /gla mir gyur te de nas ni/ /bdag gis mchod rten
490a4('dul ba): brtsigs pa la/ /yang dang yang du dpyad pa ni/ /mchod rten 'di ni che ches pas/ /nam zhig na ni thar par 'gyur/ /mchod rten 'di ni dpangs dma' zhing / /chung ngu zhig tu byas gyur na/ /
490a5('dul ba): 'god pa chung zhing nyon mongs med/ /myur du mthar yang phyin par 'gyur/ /las kyi rnam smin de dang ni/ /ngag gi nyes pa spyad pa des/ /de nas 'chi 'pho'i dus byas te/ /dmyal ba rnams su
490a6('dul ba): skyes par gyur/ /dmyal ba nas ni shi 'phos bdag /gang dang gang du skyes par ni/ /kha dog ngan cing bong chung la/ /bdag ni yongs kyis smad par gyur/ /'od srung gi ni gsung rab che/ /sngon ni khu
490a7('dul ba): byug phor gyur nas/ /wA ra NA si'i lam gyi bar/ /tshal stug po yi nang na gnas/ /de na 'jig rten rabs gsal mdzad/ /dge slong dge 'dun mdun byas te/ /bdag gis 'jam dbyangs skad phyung
490b1('dul ba): zhing | |nam mkha' las ni de bskor to/ /ji tsam yang dag sangs rgyas ni/ /bsod snyoms don phyir gshegs mthong nas/ /'byung ba dang ni gshegs pa las/ /rtag tu yang ni bskor ba byas/ /dge ba'i rtsa ba
490b2('dul ba): de yis ni/ /bdag gis mi yi srid thob nas/ /rdzogs pa'i sangs rgyas bla med pa/ /ded dpon 'di ni mnyes par byas/ /shAkya seng ge'i bstan pa la/ /bdag gis rab byung thob nas ni/ /mya ngan 'das pa
490b3('dul ba): bsil gyur pa'i/ /dgra bcom pa yang bdag gis thob/ /bdag ni thams cad gzigs pa yis/ /'jam dbyangs rnams kyi mchog dang ni/ /mang du thos dang chos 'dzin dang / /dge ba'i spobs pa can du bstan//
490b4('dul ba): lha'am yang na mi yang rung / /'khor bzhi po dag bdag las ni/ /snyan cing 'jebs pa'i chos thos nas/ /thams cad rab tu dga' bar gyur/ /dge ba nyung ngu byas pa dang / /mi dge mang po byas pa yi/ /las
490b5('dul ba): rnams chud mi za bas na/ /de yi 'bras bu nyams su myong / /de ltar gnas brtan mdzes bzang gis/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan
490b6('dul ba): to| |mdzes bzang gi le'u ste/ sum cu pa'o// //sdom ni/ lam phran sbrul khol ma 'gag dang / /nag po lnga pa sgra gcan dang / /dga' bo nor dang nye sde dang / /bzang ldan dang ni mdzes bzang
490b7('dul ba): ngo|| ||de nas dge slong gnas brtan gnas brtan rnams kyis/ tshe dang ldan pa gnas 'jog sbrang rtsi can la 'di skad ces smras so/ /tshe dang ldan pa gnas 'jog sbrang rtsi can/ /tshe dang ldan pa mdzes
491a1('dul ba): bzang gis rang gi las kyi rgyu ba lung bstan zin gyi/ tshe dang ldan pa gnas 'jog sbrang rtsi can gyis kyang / da rang gi las kyi rgyu ba lung ston cig /de nas tshe dang ldan pa
491a2('dul ba): gnas 'jog sbrang rtsi can gyis/ de'i tshe rang gi las kyi rgyu ba lung ston par byed de/ bdag ni sngon ni yangs pa yi/ /spra chen spre'u dbang gyur pa na/ /lhung bzed mang po mthong nas ni/ /rgyal ba'i lhung
491a3('dul ba): bzed blangs pa las/ /dge slong rnams kyis bdag bkag nas/ /de nas bcom ldan bka' stsal pa/ /'di ni lhung bzed mi gcog gi /dge slong rnams kyis ma dgag cig /ston pa'i lhung
491a4('dul ba): bzed khyer nas ni/ /shing gi khar ni 'dzegs nas ni/ /sbrang rtsis yongs su bkang nas kyang / /dal bus rim gyis babs nas ni/ /lhung bzed sbrang rtsi can thogs te/ /ston pa la ni phul ba las//
491a5('dul ba): ston pas srog chags bcas par ni/ /mkhyen te bdag las ma bzhes nas/ /bdag gis phyogs gcig song nas ni/ /de la srog chags yod mthong nas/ /srog chags med par gtsang
491a6('dul ba): byas te/ /ston pa la ni phul ba dang / /'on kyang bcom ldan 'das kyis ni/ /bdag las sbrang rtsi ma bzhes pa/ /ma brtags thugs su chud nas ni/ /bde bar gshegs pas ma bzhes
491a7('dul ba): snyam/ /de nas lhung bzed sbrang rtsi can/ /de tshe bdag gis chus btab nas/ /sems ni mgu bar dga' ba yis/ /rdzogs sangs rgyas la phul ba las/ /de nas gang zag zla med pa/ /ston pa'i
491b1('dul ba): phyag 'jam gnyis kyis su/ /bdag las lhung bzed bzhes nas ni/ /de ni nyan thos rnams la gtad/ /bdag ni rab tu dga' gyur nas/ /thal mo legs par sbyar byas te/ /de nas chos rgyal spyan
491b2('dul ba): snga nas| |gar byed cing ni de nas song / /de nas smon lam btab pa ni/ /mi nyid dag ni thob nas su/ /ston pa 'di la bsten nas su/ /byang chub dam pa 'di reg shog /dge ba'i rtsa ba des na bdag/
491b3('dul ba): mi yi srid pa thob nas ni/ /rdzogs pa'i sangs rgyas bla med pa/ /ded dpon 'di ni mnyes par byas/ /shAkya seng ge'i bstan pa la/ /bdag gis rab byung thob nas kyang / /mya ngan 'das pa bsil
491b4('dul ba): gyur pa'i/ /dgra bcom pa yang bdag gis thob/ /bdag ni dgra bcom dbang sgyur cing / /mngon shes drug ldan rdzu 'phrul che/ /dge slong rnams kyis bdag la ni/ /gnas 'jog sbrang rtsi
491b5('dul ba): can du shes/ /bsod nams byas pas grags ldan pa/ /bdag ni rtag tu bkur zhing mchod/ /dge slong dge 'dun yongs bskor nas/ /bdag ni rgyu zhing song ba na/ /de nas dgon pa'i lam du
491b6('dul ba): ni| |dge slong dge 'dun skom gyur nas/ /de ni sems la smon pa ni/ /de ring sbrang rtsi rnyed gyur cig /de nas mi ma yin rnams kyis/ /bdag son shes te phyogs bzhi nas/ /sbrang rtsi khur
491b7('dul ba): gyis blangs nas su/ /de dag tu ni 'bul bar byed/ /bdag gis sbrang rtsi ci dgos pa/ /bzang po dag las blangs nas ni/ /dge slong dge 'dun tshim byas te/ /des ni lhag par legs par gyur/ /'das
492a1('dul ba): ma thag pa'i skye ba la/ /spre'u'i rgyal po de byas pas/ /log par ltung nas bdag 'phos nas/ /'chi med go 'phang rig gyur te/ /ji skad bdag gis smon pa yis/ /thams cad
492a2('dul ba): 'byor ba nyid du gyur/ /ston pa bkur sti byas pa 'dir/ /rang gi don ni yongs su rdzogs/ /btsun pa bdag gis dge ba gang / /bgyis pa dran pa 'di lags te/ /de yi 'bras bu sdug pa dang / /bde 'byung
492a3('dul ba): 'dod pa nyams su myong / /de ltar gnas 'jog sbrang rtsi can/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /gnas 'jog sbrang rtsi can gyi le'u
492a4('dul ba): ste| sum cu gcig pa'o/ / //'dul ba gzhi/ bam po nga bzhi pa/ de nas dge slong gnas brtan gnas brtan rnams kyis/ tshe dang ldan pa rgyu can la 'di skad ces smras so/ /tshe dang ldan
492a5('dul ba): pa rgyu can/ tshe dang ldan pa gnas 'jog sbrang rtsi can gyis rang gi las kyi rgyu ba lung bstan zin gyis/ tshe dang ldan pa rgyu can gyis kyang da rang gi las kyi rgyu ba lung ston cig /de nas tshe dang ldan pa rgyu can gyis
492a6('dul ba): de'i tshe rang gi las kyi rgyu ba lung ston par byed de/ bshes ldan grong du bdag gis sngon/ /bskal pa dgu bcu rtsa gcig na/ /sangs rgyas rnam par gzigs pa ni/ /grong khyer dam par 'jug pa
492a7('dul ba): mthong | |thugs rje che ldan mthong nas ni/ /me tog sil mas gtor nas der/ /me tog rtsa bas yar bteg cing / /gyen du kha bltas khang bzang gnas/ /de nas bdag ni rab dga' bas/ /thub pa'i
492b1('dul ba): zhabs la mgos gtugs nas/ /thal mo legs par sbyar nas ni/ /de la bskor ba byas par gyur/ /bdag gis chos ni ma thos shing / /bdag ni skyabs su ma song bar/ /sems dad nyin gcig byas
492b2('dul ba): nas ni/ /bde gshegs drung nas bdag song ngo / /mthu chen rnam par gzigs pa la/ /dge ba'i las de byas pa na/ /bskal pa dgu bcu rtsa gcig tu/ /ngan 'gro mngon par mi shes so/ /bdag ni lha
492b3('dul ba): lus rab dga' zhing / /lha yi 'dod pa yang dag 'byor/ /mi nyid rnyed pa thob nas kyang / /bdag ni nor chen phyug por gyur/ /bdag gi skye ba tha ma ni/ /mi yi srid thob 'di yin te/ /nor che longs spyod che ba
492b4('dul ba): yi| |bram ze rnams kyi rigs su gyur/ /sgra nges sbyor dang shes gsal bcas/ /skyes bu chen po'i mtshan dang ni/ /tshig gi don bcas ston pa yi/ /gsang tshig rnams kyi pha rol phyin/ /bram ze lnga
492b5('dul ba): brgya rnams la ni/ /tshal du gsang tshig brjod pa'i phyir/ /bram ze rnams kyis yongs bskor nas/ /bdag ni khyim nas byung ba las/ /bdag gis rdzogs pa'i sangs rgyas ni/ /dge slong dge 'dun mdun
492b6('dul ba): bdar nas/ /dpa' bo chen po ma ga d+ha'i/ /grong mchog tu ni 'jug pa mthong / /bdag gis thugs rje ldan mthong nas/ /yid dga' bar ni gyur pa dang / /sngon gyi rgyu ni de dag gis/ /mtshan rnams la ni
492b7('dul ba): brtags pa las/ /'jig rten mgon po'i mtshan rnams ni/ /sum cu rtsa gnyis yongs rdzogs shing / /dpe byad rnams kyis mdzes pa yi/ /grags dang ldan pa mthong bar gyur/ /mtshan dang ldan pa
493a1('dul ba): de mthong nas/ /mgo bo yis ni phyag byas te/ /phyogs gcig 'dug nas gus pas ni/ /'dren pa de la mngon bstod pa/ /ji ltar gsang tshig la gda' ba/ /khyod la de
493a2('dul ba): bzhin de gda' bas/ /khyod sangs rgyas par the tshom med/ /'jig rten gyi ni ston pa mchog /khyod ni tshangs pa brgya byin khyod/ /khyod las lhag pa ma mchis te/ /khyod ni nyi ma khyab 'jug
493a3('dul ba): lags/ /khyod ni 'jig rten bla na med/ /rgyal ba khyod 'dra'ang ma mthong na/ /lhag pa lta zhig ga la zhig /lha dang bcas pa'i 'jig rten na/ /khyod ni rgyal ba bdud zil gnon/ /khyod ni
493a4('dul ba): mgon med rnams kyi gnas/ /rten med rnams kyi skyabs kyang lags/ /khyod kyi nyan thos nyid du mchis/ /khyod ni bdag gi skyabs mdzod cig /de nas gser gyi mchod sdong lta'i/ /phyag ni de
493a5('dul ba): yis brkyang mdzad de/ /rgyal ba'i phyag ni sman mdzad nas/ /bdag gi mgo la kun du byugs/ /yid ni rab tu dad byas pas/ /khyod kyis bsod nams mang po bskyed/ /sems ni rab tu dang
493a6('dul ba): rnams kyis/ /yon chung bar ni mi 'gyur ro/ /yon gnas bla na med pa yi/ /sangs rgyas la ni khyod kyis bsten/ /bram ze'i khye'us mchod sbyin phyag /zhing rab la ni sa bon btab/ /ngan song gi
493a7('dul ba): ni lam bcad pas/ /khyod la ngan 'gro'i 'jigs pa med/ /bram ze'i khye'u'i bdud rtsi yi/ /sgo phye bar ni dogs med byos/ /khyod ni rab tu 'byung 'dod na/ /ral pa kun ni myur spongs te/ /nga yi spyan sngar
493b1('dul ba): rab byung la/ /bram ze tha ba med par gyis/ /bdag ni chos nyid la dga' nas/ /de na slob ma'i tshogs smra ba/ /khyod ni bram zer gyur zin ni/ /ji ltar dge sbyong mgo reg 'gyur/ /dkar po'i rigs 'di spangs nas ni/ /
493b2('dul ba): nag pa'i rigs 'di khas len nam/ /'jig rten na ni bram ze gtso/ /pha rol phyin cing tshangs pa yi/ /snying dang kha nas skyes pa yi/ /bram ze tshangs pas sprul pa yin/ /khyed cag kun ni mi shes pa/ /'di na bdag cag
493b3('dul ba): gsang tshig gi / de ring reg cing pha rol phyin/ /bdag ni shes rab mtha' yas kyis/ /gsungs pa ji ltar shes pa bzhin/ /de bzhin du ni bdag byed kyi/ /gang dag der 'gro mi 'dod pa/ /ci sems ji ltar 'dod pa
493b4('dul ba): bzhin/ /gar dgar de ni 'dong la rag /bdag ni gsang tshig don mi gnyer/ /ltos par yang ni mi byed do/ /de nas bdag gi slob ma'i tshogs/ /mchi mas brnangs shing ngu bzhin gyis/ /snying rje rje skad smras nas
493b5('dul ba): ni| |de nas de rnams phyogs phyogs dong / /de nas thugs rje che ldan pa'i/ /thub pas bdag la gsungs pa ni/ /dge slong tshur shog bka' stsal pas/ /bdag ni bsnyen par rdzogs par gyur/ /khyim rnams nas
493b6('dul ba): ni khyim med par/ /yang dag dad pas rab tu byung / /sangs rgyas bstan pa chub byas nas/ /mngon par shes kun reg gyur te/ /sngon gyi gnas ni rjes su dran/ /lha yi mig ni rnam par dag /bdag sngon gang na
493b7('dul ba): 'dug pa yi/ /'chi 'pho skye ba shes par gyur/ /zag pa zad pa thob pas na/ /bdag gis rdzu 'phrul mngon du byas/ /de ltar gnas brtan rgyu can gyis/ /dge slong dge 'dun mdun 'dug nas/ /ma dros pa yi
494a1('dul ba): mtsho chen du/ /rang gi las ni lung bstan to/ /gnas brtan rgyu can gyi le'u ste/ sum cu gnyis pa'o// //de nas dge slong gnas brtan gnas brtan rnams kyis/ tshe
494a2('dul ba): dang ldan pa ko'u Di n+ya la 'di skad ces smras so/ /tshe dang ldan pa ko'u Di n+ya/ tshe dang ldan pa rgyu can gyis rang gi las kyi rgyu ba lung bstan zin gyi/ tshe dang ldan pa ko'u Di n+yas kyang / da rang gi las kyi rgyu ba lung
494a3('dul ba): ston cig / de nas tshe dang ldan pa ko'u Di n+yas de'i tshe rang gi las kyi rgyu ba lung ston par byed de/ sngon ni mthu chen 'od srung gi /dam pa'i chos ni nub pa na/ /nyan thos thams cad 'dus nas su/ /phan
494a4('dul ba): tshun dag tu smras pa ni/ /ston pa thugs brtse 'od srung ni/ /mya ngan 'das pas nges par yang / /rab tu byung ba srab gyur cing / /dam chos kyang ni ston mi 'gyur/ /bdag cag ji skad thos pa'i chos/ /
494a5('dul ba): phan tshun yang dag gsal byas nas/ /sangs rgyas bstan la spro ba dang / /brtson 'grus brtsams pas gnas par bya/ /de dag ri la 'dzegs nas ni/ /zag pa zad pa ma thob par/ /re zhig 'di nas
494a6('dul ba): mi ldang zhes/ /rtswa yi gding ba dag la 'khod/ /srog la yang ni mi blta bar/ /brtson 'grus brtsams te gnas pa na/ /bdun gyis mngon par shes la reg /dge slong dag ni mya ngan 'das/ /de yi
494a7('dul ba): bdun pa bdag yin te/ /dbang po rtul zhing bsod nams chung / /snyoms med sbyor la brtson pa yi/ /so so'i skye bos 'chi dus byas/ /bdag gis brtson 'grus ma btang zhing / /de bzhin rab tu
494b1('dul ba): brtson gnas pas/ /dga' ldan rnams dang skul mnyam pa'i/ /lha yi 'jig rten rnams su skyes/ /de nas shAkya seng ge yi/ /thub chen byang chub sems dpa' mthong / /thub pa lha yi tshogs la ni/ /skyo
494b2('dul ba): bar 'gyur ba'i chos ston mdzad/ /bdag gis de yi chos bshad pa/ /thos nas rtse gcig yid gyur te/ /dam chos yid la byed pa ni/ /lan 'ga'ang rnam par ma spangs so/ /lha yi 'jig rten bdag son
494b3('dul ba): nas| |grong khyer ser skya zhes bya ba'i/ /ko'u Di n+ya rus bram ze yi/ /rigs can du ni skyes par 'gyur/ /byang chub sems dpa' grags chen ldan/ /zas gtsang sras por gyur nas ni/ /dad pas byung nas dka'
494b4('dul ba): spyod pa/ /spyad par gyur pa de yi tshe/ /rgyal po'i mchog ni zas gtsang gis/ /bdag bkug nas kyang smras pa ni/ /rab tu byung ba 'dod par gyis/ /der ni de yi nad g.yogs byos/ /de tshe bdag gis yid dad pas/ /
494b5('dul ba): byang chub sems dpa'i rim gro byas/ /lam 'di rnam dag 'gyur min zhes/ /yid byung nas ni gshegs par gyur/ /gang tshe shAkya thub pas ni/ /chos kyi 'khor lo bskor ba na/ /kun gyi thog mar bdag gis
494b6('dul ba): ni| |de yi dam chos rtogs par gyur/ /'od srung gi ni gsung rab la/ /tshangs par spyod la bdag gis gnas/ /sangs rgyas bdag gis mnyes byas shing / /zag pa zad pa thob par gyur/ /de ltar gnas
494b7('dul ba): brtan ko'u Di n+yas/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /ko'u Di n+ya'i le'u ste/ sum cu gsum pa'o// //de nas dge slong gnas brtan
495a1('dul ba): gnas brtan rnams kyis/ tshe dang ldan pa nye bar 'khor la 'di skad ces smras so/ /tshe dang ldan pa nye bar 'khor/ /tshe dang ldan pa ko'u di n+yas rang gi las kyi rgyu ba lung bstan zin gyi/
495a2('dul ba): tshe dang ldan pa nye bar 'khor gyis kyang da rang gi las kyi rgyu ba lung ston cig /de nas tshe dang ldan pa nye bar 'khor gyis kyang de'i tshe rang gi las kyi rgyu ba lung ston par byed de/ bdag ni sngon gyi tshe rabs na/ /
495a3('dul ba): wA ra NA si'i rgyal khab tu/ /rgyal po tshangs sbyin zhes bya ba'i/ /'breg mkhan du ni gyur pa na/ /de yi skra dang kha spu rnams/ /'breg cing 'chos par byed pa na/ /de nas mngon par rangs gyur nas/ /bgo ba
495a4('dul ba): dag ni bdag la phyin/ /gus dang bcas pa'i sdug sems kyis/ /rgyal po'i rim gro byed pa na/ /mnyes nas de nas de la ni/ /ma thos pa yi tshigs bcad bsgrags/ /'dod pa rnams ni mnog chung zhing / /sdig
495a5('dul ba): pa'i rtsa ba mya ngan rtsa/ /rnam par smin pa rtsub pa yi/ /bram ze'i khye'u gang zhig gis/ /'dod pa'i yon tan spangs nas ni/ /rab byung thob pa legs thob yin/ /ma thos tshigs bcad de thos nas/ /de nas
495a6('dul ba): skyo bar gyur pa dang / /rgyal po bdag la gnang bar mdzod/ /khyim ma mchis par rab 'byung ngo / /de nas rgyal pos bdag la smras/ /gal te rab tu byung nas kyang / /phyis kyang bdag la lta ba yi/ /
495a7('dul ba): khas blangs pa ni bya ba'i rigs/ /rgyal dbang khyod la bdag gis ni/ /de bzhin bgyi bar dam bca' yi/ /bdag rab byung nas slar yang ni/ /blta bar bdag la thugs ches mdzod/ /de nas
495b1('dul ba): rgyal pos gnang nas ni/ /bdag gis dgon pa'i nags song nas/ /gzhung can drung du nyer song ste/ /khyim med par ni rab tu byung / /ji ltar rigs par rab byung nas/ /tshangs pa'i gnas pa bzhi po yi/ /
495b2('dul ba): tshad med pa la rab bsgoms pas/ /bdag gis 'dod chags bral ba thob/ /rgyal po de yi tshe la ni/ /de tshe bdag ming gang+gA skyong / /'byor pa che zhing mthu yang che/ /skye bo'i tshogs kyis mchod par gyur/ /
495b3('dul ba): gzhung can drung du song nas ni/ /mgo bo yis ni phyag byas te/ /bdag gis phyogs gcig 'dug nas ni/ /'di skad kyi ni tshig smras so/ /slob dpon bdag gi tshig gson cig /mi yi dbang po tshangs
495b4('dul ba): sbyin la| |slar yang blta bar bgyi ba yi/ /dam bcas pa ni cung zhig mchis/ /gnang bar bya'o bram ze khyod/ /wA ra NA si'i grong khyer song / /khyod ni brdzun du mi 'gyur bar/ /dam bcas pa yis mthar
495b5('dul ba): phyung zhig / gnang bar bya yi khyod song la/ /kho bo yi ni tshig bzhin gyis/ /'di nas song la mi'i dbang po/ /tshangs sbyin dad pa bskyed par gyis/ /gzhung can gyis ni bdag gnang nas/ /drang srong
495b6('dul ba): bskor ba byas nas ni/ /wA ra NA si'i grong khyer du/ /rim bzhin du ni song ba las/ /de bzhin der ni bdag 'ongs zhes/ /tshangs sbyin nyid kyis thos nas ni/ /rgyal po'i 'byor ba chen pos ni/ /bdag
495b7('dul ba): gi drung dru nye bar 'ongs/ /shing rta las babs bdag gi ni/ /rkang pa gnyis la mgos phyag byas/ /phyogs gcig tu ni 'dug par gyur/ /'dod pa rnams las brgal gyur pas/ /de la chos ni bshad pa
496a1('dul ba): dang / /rgyal pos thos nas yid dga' ba/ /'dod pa don du mi gnyer gyur/ /rgya che'i sems dang yid dga' nas/ /tshangs sbyin gyis ni 'di skad smras/ /bdag 'dod don du gnyer
496a2('dul ba): min pas/ /bdag kyang rab tu 'byung bar bya/ /rgyal po tshur spyon dgon pa'i nags/ /dben pa dag tu bzhud par bgyi/ /bram ze drang srong gzhung can gyi/ /drung du nye bar bzhud par mdzod/ /rgyal po
496a3('dul ba): des ni bu thu bo/ /'jigs med rgyal srid la bzhag ste/ /rgyal mchog rgyal srid spangs nas ni/ /khyim med par yang rab tu byung / /nang mi dang ni blon chen dang / /grong khyer ba ni thams cad dang / /
496a4('dul ba): gnyen gyi tshogs kyis yongs bskor nas/ /rab tu 'byung phyir mngon du byung / /gzhung can drung du song nas ni/ /mgo bos phyag ni byas nas kyang / /rgyal pos thal mo sbyar nas ni/ /rab tu 'byung bar
496a5('dul ba): gsol ba btab/ /stong phrag dag ni du ma dang / /khyim med par yang rab tu byung / /skra dang kha spu bregs nas kyang / /ngur smrig gos ni bgos par gyur/ /gzhung can shin tu mnyam bzhag pas//
496a6('dul ba): tshangs pa'i 'jig rten skye 'gyur ba/ /tshangs pa'i gnas pa bzhi po yi/ /chos ni kun la bshad par byas/ /gus dang bcas pa'i byams sems kyis/ /rgyal po de yi rim gro byas/ /de nas
496a7('dul ba): 'chi 'pho'i dus byas te/ /'od gsal rnams su song bar gyur/ /'od gsal nas ni shi 'phos nas/ /slar yang 'dir ni 'ongs pa na/ /gang dang gang du skyes par ni/ /nor che ba dang phyug por gyur/ /lha
496b1('dul ba): rnams dang ni mi rnams kyi/ /bde ba mang po nyams su myong / /dus kyi mtha' ma 'di la ni/ /bdag gi lus kyi tha ma la/ /shAkya rnams kyi yul du ni/ /grong khyer ser skya zhes byar skyes/ /spyod yul spyod pa phun tshogs
496b2('dul ba): pa'i/ /shAkya rnams kyi 'breg mkhan gyur/ /shAkya sras thugs brtse'i bdag nyid can/ /nyan thos bcas la rim gro byas/ /rgyal po chen po'i 'byor pas ni/ /rab tu byung bar mngon byung ba/ /de rnams bdag
496b3('dul ba): gis skra bregs nas/ /'di skad kyi ni tshig smras so/ /dpon po 'tsho ba ma stsal na/ /bdag ni ji ltar 'tsho bar gyur/ /de yi rgyan ni gang yin dang / /gos rnams gyon pa gang yin pa/ /'di ni khyod kyi 'tsho ba
496b4('dul ba): zhes/ /des ni kun dga' bdag la byin/ /rin chen mang po btags nas ni/ /de la bdag ni skyo gyur nas/ /'di dag thams cad spangs nas ni/ /bdag ni rab byung gsol ba bya/ /bkren pa bdag la 'di
496b5('dul ba): lta bu'i/ /rin chen rnams kyis ci zhig bya/ /gzhan 'ga' zhig gis thos na ni/ /srog la gdon lto za bar 'gyur/ /bdag gis nyid kyi snod spyad ni/ /gang yin shing la btags nas su/ /bor nas bdag
496b6('dul ba): gis khyim dag nas/ /byung ste nges par 'byung bar byas/ /bdag ni rin chen don gnyer min/ /bdag kyang rab tu 'byung bar byas/ /bdag gis tshig de shAkya yi/ /rgyal pos thos nas 'di skad smras/ /
496b7('dul ba): khyed ni thog mar rab byung dang / /rgan pa nyid du khyod 'gyur ro/ /rjes su thugs brtser dgongs nas ni/ /bdag la dge slong tshur shog gsungs/ /bdag ni thog mar rab tu byung / /de nas rgyal rigs
497a1('dul ba): rab byung nas/ /bdag gi rkang la phyag byas pas/ /shAkya de rnams nga rgyal bor/ /de ltar bdag ni rab byung bas/ /mngon par shes pa drug la reg /dgra bcom mngon shes
497a2('dul ba): drug ldan zhing / /bdag ni 'dul ba'i pha rol phyin/ /ston pa nyid kyis 'dul ba 'dzin/ /rnams kyi mchog tu bsngags pa ste/ /ma dros pa yi mtsho chen du/ /nye bar 'khor gyis las lung bstan/ /
497a3('dul ba): nye bar 'khor gyi le'u ste/ sum cu bzhi pa'o// //de nas 'jig rten mgon pos ni/ /gnas brtan 'od byed la gsungs pa/ /khyod kyis sngon byas gang yin pa'i/ /rang gi las ni lung
497a4('dul ba): ston cig / rgyal ba'i gsung dbyangs thos nas ni/ /sngon chad bdag gis gang bgyis pa'i/ /rang gi las ni dran pa gang / /de nas thub pa'i spyan sngar gsol/ /'jig rten gtso bo skyob pa po/ /
497a5('dul ba): sangs rgyas pad+mo bla ma yi/ /mchod rten tshal stug bzhugs pa yi/ /ri dwags gdug pa rnams kyis bsten/ /mchod rten de la phyag bgyid pa/ /rngo thogs pa ni 'ga' ma mchis/ /mi de rnams ni
497a6('dul ba): bsod nams dang / /sdig pa rab tu ma 'tshal to/ /bdag gis song nas shing rnams dang / /rtswa rnams bsal ba bgyis nas ni/ /phyags ma dag ni blangs nas kyang / /de nas thams cad phyag
497a7('dul ba): dar bgyis/ /bskor ba brgyad dang phyag bgyis te/ /mchod pa bgyis nas slar log lags/ /dge ba'i rtsa ba des na bdag/ lha rnams su ni skyes pa na/ /'dod pa thams cad 'byor gyur
497b1('dul ba): cing / /sum cu rtsa gsum rnams su dga'/ /lha yul lha yi rgyal srid ni/ /sum cu rtsa drug bar du bgyis/ /de nas bdag gi gnas mchis pa/ /gser gyi 'od ni shin tu gsal/ /rgyar ni dpag
497b2('dul ba): tshad sum cu drug / khor yug dpag tshad drug cu tham/ /rgyal ba'i mchod rten de phyags nas/ /ngo mtshar byung ba gzhan yang ni/ /mi yi nang du mi dbang ni/ /lan bdun bar du bgyis par gyur/ /
497b3('dul ba): rgyal ba'i mchod rten de phyags nas/ /ngo mtshar byung ba gzhan yang ni/ /bdag gi lus kyi gzi brjid ni/ /gser gyi kha dog lta bur gyur/ /rgyal ba'i mchod rten de phyags nas /ngo mtshar byung
497b4('dul ba): ba gzhan yang ni/ /bram ze dang ni rgyal rigs dang / /rigs gnyis su ni bdag skyes lags/ /rgyal ba'i mchod rten phyags nas ni/ /bdag la ngo mtshar gzhan byung ba/ /khyogs dang glang
497b5('dul ba): chen steng dang ni/ /bzhon pa mchog ni rnams kyis mchis/ /rgyal ba'i mchod rten phyags nas ni/ /bdag la ngo mtshar gzhan byung ba/ /bdag gi mdun na sdong dum dang / /tsher ma gyo mo
497b6('dul ba): rang nyid sel/ /rgyal ba'i mchod rten de phyags nas/ /ngo mtshar byung ba gzhan yang ni/ /skad cig tsam yang bdag gis su/ /bro 'tshal bar ni mi dran lags/ /rgyal ba'i mchod rten phyags
497b7('dul ba): nas ni/ /bdag la ngo mtshar gzhan byung ba/ /gang dang gang du bdag mchi bar/ /kun tu bkra shis phun sum tshogs/ /rgyal ba'i mchod rten de phyags nas/ /ngo mtshar byung ba gzhan yang ni/ /
498a1('dul ba): rtag tu bkur zhing mchod pas na/ /lha yi spyod pa lta bu mchis/ /skyob pa'i mchod rten phyags nas ni/ /ngo mtshar byung ba gzhan yang ni/ /bdag gi lus la lan 'ga'
498a2('dul ba): yang / /gnod pa byung bar mi dran lags/ /de ltar sangs rgyas sangs rgyas chos/ /dri ma med pa bsam mi khyab/ /bsam mi khyab la mngon dad pa'i/ /rnam par smin pa'i 'bras bu che/ /de bas rga shi
498a3('dul ba): zad pa dang / /phun sum 'byor pa 'dod pas ni/ /rgyal ba yi ni mchod rten la/ /mchod pa bla na med pa gyis/ /btsun pa bdag gis dge ba gang / /bgyis pa dran pa 'di lags te/ /de yi 'bras bu
498a4('dul ba): yid 'ong zhing / /bde 'byung 'dod pa nyams su myong / /de ltar dge slong 'od byed kyis/ /dge slong dge 'dun mdun 'dug nas/ /ma dros pa yi mtsho chen du/ /rang gi las ni lung bstan to/ /'od byed
498a5('dul ba): kyi le'u ste/ sum cu rtsa lnga pa'o// //de nas dge slong gnas brtan gnas brtan rnams kyis/ tshe dang ldan pa nam gru la 'di skad ces smras so/ /tshe dang ldan pa nam gru/ /tshe dang ldan pa 'od
498a6('dul ba): byed kyis rang gi las kyi rgyu ba lung bstan zin gyi/ tshe dang ldan pa nam grus kyang / da rang gi las kyi rgyu ba lung ston cig /de nas tshe dang ldan pa nam grus de'i tshe rang gi las kyi rgyu ba lung ston par byed
498a7('dul ba): de/ 'di nas bskal ba bye ba'i sngon/ /sangs rgyas kun zil gnon de la/ /bdag gis dge ba gang bgyis pa/ /btsun pa bdag gis dran lags te/ /brgya stong phrag ni du ma yi/ /nyan thos rnams
498b1('dul ba): kyis mdun bdar nas/ /rgyal po'i pho brang dpe med du/ /skyes bu dam pa gshegs pa ni/ /bdag kyang dgos pa zhig gi phyir/ /grong khyer gzhan nas der phyin nas/ /de na rdzogs pa'i sangs rgyas ni/ /mtshan
498b2('dul ba): mchog sum cu rtsa gnyis ldan/ /me dang nor bu glog 'od dang / /nyi ma zla ba'i 'od 'dra mthong / /'od kun zil gyis mnan nas ni/ /sangs rgyas gzi brjid khyad par 'phags/ /gzi brjid me dpung lta bu
498b3('dul ba): ste/ /sngon ma mthong ba mthong nas ni/ /bdag gi mdun na 'dug pa yi/ /bram ze zhig la dris pa dang / /dris pa bdag la 'di skad smras/ /'di ni sangs rgyas rnam 'dren pa/ /lha dang mi mchog rdzogs
498b4('dul ba): sangs rgyas/ /zla med pa yi gang zag yin/ /bdag gis sangs rgyas sgra thos nas/ /de tshe bdag ni rab dgar gyur/ /dga' zhing mgu ba skyes pas ni/ /lus ni thams cad bde bar gyur/ /mi ma yin rnams
498b5('dul ba): lha yul gyi/ /rol mo'i sgra rnams 'byin pa thos/ /lha yi tsan+dan phye ma yang / /grong khyer dam pa de ru bab/ /kha cig ut+pal tsam pa gzhan/ /de bzhin pa ri sha ka dang / gzhan dag tsan+dan phye ma 'thor/ /
498b6('dul ba): bdag ni thal mo sbyar byas nas/ /yid ni mgu zhing rangs pa yis/ /nam mkha' la ni 'phags te gnas/ /dga' dang rab tu dga' ba yis/ /lus kun tu ni khyab par gyur/ /dri dang phreng ba la sogs
498b7('dul ba): phyir/ /mtha' dag tu ni brgyugs pa las/ /de yi tshe na bskor kyang ni/ /me tog gcig kyang ma rnyed do/ /de tshe de na bdag gis ni/ /ha cang ring ba ma yin par/ /gdugs byed pa yi tshong khang na/ /dung ltar
499a1('dul ba): dkar ba'i gdugs shig mthong / /gdugs phyir bdag gis de la ni/ /gsol btab nas ni gdugs blangs te/ /sems ni rab tu dang ba yis/ /sangs rgyas la ni gdugs
499a2('dul ba): bzung ngo / /bdag gi lag nas gdugs shor ba/ /bar snang dag la mngon 'phags nas/ /ston pa gshegs nas gdugs 'gro zhing / /bzhugs pa na yang sdod par gyur/ /nam mkha'i ngos la
499a3('dul ba): sprin lta bur/ /sangs rgyas la ni grib ma byed/ /thub pa'i sku ni mi 'dor ba/ /bar snang la ni 'dug par gyur/ /de nas bdag dang skye bo gzhan/ /cho 'phrul rnams la brtags nas ni/ /thal mo legs
499a4('dul ba): par sbyar nas te/ /de bzhin gshegs pa la mgos phyag byas/ /de nas rdzogs pa'i sangs rgyas dang / /nyan thos mtshan ma bzung nas ni/ /rjes su dran pas yid dga' zhing / /khyim gyi las kyi
499a5('dul ba): mtha' byas so/ /kye ma'o thob pa legs thob ste/ /sangs rgyas mthong nas dran pa rnyed/ /yon tan bla na med pa ni/ /rdzogs sangs rgyas la bdag gis phul/ /yon gnas bla na med pa la/ /bdag
499a6('dul ba): gis gdugs phul gang yin pa'i/ /dge ba des na bdag la ni/ /rin chen bdun dang ldan par gyur/ /de nas sum cu rtsa gsum pa'i/ /lha yi nang du bdag skyes te/ /lha yi rgyal por bdag gyur
499a7('dul ba): nas/ /lha ni bye ba rnams kyis mchod/ /slar yang mir ni 'ongs pa na/ /stobs kyis bsgyur ba'i rgyal gyur cing / /nor chen brtson 'grus che ba ste/ /rgyal po rnams kyis mdun gyis bltas/ /bdag
499b1('dul ba): gis las 'di byas pas ni/ /yang dang yang du 'khor ba na'ang / /bdag byed pa yi las de ni/ /lan 'ga'ang bar ni ma bcad do/ /de lta bu yi yon gnas la/ /bdag gis dad pas phul ba yis/ /dge ba'i las de byas
499b2('dul ba): pas na/ /ngan 'gror song ba mi dran no/ /bdag gi skye ba tha ma ni/ /mi yi srid thob 'di yin te/ /yang dag sangs rgyas bla med pa/ /ded dpon 'di ni mnyes par byas/ /shAkya seng ge'i bstan pa la/ /bdag gis rab
499b3('dul ba): byung thob nas ni/ /mya ngan 'das pa bsil gyur pa'i/ /dgra bcom pa yang bdag gis thob/ /bdud kyi lus ni lus chen po/ /ri bo lta bur dpag tshad tsam/ /nam mkha' las ni sprin lta bur/ /mdog mi sdug
499b4('dul ba): pa sprul pa dang / /de nas bdag gi g.yeng byed pa/ /'di ko su zhig snyam pa las/ /'di ni mtho 'tsham byed pa yi/ /bdud yin par ni myur du shes/ /sdig can khyod ni ci dgar zad/ /lus ni khor yug gcig lta
499b5('dul ba): bur/ /mgo yang lhun po lta bur ni/ /byas te 'dir ni 'ong la rag /bdag ni dgra bcom dbang gyur pa/ /rig gsum ldan pa'i dge sbyong ste/ /sangs rgyas kyis gsungs gang yin pa'i/ /bde bar gnas pa
499b6('dul ba): rnams kyang thob/ /bsod snyoms byas pa lan gcig gis/ /zhag bdun du yang 'dug nas ni/ /rnam par grol ba'i dga' myong ba/ /de lta bu dag bdag gis bsgoms/ /btsun pa bdag gis dge ba ni/ /
499b7('dul ba): gang bgyis dran pa 'di lags te/ /de yi 'bras bu yid 'ong zhing / /bde 'byung 'dod pa nyams su myong / /de ltar nam gru blo ldan gyis/ /dge slong dge 'dun mdun 'dug nas/ /ma dros pa yi mtsho chen
500a1('dul ba): du/ /rang gi las ni lung bstan to/ /nam gru'i le'u ste/ sum cu rtsa drug pa'o// //de nas dge slong gnas brtan gnas brtan rnams kyis/ rang rang gi las kyi rgyu ba
500a2('dul ba): lung bstan zin nas/ bcom ldan 'das la 'di skad ces gsol to/ /btsun pa/ bdag cag gis rang rang gi las kyi rgyu ba lung bstan lags kyi/ bcom ldan 'das kyis kyang da nyid kyi 'phrin
500a3('dul ba): las kyi rgyu ba lung bstan pa'i rigs so lags/ /btsun pa/ bcom ldan 'das kyis 'phrin las ci zhig mdzad na/ des na byang chub mngon par rdzogs par sangs rgyas na yang gor ma'i dum bus
500a4('dul ba): zhabs kyi mthe bo rma phyung bar gyur lags/ bcom ldan 'das kyis bka' stsal pa/ dge slong dag /de bzhin gshegs pa nyid kyis sngon gyi tshe rabs gzhan rnams su las rnams byas shing
500a5('dul ba): bsags pa/ /tshogs rnyed pa zhes bya bas nas/ 'bras bu dag tu 'gyur ba nyid/ /ces bya ba'i bar gong ma bzhin no/ /dge slong dag /sngon byung ba ri bor zhig na/ khyim bdag cig gnas pa
500a6('dul ba): des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed ces bya ba nas khye'u zhig btsas nas bskyed bsrings te chen por
500a7('dul ba): gyur to/ /zhes bya ba'i bar gong ma bzhin no/ /de'i ma shi nas/ de nas khyim bdag des chung ma gzhan zhig blangs te/ de de dang ldan cig rtse bar byed ces bya ba nas/ de las kyang khye'u zhig btsas
500b1('dul ba): so/ /zhes bya ba'i bar du'o/ /de nas khyim bdag des khye'u phu bo shos chung ma blangs nas/ de rtse bar byed/ dga' bar byed/ dga' mgur spyod par byed pa las/ khye'u dang / bu mo mang du btsas so/ /ji
500b2('dul ba): tsam dus phyis zhig na khyim bdag chung ma dang bcas te shi nas/ bu de phu bo nyid kyi drung du song ba dang / chung mas smras pa/ rje'i sras/ khye'u 'di khyod kyi cir mchi lags/ des smras pa/ spun du 'ong ngo / /rje'i
500b3('dul ba): sras/ ci 'di yang khyim gyi bgo skal dbang ngam/ 'di la yang phyed la/ bdag cag la yang phyed yin no/ /rje'i sras/ 'di ni/ mi gcig pa lags na/ ji ltar 'di la yang phyed la/ bdag cag mang
500b4('dul ba): po la yang phyed lags/ bzang mo/ 'di ni/ 'jig rten gyi chos yin no/ /rje'i sras/ gal te de lta na/ 'di khums shig /bzang mo/ nor gyi phyir nu bo gsad du ga la rung / des de la yang dang yang
500b5('dul ba): du smras pa dang / 'dod pa la brten pas ni sdig pa'i las mi bya ba ci yang med pas des khang blangs so/ /des bsam pa/ gal te grong du gsad na ni/ skye bo mang pos tshor bar 'gyur gyi/ dgon par
500b6('dul ba): gsad bar bya'o/ snyam nas/ des de bos te smras pa/ nu bo/ me tog dang / yam bsreg shing gi phyir dgon par 'dong ngo / /de de dang lhan cig dgon par dong ba las/ de nas des ri phug tu
500b7('dul ba): rdos bsnun te bsad do/ /dge slong dag /ji snyam du sems/ de'i tshe de'i dus na gang gis khyim bdag gi bu g.yas khyim gyi nu bo de dgon par rdos gsod pa de ni/ nga nyid yin te/ ngas g.yas
501a1('dul ba): khyim gyi nu bo nor gyi phyir dgon par rdos bsnun te bsad pa gang yin pa de'i las kyi rnam par smin pas/ nga lo mang po dang / lo brgya phrag mang po dang / lo stong phrag
501a2('dul ba): mang po dang / lo brgya stong phrag mang por sems can dmyal ba rnams su btsos so/ /las de kho na'i lhag mas/ de bzhin gshegs pa nga mngon par rdzogs par byang chub na yang zhabs kyi
501a3('dul ba): mthe bo rdo'i dum bus rma phyung bar gyur to/ /btsun pa/ bcom ldan 'das kyis 'phrin las ci zhig mdzad na/ 'phrin las de'i rnam par smin pas/ bcom ldan 'das kyi zhabs la seng ldeng gi tshal
501a4('dul ba): pa zug par gyur lags/ bcom ldan 'das kyis bka' stsal pa/ dge slong dag /de bzhin gshegs pa nyid kyis sngon gyi tshe rabs gzhan rnams su las rnams byas shing bsags pa/ tshogs
501a5('dul ba): rnyed pa zhes bya ba nas/ 'bras bu dag tu 'gyur ba nyid/ /ces bya ba'i bar gong ma bzhin no/ /dge slong dag /sngon byung ba/ gnas shig na/ ded dpon gnyis shig gnas pa las/ de gnyis kyis
501a6('dul ba): gru bo che legs par bsgrubs nas/ nor bsgrub pa'i phyir rgya mtsho chen por zhugs pa dang / rjes su mthun pa'i rlung gis rin po che'i gling du phyin to/ /de na gcig ni/ bag yod par rin po che rnams
501a7('dul ba): kyis gru bkang ngo / /gcig shos kyis ni/ bag med par ro/ /de gnyis chas pa las ji tsam na/ de'i gru bag med par bkang ba de bying bar gyur to/ /gru bying ba des smras pa/ bdag 'o nir
501b1('dul ba): chug cig / des de srang la gcal te/ rin po che las bor nas gru bo cher bcug go /de der zhugs nas bsam pa/ 'di ni/ don grub pas 'gro la/ bdag ni/ don med par 'di lta mi srid kyi/ 'di gru dbug
501b2('dul ba): par bya'o/ /snyam nas/ des dben par dal bus dbug par brtsams pa las/ ded dpon des rig nas smras pa/ ded dpon gru ma dbug cig /thams cad tshul ma yin pas sdug bsngal bar gyur ta re/ phrag
501b3('dul ba): dog la mngon par zhen pa'i blo can de/ slar bzlog kyang ma btub nas de nas des mdung thung gis bsad do/ /dge slong dag /ji snyam du sems/ de'i tshe de'i dus na/ ded dpon gang gis ded dpon gsod pa de
501b4('dul ba): ni| nga nyid yin te/ ngas ded dpon mdung thung gis bsad pa gang yin pa de'i las kyi rnam par smin pas/ nga lo mang po dang / lo brgya phrag mang po dang / lo stong phrag mang po dang / lo brgya stong phrag mang por sems
501b5('dul ba): can dmyal ba rnams su btsos so/ /las de'i lhag ma kho nas/ de bzhin gshegs pa mngon par rdzogs par byang chub na yang zhabs la seng ldeng gi tshal pa zug par gyur to/ /btsun pa/ bcom ldan 'das
501b6('dul ba): kyis 'phrin las ci zhig mdzad na/ 'phrin las de'i rnam par smin pas/ yul sa lar ji ltar lhung bzed pa bkrus pas zhugs pa'i lhung bzed bkrus pa de kho na bzhin du phyir gshegs te bsod snyoms gcig
501b7('dul ba): kyang ma rnyed par gyur lags/ bcom ldan 'das kyis bka' stsal pa/ dge slong dag /de bzhin gshegs pa nyid kyis sngon gyi tshe rabs gzhan rnams su las byas shing bsags pa/ tshogs rnyed pa zhes
502a1('dul ba): bya ba nas/ 'bras bu dag tu 'gyur ba nyid/ /ces bya ba'i bar gong ma bzhin no/ /dge slong dag /sngon byung ba wA ra NA si'i grong khyer na/ bram ze'i khye'u zhig gnas so/ /sangs
502a2('dul ba): rgyas rnams 'byung ba med pa na/ 'jig rten du rang sangs rgyas dman pa dang ngan pa la snying brtse ba can/ bas mtha'i gnas mal la dga' ba/ 'jig rten gyi yon gnas gcig pu dag 'byung
502a3('dul ba): bar 'gyur ro/ /de'i tshe rang sangs rgyas nyon mongs 'joms zhes bya ba 'jig rten du byung nas/ wA ra NA si'i grong khyer na drang srong smra ba ri dwags kyi nags na nye bar brten cing gnas so/ /de snga dro
502a4('dul ba): sham thabs bgos/ chos gos bgos/ lhung bzed thogs te/ wA ra NA sir bsod snyoms la bzhugs so/ /bram ze'i khye'u zhig kyang zas kyi phyir bsod snyoms la khyim zhig tu zhugs pa
502a5('dul ba): las| des zas ma thob nas de phyir byung ngo / /rang sangs rgyas nyon mongs med kyis khyim der bsod snyoms la zhugs so/ /bram ze'i khye'u des de zhugs pa mthong nas/ des bsam pa/ rab tu
502a6('dul ba): byung ba de ci dag byed blta'o/ /snyam nas/ de slar log ste/ de'i phyi bzhin du 'brang zhing sgo phag tu bsdad pa las/ ji tsam na khyim bdag gi chung mas rang sangs rgyas de lus mdzes shing
502a7('dul ba): sems dang ba mthong nas/ de nas de dad pa skyes te/ de'i lhung bzed gtsang zhing bsod pa'i bza' ba dang / bca' bas bkang ngo / /des de thogs te phyir byung ba bram ze'i khye'u des mthong nas
502b1('dul ba): smras pa| kye rab tu byung ba/ re zhig khyod kyis bsod snyoms ci 'dra ba zhig grub blta'o/ /de ma bsam par ye shes mthong ba mi 'jug pas des bstan to/ /de nas phrag dog la mngon par zhe na
502b2('dul ba): pa'i blo can des/ de'i lag par thal mos bsnun pa dang / lhung bzed lhung bas kha zas rnams sa la bo ba dang / bram ze'i khye'u des rdog pas brdzis so/ /rang sangs rgyas des de la
502b3('dul ba): smras pa| bzhin bzang khyod kyis ci'i phyir kha zas rnams chud gzan/ ci ste khyod slong bar gyur na/ ngas sbyin par 'gyur ba zhig /des rang sangs rgyas de la smad pa mang du byas nas slar log pa dang /
502b4('dul ba): drang srong smra ba ri dwags kyi nags su song nas 'dug go /dge slong dag /ji snyam du sems/ de'i tshe de'i dus kyi bram ze gang yin pa de ni/ nga nyid yin te/ phrag dog la mngon par zhen pa'i blo can rang
502b5('dul ba): sangs rgyas kyi zas bcad pa byas pa gang yin pa de'i las kyi rnam par smin pas lo mang po zhes bya ba nas sems can dmyal ba rnams su btsos so/ /zhes bya ba'i bar gong ma bzhin no/ /las kyi
502b6('dul ba): lhag ma de kho nas da ltar nga mngon par rdzogs par byang chub na yang yul sa lar zan bcad pa byas so/ /btsun pa/ bcom ldan 'das kyis 'phrin las ci zhig mdzad na/ 'phrin las de'i rnam par
502b7('dul ba): smin pas kun tu rgyu mo mdzes mas yang dag pa ma lags pas skur ba btab lags/ bcom ldan 'das kyis bka' stsal pa/ dge slong dag /de bzhin gshegs pa nyid kyis sngon gyi tshe rabs
503a1('dul ba): gzhan rnams su las rnams byas shing bsags pa/ tshogs rnyed pa zhes bya ba nas/ 'bras bu dag tu 'gyur ba nyid/ /ces bya ba'i bar gong ma bzhin no/ /dge slong
503a2('dul ba): dag / sngon byung ba/ skye rgu rnams kyi tshe lo brgyad khri thub pa na/ yang dag par rdzogs pa'i sangs rgyas rnam par gzigs zhes bya ba'i bar du ste/ sangs rgyas bcom ldan 'das de'i
503a3('dul ba): gsung rab la spun gnyis shig rab tu byung bar gyur te/ gnas 'jog dang / b+ha ra d+h+wa dza zhes bya'o/ /de nas gnas 'jog gis brtson pa dang / 'bad pa dang / brtsal ba byas pas nyon mongs
503a4('dul ba): pa thams cad spangs te/ dgra bcom pa nyid mngon sum du byas so/ /b+ha ra d+h+wa dzas kyang bklags shing bstan pas sde snod gsum la byang bar gyur to/ /sde snod gsum gyi chos kyi gtam
503a5('dul ba): la rig pa dang / grol ba'i spobs pa dang ldan par gyur to/ /des ji tsam na khyim bdag cig la bskul nas/ des de'i ched du gtsug lag khang yo byad thams cad dang ldan pa zhig rtsig
503a6('dul ba): tu bcug go / de nas des phu po gnas 'jog la spring ba/ lhan cig 'khod kyi/ shog cig /des thos nas 'ongs so/ /de nas khyim bdag des spyod lam zhi ba/ lus mdzes pa/ sems dang
503a7('dul ba): ba de mthong ngo / /mthong nas mngon par dad par gyur te/ de nas dad pa skyes nas/ kha zas bsod pas tshim par byas te/ chen po la 'os pa'i ras zung gcig bskon to/ /de nas b+ha ra d+h+wa dza phrag
503b1('dul ba): dog skyes nas bdag ni/ 'di'i thams cad la sngon du 'gro ba yin na/ bdag la ni/ 'dis lan 'ga' yang ras ma byin/ 'di ni/ 'ongs nas ring po ma lon pa kho nar ras zung bskon no/ /snyam
503b2('dul ba): nas/ de phu bo gnas 'jog la nyes pa'i glags tshol bar gyur to/ /des de tshor nas bsam pa/ 'di ni/ phrag dog gi rang bzhin can yin pas/ gal te 'di la bdag gis ras zung 'di
503b3('dul ba): ma byin par gyur na/ lhag par yang mi dga' ba myong bar 'gyur ro/ /snyam nas/ de nas de la byin na/ 'on kyang de nyes pa'i glags tshol ba lhur len cing 'dug go /khyim bdag de'i mngag
503b4('dul ba): gzhug ma bu mo zhig gtsug lag khang der song zhing byi dor gyi las byed do/ /b+ha ra d+h+wa dzas de la smras pa/ bu mo/ kho bos ras zung 'di khyod la sbyin gyi/ khyod kyis kho bo'i tshig bzhin byos shig
503b5('dul ba): des smras pa/ 'phags pa/ bdag gis ci zhig bgyi/ khyod kho bo'i ras zung 'di gyon la khyim gyi byi dor gyi las byos shig /gal te khyim bdag gis khyod kyi ras zung 'di ga las 'ongs
503b6('dul ba): zhes 'dri ba dang / 'phags pa gnas 'jog gis bdag la stsal to/ /zhes smros shig /gal te ci'i phyir 'dri ba dang / dpon po/ skyes pa rnams kyis bud med rnams la ci'i slad du stsol ba
503b7('dul ba): de yang 'dri'am zhes smres shig / de nas des ji skad bsgo ba bzhin du thams cad byas pa dang / de nas khyim bdag des gnas 'jog la ma dad pa bskyed pa dang / bdag nyid chen po de dag ni/
504a1('dul ba): bkur sti ma yin pas skrag pas te langs te song ngo / /dge slong dag /ji snyam du sems/ /de'i tshe de'i dus kyi b+ha ra d+h+wa dza gang yin pa de ni/ nga nyid yin te/ ngas de na dgra
504a2('dul ba): bcom pa la yang dag pa ma yin pas skur pa btab pa gang yin pa de'i las kyi rnam par smin pas lo mang po dang zhes bya ba nas/ sems can dmyal ba rnams su btsos so/ /zhes bya ba'i
504a3('dul ba): bar gong ma bzhin du'o/ /da ltar nga mngon par rdzogs par byang chub pa na yang kun tu rgyu mo mdzes mas yang dag pa ma yin pas skur pa btab bo/ /btsun pa/ bcom ldan 'das kyis 'phrin
504a4('dul ba): las ci zhig mdzad na/ 'phrin las de'i rnam par smin pas/ bram ze'i bu mo rtswa mes yang dag pa ma lags pas skur ba btab lags/ bcom ldan 'das kyis bka' stsal pa/ dge slong
504a5('dul ba): dag / de bzhin gshegs pa nyid kyis sngon gyi tshe rabs gzhan rnams su las rnams byas shing bsags pa/ thun mong dang thun mong ma yin pa/ tshogs rnyed pa zhes bya ba nas/ 'bras bu
504a6('dul ba): dag tu 'gyur ba nyid/ /ces bya ba'i bar gong ma bzhin ne/ /thun mong gang zhe na/ dge slong dag /sngon byung ba/ wA ra NA si na bram ze rig byed dang / rig byed kyi yan lag gi pha rol tu phyin
504a7('dul ba): pa zhig |bram ze'i khye'u lnga brgya la bram ze rnams kyi gsang tshig sten te/ de wA ra NA si na gnas pa'i skye bo'i tshogs kyis lhag par bkur sti byas/ bla mar byas/ rjed cing mchod de dgra
504b1('dul ba): bcom par bkur ro/ /ji tsam na drang srong mngon par shes pa lnga dang ldan pa zhig ljongs rgyu zhing song ba las wA ra NA sir phyin pa dang / wA ra NA si na gnas pa'i skye bo'i tshogs kyis lus mdzes pa
504b2('dul ba): nga | sems dang ba mthong ngo / /mthong nas kyang skye bo'i tshogs thams cad mngon par dad par gyur te/ gang gi sbyin pa'am/ bya ba'am/ 'jig rten pha rol gyi ched yod pa gang yin pa de/ de la byed
504b3('dul ba): de| |de nas bram ze de'i rnyed pa dang / bkur sti nub par gyur nas drang srong de la phrag dog skyes nas phrag dog la mngon par zhen pa'i blos/ bram ze'i khye'u rnams la smras pa/ bram ze'i khye'u dag
504b4('dul ba): 'di ni| drang srong ma yin te/ 'on kyang 'di ni/ 'dod pa la longs spyod pa yin no/ /de rnams kyis smras pa/ mkhan po/ /de de bzhin te/ 'di ni/ 'dod pa la longs spyod pa lags kyi/ 'di ni/
504b5('dul ba): drang srong ma lags so/ /de nas de rnams kyis lam po che dang / tshong 'dus dang / bzhi mdo dang / sum mdo rnams su bram ze dang / khyim bdag gi khyim rnams su smras pa/ 'di ni/ drang srong
504b6('dul ba): ma yin te/ 'on kyang 'dod pa la longs spyod pa yin no/ /skye bo'i tshogs chen pos thos nas/ ma dad pa bskyed pa dang / de bkur sti ma yin pas skrag nas wA ra NA sir song ngo / /dge slong dag/
504b7('dul ba): ji snyam du sems/ de'i tshe de'i dus kyi bram ze gang yin pa de ni/ nga nyid yin no/ /bram ze'i khye'u lnga brgya po gang yin pa de ni/ dge slong lnga brgya po 'di dag nyid yin no/ /ngas drang srong la yang
505a1('dul ba): dag pa ma yin pas skur pa btab pa gang yin pa de'i las kyi rnam par smin pas zhes bya ba nas sems can dmyal ba rnams su bcos so/ /zhes bya ba'i bar gong ma bzhin
505a2('dul ba): no| |las kyi lhag ma de kho nas da ltar mngon par rdzogs par byang chub na yang dge slong lnga brgya dang thabs cig la bram ze'i bu mo rtsa mis yang dag pa ma yin pas skur ba btab ste/ de ni/
505a3('dul ba): thun mong zhes bya'o// //sarba mang+ga laM//
505b1('dul ba): empty page
