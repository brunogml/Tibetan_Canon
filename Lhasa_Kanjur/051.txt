1a1(mdo sde): @#/ /mdo ca pa bzhugs so//
1b1(mdo sde): @##/ /rgya gar skad du/ Ar+ya san d+hi nir mo tsa na nA ma ma hA yA na sU tra/ bod
1b2(mdo sde): skad du/ 'phags pa dgongs pa nges par 'grel pa zhes bya ba theg pa chen po'i mdo/
1b3(mdo sde): sangs rgyas dang byang chub sems dpa' thams cad la phyag 'tshal lo/ /'di skad bdag
1b4(mdo sde): gis thos pa dus gcig na/ bcom ldan 'das gzhal med khang rin po che sna bdun
2a1(mdo sde): m chog tu 'bar ba bkod pa 'jig rten gyi khams dpag tu med pa rgyas par
2a2(mdo sde): 'gengs pa'i 'od zer chen po shin tu mnga' ba/ gnas kyi bye brag shin tu rnam par phye ba/ mtha'
2a3(mdo sde): yas pa rnam par bzhag pa/ dkyil 'khor yongs su ma chad pa/ khams gsum pa las yang dag
2a4(mdo sde): par 'das pa'i spyod yul/ 'jig rten las 'das pa de'i bla ma'i dge ba'i rtsa ba las byung ba/ dbang
2a5(mdo sde): sgyur ba'i rnam par rig pa shin tu rnam par rig pa'i mtshan nyid/ de bzhin gshegs pa'i gnas
2b1(mdo sde): byang chub sems dpa' dpag tu med pa'i dge 'dun rjes su dong ba/ lha dang / klu dang / gnod sbyin dang / dri za dang / lha
2b2(mdo sde): ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa mtha' yas pa rnam par
2b3(mdo sde): rgyu ba| chos kyi ro'i dga' ba dang bde ba chen pos brtan pa/ sems can thams cad kyi don thams cad yang dag par
2b4(mdo sde): thob par mdzad pas nye bar gnas pa/ nyon mongs pa'i dri ma'i gnod pa thams cad dang bral ba/ bdud thams cad yongs
2b5(mdo sde): su spangs pa/ thams cad kyi bkod pa las lhag pa/ de bzhin gshegs pa'i byin gyi rlabs kyis bkod pa/ dran pa
2b6(mdo sde): dang | blo gros dang / rtogs pa chen pos nges par 'byung ba/ zhi gnas dang lhag mthong chen po bzhon pa yin pa/ rnam
3a1(mdo sde): par thar pa'i sgo chen po stong pa nyid dang / mtshan ma med pa dang / smon pa med pa nas 'jug pa/ rin po
3a2(mdo sde): che'i pad+ma'i rgyal po chen po yon tan gyi tshogs mtha' yas pas brgyan pa'i bkod pa la brten pa na bzhugs te/ bcom ldan
3a3(mdo sde): 'das legs par thugs su chud pa'i blo dang ldan pa/ kun tu spyod pa/ gnyis mi mnga' ba/ mtshan nyid med pa'i chos la
3a4(mdo sde): mchog tu gzhol bar mdzad pa/ sangs rgyas kyi gnas pas gnas pa/ sangs rgyas thams cad dang mnyam pa nyid brnyes pa/
3a5(mdo sde): sgrib pa med pa'i rtogs par thugs su chud pa/ phyir mi ldog pa'i chos dang ldan pa/ spyod yul gyis mi 'phrogs pa/ rnam
3a6(mdo sde): par gzhag pa/ bsam gyis mi khyab pa rnam par 'jog pa/ dus gsum la mnyam pa nyid tshar phyin pa/ 'jig rten gyi
3b1(mdo sde): khams thams cad du zhugs pa'i sku lnga dang ldan pa/ chos thams cad la the tshom med pa'i mkhyen pa mnga' ba/ spyod pa thams cad dang ldan pa'i blo mnga' ba/ chos
3b2(mdo sde): shes pa la nem nur mi mnga' ba/ rnam par ma brtags pa'i sku mnga' ba/ byang chub sems dpa' thams cad kyis ye shes yang dag par blangs pa/ sangs rgyas kyi
3b3(mdo sde): gnas pa gnyis su med pa/ dam pa'i pha rol tu byon pa/ de bzhin gshegs pa ma 'dres pa'i rnam par thar par mdzad pa'i ye shes kyi mthar phyin pa/ mtha' dang dbus
3b4(mdo sde): med pa'i sangs rgyas kyis mnyam pa nyid thugs su chud pa/ chos kyi dbyings kyis klas pa/ nam mkha'i khams kyi mthas gtugs pa de/ nyan thos kyi dge 'dun tshad med
3b5(mdo sde): pa thams cad kyang cang shes pa/ sangs rgyas kyi sras/ sems shin tu rnam par grol ba/ shes rab shin tu rnam par grol ba/ tshul khrims shin tu rnam par dag pa/
3b6(mdo sde): chos 'dod pa rnams dang bde bar phrad pa/ mang du thos pa/ thos pa 'dzin pa/ thos pa bsags pa/ legs par bsam pa sems pa/ legs par smra ba brjod pa/ legs
3b7(mdo sde): par bya ba'i las byed pa/ shes rab myur ba/ shes rab mgyogs pa/ shes rab rno ba/ nges par 'byung ba'i shes rab can/ nges par rtogs pa'i shes rab can/ shes
4a1(mdo sde): rab che ba/ shes rab yangs ba/ shes rab zab pa/ shes rab mnyam pa med pa/ shes rab rin po che dang ldan pa/ rig pa gsum dang ldan pa/
4a2(mdo sde): tshe 'di la bde bar gnas pa'i mchog thob pa/ yongs su sbyong ba chen po/ spyod lam rab tu zhi ba phun sum tshogs pa/ bzod pa dang des pa chen po dang ldan pa/ de bzhin
4a3(mdo sde): gshegs pa'i bka' la shin tu zhugs pa sha stag dang / sangs rgyas kyi zhing tha dad pa nas 'dus pa'i byang chub sems dpa' dpag tu med pa thams cad kyang gnas
4a4(mdo sde): chen po la gnas shing yang dag par zhugs pa/ theg pa chen po'i chos kyis nges par byung ba/ sems can thams cad la sems mnyam pa/ rtog pa dang / rnam par
4a5(mdo sde): rtog pa dang / yongs su rtog pa thams cad bral ba/ bdud dang phyir rgol ba thams cad bcom pa/ nyan thos dang rang sangs rgyas kyi yid la byed pa thams cad las ring du
4a6(mdo sde): gyur pa/ chos kyi ro'i dga' ba dang / bde ba chen pos brtan pa/ 'jigs pa chen po lnga las yang dag par 'das pa/ phyir mi ldog pa'i sa bgrod pa gcig par gyur
4a7(mdo sde): pa| sems can thams cad kyi gnod pa thams cad rab tu zhi bar byed pa'i sa mngon du gyur pa sha stag la 'di lta ste/ byang chub sems dpa' sems dpa' chen po
4b1(mdo sde): don zab dgongs pa nges par 'grel dang / tshul bzhin kun 'dri dang / chos 'phags dang / blo gros shin tu rnam dag dang / blo gros yangs pa dang / yon tan 'byung gnas dang /
4b2(mdo sde): don dam yang dag 'phags dang / 'phags pa spyan ras gzigs dbang phyug dang / byams pa dang / byang chub sems dpa' sems dpa' chen po 'jam dpal la sogs pa dang
4b3(mdo sde): thabs gcig go / de nas byang chub sems dpa' tshul bzhin kun 'dris kyis brjod du med pa dang / gnyis su med pa'i mtshan nyid don dam pa las brtsams te/ byang chub
4b4(mdo sde): sems dpa' don zab dgongs pa nges par 'grel pa la dri ba dris pa/ kye rgyal ba'i sras/ chos thams cad gnyis su med pa/ chos thams cad gnyis su med pa zhes bya na/
4b5(mdo sde): chos thams cad ni gang / ji ltar na gnyis su med pa yin/ rigs kyi bu/ chos thams cad chos thams cad ces bya ba ni gnyis ji tsam pa ste/ 'dus byas dang / 'dus ma
4b6(mdo sde): byas so/ /de la 'dus byas ni 'dus byas kyang ma yin/ 'dus ma byas kyang ma yin no/ /'dus ma byas ni 'dus ma byas kyang ma yin/ 'dus byas kyang ma yin no/ /smras pa/ kye
4b7(mdo sde): rgyal ba'i sras/ ji ltar na 'dus byas ni 'dus byas kyang ma yin/ 'dus ma byas kyang ma yin la/ 'dus ma byas kyang 'dus ma byas kyang ma yin/ 'dus byas kyang ma yin/
5a1(mdo sde): rigs kyi bu/ 'dus byas zhes bya ba de ni ston pas btags pa'i tshig yin te/ ston pas btags pa'i tshig gang yin pa de ni/ kun tu rtog pa las
5a2(mdo sde): byung ba tha snyad du brjod pa yin la/ kun tu rtog pa las byung ba tha snyad du brjod pa gang yin pa de ni/ kun tu rtog pa sna tshogs kyi tha snyad du brjod pa gtan yongs su ma grub pa'i
5a3(mdo sde): phyir 'dus byas ma yin no/ /rigs kyi bu/ 'dus ma byas zhes bya ba de'ang tha snyad kyi khongs su gtogs pa yin la/ 'dus byas dang 'dus ma byas su ma gtogs pa gang ci
5a4(mdo sde): brjod kyang de'ang de dang 'dra ba nyid du gyur/ de'ang de dang 'dra ba nyid du 'gyur ro/ /brjod pa ni dngos po med pa can yang ma yin te/ dngos po de'ang gang zhe na/ 'phags pa
5a5(mdo sde): rnams kyi 'phags pa'i shes pa dang / 'phags pa'i mthong bas brjod du med par mngon par rdzogs par sangs rgyas pa gang yin pa ste/ brjod du med pa'i chos nyid de nyid
5a6(mdo sde): mngon par rdzogs par rtogs par bya ba'i phyir 'dus byas zhes ming du btags so/ /rigs kyi bu/ 'dus ma byas zhes bya ba de'ang ston pas btags pa'i tshig yin te/
5a7(mdo sde): ston pas btags pa'i tshig gang yin pa de ni kun tu rtog pa las byung ba tha snyad du brjod pa yin la/ kun tu rtog pa las byung ba tha snyad du brjod pa gang yin pa de ni kun tu rtog
5b1(mdo sde): pa sna tshogs kyi tha snyad du brjod pa gtan yongs su ma grub pa'i phyir 'dus ma byas ma yin no/ /rigs kyi bu/ 'dus byas zhes bya ba de'ang tha snyad kyi khongs su gtogs pa yin la/
5b2(mdo sde): 'dus byas dang 'dus ma byas su ma gtogs pa gang ci brjod kyang de'ang de dang 'dra ba nyid du gyur/ de'ang de dang 'dra ba nyid du 'gyur ro/ /brjod pa ni dngos po med pa can yang ma yin
5b3(mdo sde): te| dngos po de'ang gang zhe na/ 'phags pa rnams kyis 'phags pa'i shes pa dang / 'phags pa'i mthong bas brjod du med par mngon par rdzogs par sangs rgyas pa gang yin
5b4(mdo sde): pa ste| brjod du med pa'i chos nyid de nyid mngon par rdzogs par rtogs par bya ba'i phyir 'dus ma byas zhes ming du btags so/ /kye rgyal ba'i sras/ ji ltar na 'phags pa rnams
5b5(mdo sde): kyis dngos po de 'phags pa'i shes pa dang / 'phags pa'i mthong bas brjod du med par mngon par rdzogs par sangs rgyas shing brjod du med pa'i chos nyid de nyid mngon par
5b6(mdo sde): rdzogs par rtogs par bya ba'i phyir 'dus byas dang / 'dus ma byas zhes ming du btags pa yin no/ /rigs kyi bu/ 'di lta ste/ dper na/ sgyu ma mkhan nam sgyu ma mkhan gyi
5b7(mdo sde): slob ma mkhas pa zhig lam po che'i bzhi mdor 'dug ste/ rtswa dag gam/ lo ma dag gam/ shing dag gam/ gseg ma dag gam/ gyo du ma dag gcig tu bsdus nas sgyu ma'i
6a1(mdo sde): las sna tshogs 'di lta ste/ glang po che'i tshogs dang / rta pa'i tshogs dang / shing rta'i tshogs dang / dpung bu chung gi tshogs dang / nor bu dang / mu tig
6a2(mdo sde): dang | bai DUR+Ya dang / dung dang / man shel dang / byu ru'i tshogs dang / nor dang / 'bru dang / mdzod dang / bang ba'i tshogs rnam par bstan na/ de la sems can gang dag byis pa'i
6a3(mdo sde): rang bzhin can/ rmongs pa'i rang bzhin can/ shes rab 'chal pa'i rang bzhin can/ rtswa dang / lo ma dang / shing dang / gseg ma dang / gyo dum de dag mi shes pa de dag ni de
6a4(mdo sde): mthong ngam thos na 'di snyam du sems te/ glang po che'i tshogs snang ba gang yin pa de ni yod do/ /rta'i tshogs dang / shing rta'i tshogs dang / dpung bu chung gi tshogs dang / nor
6a5(mdo sde): bu dang / mu tig dang / bai DUR+Ya dang / dung dang / man shel dang / byu ru'i tshogs dang / nor dang / 'bru dang / mdzod dang / bang ba'i tshogs snang ba gang yin pa 'di ni yod do
6a6(mdo sde): snyam du sems shing / de dag ji ltar mthong ba dang / ji ltar thos pa bzhin du de la nan gyis mchog tu bzung zhing mngon par zhen nas/ 'di ni bden gyi gzhan ni rdzun pa'o/ /
6a7(mdo sde): zhes rjes su tha snyad 'dogs par yang byed de/ de ni de dag gis phyis nye bar brtag par bya dgos pa yin no/ /de la sems can gang dag byis pa'i rang bzhin can ma yin pa/
6b1(mdo sde): rmongs pa'i rang bzhin can ma yin pa/ shes rab dang ldan pa'i rang bzhin can rtswa dang / lo ma dang / shing dang / gseg ma dang / gyo dum de dag shes pa de dag ni de mthong ngam
6b2(mdo sde): thos na 'di snyam du sems te/ glang po che'i tshogs snang ba gang yin pa 'di ni med do/ /rta pa'i tshogs dang / shing rta'i tshogs dang / dpung bu chung gi tshogs dang / nor bu dang / mu
6b3(mdo sde): tig dang / bai DUR+Ya dang / dung dang / man shel dang / byu ru'i tshogs dang / nor dang / 'bru dang / mdzod dang / bang ba'i tshogs snang ba gang yin pa 'di ni med kyi/ gang la glang po
6b4(mdo sde): che'i tshogs kyi 'du shes dang / glang po che'i tshogs kyi rnam grangs kyi 'du shes 'byung ba dang / nor dang / 'bru dang / mdzod dang / bang ba'i tshogs kyi bar gyi 'du shes dang / de
6b5(mdo sde): dag gi rnam grangs kyi 'du shes 'byung ba sgyu ma byas pa 'di ni yod/ mig slu bar byed pa 'di ni yod do snyam du sems shing / de dag ji ltar mthong ba dang / ji ltar thos pa bzhin
6b6(mdo sde): du de la nan gyis mchog tu bzung zhing mngon par zhen nas 'di ni bden gyi gzhan ni rdzun pa'o zhes rjes su tha snyad mi 'dogs kyi/ 'di ltar don rnam par rig par bya ba'i phyir
6b7(mdo sde): rjes su tha snyad 'dogs par byed de/ de ni de dag gis phyis nye bar brtag par bya mi dgos pa yin no/ /de bzhin du sems can gang dag byis pa'i rang bzhin can so so'i skye
7a1(mdo sde): bor gyur pa/ shes rab 'phags pa 'jig rten las 'das pa ma thob pa/ chos thams cad kyi brjod du med pa'i chos nyid mngon par mi shes
7a2(mdo sde): pa de dag ni 'dus byas dang / 'dus ma byas te mthong ngam thos na/ 'di snyam du sems te/ 'dus byas dang 'dus ma byas snang ba gang yin pa 'di ni yod do snyam du sems
7a3(mdo sde): shing | de dag ji ltar mthong ba dang / ji ltar thos pa bzhin du de la nan gyis mchog tu bzung zhing mngon par zhen nas 'di ni bden gyi gzhan ni rdzun pa'o zhes rjes su tha snyad
7a4(mdo sde): 'dogs par yang byed de/ de ni de dag gis phyis nye bar brtag par bya dgos pa yin no/ /de la sems can gang dag byis pa'i rang bzhin can ma yin pa bden pa mthong ba/
7a5(mdo sde): shes rab 'phags pa 'jig rten las 'das pa thob pa/ chos thams cad kyi brjod du med pa'i chos nyid mngon par shes pa de dag ni 'dus byas dang / 'dus ma byas de
7a6(mdo sde): mthong ngam thos na 'di snyam du sems te/ 'dus byas dang / 'dus ma byas snang ba gang yin pa 'di ni med kyi/ gang la 'dus byas dang / 'dus ma byas kyi 'du shes dang /
7a7(mdo sde): 'dus byas dang / 'dus ma byas kyi rnam grangs kyi 'du shes 'byung ba/ rnam par rtog pa las byung ba/ 'du byed kyi mtshan ma sgyu ma lta bu 'di ni yod/ blo rnam par rmongs
7b1(mdo sde): par byed pa 'di ni yod do snyam du sems shing de dag ji ltar mthong ba dang / ji ltar thos pa bzhin du de la nan gyis mchog tu bzung zhing mngon par zhen nas 'di ni bden gyi gzhan na
7b2(mdo sde): rdzun pa'o zhes rjes su tha snyad mi 'dogs kyi/ 'di ltar don rnam par rig par bya ba'i phyir rjes su tha snyad 'dogs par byed de/ de ni de dag gis phyis nye bar brtag par bya mi dgos
7b3(mdo sde): pa yin no/ /rigs kyi bu/ de ltar na 'phags pa rnams kyis dngos po de 'phags pa'i shes pa dang / 'phags pa'i mthong bas brjod du med par sangs rgyas shing / brjod du med
7b4(mdo sde): pa'i chos nyid de nyid mngon par rdzogs par rtogs par bya ba'i phyir 'dus byas dang / 'dus ma byas zhes med du btags pa yin no/ /de nas byang chub sems dpa' don zab dgongs
7b5(mdo sde): pa nges par 'grel gyis de'i tshe tshigs su bcad pa 'di dag smras so/ /zab mo byis pa'i spyod yul ma yin pa/ /brjod med gnyis min rgyal bas bstan mdzad kyang / /byis pa gti
7b6(mdo sde): mug rmongs pa 'di dag ni/ /smra ba'i spros la dga' zhing gnyis la gnas/ /ma rtogs pa'am log par rtog pa dag /lug dang ba lang dag tu yang skye zhing / /de dag shes pa'i smra ba
7b7(mdo sde): de bor nas/ /shin tu yun ring 'khor ba 'dir 'khor 'gyur/ /don zab dgongs pa nges par 'grel gyi le'u ste dang po'o// //de nas bcom ldan 'das la byad
8a1(mdo sde): chub sems dpa' chos 'phags kyis 'di skad ces gsol to/ /bcom ldan 'das/ sngon gyi dus rnams kyi shin tu snga ma zhig na/ 'di nas 'jig
8a2(mdo sde): rten gyi khams gang+gA'i klung bdun cu rtsa bdun gyi bye ma snyed 'das pa na/ de bzhin gshegs pa grags pa rgya chen gyi sangs rgyas kyi zhing 'jig rten gyi khams grags pa can zhes
8a3(mdo sde): bgyi ba der bdag mchis pa'i tshe/ de na bdag gis mu stegs can rang rang gi ston pa la sogs pa 'bum phrag bdun cu rtsa bdun 'di lta ste/ chos rnams kyi don dam pa'i
8a4(mdo sde): mtshan nyid bsam pa las brtsams nas sa phyogs shig na mchis shing 'dus nas de dag chos rnams kyi don dam pa'i mtshan nyid sems par bgyid/ 'jal bar bgyid/ nye
8a5(mdo sde): bar rtog par bgyid/ yongs su tshol bar bgyid kyang ma rtogs nas blo gros tha dad pa yid gnyis can/ blo gros ngan pa/ rtsod pa dang 'gyed par gyur pa dag gcig la gcig
8a6(mdo sde): kha stobs kyis gnon pa bgyis/ zher 'debs pa bgyis/ gab gab bgyis/ mnan pa bgyis/ tshar gcad pa bgyis te so sor mchis pa dag cig mthong nas/ bcom
8a7(mdo sde): ldan 'das bdag 'di snyam bgyid do/ /kye ma/ de bzhin gshegs pa rnams 'jig rten du 'byung zhing de dag byung bas don dam pa rtog ge thams cad las yang dag par
8b1(mdo sde): 'das pa'i mtshan nyid 'di lta bu rtogs pa dang / mngon sum du bgyi pa mchis pa ni ngo mtshar rmad du byung ba lags so snyam bgyid lags so/ /de skad ces gsol pa dang / bcom ldan
8b2(mdo sde): 'das kyis byang chub sems dpa' chos 'phags la 'di skad ces bka' stsal to/ /chos 'phags de de bzhin no/ /de de bzhin te/ ngas ni don dam pa rtog ge thams cad las yang
8b3(mdo sde): dag par 'das pa'i mtshan nyid mngon par rdzogs par sangs rgyas te/ mngon par rdzogs par sangs rgyas nas kyang bsnyad cing gsal bar byas/ rnam par phye/ gdags par byas/
8b4(mdo sde): rab tu bstan to/ /de ci'i phyir zhe na/ don dam pa ni 'phags pa rnams kyi so so rang gi rig pa yin par ngas bshad la/ so so'i skye bo rnams kyi phan tshun rig par bya ba ni/ rtog ge'i
8b5(mdo sde): spyod yul yin pa'i phyir te/ chos 'phags/ de'i phyir rnam grangs des khyod kyis 'di ltar rtog ge thams cad las yang dag par 'das pa'i mtshan nyid gang yin pa ni don dam pa yin
8b6(mdo sde): par rig par bya'o/ /chos 'phags/ gzhan yang don dam pa ni mtshan ma med pa'i spyod yud yin par ngas bshad la/ rtog ge ni mtshan ma'i spyod yul yin te/ chos 'phags
8b7(mdo sde): de'i phyir rnam grangs des kyang khyod kyis 'di ltar rtog ge thams cad las yang dag par 'das pa'i mtshan nyid gang yin pa ni don dam pa yin par rig par bya'o/ /chos 'phags/ gzhan
9a1(mdo sde): yang don dam pa ni brjod du med pa yin par ngas bshad la/ rtog ge ni brjod pa'i spyod yul yin te/ chos 'phags/ de'i phyir rnam grangs des
9a2(mdo sde): kyang khyod kyis 'di ltar rtog ge thams cad las yang dag par 'das pa'i mtshan nyid gang yin pa ni/ don dam pa yin par rig par bya'o/ /chos 'phags/ gzhan yang don
9a3(mdo sde): dam pa ni tha snyad thams cad yang dag par chad pa yin par ngas bshad la/ rtog ge ni tha snyad kyi spyod yul yin te/ chos 'phags/ de'i phyir rnam grangs des kyang khyod kyis
9a4(mdo sde): 'di ltar rtog ge thams cad las yang dag par 'das pa'i mtshan nyid gang yin pa ni don dam pa yin par rig par bya'o/ /chos 'phags/ gzhan yang don dam pa ni rtsod pa
9a5(mdo sde): thams cad yang dag par chad pa yin par ngas bshad la/ rtog ge ni rtsod pa'i spyod yul yin te/ chos 'phags/ de'i phyir rnam grangs des kyang khyod kyis 'di ltar rtog ge
9a6(mdo sde): thams cad las yang dag par 'das pa'i mtshan nyid gang yin pa ni don dam pa yin par rig par bya'o/ /chos 'phags/ 'di lta ste/ dper na/ skyes bu gang zag ji srid
9a7(mdo sde): 'tsho ba'i bar du tsha ba dang kha ba'i ro bsten bsten pas ni sbrang rtsi'i ro'am/ sha kha ra'i ro la brtag pa'am/ rjes su dpag pa'am/ mos par mi nus so/ /yun ring po nas
9b1(mdo sde): 'dod pa'i 'dod chags la mos pa/ 'dod pa'i yongs su gdung ba dag gis yongs su gdungs pa ni nang gi rab tu dben pa'i bde ba gzugs dang / sgra dang / dri dang / ro dang / reg/
9b2(mdo sde): bya'i mtshan ma thams cad dang bral ba la brtag pa'am/ rjes su dpag pa'am/ mos par mi nus so/ /yun ring po nas kun tu smra ba la mos pa/ kun tu smra ba la mngon par dga'
9b3(mdo sde): bas ni nang gi mi smra ba 'phags pa'i bde ba la brtag pa'am/ rjes su dpag pa'am/ mos par mi nus so/ /yun ring po nas mthong ba dang / thos pa dang / bye brag phyed pa dang / rnam
9b4(mdo sde): par shes pa'i tha snyad la mos pa/ tha snyad la mngon par dga' bas ni tha snyad thams cad yang dag par chad pa/ 'jig tshogs 'gog pa'i mya ngan las 'das pa la brtag pa'am/
9b5(mdo sde): rjes su dpag pa'am/ mos par mi nus so/ /chos 'phags/ 'di lta ste/ dper na/ yun ring po nas bdag gi yongs su 'dzin pa nyid kyis rtsod pa la brtson pa/ rtsod pa la mngon
9b6(mdo sde): par dga' bas ni byang gi sgra mi snyan pa dag gi bdag gir yongs su 'dzin pa med pa nyid dang / rtsod pa med pa nyid la brtag pa'am/ rjes su dpag pa'am/ mos par mi nus so/ /
9b7(mdo sde): chos 'phags/ de bzhin du rtog ge pa thams cad kyis kyang don dam pa rtog ge thams cad las yang dag par 'das pa'i mtshan nyid brtag pa'am/ rjes su dpag pa'am/ mos
10a1(mdo sde): par mi nus so/ /de nas bcom ldan 'das kyis de'i tshe tshigs su bcad pa 'di dag bka' stsal to/ /so so rang rig mtshan nyid spyod yul te/ /brjod
10a2(mdo sde): du med cing tha snyad yongs chad pa/ /rtsod dang bral ba don dam chos yin te/ /de ni rtog ge kun las 'das mtshan nyid/ /chos 'phags kyi le'u ste gnyis pa'o// //de nas bcom ldan 'das la byang chub sems dpa' blo gros shin tu rnam dag gis 'di skad ces gsol to/ /bcom ldan 'das/ bcom ldan 'das kyis gang gi slad du 'di
10a3(mdo sde): skad ces don dam pa ni phra ba/ zab pa/ tha dad pa dang tha dad pa ma yin pa nyid las yang dag par 'das pa'i mtshan nyid rtogs par dka' ba yin no zhes bka' stsal te/ ji tsam
10a4(mdo sde): du bcom ldan 'das kyis legs par gsungs pa de ni ngo mtshar lags so/ /bcom ldan 'das/ 'di la bdag gis sa phyogs shig na/ byang chub sems dpa' mos
10a5(mdo sde): pas spyod pa'i sa la zhugs pa rab tu mang po dag cig 'di lta ste/ 'du byed rnams dang / don dam pa tha dad pa dang tha dad pa ma lags pa nyid las brtsams te/ phan tshun nas
10a6(mdo sde): mchis shing mchis nas 'dus te mchis nas de na byang chub sems dpa' kha cig 'di skad ces 'du byed kyi mtshan nyid dang / don dam pa'i mtshan nyid tha dad pa ma lags
10b1(mdo sde): so zhes mchi/ kha cig ni 'di skad 'du byed kyi mtshan nyid dang / don dam pa'i mtshan nyid tha dad pa ma lags pa ma lags kyi/ 'du byed kyi mtshan nyid dang / don dam pa'i mtshan nyid
10b2(mdo sde): tha dad pa lags so zhes mchi/ the tshom du gyur pa'i blo gros can/ yid gnyis su gyur pa kha cig ni 'di skad du gang dag de skad ces 'du byed kyi mtshan nyid dang / don dam pa'i mtshan
10b3(mdo sde): nyid tha dad pa lags so zhes mchi ba dang / gang dag de skad ces 'du byed kyi mtshan nyid dang / don dam pa'i mtshan nyid tha dad pa ma lags so zhes mchis pa'i byang chub sems
10b4(mdo sde): dpa' de dag las gang ni med par mchi ba lags/ gang ni shob be mchis lags/ gang ni tshul bzhin du zhugs pa lags/ gang ni tshul bzhin du ma lags par zhugs pa
10b5(mdo sde): lags zhes mchi ba dag cig mthong lags so/ /bcom ldan 'das/ mthong nas kyang bdag 'di snyam bgyid de/ rigs kyi bu/ 'di dag thams cad ni 'di ltar don dam pa 'du
10b6(mdo sde): byed rnams dang / tha dad pa dang tha dad pa ma lags pa nyid las yang dag par 'das pa'i mtshan nyid phra ba ma 'tshal ba/ byis pa rmongs pa/ mi gsal ba/ mi mkhas pa/ tshul
10b7(mdo sde): bzhin ma lags par zhugs pa sha stag lags so snyam bgyid lags so/ /de skad ces gsol pa dang / bcom ldan 'das kyis byang chub sems dpa' blo gros shin tu rnam
11a1(mdo sde): par dag pa la 'di skad ces bka' stsal to/ /blo gros shin tu rnam par dag pa/ de de bzhin no/ /de de bzhin te/ rigs kyi bu de dag thams cad ni
11a2(mdo sde): 'di ltar don dam pa 'du byed rnams dang / tha dad pa dang tha dad pa ma yin pa nyid las yang dag par 'das pa'i mtshan nyid phra ba mi shes pa/ byis pa rmongs pa/ mi gsal ba/ mi
11a3(mdo sde): mkhas pa/ tshul bzhin ma yin par zhugs pa sha stag yin no/ /de ci'i phyir zhe na/ blo gros shin tu rnam dag/ 'du byed rnams la de ltar so sor rtog pa dag ni don dam pa
11a4(mdo sde): rtogs pa'am/ don dam pa mngon sum du byed pa ma yin pa'i phyir ro/ /de ci'i phyir zhe na/ blo gros shin tu rnam dag /gal te 'du byed kyi mtshan nyid dang / don dam pa'i
11a5(mdo sde): mtshan nyid tha dad pa ma yin par gyur na ni des na byis pa so so'i skye bo thams cad bden pa mthong ba yin par yang 'gyur/ so so'i skye bo kho nar gyur bzhin du grub pa dang /
11a6(mdo sde): bde ba bla na med pa'i mya ngan las 'das pa 'thob par yang 'gyur/ bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ro/ /
11a7(mdo sde): gal te 'du byed kyi mtshan nyid dang / don dam pa'i mtshan nyid tha dad pa yin par gyur na ni/ des na bden pa mthong sa rnams kyang 'du byed kyi mtshan ma dang ma bral bar
11b1(mdo sde): 'gyur/ 'du byed kyi mtshan ma dang ma bral ba'i phyir bden pa mthong ba mtshan ma'i 'ching ba las rnam par 'grol bar yang mi 'gyur/ mtshan ma'i 'ching ba las rnam par ma grol na/
11b2(mdo sde): gnas ngan len gyi 'ching ba las kyang rnam par ma grol bar 'gyur/ 'ching ba de gnyis las ma grol na bden pa mthong bas grub pa dang / bde ba bla na med pa'i mya ngan las 'das
11b3(mdo sde): pa thob pa'ang mi 'gyur/ bla na med pa yang dag par rdzogs pa'i byang chub mngon par rdzogs par 'tshang rgya bar yang mi 'gyur ro/ /blo gros shin tu rnam dag /gang gi phyir so so'i
11b4(mdo sde): skye bo bden pa mthong ba ma yin/ so so'i skye bo kho nar gyur bzhin du grub pa dang / bde ba bla na med pa'i mya ngan las 'das pa 'thob par yang mi 'gyur/ bla na med pa yang dag
11b5(mdo sde): par rdzogs pa'i byang chub mngon par rdzogs par 'tshang rgya bar mi 'gyur ba de'i phyir 'du byed kyi mtshan nyid dang / don dam pa'i mtshan nyid tha dad pa ma yin zhes byar mi rung ste/
11b6(mdo sde): de la gang dag de skad ces 'du byed kyi mtshan nyid dang / don dam pa'i mtshan nyid tha dad pa ma yin zhes zer ba de dag ni/ rnam grangs des na khyod kyis 'di ltar tshul bzhin ma
11b7(mdo sde): yin par zhugs pa yin gyi/ tshul bzhin du zhugs pa ma yin par rig par bya'o/ /blo gros shin tu rnam dag/ gang gi phyir bden pa mthong ba rnams 'du byed kyi mtshan ma
12a1(mdo sde): dang bral ba ma yin gyi/ bral ba kho na yin pa dang / bden pa mthong ba mtshan ma'i 'ching ba las rnam par grol ba ma yin gyi/ rnam par grol ba yin pa
12a2(mdo sde): dang | bden pa mthong ba gnas ngan len gyi 'ching ba las rnam par grol ba ma yin gyi/ rnam par grol ba dang / 'ching ba de gnyis ka las rnam par grol na grub pa dang / bde
12a3(mdo sde): ba bla na med pa'i phyir mya ngan las 'das pa 'thob par 'gyur ba dang / bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ba de'i
12a4(mdo sde): phyir 'du byed kyi mtshan nyid dang / don dam pa'i mtshan nyid tha dad pa zhes byar mi rung ste/ de la gang dag de skad ces 'du byed kyi mtshan nyid dang / don dam pa'i mtshan nyid
12a5(mdo sde): tha dad pa zhes zer ba de dag ni rnam grangs des na khyod kyis 'di ltar tshul bzhin ma yin par zhugs pa yin gyi/ tshul bzhin du zhugs pa ma yin par rig par bya'o/ /blo
12a6(mdo sde): gros shin tu rnam dag / gzhan yang gal te 'du byed kyi mtshan nyid dang / don dam pa'i mtshan nyid tha dad pa ma yin par gyur na ni/ des na ji ltar 'du byed kyi mtshan nyid
12a7(mdo sde): kun nas nyon mongs pa'i mtshan nyid du gtogs pa de bzhin du don dam pa'i mtshan nyid kyang kun nas nyon mongs pa'i mtshan nyid du gtogs par 'gyur ro/ /blo gros shin tu
12b1(mdo sde): rnam dag/ gal te 'du byed kyi mtshan nyid dang / don dam pa'i mtshan nyid tha dad pa yin par gyur na'ang / des na 'du byed kyi mtshan nyid thams cad la don dam pa'i mtshan nyid spyi'i
12b2(mdo sde): mtshan nyid du gyur pa ma yin par 'gyur ro/ /blo gros shin tu rnam dag /gang gis phyir don dam pa'i mtshan nyid kun nas nyon mongs pa'i mtshan nyid du gtogs pa ma yin pa dang / 'du
12b3(mdo sde): byed kyi mtshan nyid thams cad la don dam pa'i mtshan nyid spyi'i mtshan nyid du gyur pa yin pa de'i phyir 'du byed kyi mtshan nyid dang / don dam pa'i mtshan nyid tha dad pa ma yin zhes byar
12b4(mdo sde): yang mi rung la/ don dam pa'i mtshan nyid tha dad pa zhes byar yang mi rung ste/ de la gang dag de skad ces 'du byed kyi mtshan nyid dang / don dam pa'i mtshan nyid tha dad pa ma yin pa
12b5(mdo sde): zhes zer ba dang / don dam pa'i mtshan nyid tha dad pa zhes zer ba de dag ni/ rnam grangs des na khyod kyis 'di ltar tshul bzhin ma yin par zhugs pa yin gyi/ tshul bzhin du zhugs
12b6(mdo sde): pa ma yin par rig par bya'o/ /blo gros shin tu rnam dag/ gzhan yang gal te 'du byed kyi mtshan nyid dang / don dam pa'i mtshan nyid tha dad pa ma yin par gyur na ni/ des na ji
12b7(mdo sde): ltar don dam pa'i mtshan nyid 'du byed kyi mtshan nyid thams cad la bye brag med pa de bzhin du 'du byed kyi mtshan nyid thams cad kyang bye brag med pa dang / rnal 'byor pa dag 'du byed
13a1(mdo sde): rnams la ji ltar mthong ba dang / ji ltar thos pa dang / ji ltar bye brag phyed pa dang / ji ltar rnam par shes pa las gong du don dam pa yongs su
13a2(mdo sde): 'tshol bar yang mi 'gyur ro/ /gal te 'du byed kyi mtshan nyid dang / don dam pa'i mtshan nyid tha dad pa yin par gyur na ni/ des na 'du byed rnams kyi bdag med pa tsam dang /
13a3(mdo sde): ngo bo nyid med pa tsam nyid don dam pa'i mtshan nyid yin par yang mi 'gyur/ kun nas nyon mongs pa'i mtshan nyid dang / rnam par byang ba'i mtshan nyid kyang dus gcig tu mtshan
13a4(mdo sde): nyid tha dad du grub par 'gyur ro/ /blo gros shin tu rnam dag gang gi phyir 'du byed kyi mtshan nyid rnams ni bye brag yod pa yin te/ bye brag med pa ma yin pa dang / rnal 'byor
13a5(mdo sde): pa dag 'du byed rnams la ji ltar mthong ba dang / thos pa dang / bye brag phyed pa dang / rnam par shes pa las gong du don dam pa yongs su tshol bar byed pa dang / don dam pa
13a6(mdo sde): ni 'du byed rnams kyi bdag med pas rab tu phye ba yin pa dang / kun nas nyon mongs pa dang / rnam par byang ba'i mtshan nyid kyang dus gcig tu mtshan nyid tha dad du grub pa med
13a7(mdo sde): pa de'i phyir 'du byed kyi mtshan nyid dang / don dam pa'i mtshan nyid tha dad pa ma yin pa'am/ tha dad pa zhes byar mi rung ngo / /de la gang dag de skad ces 'du byed kyi
13b1(mdo sde): mtshan nyid dang / don dam pa'i mtshan nyid tha dad pa ma yin pa'am/ tha dad pa zhes zer ba de dag ni rnam grangs des na/ khyod kyis 'di ltar tshul bzhin ma yin par zhugs pa yin
13b2(mdo sde): gyi| tshul bzhin du zhugs pa ma yin par rig par bya'o/ /blo gros shin tu rnam dag 'di lta ste/ dper na/ dung gi dkar po nyid ni/ dung dang mtshan nyid tha dad pa ma yin pa'am/
13b3(mdo sde): mtshan nyid tha dad du gdags par sla ba ma yin no/ /dung gi dkar po nyid ji lta ba bzhin du gser gyi ser po nyid kyang de bzhin no/ /pi wang gi sgra'i snyan pa nyid kyang pi wang gi sgra dang
13b4(mdo sde): mtshan nyid tha dad pa ma yin pa'am/ mtshan nyid tha dad par gdags par sla ba ma yin no/ /a ka ru nag po'i dri zhim pa nyid kyang a ka ru nag po dang mtshan nyid tha dad pa ma yin
13b5(mdo sde): pa'am/ mtshan nyid tha dad du gdags par sla ba ma yin no/ /na le sham gyi tsha ba nyid kyang na le sham dang mtshan nyid tha dad pa ma yin pa'am/ mtshan nyid tha dad du gdags par
13b6(mdo sde): sla ba ma yin no/ /na le sham gyi tsha ba nyid ji lta ba bzhin a ru ra'i bskal ba nyid kyang de bzhin no/ /'di lta ste/ dper na/ shing bal gyi 'da' ba'i 'jam pa nyid kyang shing bal gyi 'da'
13b7(mdo sde): ba dang mtshan nyid tha dad pa ma yin pa'am/ mtshan nyid tha dad du gdags par sla ba ma yin no/ /'di lta ste/ dper na/ mar la mar gyi snying khu'ang mar dang mtshan nyid tha dang
14a1(mdo sde): pa ma yin pa'am/ mtshan nyid tha dad du gdags par sla ba ma yin no/ /'di lta ste/ dper na/ 'du byed thams cad la mi rtag pa nyid dang / zag pa
14a2(mdo sde): dang bcas pa thams cad la sdug bsngal ba nyid dang / chos thams cad la gang bdag med pa nyid kyang de dag dang mtshan nyid tha dad pa ma yin pa'am/ mtshan nyid tha dad du
14a3(mdo sde): gdags par sla ba ma yin no/ /blo gros shin tu rnam dag 'di lta ste/ dper na/ 'dod chags kyi ma zhi ba'i mtshan nyid dang / kun nas nyon mongs pa'i mtshan nyid kyang
14a4(mdo sde): 'dod chags dang mtshan nyid tha dad pa ma yin pa'am/ mtshan nyid tha dad du gdags par sla ba ma yin pa dang / 'dod chags kyi ji lta ba bzhin du zhe sdang dang / gti mug
14a5(mdo sde): gi'ang de bzhin du rig par bya'o/ /blo gros shin tu rnam dag de bzhin du 'du byed kyi mtshan nyid dang / don dam pa'i mtshan nyid kyang mtshan nyid tha dad pa ma yin pa'am/
14a6(mdo sde): mtshan nyid tha dad du gdags par mi bzod do/ /blo gros shin tu rnam dag ngas ni de ltar don dam pa phra ba/ mchog tu phra ba/ mchog tu zab pa/ rtogs par dka' ba/
14a7(mdo sde): mchog tu dka' ba/ tha dad pa dang tha dad pa ma yin pa nyid las yang dag par 'das pa'i mtshan nyid mngon par rdzogs par sangs rgyas te/ mngon par rdzogs par sangs
14b1(mdo sde): rgyas nas kyang bsnyad cing gsal bar byas/ rnam par phye/ gdags pa byas/ rab tu bstan to/ /de nas bcom ldan 'das kyis de'i tshe tshigs su bcad pa 'di dag bka' stsal to/ /
14b2(mdo sde): 'du byed khams dang don dam mtshan nyid ni/ /gcig dang tha dad bral ba'i mtshan nyid de/ /gcig dang tha dad du yang gang rtog pa/ /de dag tshul bzhin ma yin zhugs pa yin/ /skye
14b3(mdo sde): ba po yi lhag mthong dang / /zhi gnas goms par byas nas ni/ /gnas ngan len gyi 'ching ba dang / /mtshan ma'i 'ching las rnam grol 'gyur/ /blo gros shin tu rnam dag gi
14b4(mdo sde): le'u ste gsum pa'o/ / //de nas bcom ldan 'das kyis tshe dang ldan pa rab 'byor la bka' stsal pa/ rab 'byor khyod kyis sems can gyi khams na gang dag
14b5(mdo sde): mngon pa'i nga rgyal gyis mngon du zin cing shes pa brda sprod par byed pa'i sems can ni ji tsam zhig yod par shes/ khyod kyis sems can gyi khams na gang dag mngon pa'i nga
14b6(mdo sde): rgyal med par shes pa brda sprod par byed pa'i sems can ni ji tsam zhig yod par shes/ rab 'byor gyis gsol pa/ bcom ldan 'das/ bdag ni sems can gyi khams na gang
14b7(mdo sde): dag mngon pa'i nga rgyal ma mchis par shes pa brda sprod par bgyid pa'i sems can ni nyung shas shig mchis par 'tshal lags kyis bcom ldan 'das/ bdag gis sems
15a1(mdo sde): can gyi khams na gang dag mngon pa'i nga rgyal gyis mngon du zin cing shes pa brda sprod par bgyid pa'i sems can ni tshad ma mchis/ grangs ma
15a2(mdo sde): mchis/ brjod du ma mchis par 'tshal lags te/ bcom ldan 'das/ bdag dus gcig cig na/ dgon pa nags khrod chen po zhig na mchis pa'i tshe/ de na bdag gi nye
15a3(mdo sde): 'khor na dge slong rab tu mang po dag cig kyang dgon pa nags khrod chen po na rten cing gnas lags te/ bdag gis snga dro'i dus kyi tshe dge slong phan tshun nas mchis shing
15a4(mdo sde): mjal nas/ chos rnam pa sna tshogs dmigs pa'i mngon par rtogs pa ston pas shes pa brda sprod par bgyid de/ de na kha cig ni phung po dmigs pa dang / phung po'i mtshan
15a5(mdo sde): ma dmigs pa dang / phung po'i skye ba dmigs pa dang / phung po'i 'jig pa dmigs pa dang / phung po 'gog pa dmigs pa dang / phung po 'gog pa mngon du bgyid pa dmigs
15a6(mdo sde): pas shes pa brda sprod par bgyid/ kha cig phung po dmigs pas ji lta ba de bzhin du kha cig ni skye mched dmigs pas/ kha cig rten cing 'brel bar 'byung ba dmigs pas
15a7(mdo sde): shes pa brda sprod par bgyid/ kha cig ni zas dmigs pa dang / zas kyi mtshan ma dmigs pa dang / zas kyi skye ba dmigs pa dang / zas kyi 'jig pa dmigs pa dang /
15b1(mdo sde): zas 'gog pa dmigs pa dang / zas 'gog pa mngon du bgyi ba dmigs pas shes pa brda sprod par bgyid/ kha cig ni bden pa dmigs pa dang / bden pa'i mtshan nyid dmigs
15b2(mdo sde): pa dang / bden pa yongs su shes pa dmigs pa dang / bden pa spangs pa dmigs pa dang / bden pa mngon du bgyi ba dmigs pa dang / bden pa sgom pa dmigs pas shes pa
15b3(mdo sde): brda sprod par bgyid/ kha cig ni khams kyi dmigs pa dang / khams kyi mtshan ma dmigs pa dang / khams sna tshogs pa nyid dmigs pa dang / khams du ma dmigs pa dang /
15b4(mdo sde): khams 'gog pa dmigs pa dang / khams 'gog pa mngon du bgyi ba dmigs pas shes pas brda sprod par bgyid/ kha cig ni dran pa nye bar bzhag pa dmigs pa dang / dran
15b5(mdo sde): pa nye bar bzhag pa'i mtshan ma dmigs pa dang / dran pa nye bar bzhag pa'i mi mthun pa'i phyogs dang / gnyen po dmigs pa dang / dran pa nye bar bzhag pa bsgom pa dmigs
15b6(mdo sde): pa dang / dran pa nye bar bzhag pa ma skyes pa skye ba dmigs pa dang / dran pa nye bar bzhag pa skyes pa gnas pa dang / mi bskyud pa dang / slar zhing 'byung ba dang / 'phel zhing
15b7(mdo sde): rgyas pa dmigs pas shes pa brda sprod par bgyid/ kha cig ni dran pa nye bar bzhag pa rnams ji lta ba de bzhin du/ kha cig ni yang dag par spong ba rnams dang / rdzu 'phrul
16a1(mdo sde): gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / kha cig ni 'phags pa'i lam yan lag brgyad
16a2(mdo sde): pa dmigs pa dang / 'phags pa'i lam yan lag brgyad pa'i mtshan ma dmigs pa dang / 'phags pa'i lam yan lag brgyad pa'i mi mthun pa'i phyogs kyi gnyen po dmigs
16a3(mdo sde): pa dang / 'phags pa'i lam yan lag brgyad pa bsgom pa dmigs pa dang / 'phags pa'i lam yan lag brgyad pa ma skyes pa skye ba dmigs pa dang / 'phags pa'i lam
16a4(mdo sde): yan lag brgyad pa skyes pa gnas pa dang / mi bskyud pa dang / slar zhing 'byung ba dang / 'phel zhing rgyas pa dmigs pas shes pa brda sprod par bgyid pa dag mthong lags
16a5(mdo sde): so| |mthong nas kyang bdag 'di snyam bgyid de/ tshe dang ldan pa 'di dag ni chos rnam pa sna tshogs pa'i mngon par rtogs pa ston pas shes pa brda sprod par bgyid cing / 'di
16a6(mdo sde): ltar don dam pa thams cad du ro gcig pa'i mtshan nyid ma 'tshal bas/ tshe dang ldan pa 'di dag ni mngon pa'i nga rgyal can/ mngon pa'i nga rgyal gyis mngon du zin cing shes pa
16a7(mdo sde): brda sprod par bgyid pa sha stag lags so snyam bgyid lags so/ /bcom ldan 'das/ bcom ldan 'das kyi gang gi slad du 'di skad ces don dam pa ni phra ba/ zab pa/ rtogs
16b1(mdo sde): par dka' ba/ mchog tu rtogs par dka' ba/ thams cad du ro gcig pa'i mtshan nyid yin no zhes bka' stsal pa ji tsam du bcom ldan 'das kyis legs par gsungs pa de ni ngo
16b2(mdo sde): mtshar lags te/ bcom ldan 'das/ don dam pa thams cad du ro gcig pa'i mtshan nyid ni bcom ldan 'das kyi bstan pa 'di nyid la zhugs pa/ dge slong du gyur pa'i sems
16b3(mdo sde): can rnams kyis kyang de ltar rtogs par dka' ba lags na/ 'di las slad rol ba'i mu stegs can rnams kyis lta smos kyang ci 'tshal/ bcom ldan 'das kyis bka' stsal pa/ rab
16b4(mdo sde): 'byor/ de de bzhin no/ /de de bzhin te/ ngas ni don dam pa thams cad du ro gcig pa'i mtshan nyid phra ba/ mchog tu phra ba/ zab pa/ mchog tu zab pa/ rtogs par dka' ba/
16b5(mdo sde): mchog tu rtogs par dka' ba/ mngon par rdzogs par sangs rgyas te/ mngon par rdzogs par sangs rgyas nas kyang bsnyad cing gsal bar byas/ rnam par phye/ gdags par
16b6(mdo sde): byas| rab tu bstan no/ /de ci'i phyir zhe na/ rab 'byor/ phung po rnams la rnam par dag pa'i dmigs pa gang yin pa de ni ngas don dam pa yin par yongs su bstan cing / rab
16b7(mdo sde): 'byor/ skye mched rnams dang / rten cing 'brel bar 'byung ba dang / zas rnams dang / bden pa rnams dang / khams rnams dang / dran pa nye bar bzhag pa rnams dang / yang
17a1(mdo sde): dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / rab
17a2(mdo sde): 'byor/ 'phags pa'i lam yan lag brgyad pa la rnam par dag pa'i dmigs pa gang yin pa de ni don dam pa yin par yongs su bstan pa'i phyir ro/ /phung po rnams la rnam
17a3(mdo sde): par dag pa'i dmigs pa de'ang thams cad du ro gcig pa ste/ mtshan nyid tha dad pa ma yin no/ /phung po rnams la ji lta ba de bzhin du skye mched rnams nas/ 'phags pa'i
17a4(mdo sde): lam yan lag brgyad pa'i bar la rnam par dag pa'i dmigs pa de'ang thams cad du ro gcig pa ste/ mtshan nyid tha dad pa ma yin no/ /rab 'byor/ rnam grangs des na
17a5(mdo sde): khyod kyis 'di ltar thams cad du ro gcig pa'i mtshan nyid gang yin pa de ni don dam pa yin par rig par bya'o/ /rab 'byor/ gzhan yang dge slong rnal 'byor spyod pa ni
17a6(mdo sde): phung po gcig gi de bzhin nyid don dam pa'i chos bdag med pa rab tu rtogs nas yang de las gzhan pa'i phung po rnams dang / khams rnams dang / skye mched rnams dang /
17a7(mdo sde): rten cing 'brel bar 'byung ba dang / zas rnams dang / bden pa rnams dang / dran pa nye bar bzhag pa rnams dang / yang dag par spong ba rnams dang / rdzu 'phrul gyi rkang
17b1(mdo sde): pa rnams dang / dbang po rnams dang / stobs rnams dang / byang chub kyi yan lag rnams so so dang / 'phags pa'i lam yan lag brgyad pa so so la de bzhin nyid don dam pa/
17b2(mdo sde): bdag med pa/ yongs su tshol bar mi byed kyi/ de bzhin nyid kyi rjes su 'brang ba gnyis med pa'i shes pa la rten pa de nyid kyis don dam pa thams cad du ro gcig pa'i mtshan nyid
17b3(mdo sde): nges par 'dzin pa dang / mngon par rtogs pa kho nar byed de/ rab 'byor/ rnam grangs des kyang khyod kyis 'di ltar thams cad du ro gcig pa'i mtshan nyid gang yin pa de don
17b4(mdo sde): dam pa yin par rig par bya'o/ /rab 'byor/ gzhan yang ji ltar phung po dang / skye mched dang / rten cing 'brel bar 'byung ba dang / zas dang / bden pa dang / khams
17b5(mdo sde): dang | dran pa nye bar bzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag 'di dag phan tshun mtshan nyid
17b6(mdo sde): tha dad pa dang / ji ltar 'phags pa'i lam yan lag brgyad pa phan tshun mtshan nyid tha dad pa yin pa de bzhin du gal te/ chos de dag gi de bzhin nyid don dam pa chos bdag
17b7(mdo sde): med pa'ang mtshan nyid tha dad pa yin par gyur na ni/ des na de bzhin nyid don dam pa/ chos bdag med pa'ang rgyu dang bcas pa yin zhing rgyu las byung ba yin par 'gyur ro/ /rgyu
18a1(mdo sde): las byung ba nyid yin na ni 'dus byas yin par 'gyur ro/ /'dus byas nyid yin na ni don dam pa yin par mi 'gyur ro/ /don dam pa ma yin na ni don
18a2(mdo sde): dam pa gzhan zhig yongs su btsal dgos par 'gyur ro/ /rab 'byor/ gang gi phyir de bzhin nyid don dam pa/ chos bdag med pa rgyu las byung ba ma yin pa dang / 'dus
18a3(mdo sde): byas ma yin pa dang / don dam pa ma yin pa ma yin pa dang / don dam pa de'i don dam pa gzhan yongs su btsal bar bya mi dgos kyi/ de bzhin gshegs pa rnams byung
18a4(mdo sde): yang rung ma byung yang rung ste/ rtag pa rtag pa'i dus dang / ther zug ther zug gi dus su chos gnas par bya ba'i phyir chos rnams kyi chos nyid dbyings de ni rnam par gnas
18a5(mdo sde): pa kho na yin pa de'i phyir/ rab 'byor/ rnam grangs des kyang khyod kyis 'di ltar thams cad du ro gcig pa'i mtshan nyid gang yin pa ni don dam pa yin par rig par
18a6(mdo sde): bya'o| |rab 'byor/ 'di lta ste/ dper na/ nam mkha' ni gzugs kyi rnam pa sna tshogs du ma mtshan nyid tha dad pa la mtshan ma med pa rnam par rtog pa med pa 'gyur ba
18a7(mdo sde): med pa ste/ thams cad du ro gcig pa'i mtshan nyid yin no/ /rab 'byor/ de bzhin du don dam pa'ang mtshan nyid tha dad pa'i chos rnams la thams cad du ro gcig pa'i mtshan
18b1(mdo sde): nyid yin par blta bar bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /don dam de ni tha dad ma yin te/ /kun tu ro gcig mtshan nyid sangs
18b2(mdo sde): rgyas gsung / /de la gang dag tha dad kun rtog pa/ /de dag nga rgyal gnas pa rmongs pa yin/ /rab 'byor gyi le'u ste bzhi pa'o// //de nas bcom ldan 'das la
18b3(mdo sde): byang chub sems dpa' blo gros yangs pas zhu ba zhus pa/ bcom ldan 'das/ byang chub sems dpa' sems dang / yid dang / rnam par shes pa'i gsang ba la mkhas pa/ byang
18b4(mdo sde): chub sems dpa' sems dang / yid dang / rnam par shes pa'i gsang ba la mkhas pa zhes bgyi na/ bcom ldan 'das/ ji tsam gyis na byang chub sems dpa' sems dang / yid
18b5(mdo sde): dang | rnam par shes pa'i gsang ba la mkhas pa lags/ de bzhin gshegs pa byang chub sems dpa' sems dang / yid dang / rnam par shes pa'i gsang ba la mkhas par
18b6(mdo sde): 'dogs na'ang ji tsam gyis 'dogs lags/ de skad ces gsol ba dang / bcom ldan 'das kyis byang chub sems dpa' blo gros yangs pa la 'di skad ces bka' stsal to/ /blo
18b7(mdo sde): gros yangs pa khyod de ltar skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang mir bcas pa'i skye dgu'i don dang / phan pa dang
19a1(mdo sde): bde ba'i phyir zhugs te/ de bzhin gshegs pa la khyod don 'di nyid 'dri bar sems pa ni legs so/ /legs so/ /blo gros yangs pa/ de'i phyir nyon
19a2(mdo sde): cig dang / sems dang / yid dang / rnam par shes pa'i gsang ba la mkhas pa khyod la bshad par bya'o/ /blo gros yangs pa/ 'gro ba drug gi 'khor ba 'di na sems can
19a3(mdo sde): gang dang gang dag sems can gyi ris gang dang gang du'ang sgo nga nas skye ba'i skye gnas sam/ yang na mngal nas skye ba'am/ yang na drod gsher las skye ba'am/ yang na rdzus te
19a4(mdo sde): skye ba'i skye gnas su lus mngon par 'grub cing 'byung bar 'gyur ba der dang por 'di ltar len pa rnam pa gnyis po rten dang bcas pa'i dbang po gzugs can len pa dang / mtshan ma dang ming dang rnam par rtog pa la tha snyad 'dogs pa'i spros pa'i bag chags len pa la rten nas/
19a5(mdo sde): sa bon thams cad pa'i sems rnam par smin cing 'jug la/
19a6(mdo sde): rgyas shing 'phel ba dang yangs par 'gyur ro/ /de la gzugs can gyi khams na ni len pa gnyi ga yod la/ gzugs can ma yin pa'i khams na ni len pa gnyis su med
19a7(mdo sde): do| |blo gros yangs pa/ rnam par shes pa de ni len pa'i rnam par shes pa zhes kyang bya ste/ 'di ltar des lus 'di bzung zhing blangs pa'i phyir ro/ /kun gzhi rnam par
19b1(mdo sde): shes pa zhes kyang bya ste/ 'di ltar de lus 'di la grub pa dang bde ba gcig pa'i don gyis kun tu sbyor ba dang / rab tu sbyor bar byed pa'i phyir ro/ /sems zhes kyang bya ste/ 'di
19b2(mdo sde): ltar de ni gzugs dang / sgra dang / dri dang / ro dang / reg bya dang / chos kun tu bsags pa dang / nye bar bsags pa yin pa'i phyir ro/ /blo gros yangs pa/ len pa'i rnam par
19b3(mdo sde): shes pa de la rten cing gnas nas rnam par shes pa'i tshogs drug po 'di lta ste/ mig gi rnam par shes pa dang / rna ba dang / sna dang / lce dang / lus dang / yid kyi rnam par
19b4(mdo sde): shes pa dag 'byung ngo / /de la rnam par shes pa dang bcas pa'i mig dang gzugs rnams la brten nas/ mig gi rnam par shes pa 'byung ste/ mig gi rnam par shes pa de
19b5(mdo sde): dang lhan cig rjes su 'jug pa/ dus mtshungs pa/ spyod yul mtshungs pa/ rnam par rtog pa'i yid kyi rnam par shes pa'ang 'byung ngo / /blo gros yangs pa/ de la rnam par
19b6(mdo sde): shes pa dang bcas pa'i rna ba dang / sna dang / lce dang / rnam par shes pa dang bcas pa'i lus dang / reg bya rnams la brten nas lus kyi rnam par shes pa 'byung ste/ lus kyi
19b7(mdo sde): rnam par shes pa de dang lhan cig rjes su 'jug pa/ dus mtshungs pa/ spyod yul mtshungs pa/ rnam par rtog pa'i yid kyi rnam par shes pa'ang 'byung ngo / /gal te mig gi
20a1(mdo sde): rnam par shes pa gcig lhan cig 'byung na ni mig gi rnam par shes pa dang spyod yul mtshungs pa/ rnam par rtog pa'i yid kyi rnam par shes pa
20a2(mdo sde): gcig kho na lhan cig 'byung ngo / /gal te rnam par shes pa'i tshogs gnyis sam/ gsum mam/ bzhi lhan cig gam/ lnga char lhan cig 'byung na'ang der rnam
20a3(mdo sde): par shes pa'i tshogs lnga po dag dang spyod yul mtshungs pa/ rnam par rtog pa'i yid kyi rnam par shes pa'ang gcig kho na lhan cig 'byung ngo / /blo gros yangs pa/ 'di lta
20a4(mdo sde): ste| dper na/ chu'i klung chen po 'bab pa la gal te rlabs gcig 'byung ba'i rkyen nye bar gnas par gyur na/ rlabs kyang gcig kho na 'byung ngo / /gal te rlabs gnyis
20a5(mdo sde): sam| gal te rab tu mang po dag 'byung ba'i rkyen nye bar gnas par gyur na/ rlabs rab tu mang po dag 'byung zhing chu'i klung de rang gi rgyun gyis rgyun 'chad par yang mi
20a6(mdo sde): 'gyur la/ yongs su zad par yang mi 'gyur ro/ /me long gi dkyil 'khor shin tu yongs su dag pa la'ang gal te gzugs brnyan gcig 'byung ba'i rkyen nye bar gnas
20a7(mdo sde): par gyur na/ gzugs brnyan yang gcig kho na 'byung ngo / /gal te gzugs brnyan gnyis sam/ gal te rab tu mang po dag 'byung ba'i rkyen nye bar gnas par gyur na/
20b1(mdo sde): gzugs brnyan rab tu mang po dag 'byung zhing me long gi dkyil 'khor de gzugs brnyan gyi dngos por yongs su 'gyur ba'ang ma yin la/ yongs su sbyor bar yang mi mngon no//
20b2(mdo sde): blo gros yangs pa/ de bzhin du chu klung lta bu dang / me long lta bu'i len pa'i rnam par shes pa de la rten cing gnas nas/ gal te mig gi rnam par shes pa gcig lan gcig
20b3(mdo sde): 'byung ba'i rkyen nye bar gnas par gyur na'ang mig gi rnam par shes pa gcig kho na lan gcig 'byung ngo / /gal te rnam par shes pa'i tshogs lnga char gyi bar dag lan gcig
20b4(mdo sde): 'byung ba'i rkyen nye bar gnas par gyur na'ang rnam par shes pa'i tshogs lnga char lan gcig 'byung ngo / /blo gros yangs pa de ltar byang chub sems dpa' chos kyi lugs shes
20b5(mdo sde): pa la brten cing chos kyi lugs shes pa la gnas nas/ sems dang / yid dang / rnam par shes pa'i gsang ba la mkhas pa yin yang de bzhin gshegs pa ni byang chub sems
20b6(mdo sde): dpa' sems dang / yid dang / rnam par shes pa'i gsang ba la mkhas par 'dogs na de tsam gyis thams cad kyi thams cad du mi 'dogs so/ /blo gros yangs pa/ gang gi
20b7(mdo sde): phyir byang chub sems dpa' nang gi so so nang gi len pa mi mthong / len pa'i rnam par shes pa'ang mi mthong la/ de'ang yang dag pa ji lta ba bzhin du yin pa dang / kun gzhi yang
21a1(mdo sde): mi mthong / kun gzhi rnam par shes pa'ang mi mthong / bsags pa'ang mi mthong / sems kyang mi mthong / mig kyang mi mthong / gzugs kyang
21a2(mdo sde): mi mthong / mig gi rnam par shes pa'ang mi mthong / rna ba'ang mi mthong / sgra'ang mi mthong / rna ba'i rnam par shes pa'ang mi mthong / sna'ang mi mthong / dri'ang mi mthong /
21a3(mdo sde): sna'i rnam par shes pa'ang mi mthong / lce'ang mi mthong / ro'ang mi mthong / lce'i rnam par shes pa'ang mi mthong / lus kyang mi mthong / reg bya'ang mi mthong / lus
21a4(mdo sde): kyi rnam par shes pa'ang mi mthong / blo gros yangs pa/ gang gi phyir byang chub sems dpa' nang gi so so rang gi yid kyang mi mthong / chos rnams kyang mi mthong / yid kyi rnam
21a5(mdo sde): par shes pa'ang mi mthong la/ de'ang yang dag pa ji lta ba bzhin du yin pa de ni/ byang chub sems dpa' don dam pa la mkhas pa zhes bya ste/ de bzhin gshegs pa'ang
21a6(mdo sde): byang chub sems dpa' don dam pa la mkhas pa ni sems dang / yid dang / rnam par shes pa'i gsang ba la mkhas pa yin par 'dogs so/ /blo gros yangs pa/ de tsam gyis
21a7(mdo sde): na byang chub sems dpa' sems dang / yid dang / rnam par shes pa'i gsang ba la mkhas pa yin la/ de bzhin gshegs pa byang chub sems dpa' sems dang / yid dang /
21b1(mdo sde): rnam par shes pa'i gsang ba la mkhas par 'dogs na'ang de tsam gyis 'dogs so/ /de nas bcom ldan 'das kyis de'i tshe tshigs su bcad pa 'di dag bka' stsal to/ /len pa'i
21b2(mdo sde): rnam par shes pa zab cing phra/ /sa bon thams cad chu bo'i klung ltar 'bab/ /bdag tu rtog par gyur na mi rung zhes/ /byis pa rnams la ngas ni de ma bstan/ /blo gros yangs pa'i
21b3(mdo sde): le'u ste lnga pa'o/ / //de nas bcom ldan 'das la byang chub sems dpa' yon tan 'byung gnas kyi zhu ba zhus pa/ bcom ldan 'das/ byang chub sems
21b4(mdo sde): dpa' chos rnams kyi mtshan nyid la mkhas pa/ byang chub sems dpa' chos rnams kyi mtshan nyid la mkhas pa zhes bgyi na/ bcom ldan 'das/ ji tsam gyis na/ byang chub sems
21b5(mdo sde): dpa' chos rnams kyi mtshan nyid la mkhas pa lags/ de bzhin gshegs pa byang chub sems dpa' chos rnams kyi mtshan nyid la mkhas par 'dogs na'ang ji tsam gyis 'dogs
21b6(mdo sde): lags/ de skad ces gsol pa dang / bcom ldan 'das kyis byang chub sems dpa' yon tan 'byung gnas la 'di skad ces bka' stsal to/ /yon tan 'byung gnas khyod de ltar
21b7(mdo sde): skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang mir bcas pa'i skye dgu'i don dang / phan pa dang bde ba'i phyir zhugs te/ de
22a1(mdo sde): bzhin gshegs pa la khyod don 'di nyid 'dri bar sems pa ni legs so/ /legs so/ /yon tan 'byung gnas/ de'i phyir nyon cig dang / chos
22a2(mdo sde): rnams kyi mtshan nyid la mkhas pa khyod la bshad par bya'o/ /yon tan 'byung gnas/ chos rnams kyi mtshan nyid ni gsum po 'di dag yin te/ gsum gang zhe na/ kun
22a3(mdo sde): brtags pa'i mtshan nyid dang / gzhan gyi dbang gi mtshan nyid dang / yongs su grub pa'i mtshan nyid do/ /yon tan 'byung gnas/ de la chos rnams kyi kun brtags pa'i
22a4(mdo sde): mtshan nyid gang zhe na/ ji tsam du rjes su tha snyad gdags pa'i phyir chos rnams kyi ngo bo nyid dam bye brag tu ming dang brdar rnam par bzhag pa gang yin pa'o/ /yon tan
22a5(mdo sde): 'byung gnas/ chos rnams kyi gzhan gyi dbang gi mtshan nyid gang zhe na/ chos rnams kyi rten cing 'brel par 'byung ba nyid de/ 'di lta ste/ 'di yod pas 'di 'byung la/ 'di
22a6(mdo sde): skyes pa'i phyir 'di skye ba 'di lta ste/ ma rig pa'i rkyen gyis 'du byed rnams zhes bya ba nas/ de ltar na sdug bsngal gyi phung po chen po 'di 'ba' zhig po 'di 'byung bar 'gyur
22a7(mdo sde): ro zhes bya ba'i bar gang yin pa'o/ /yon tan 'byung gnas/ chos rnams kyi yongs su grub pa'i mtshan nyid gang zhe na/ chos rnams kyi de bzhin nyid gang yin pa ste/ byang
22b1(mdo sde): chub sems dpa' rnams kyis rtun pa'i rgyu dang / legs par tshul bzhin yid la byas pa'i rgyus de rtogs shing / de rtogs pa goms par byas pa yang dag par grub pas kyang bla na
22b2(mdo sde): med pa yang dag par rdzogs pa'i byang chub kyi bar du yang dag par 'grub pa gang yin pa'o/ /yon tan 'byung gnas/ 'di lta ste/ dper na/ skyes bu gang zag rab rib can gyi mig
22b3(mdo sde): la rab rib kyi skyon chags pa de lta bur ni kun brtags pa'i mtshan nyid du blta bar bya'o/ /yon tan 'byung gnas/ 'di lta ste/ dper na/ de nyid la rab rib kyi mtshan ma skra shad
22b4(mdo sde): 'dzings pa'am/ sbrang ma'am/ til gyi 'bru 'am/ sngon po'i mtshan ma'am/ ser po'i mtshan ma'am/ dmar po'i mtshan ma'am/ dkar po'i mtshan ma snang bar gyur pa de
22b5(mdo sde): lta bur ni gzhan gyi dbang gi mtshan nyid du blta bar bya'o/ /yon tan 'byung gnas/ 'di lta ste/ dper na/ skyes bu gang zag de nyid kyi mig yongs su dag cing mig la rab rib
22b6(mdo sde): kyi skyon chags pa dang bral bar gyur pa na/ mig de nyid kyi rang bzhin gyi spyod yul ma nor ba'i spyod yul de lta bur ni yongs su grub pa'i mtshan nyid du blta bar bya'o/ /yon
22b7(mdo sde): tan 'byung gnas/ 'di lta ste/ dper na/ shel shin tu gsal pa ni gang gi tshe tshon sngon po dang phrad par gyur pa de'i tshe ni nor du rin po che an da rnyil dang / mthon ka chen
23a1(mdo sde): po lta bur snang bar 'gyur zhing / nor bu rin po che an da rnyil dang / mthon ka chen por log par 'dzin pas kyang sems can rnams rnam par
23a2(mdo sde): rmongs par byed do/ /gang gi tshe tshon dmar po dang phrad par gyur pa de'i tshe ni nor bu rin po che pad+ma rA ga lta bur snang bar 'gyur zhing / nor bu rin po che pad+ma rA ga ru log par
23a3(mdo sde): 'dzin pas sems can rnams rnam par rmongs par byed do/ /gang gi tshe na tshon ljang khu dang phrad par gyur pa de'i tshe ni nor bu rin po che margad lta bur snang bar 'gyur zhing /
23a4(mdo sde): nor bu rin po che margad du log par 'dzin pas kyang sems can rnams rnam par rmongs par byed do/ /gang gi tshe tshon ser po dang phrad par gyur pa de'i tshe ni gser lta bur
23a5(mdo sde): snang bar 'gyur zhing / gser du log par 'dzin pas kyang sems can rnams rnam par rmongs par byed do/ /yon tan 'byung gnas/ 'di lta ste/ dper na/ shel shin
23a6(mdo sde): tu gsal ba tshon dang phrad pa de lta bur ni gzhan gyi dbang gi mtshan nyid la kun brtags pa'i mtshan nyid kyi tha snyad kyi bag chags su blta bar bya'o/ /'di lta ste/ dper
23a7(mdo sde): na| shel shin tu gsal ba la nor bu rin po che an da rnyil dang / mthon ka chen po dang / pad+ma rA ga dang / margad dang / gser du log par 'dzin pa lta bur ni gzhan
23b1(mdo sde): gyi dbang gi mtshan nyid la kun brtags pa'i mtshan nyid du 'dzin pa blta bar bya'o/ /yon tan 'byung gnas/ 'di lta ste/ dper na/ shel shin tu gsal ba de nyid lta bur ni gzhan
23b2(mdo sde): gyi dbang gi mtshan nyid blta bar bya'o/ /'di lta ste/ dper na/ shel shin tu gsal ba nyid nor bu rin po che an da rnyil dang / mthon ka chen po dang / pad+ma rA ga dang / margad dang /
23b3(mdo sde): gser gyi mtshan nyid der rtag pa rtag pa'i dus dang / ther zug ther zug gi dus su yongs su ma grub cing ngo bo nyid med pa de lta bur ni gzhan gyi dbang gi mtshan nyid de/ kun
23b4(mdo sde): brtags pa'i mtshan nyid der rtag pa rtag pa'i dus dang / ther zug ther zug gi dus su yongs su ma grub cing ngo bo nyid med pa nyid kyis yongs su grub pa'i mtshan nyid blta bar
23b5(mdo sde): bya'o| |yon tan 'byung gnas/ de la mtshan ma dang 'brel pa'i ming la brten nas ni kun brtags pa'i mtshan nyid rab tu shes so/ /gzhan gyi dbang gi mtshan nyid la kun
23b6(mdo sde): brtags pa'i mtshan nyid du mngon par zhen pa la brten nas ni gzhan gyi dbang gi mtshan nyid rab tu shes so/ /gzhan gyi dbang gi mtshan nyid la kun brtags pa'i mtshan
23b7(mdo sde): nyid du mngon par zhen pa med pa la brten nas ni yongs su grub pa'i mtshan nyid rab tu shes so/ /yon tan 'byung gnas/ de la byang chub sems dpa' chos rnams kyi gzhan
24a1(mdo sde): g yi dbang gi mtshan nyid la kun brtags pa'i mtshan nyid yang dag pa ji lta ba bzhin du rab tu shes nas mtshan nyid med pa'i chos yang dag pa ji lta
24a2(mdo sde): ba bzhin du rab tu shes so/ /yon tan 'byung gnas/ de la byang chub sems dpas gzhan gyi dbang gi mtshan nyid yang dag pa ji lta ba bzhin du rab tu shes na/ kun nas
24a3(mdo sde): nyon mongs pa'i mtshan nyid kyi chos yang dag pa ji lta ba bzhin du rab tu shes so/ /yon tan 'byung gnas/ de la byang chub sems dpas yongs su grub pa'i mtshan nyid
24a4(mdo sde): yang dag pa ji lta ba bzhin du rab tu shes na/ rnam par byang ba'i mtshan nyid kyi chos yang dag pa ji lta ba bzhin du rab tu shes so/ /yon tan 'byung gnas/ de la byang
24a5(mdo sde): chub sems dpas gzhan gyi dbang gi mtshan nyid la mtshan nyid med pa'i chos yang dag pa ji lta ba bzhin du rab tu shes na/ kun nas nyon mongs pa'i mtshan nyid kyi
24a6(mdo sde): chos rab tu spong ngo / /kun nas nyon mongs pa'i mtshan nyid kyi chos rab tu spangs na rnam par byang ba'i mtshan nyid kyi chos thob par 'gyur te/ yon tan 'byung gnas/
24a7(mdo sde): gang gi phyir byang chub sems dpas de ltar chos rnams kun brtags pa'i mtshan nyid dang / gzhan gyi dbang gi mtshan nyid dang / yongs su grub pa'i mtshan nyid yang
24b1(mdo sde): dag pa ji lta ba bzhin du rab tu shes shing mtshan nyid med pa dang / kun nas nyon mongs pa'i mtshan nyid dang / rnam par byang ba'i mtshan nyid yang dag pa ji lta ba bzhin du rab tu shes
24b2(mdo sde): la| mtshan nyid med pa'i chos yang dag pa ji lta ba bzhin du rab tu shes nas/ kun nas nyon mongs pa'i mtshan nyid kyi chos rab tu spong zhing kun nas nyon mongs pa'i mtshan nyid kyi
24b3(mdo sde): chos rab tu spangs na rnam par byang ba'i mtshan nyid kyi chos 'thob par 'gyur ba de tsam gyis na/ byang chub sems dpa' chos rnams kyi mtshan nyid la mkhas pa yin la/ de bzhin
24b4(mdo sde): gshegs pa byang chub sems dpa' chos rnams kyi mtshan nyid la mkhas par 'dogs na'ang de tsam gyis 'dogs so/ /de nas bcom ldan 'das kyis de'i tshe tshigs su bcad pa
24b5(mdo sde): 'di dag bka' stsal to/ /mtshan nyid med pa'i chos ni rab shes na/ /kun nas nyon mongs mtshan nyid chos spong 'gyur/ /kun nas nyon mongs chos ni rab spangs na/ /shin tu
24b6(mdo sde): rnam dag mtshan nyid chos thob 'gyur/ /skye bo bag med nyes bcom le lo can/ /'du byed skyon la rtog par mi byed pa/ /brtan med g.yo ba yod pa'i chos rnams la/ /rab tu
24b7(mdo sde): nyams pas snying brtser bya ba yin/ /yon tan 'byung gnas kyi le'u ste drug pa'o// //de nas bcom ldan 'das la byang chub sems dpa' don dam yang
25a1(mdo sde): dag 'phags kyis 'di skad ces gsol to/ /bcom ldan 'das/ 'di na bdag gcig pu dben pa zhig na mchis pa'i tshe/ sems kyi yongs
25a2(mdo sde): su rtog pa 'di lta bu skyes lags te/ bcom ldan 'das kyis rnam grangs du mar phung po rnams kyi rang gi mtshan nyid kyang bka' stsal/ skye ba'i mtshan nyid dang / 'jig pa'i
25a3(mdo sde): mtshan nyid dang / spang ba dang yongs su shes pa yang bka' stsal/ phung po rnams kyi ji lta ba bzhin du skye mched rnams dang / rten cing 'brel bar 'byung ba dang / zas
25a4(mdo sde): rnams kyi yang bka' stsal/ bcom ldan 'das kyis rnam grangs du mar bden pa rnams kyi mtshan nyid kyang bka' stsal/ yongs su shes pa dang / spang ba dang / mngon
25a5(mdo sde): du bgyi ba dang / bsgom pa'ang bka' stsal/ bcom ldan 'das kyis rnam grangs du mar khams rnams kyi rang gi mtshan nyid kyang bka' stsal/ khams sna tshogs pa
25a6(mdo sde): nyid dang / khams du ma nyid dang / spang ba dang / yongs su shes pa'ang bka' stsal/ bcom ldan 'das kyis rnam grangs du mar dran pa nye bar bzhag pa rnams kyi rang
25a7(mdo sde): gi mtshan nyid kyang bka' stsal/ mi mthun pa'i phyogs dang / gnyen po dang / bsgom pa dang / ma skyes pa rnams skye ba dang / skyes pa rnams gnas pa dang / mi bskyud pa dang / slar zhing
25b1(mdo sde): 'byung ba dang / 'phel zhing yangs pa nyid kyang bka' stsal/ dran pa nye bar bzhag pa rnams kyi ji lta ba bzhin du yang dag par spong ba rnams dang / rdzu 'phrul gyi rkang pa rnams dang /
25b2(mdo sde): dbang po rnams dang / stobs rnams dang / byang chub kyi yan lag rnams kyi'ang bka' stsal/ bcom ldan 'das kyis rnam grangs du mar 'phags pa'i lam yan lag brgyad pa'i rang
25b3(mdo sde): gi mtshan nyid kyang bka' stsal/ mi mthun pa'i phyogs dang / gnyen po dang / bsgom pa dang / ma skyes pa rnams skye ba dang / skyes pa rnams gnas pa dang / mi bskyud pa dang / slar
25b4(mdo sde): zhing 'byung ba dang / 'phel zhing yangs pa nyid kyang bka' stsal la/ bcom ldan 'das kyis thams cad ngo bo nyid ma mchis pa/ chos thams cad ma skyes pa/ ma 'gags pa/ gzod
25b5(mdo sde): ma nas zhi ba/ rang bzhin gyis yongs su mya ngan las 'das pa zhes kyang bka' stsal lags na/ bcom ldan 'das kyis ji ltar dgongs nas chos thams cad ngo bo nyid ma mchis
25b6(mdo sde): pa| chos thams cad ma skyes pa/ ma 'gags pa/ gzod ma nas zhi ba/ rang bzhin gyis yongs su mya ngan las 'das pa zhes bka' stsal snyam bgyid lags te/ bcom ldan 'das
25b7(mdo sde): kyis ci la dgongs nas chos thams cad ngo bo nyid ma mchis pa/ chos thams cad ma skyes pa/ ma 'gags pa/ gzod ma nas zhi ba/ rang bzhin gyis yongs su mya ngan las 'das
26a1(mdo sde): pa zhes bka' stsal pa'i don de nyid bcom ldan 'das la bdag yongs su zhu lags so/ /de skad ces gsol pa dang / bcom ldan 'das kyis byang
26a2(mdo sde): chub sems dpa' don dam yang dag 'phags la 'di skad ces bka' stsal to/ /don dam yang dag 'phags khyod kyi sems kyi yongs su rtog pa/ dge ba tshul bzhin skyes pa
26a3(mdo sde): legs so/ /legs so/ /don dam yang dag 'phags khyod de ltar skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang mir bcas
26a4(mdo sde): pa'i skye dgu'i don dang / phan pa dang bde ba'i phyir zhugs te/ de bzhin gshegs pa la don 'di nyid 'dri bar sems pa ni yang khyod legs so/ /don dam yang dag 'phags/
26a5(mdo sde): de'i phyir nyon cig dang / ngas ci las dgongs nas chos thams cad ngo bo nyid med pa/ chos thams cad ma skyes pa/ ma 'gags pa/ gzod ma nas zhi ba/ rang bzhin gyis
26a6(mdo sde): yongs su mya ngan las 'das pa zhes gsungs pa khyod la bshad par bya'o/ /don dam yang dag 'phags/ ngas chos rnams kyi ngo bo nyid med pa nyid rnam pa gsum po 'di lta ste/
26a7(mdo sde): mtshan nyid ngo bo nyid med pa nyid dang / skye ba ngo bo nyid med pa nyid dang / don dam pa ngo bo nyid med pa nyid las dgongs nas chos thams cad ngo bo nyid med pa'o zhes bstan
26b1(mdo sde): to| |don dam yang dag 'phags/ de la chos rnams kyi mtshan nyid ngo bo nyid med pa nyid gang zhe na/ kun brtags pa'i mtshan nyid gang yin pa'o/ /de ci'i phyir zhe na/ 'di ltar de ni
26b2(mdo sde): ming dang brdar rnam par bzhag pa'i mtshan nyid yin gyi/ rang gi mtshan nyid kyis rnam par gnas pa ni ma yin pas de'i phyir de ni mtshan nyid ngo bo nyid med pa nyid ces bya'o/ /don
26b3(mdo sde): dam yang dag 'phags/ chos rnams kyi skye ba ngo bo nyid med pa nyid gang zhe na/ chos rnams kyi gzhan gyi dbang gi mtshan nyid gang yin pa'o/ /de ci'i phyir zhe na/ 'di ltar de ni rkyen
26b4(mdo sde): gzhan gyi stobs kyis byung ba yin gyi/ bdag nyid kyis ni ma yin pas de'i phyir skye ba ngo bo nyid med pa nyid ces bya'o/ /don dam yang dag 'phags/ chos rnams kyi don dam pa
26b5(mdo sde): ngo bo nyid med pa nyid gang zhe na/ rten cing 'brel bar 'byung ba'i chos gang dag skye ba ngo bo nyid med pa nyid kyis ngo bo nyid med pa de dag ni don dam pa'i ngo bo nyid med pa nyid kyis
26b6(mdo sde): ngo bo nyid med pa'ang yin no/ /de ci'i phyir zhe na/ don dam yang dag 'phags/ chos rnams la rnam par dag pa'i dmigs pa gang yin pa de ni ngas don dam pa yin par yongs
26b7(mdo sde): su bstan la/ gzhan gyi dbang gi mtshan nyid de ni rnam par dag pa'i dmigs pa ma yin pas de'i phyir don dam pa'i ngo bo nyid med pa nyid ces bya'o/ /don dam yang dag 'phags/
27a1(mdo sde): gzhan yang chos rnams kyi yongs su grub pa'i mtshan nyid gang yin pa de'ang don dam pa ngo bo nyid med pa nyid ces bya'o/ /de ci'i phyir zhe na/ don dam yang
27a2(mdo sde): dag 'phags/ chos rnams kyi chos bdag med pa gang yin pa de ni/ de dag gi ngo bo nyid med pa nyid ces bya ste/ de ni don dam pa yin la/ don dam pa ni chos thams cad kyi ngo bo nyid
27a3(mdo sde): med pa nyid kyis rab tu phye ba yin pas de'i phyir don dam pa ngo bo nyid med pa nyid ces bya'o/ /don dam yang dag 'phags/ de la 'di lta ste/ dper na/ nam mkha'i me tog ji
27a4(mdo sde): lta ba de lta bur ni mtshan nyid ngo bo nyid med pa nyid blta bar bya'o/ /don dam yang dag 'phags/ de la 'di lta ste/ dper na/ sgyu ma byas pa ji lta ba de lta bur ni skye ba ngo bo nyid
27a5(mdo sde): med pa nyid kyang blta bar bya/ don dam pa ngo bo nyid med pa nyid de las gcig kyang blta bar bya'o/ /don dam yang dag 'phags/ de la 'di lta ste/ dper na/ nam mkha'i
27a6(mdo sde): gzugs kyi ngo bo nyid med pa nyid tsam gyis rab tu phye ba dang / thams cad du song ba ji lta ba de lta bur ni don dam pa ngo bo nyid med pa nyid las chos bdag med pas rab tu phye ba
27a7(mdo sde): dang thams cad du song ba gcig blta bar bya ste/ don dam yang dag 'phags/ ngas ngo bo nyid med pa nyid rnam pa gsum po de dag las dgongs nas chos thams cad ngo bo
27b1(mdo sde): nyid med pa'o zhes bstan to/ /don dam yang dag 'phags/ de la mtshan nyid ngo bo nyid med pa nyid las dgongs nas/ ngas chos thams cad ma skyes ba/ ma 'gags pa/ gzod ma nas zhi
27b2(mdo sde): ba| rang bzhin gyis yongs su mya ngan las 'das pa'o zhes bstan to/ /de ci'i phyir zhe na/ don dam yang dag 'phags/ 'di ltar rang gi mtshan nyid kyis med pa gang yin pa de ni ma skyes
27b3(mdo sde): pa yin/ ma skyes pa gang yin pa de ni ma 'gags pa yin/ ma skyes pa dang ma 'gags pa gang yin pa de ni/ gzod ma nas zhi ba yin/ gzod ma nas zhi ba gang yin pa de ni rang bzhin
27b4(mdo sde): gyis yongs su mya ngan las 'das pa yin/ rang bzhin gyis yongs su mya ngan las 'das pa gang yin pa de la ni/ yongs su mya ngan las 'da' bar bya ba cung zad kyang med de/ de'i phyir
27b5(mdo sde): mtshan nyid ngo bo nyid med pa nyid la dgongs nas ngas chos thams cad ma skyes pa/ ma 'gags pa/ gzod ma nas zhi ba/ rang bzhin gyis yongs su mya ngan las 'das pa'o zhes bstan
27b6(mdo sde): to| |don dam yang dag 'phags/ yang don dam pa ngo bo nyid med pa nyid chos bdag med pas rab tu phye ba las dgongs nas ngas chos thams cad ma skyes pa/ ma 'gags pa/ gzod ma
27b7(mdo sde): nas zhi ba/ rang bzhin gyis yongs su mya ngan las 'das pa'o zhes bstan to/ /de ci'i phyir zhe na/ 'di ltar don dam pa ngo bo nyid med pa nyid chos bdag med pas rab tu phye ba ni rtag
28a1(mdo sde): pa rtag pa'i dus dang / ther zug ther zug gi dus su rnam par gnas pa kho na yin la/ de ni chos rnams kyi chos nyid du 'dus ma byas pa nyon mongs pa thams
28a2(mdo sde): cad du bral ba yin te/ rtag pa rtag pa'i dus dang / ther zug ther zug gi dus su chos nyid de nyid kyis rnam par gnas pa 'dus ma byas pa gang yin pa de ni 'dus ma byas pa'i
28a3(mdo sde): phyir ma skyes pa dang ma 'gags pa yin la/ de ni nyon mongs pa thams cad dang bral ba'i phyir gzod ma nas zhi ba dang / rang bzhin gyis yongs su mya ngan las 'das pa yin te/
28a4(mdo sde): de'i phyir don dam pa ngo bo nyid med pa nyid chos bdag med pas rab tu phye ba las dgongs nas ngas chos thams cad ma skyes ma 'gags pa/ gzod ma nas zhi ba/ rang bzhin gyis
28a5(mdo sde): yongs su mya ngan las 'das pa'o zhes bstan to/ /don dam yang dag 'phags/ ngas ni sems can gyi khams na sems can rnams kyis kun brtags pa'i ngo bo nyid ngo bo nyid kyis
28a6(mdo sde): tha dad par mthong zhing / gzhan gyi dbang gi ngo bo nyid dang / yongs su grub pa'i ngo bo nyid kyang ngo bo nyid kyis tha dad par mthong na/ de'i phyir ngo bo nyid med pa nyid rnam pa gsum
28a7(mdo sde): mi 'dogs kyi/ sems can rnams gzhan gyi dbang dang / yongs su grub pa'i ngo bo nyid la kun brtags pa'i ngo bo nyid du sgro btags nas/ gzhan gyi dbang dang / yongs su
28b1(mdo sde): grub pa'i ngo bo nyid la/ kun brtags pa'i ngo bo nyid kyi mtshan nyid rjes su tha snyad 'dogs te/ ji lta ji ltar rjes su tha snyad 'dogs pa de lta de ltar tha snyad btags pas yongs su bsgos
28b2(mdo sde): pa'i sems tha snyad btags pa dang rjes su 'brel pa'am/ tha snyad btags pa bag la nyal gyis gzhan gyi dbang dang / yongs su grub pa'i ngo bo nyid la kun brtags pa'i ngo bo nyid kyi
28b3(mdo sde): mtshan nyid du mngon par zhen no/ /ji lta ji ltar mngon par zhen pa de lta de ltar gzhan gyi dbang gi ngo bo nyid la kun brtags pa'i ngo bo nyid du mngon par zhen pa'i rgyu de dang / rkyen des phyi
28b4(mdo sde): ma la gzhan gyi dbang gi ngo bo nyid kun tu bskyed de/ gzhi des na/ nyon mongs pa'i kun nas nyon mongs pas kyang kun nas nyon mongs par 'gyur/ las kyi kun nas nyon mongs pa
28b5(mdo sde): dang | skye ba'i kun nas nyon mongs pas kyang kun nas nyon mongs par 'gyur zhing / yun ring por yang na sems can dmyal ba rnams dang / yang na dud 'gro rnams sam/ yang na
28b6(mdo sde): yi dwags rnams sam/ yang na lha rnams sam/ yang na lha ma yin rnams sam/ yang na mi rnams kyi nang du kun tu rgyug cing 'khor bar 'gyur te/ 'khor ba las mi 'da' ba'i
28b7(mdo sde): phyir ro/ /don dam yang dag 'phags/ de la sems can gang dag dang po nyid nas dge ba'i rtsa ba ma bskyed pa/ sgrib pa yongs su ma dag pa/ rgyud yongs su ma smin pa/ mos pa mi mang
29a1(mdo sde): ba| bsod nams dang ye shes kyi tshogs yang dag par ma grub pa de dag la ni nga skye ba ngo bo nyid med pa nyid las brtsams nas chos ston te/ de dag gis
29a2(mdo sde): chos de thos nas rten cing 'brel bar 'byung ba'i 'du byed rnams la mi rtag pa nyid du shes shing mi brtan pa nyid dang / yid brtan du mi rung ba nyid dang / 'gyur ba'i chos nyid du shes
29a3(mdo sde): nas 'du byed thams cad las yid sdang bar byed/ skyo bar byed do/ /yid sdang bar byas/ skyo bar byas nas sdig pa las phyir zlog ste/ de dag sdig pa gang yin pa de mi byed
29a4(mdo sde): cing dge ba la bsten par byed do/ /dge ba la bsten pa'i rgyus dge ba'i rtsa ba ma bskyed pa rnams ni skyed do/ /sgrib pa yongs su ma byang ba rnams kyang yongs su sbyong ngo / /rgyud
29a5(mdo sde): yongs su ma smin pa'ang yongs su smin par byed do/ /gzhi des mos pa mang zhing bsod nams dang ye shes kyi tshogs yang dag par grub par 'gyur ro/ /de dag de ltar dge
29a6(mdo sde): ba'i rtsa ba bskyed pa nas bsod nams dang ye shes kyi tshogs kyi bar du yang dag par 'grub mod kyi/ 'on kyang skye ba ngo bo nyid med pa nyid de la mtshan nyid ngo bo nyid med pa
29a7(mdo sde): nyid dang / don dam pa ngo bo nyid med pa nyid rnam pa gnyis yang dag pa ji lta ba bzhin du mi shes pas/ 'du byed thams cad las yang dag par skyo bar mi 'gyur/ yang dag par
29b1(mdo sde): 'dod chags dang bral bar mi 'gyur/ yang dag par rnam par grol bar mi 'gyur zhing / nyon mongs pa'i kun nas nyon mongs pa las kyang yongs su grol bar mi 'gyur/ las kyi kun
29b2(mdo sde): nas nyon mongs pa las kyang yongs su grol bar mi 'gyur/ skye ba'i kun nas nyon mongs pa las kyang yongs su grol bar mi 'gyur bas/ yang de bzhin gshegs pa de dag la 'di lta
29b3(mdo sde): ste| mtshan nyid ngo bo nyid med pa nyid dang / don dam pa ngo bo nyid med pa nyid las brtsams nas 'di ltar 'du byed thams cad las yang dag par skyo bar bya ba dang / 'dod chags
29b4(mdo sde): dang bral bar bya ba dang / rnam par grol bar bya ba dang / nyon mongs pa'i kun nas nyon mongs pa las yang dag par bzla ba dang / las kyi kun nas nyon mongs pa las yang dag par
29b5(mdo sde): bzla ba dang / skye ba'i kun nas nyon mongs pa las yang dag par bzla ba'i phyir chos ston to/ /de dag gis chos de thos nas gzhan gyi dbang gi ngo bo nyid la kun brtags pa'i ngo bo
29b6(mdo sde): nyid kyi mtshan nyid du mngon par zhen pa med pas skye ba ngo bo nyid med pa nyid de/ de la mtshan nyid ngo bo nyid med pa nyid du don dam pa ngo bo nyid med pa nyid du mos par byed/ rab tu rnam
29b7(mdo sde): par 'byed par byed/ ji lta ba bzhin du rtogs par byed cing 'di lta ste/ tha snyad btags pas yongs su ma bsgos pa'i shes pa tha snyad btags pa dang rjes su 'brel ba med cing tha
30a1(mdo sde): snyad bag la nyal med pa'i shes pas gzhan gyi dbang gi mtshan nyid de/ tshe 'di la shes pa'i stobs bskyed pa dang / phyi ma la rgyud yang dag par chad pas
30a2(mdo sde): 'gog par byed de/ gzhi des 'du byed thams cad las yang dag par skyo ba dang / yang dag par 'dod chags dang bral ba dang / yang dag par rnam par grol bar 'gyur zhing nyon
30a3(mdo sde): mongs pa'i kun nas nyon mongs pa dang / las kyi kun nas nyon mongs pa dang / skye ba'i kun nas nyon mongs pa las kyang yongs su grol bar 'gyur ro/ /don dam yang dag 'phags/
30a4(mdo sde): de la sems can nyan thos kyi theg pa'i rigs can rnams kyis kyang lam 'di nyid dang / sgrub pa 'di nyid kyis grub pa dang bde ba bla na med pa'i mya ngan las 'das pa 'thob
30a5(mdo sde): par 'gyur la/ sems can rang sangs rgyas kyi theg pa'i rigs can rnams dang / de bzhin gshegs pa'i rigs can rnams kyis kyang lam 'di nyid dang / sgrub pa 'di nyid
30a6(mdo sde): kyis grub pa dang bde ba bla na med pa'i mya ngan las 'das pa thob par 'gyur bas 'di ni/ nyan thos dang / rang sangs rgyas dang / byang chub sems dpa' rnams kyi rnam par dag pa'i
30a7(mdo sde): lam gcig pa yin la/ rnam par dag pa gcig ste/ gnyis pa gang yang med pas ngas de las dgongs nas theg pa gcig bu bstan te/ sems can gyi khams na sems can
30b1(mdo sde): rang bzhin gyis dbang po rtul po rnams dang / dbang po 'bring rnams dang / dbang po rnon po rnams kyi sems can gyi rigs sna tshogs dag kyang med pa ma yin no/ /don dam yang dag 'phags
30b2(mdo sde): nyan thos kyi rigs can gang zag zhi ba'i bgrod pa gcig pu ba ni sangs rgyas thams cad brtson pa dang ldan par gyur kyang byang chub kyi snying po la bzhag ste/ bla na med pa yang dag par
30b3(mdo sde): rdzogs pa'i byang chub thob par byar mi nus so/ /de ci'i phyir zhe na/ 'di ltar de ni snying rje shin tu chung ba dang / sdug bsngal gyis shin tu 'jigs pa'i phyir rang bzhin gyis rigs dman par
30b4(mdo sde): kho na yin pa'i phyir ro/ /de ji ltar snying rje shin tu chung ba de bzhin du sems can gyi don bya ba la shin tu mi phyogs par 'gyur ro/ /ji ltar sdug bsngal gyis shin tu 'jigs pa de bzhin
30b5(mdo sde): du 'du byed mngon par 'du bya ba thams cad la shin tu mi phyogs par 'gyur ro/ /sems can gyi don bya ba la shin tu mi phyogs pa dang / 'du byed mngon par 'du bya ba thams cad la
30b6(mdo sde): shin tu mi phyogs pa ni bla na med pa yang dag par rdzogs pa'i byang chub tu ngas ma bstan no/ /de'i phyir zhi ba'i bgrod pa gcig pu ba zhes bya'o/ /nyan thos byang chub tu yongs su 'gyur ba
30b7(mdo sde): gang yin pa de ni ngas rnam grangs kyis byang chub sems dpa' yin par bstan te/ 'di ltar de ni nyon mongs pa'i sgrib pa las rnam par grol nas/ de bzhin gshegs pa rnams kyis
31a1(mdo sde): bskul na/ shes bya'i sgrib pa las sems rnam par grol bar byed pa'i phyir ro/ /de ni dang por bdag gi don la sbyor ba'i rnam pas nyon mongs pa'i
31a2(mdo sde): sgrib pa las rnam par grol te/ de'i phyir de bzhin gshegs pas de nyan thos kyi rigs su 'dogs so/ /don dam yang dag 'phags/ 'di ltar nga'i chos 'dul ba legs par
31a3(mdo sde): gsungs pa/ shin tu gya nom pa/ bsam pa shin tu rnam par dag pa ston pa/ chos legs par bstan pa la ni sems can rnams kyi mos pa'i rim pa'ang snang ste/ don dam yang
31a4(mdo sde): dag 'phags/ 'di la de bzhin gshegs pa ni ngo bo nyid med pa nyid rnam pa gsum po de dag nyid las dgongs nas drang ba'i don gyi mdo brjod pa'i rnam pas 'di lta ste/ chos
31a5(mdo sde): thams cad ngo bo nyid med pa/ chos thams cad ma skyes pa/ ma 'gags pa/ gzod ma nas zhi ba/ rang bzhin gyis yongs su mya ngan las 'das pa'o zhes chos ston to/ /de la
31a6(mdo sde): sems can gang dag dge ba'i rtsa ba chen po bskyed pa dang / sgrib pa yongs su dag pa/ rgyud yongs su smin pa/ mos pa mang ba/ bsod nams dang ye shes kyi tshogs chen po
31a7(mdo sde): yang dag par grub pa de dag gis ni chos de thos na nga'i dgongs te bshad pa yang dag pa ji lta ba bzhin du rab tu shes shing / chos de la'ang chos shes par 'gyur la/ don
31b1(mdo sde): de'ang shes rab kyis yang dag pa ji lta ba bzhin du rtogs par 'gyur zhing / de rtogs pa goms pas kyang myur ba myur ba kho nar shin tu mthar thug pa nyid rjes su 'thob par 'gyur te/
31b2(mdo sde): de la'ang a la la/ bcom ldan 'das de ni yang dag par rdzogs pa'i sangs rgyas yin te/ des ni chos thams cad legs par mngon par rdzogs par sangs rgyas so zhes dad pa thong
31b3(mdo sde): par 'gyur ro/ /de la sems can gang dag dge ba'i rtsa ba ma bskyed pa dang / sgrib pa yongs su ma dag pa dang / rgyud yongs su ma smin pa dang / mos pa chen po ma yin pa/ bsod nams
31b4(mdo sde): dang ye shes kyi tshogs chen po yang dag par ma grub pa/ drang po dang drang po'i rang bzhin can/ rtog pa dang sel mi nus pa/ rang gi lta ba mchog tu 'dzin par mi gnas pa de dag gis
31b5(mdo sde): ni chos de thos na nga'i dgongs te bshad pa'ang yang dag pa ji lta ba bzhin du rab tu mi shes mod kyi/ 'on kyang chos de la mos par byed cing dad pa'ang 'thob ste/ mdo sde 'di dag ni
31b6(mdo sde): de bzhin gshegs pas gsungs pa zab pa zab par snang ba/ stong pa nyid dang ldan pa mthong bar dka' ba/ rtogs par dka' ba/ brtag mi nus pa/ rtog ge'i spyod yul ma yin
31b7(mdo sde): pa| zhib mo brtags pa'i mkhas pa mdzangs pas rig pa yin no zhes mos par byed do/ /mdo sde de dag gi don bstan pa dag gi don bstan pa dag la bdag mi shes so snyam nas
32a1(mdo sde): 'dug ste/ 'di skad ces sangs rgyas kyi byang chub ni zab/ chos rnams kyi chos nyid kyang zab ste/ de bzhin gshegs pa nyid kyis mkhyen gyi bdag cag gis
32a2(mdo sde): ni mi shes so/ /de bzhin gshegs pa rnams kyi chos bstan pa ni sems can rnams la mos pa sna tshogs kyis 'jug pa yin te/ de bzhin gshegs pa rnams ni mkhyen pa dang gzigs
32a3(mdo sde): pa mtha' yas pa yin gyi/ bdag cag gi shes pa dang mthong ba ni ba lang gi rjes tsam mo snyam nas/ de dag mdo sde de rnams la gus par byas te yi ger 'dri bar yang byed/ yi ger
32a4(mdo sde): bris nas 'chang bar yang byed/ klog par yang byed/ yang dag par 'ged par yang byed/ mchod par yang byed/ lung nod par yang byed/ 'don par yang byed/ kha ton du'ang
32a5(mdo sde): byed mod kyi/ 'di ltar nga'i dgongs te bshad pa zab mo 'di ma rtogs pa'i phyir bsgom pa'i rnam pas sbyor bar mi nus so/ /de dag gzhi des na bsod nams kyi tshogs kyis kyang
32a6(mdo sde): 'phel bar 'gyur/ ye shes kyi tshogs kyis kyang 'phel bar 'gyur la/ gong du'ang rgyud yongs su ma smin pa dag kyang yongs su smin par byed do/ /ci ste sems can de dag las
32a7(mdo sde): sems can gang dag bsod nams dang ye shes kyi tshogs chen po'i bar du yang dag par grub pa ma yin yang drang po dang drang po'i rang bzhin can ma yin la/ rtog pa dang sel
32b1(mdo sde): nus la/ rang gi lta ba mchog tu 'dzin par gnas pa de dag gis ni chos de thos na nga'i dgongs te bshad pa zab mo yang dag pa ji lta ba bzhin mi shes te/ chos de la mos kyang chos 'di
32b2(mdo sde): dag thams cad ni ngo bo nyid med pa kho na yin no/ /chos 'di dag thams cad ni ma skyes pa kho na'o/ /ma 'gags pa kho na'o/ /gzod ma nas zhi ba kho na'o/ /rang bzhin gyis yongs su mya
32b3(mdo sde): ngan las 'das pa kho na'o zhes chos kyi don la sgra ji bzhin kho nar mngon par zhen par byed de/ de dag gzhi des na chos thams cad la med par lta ba dang / mtshan nyid med par lta ba
32b4(mdo sde): 'thob par 'gyur te/ med par lta ba dang / mtshan nyid med par lta ba thob nas kyang thams cad la mtshan nyid thams cad kyis skur ba 'debs te/ chos rnams kyi kun brtags pa'i
32b5(mdo sde): mtshan nyid la skur ba 'debs/ chos rnams kyi gzhan gyi dbang gi mtshan nyid dang / yongs su grub pa'i mtshan nyid la'ang skur ba 'debs so/ /de ci'i phyir zhe na/ don dam yang dag
32b6(mdo sde): 'phags/ 'di ltar gzhan gyi dbang nyid dang / yongs su grub pa'i mtshan nyid yod na ni/ kun brtags pa'i mtshan nyid kyang rab tu shes par gyur na/ de la gang dag gzhan gyi
32b7(mdo sde): dbang gi mtshan nyid dang / yongs su grub pa'i mtshan nyid la mtshan nyid med par mthong ba de dag gis ni kun brtags pa'i mtshan nyid la'ang skur ba btab pa yin pa'i phyir te/
33a1(mdo sde): de lta bas na de dag ni mtshan nyid rnam pa gsum char la'ang skur pa 'debs pa zhes bya'o/ /de dag ni nga'i chos la chos su 'du shes pa dang / don ma yin pa la
33a2(mdo sde): don du 'du shes pa yin te/ nga'i chos la chos su 'du shes pa dang / don ma yin pa la don du 'du shes pa de dag chos la'ang chos su 'dzin/ don ma yin pa la'ang don du 'dzin
33a3(mdo sde): to| |de dag chos la mos pas dge ba'i chos rnams kyis 'phel mod kyi/ 'on kyang don ma yin pa la mngon par zhen pas shes rab las yongs su nyams par 'gyur te/ shes
33a4(mdo sde): rab las yongs su nyams na dge ba'i chos shin tu rgya che ba dang / shin tu dpag tu med pa rnams las kyang yongs su nyams par 'gyur ro/ /de dag las gzhan dag gis chos
33a5(mdo sde): la chos su dang / don ma yin pa la don du thos nas gang dag lta ba la dga' bar byed pa de dag ni chos la chos su 'du shes pa dang / don ma yin pa la don du 'du shes pas
33a6(mdo sde): chos la chos su dang / don ma yin pa la don du mngon par zhen par 'gyur te/ de dag gzhi des na de bzhin du dge ba'i chos las nyams par rig par bya'o/ /gang dag lta
33a7(mdo sde): ba la dga' bar mi byed pa de dag ni de dag las chos rnams kyi ngo bo nyid med pa nyid thos shing chos rnams kyi skye ba med pa dang / 'gag pa med pa dang / gzod ma nas zhi ba dang
33b1(mdo sde): rang bzhin gyis yongs su mya ngan las 'das pa thos nas skrag cing dngangs la kun tu dbang par 'gyur zhing 'di skad ces 'di ni sangs rgyas kyi bka' ma yin gyi/ 'di ni bdud kyis smras pa
33b2(mdo sde): yin no zhes kyang zer zhing / de ltar rig nas mdo sde de dag la skur pa 'debs par byed/ spong bar byed/ mi bsngags pa rjod par byed/ ngan du rjod par byed/ gzhi des na phongs pa chen
33b3(mdo sde): po 'thob par 'gyur zhing las kyi sgrib pa chen pos kyang reg par 'gyur ro/ /gzhi des kyang gang dag skye bo phal po che la las kyi sgrib pa chen po 'thob pas slu bar byed pa/ mtshan nyid thams
33b4(mdo sde): cad med par lta zhing don ma yin pa don du ston par byed pa de dag ni las kyi sgrib pa chen po dang ldan par nga smra'o/ /don dam pa yang dag 'phags/ de la sems can gang dag dge ba'i rtsa
33b5(mdo sde): ba ma bskyed/ sgrib pa yongs su ma dag /rgyud yongs su ma smin/ mos pa mi mang / bsod nams dang ye shes kyi tshogs yang dag par ma grub cing / drang po dang drang po'i rang bzhin
33b6(mdo sde): can ma yin la rtog pa dang sel mi nus la/ rang gi lta ba mchog tu 'dzin par gnas pa de dag gis ni chos de thos na/ nga'i dgongs te bshad pa'ang yang dag pa ji lta ba bzhin du rab
33b7(mdo sde): tu mi shes shing chos de la mos par yang mi 'gyur la/ de dag chos la chos ma yin par 'du shes shing / don la don ma yin par 'du shes la/ chos la'ang chos ma yin pa
34a1(mdo sde): dang | don la'ang don ma yin par mngon par zhen nas/ 'di skad ces 'di ni sangs rgyas kyi bka' ma yin gyi/ 'di ni bdud kyis smras pa yin no
34a2(mdo sde): zhes kyang zer zhing / de ltar rig nas mdo sde dag la skur pa 'debs par byed/ spong bar byed/ mi bsngags pa rjod par byed/ ngan du rjod par byed cing lhad kyang 'jug par
34a3(mdo sde): byed de/ rnam grangs du mar mdo sde de dag spang ba dang / chud gzan pa dang / rnam par gzhig pa'i phyir zhugs shing de la mos pa'i gang zag rnams la'ang dgrar 'du shes par
34a4(mdo sde): 'gyur ro/ /de dag ni dang po nyid nas kyang las kyi sgrib pas bsgribs pa yin la/ gzhi des kyang yang las kyi sgrib pa de lta bus sgrib pa byed de/ las kyi sgrib pa de'i dang po ni
34a5(mdo sde): gdags par sla'i/ bskal ba bye ba khrag khrig 'bum phrag 'di snyed kyi bar gyis 'byung bar 'gyur ro zhes gdags par ni dka'o/ /don dam pa yang dag 'phags/ de ltar na
34a6(mdo sde): nga'i chos 'dul ba legs par gsungs pa/ shin tu gya nom pa/ bsam pa shin tu rnam par dag pa/ ston pa chos legs par bstan pa la sems can rnams kyi mos
34a7(mdo sde): pa'i rim pa de lta bu dag kyang snang ngo / /de nas bcom ldan 'das kyis nge'i tshe tshigs su bcad pa 'di dag bka' stsal to/ /chos rnams ngo bo nyid med chos rnams ma skyes dang /
34b1(mdo sde): chos rnams ma 'gags chos rnams gzod nas zhi ba dang / /chos rnams thams cad rang bzhin mya ngan 'das par ni/ /dgongs pa med par mkhas pa su zhig smra bar byed/ /mtshan
34b2(mdo sde): nyid ngo bo nyid med skye ba ngo bo med/ /don dam pa ngo bo nyid med do zhes pa ngas bshad de/ /'di la mkhas pa gang zhig dgongs pa shes pa ni/ /rab tu nyams par 'gyur ba'i lam du de mi
34b3(mdo sde): 'gro| kun gyi rnam dag lam ni gcig pu 'di yin te/ /rnam par dag pa'ang gcig ste gnyis pa gang yang med/ /de phyir theg pa gcig pa 'di ni 'dogs byed kyang / /sems can rigs
34b4(mdo sde): ni rnam pa sna tshogs med ma yin/ /sems can khams 'di na ni gang bdag gcig pu pa/ /mya ngan 'da' bar byed pa'i sems can dpag tu med/ /gang dag mya ngan 'das kyang sems
34b5(mdo sde): can mi gtong ba'i/ /brtan pa snying rje ldan pa de dag shin tu dkon/ /gang grol de dag rnams kyi zag pa med pa'i dbyings/ /phra zhing bsam gyis mi khyab mnyam zhing bye brag med/ /
34b6(mdo sde): thams cad don grub sdug bsngal nyon mongs spangs pa ste/ /gnyis su brjod pa ma yin bde zhing brtan pa yin/ /de nas de'i tshe bcom ldan 'das la byang chub sems dpa' don dam
34b7(mdo sde): yang dag 'phags kyis 'di skad ces gsol to/ /bcom ldan 'das/ ji tsam du sangs rgyas bcom ldan 'das rnams kyi dgongs te gsungs pa/ phra ba/ mchog tu phra ba/ zab
35a1(mdo sde): pa| mchog tu zab pa/ rtogs par dka' ba/ mchog tu rtogs par dka' ba ni ngo mtshar rmad du byung ba lags so/ /bcom ldan 'das bcom
35a2(mdo sde): ldan 'das kyis bka' stsal pa'i don bdag gis 'di ltar 'tshal te/ rnam par rtog pa'i spyod yul kun brtags pa'i mtshan nyid kyi gnas 'du byed kyi mtshan ma la/ gzugs
35a3(mdo sde): kyi phung po zhes ngo bo nyid kyi mtshan nyid dam/ bye brag gi mtshan nyid du ming dang brdar rnam par bzhag pa dang / gzugs kyi phung po skye'o zhe'am/ 'gag go zhe'am/ gzugs
35a4(mdo sde): kyi phung po spang ba dang / yongs su shes pa zhes ngo bo nyid kyi mtshan nyid dam/ bye brag gi mtshan nyid du ming dang brdar rnam par bzhag pa gang lags pa de ni kun brtags
35a5(mdo sde): pa'i mtshan nyid lags te/ de la brten nas bcom ldan 'das chos rnams kyi mtshan nyid ngo bo nyid ma mchis pa nyid 'dogs par mdzad lags so/ /rnam par rtog pa'i
35a6(mdo sde): spyod yul kun brtags pa'i mtshan nyid kyi gnas 'du byed kyi mtshan ma gang lags pa de ni gzhan gyi dbang gi mtshan nyid lags te/ de la brten nas bcom ldan 'das
35a7(mdo sde): chos rnams kyi skye ba ngo bo nyid ma mchis pa nyid dang / don dam pa ngo bo nyid ma mchis pa de nyid las gcig kyang 'dogs par mdzad lags so/ /bcom ldan 'das/ bcom
35b1(mdo sde): ldan 'das kyis bka' stsal pa'i don bdag gis 'di ltar 'tshal te/ rnam par rtog pa'i spyod yul kun brtags pa'i mtshan nyid kyi gnas/ 'du byed kyi mtshan ma de nyid kun brtags
35b2(mdo sde): pa'i mtshan nyid der yongs su ma grub cing ngo bo nyid med/ de kho nas ngo bo nyid ma mchis pa nyid chos bdag ma mchis pa de bzhin nyid rnam par dag pa'i dmigs pa gang lags pa de ni
35b3(mdo sde): yongs su grub pa'i mtshan nyid lags te/ de la brten nas bcom ldan 'das chos rnams kyi don dam pa'i ngo bo nyid ma mchis pa de nyid las gcig 'dogs par mdzad lags so/ /
35b4(mdo sde): gzugs kyi phung po la ji lta ba bzhin du phung po lhag ma rnams la'ang de bzhin du sbyar bar bgyi lags so/ /phung po rnams la ji lta ba bzhin du skye mched bcu gnyis po dag gi skye mched
35b5(mdo sde): re re la'ang de bzhin lags so/ /srid pa'i yan lag bcu gnyis po de dag gi srid pa'i yan lag re re la'ang de bzhin bgyi lags so/ /zas bzhi po dag gi zas re re la'ang de bzhin
35b6(mdo sde): lags so/ /khams drug dang / khams bco brgyad po dag gi khams re re la'ang de bzhin lags so/ /bcom ldan 'das/ bcom ldan 'das kyis bka' stsal pa'i don bdag gis
35b7(mdo sde): 'di ltar 'tshal te/ rnam par rtog pa'i spyod yul kun brtags pa'i mtshan nyid kyi gnas 'du byed kyi mtshan ma la sdug bsngal gyi bden pa dang / sdug bsngal gyi bden pa yongs su
36a1(mdo sde): shes pa zhes ngo bo nyid kyi mtshan nyid dam/ bye brag gi mtshan nyid du ming dang brdar rnam par bzhag pa gang lags pa de ni kun brtags pa'i mtshan
36a2(mdo sde): nyid lags te/ de la brten nas bcom ldan 'das chos rnams kyi mtshan nyid ngo bo nyid ma mchis pa nyid 'dogs par mdzad lags so/ /rnam par rtog pa'i spyod yul kun brtags
36a3(mdo sde): pa'i mtshan nyid kyi gnas 'du byed kyi mtshan ma gang lags pa de ni gzhan gyi dbang gi mtshan nyid lags te/ de la brten nas bcom ldan 'das chos rnams kyi skye ba ngo bo nyid
36a4(mdo sde): ma mchis pa nyid dang / don dam pa ngo bo nyid ma mchis pa de las gcig kyang 'dogs par mdzad lags so/ /bcom ldan 'das/ bcom ldan 'das kyis bka' stsal pa'i
36a5(mdo sde): don bdag gis 'di ltar 'tshal te/ rnam par rtog pa'i spyod yul kun brtags pa'i mtshan nyid kyi gnas 'du byed kyi mtshan ma de nyid kun brtags pa'i mtshan nyid der yongs
36a6(mdo sde): s u ma grub cing ngo bo nyid de kho nas ngo bo nyid ma mchis pa nyid chos bdag ma mchis pa de bzhin nyid rnam par dag pa'i dmigs pa gang lags pa de ni yongs su grub pa'i mtshan
36a7(mdo sde): nyid lags te/ de la brten nas bcom ldan 'das chos rnams kyi don dam pa ngo bo nyid ma mchis pa nyid de las gcig 'dogs par mdzad lags so/ /sdug bsngal 'phags
36b1(mdo sde): pa'i bden pa la ji lta ba de bzhin du bden pa lhag ma rnams la'ang de bzhin du sbyar bar bgyi lags so/ /bden pa rnams la ji lta ba bzhin du dran pa nye bar bzhag pa rnams dang /
36b2(mdo sde): yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam gyi yan lag rnams kyi yan
36b3(mdo sde): lag re re la'ang de bzhin du sbyar bar bgyi lags so/ /bcom ldan 'das/ bcom ldan 'das kyis bka' stsal pa'i don bdag gis 'di ltar 'tshal te/ rnam par rtog pa'i
36b4(mdo sde): spyod yul kun brtags pa'i mtshan nyid kyi gnas 'du byed kyi mtshan ma la yang dag pa'i ting nge 'dzin zhe'am/ ting nge 'dzin gyi mi mthun pa'i phyogs dang gnyen po zhe'am/ ting
36b5(mdo sde): nge 'dzin bsgom pa zhe'am/ ma skyes ba skye ba zhe'am/ skyes pa gnas pa dang / mi bskyud pa dang / slar zhing 'byung ba dang / 'phel zhing rgyas pa nyid ces ngo bo nyid kyi mtshan nyid dam/
36b6(mdo sde): bye brag gi mtshan nyid du ming dang brdar rnam par bzhag pa gang lags pa de ni kun brtags pa'i mtshan nyid lags te/ de la brten nas bcom ldan 'das chos rnams kyi mtshan
36b7(mdo sde): nyid ngo bo nyid ma mchis pa nyid 'dogs par mdzad lags so/ /rnam par rtog pa'i spyod yul kun brtags pa'i mtshan nyid kyi gnas 'du byed kyi mtshan ma gang lags pa de ni
37a1(mdo sde): gzhan gyi dbang gi mtshan nyid lags te/ de la brten nas bcom ldan 'das chos rnams kyi skye ba ngo bo nyid ma mchis pa nyid dang / don dam pa ngo bo
37a2(mdo sde): nyid ma mchis pa de las gcig kyang 'dogs par mdzad lags so/ /bcom ldan 'das/ bcom ldan 'das kyis bka' stsal pa'i don bdag gis 'di ltar 'tshal te/ rnam
37a3(mdo sde): p ar rtog pa'i spyod yul kun brtags pa'i mtshan nyid kyi gnas 'du byed kyi mtshan ma de nyid kun brtags pa'i mtshan nyid der yongs su ma grub cing ngo bo nyid de kho nas ngo bo nyid
37a4(mdo sde): ma mchis pa nyid chos bdag ma mchis pa de bzhin nyid rnam par dag pa'i dmigs pa gang lags pa de ni yongs su grub pa'i mtshan nyid lags te/ de la brten nas bcom ldan
37a5(mdo sde): 'das chos rnams kyi don dam pa ngo bo nyid ma mchis pa de las gcig 'dogs par mdzad lags so/ /bcom ldan 'das/ 'di lta ste/ dper bgyi na/ bca' sga'i phye ma'i sman
37a6(mdo sde): sbyar ba dang / bcud kyis len sbyar ba thams cad du stsal bar bgyi ba lags so/ /de bzhin du chos rnams kyi ngo bo nyid ma mchis pa nyid las brtsams/ skye ba ma mchis pa
37a7(mdo sde): dang | 'gag pa ma mchis pa dang / gzod ma nas zhi ba dang / rang bzhin gyis yongs su mya ngan las 'das pa nyid las brtsams nas/ bcom ldan 'das nges pa'i don bstan
37b1(mdo sde): pa 'di'ang drang ba'i don gyi mdo sde thams cad du stsal bar bgyi ba lags so/ /bcom ldan 'das/ 'di lta ste/ dper bgyi na/ ri mo bri ba'i gzhi ni sngon po'am/ ser po'am/ dmar
37b2(mdo sde): po'am/ dkar po'am/ ri mor bgyi ba thams cad la ro gcig la lags shing ri mor bris pa de'ang shin tu gsal bar bgyid pa lags so/ /de bzhin du chos rnams kyi ngo bo nyid ma
37b3(mdo sde): mchis pa nyid dang / rang bzhin gyis yongs su mya ngan las 'das pa nyid kyi bar las brtsams nas bcom ldan 'das kyi nges pa'i don bstan pa 'di'ang drang ba'i don gyi mdo sde thams
37b4(mdo sde): cad la ro gcig pa dang drang ba'i don de dag shin tu gsal bar bgyid pa lags so/ /bcom ldan 'das/ 'di lta ste/ dper bgyi na/ chab mar ni snod du bsgral ba dang / sha g.yos
37b5(mdo sde): dang | bag chos kyi rnam pa thams cad du stsal na shin tu gda' bar 'gyur lags so/ /de bzhin du chos rnams kyi ngo bo nyid ma mchis pa nyid dang / rang bzhin gyis yongs su mya
37b6(mdo sde): ngan las 'das pa nyid kyi bar las brtsams nas bcom ldan 'das kyi nges pa'i don bstan pa 'di'ang drang ba'i don gyi mdo sde thams cad du stsal na dga' ba dang / mchog tu dga'
37b7(mdo sde): ba chen por 'gyur lags so/ /bcom ldan 'das/ 'di lta ste/ dper bgyi na/ nam mkha' ni thams cad la ro gcig pa dang / brtsam pa thams cad la sgrib par mi 'gyur ba lags
38a1(mdo sde): so| |de bzhin du chos rnams kyi ngo bo nyid ma mchis pa nyid dang / rang bzhin gyis yongs su mya ngan las 'das pa nyid kyi bar las brtsams nas bcom ldan
38a2(mdo sde): 'das kyi nges pa'i don bstan pa 'di'ang drang ba'i don gyi mdo sde thams cad la ro gcig pa dang / nyan thos kyi theg pa dang / rang sangs rgyas kyi theg pa dang / theg pa chen por brtsam
38a3(mdo sde): pa thams cad la sgrib par mi 'gyur ba lags so/ /de skad ces gsol ba dang / bcom ldan 'das kyis byang chub sems dpa' don dam yang dag 'phags la legs so/ /zhes
38a4(mdo sde): bya ba byin te/ don dam yang dag 'phags/ legs so/ /legs so/ /don dam yang dag 'phags khyod kyis de bzhin gshegs pa'i dgongs te bshad pa shes te/ don de la 'di
38a5(mdo sde): lta ste| bca' sgra dang / ri mo 'dri ba'i gzhi dang / mar gyis gdab pa dang / nam mkha'i dpe legs par byas pa de ni/ don dam yang dag 'phags/ de bzhin te/ gzhan du
38a6(mdo sde): ma yin gyi/ de ni de bzhin du gzung zhig /de nas bcom ldan 'das la byang chub sems dpa' don dam yang dag 'phags kyis yang 'di skad ces gsol to/ /bcom ldan
38a7(mdo sde): ' das kyis dang por yul wA ra NA si drang srong smra ba ri dwags kyi nags su theg pa la yang dag par zhugs pa rnams la 'phags pa'i bden pa bzhi'i rnam par bstan pas chos kyi
38b1(mdo sde): 'khor lo ngo mtshar rmad du byung ba/ sngon lhar gyur ba'am/ mir gyur pa sus kyang chos dang mthun par 'jig rten du ma bskor ba gcig tu rab tu bskor te/ bcom ldan 'das kyi chos
38b2(mdo sde): kyi 'khor lo bskor ba de'ang bla na mchis pa/ skabs mchis pa/ drang ba'i don/ rtsod pa'i gzhi'i gnas su gyur pa lags la/ bcom ldan 'das kyis chos rnams kyi ngo bo nyid ma
38b3(mdo sde): mchis pa nyid las brtsams/ skye ba ma mchis pa dang / 'gag pa ma mchis pa dang / gzod ma nas zhi ba dang / rang bzhin gyis yongs su mya ngan las 'das pa nyid las brtsams
38b4(mdo sde): nas theg pa chen po la yang dag par zhugs pa rnams la stong pa nyid smos pa'i rnam pas ches ngo mtshar rmad du byung ba'i chos kyi 'khor lo gnyis pa bskor te/ bcom ldan 'das
38b5(mdo sde): kyi chos kyi 'khor lo bskor ba de'ang bla na mchis pa/ skabs mchis pa/ drang ba'i don/ rtsod pa'i gzhi'i gnas su gyur pa lags la/ bcom ldan 'das kyis chos rnams kyi ngo bo
38b6(mdo sde): nyid ma mchis pa nyid las brtsams/ skye ba ma mchis pa dang / 'gag pa ma mchis pa dang / gzod ma nas zhi ba dang / rang bzhin gyis yongs su mya ngan las 'das pa nyid las
38b7(mdo sde): brtsams nas/ theg pa thams cad la yang dag par zhugs pa rnams la legs par rnam par phye ba dang ldan pa/ shin tu ngo mtshar rmad du byung ba'i chos kyi 'khor lo gsum
39a1(mdo sde): pa bskor te/ bcom ldan 'das kyi chos kyi 'khor lo bskor ba 'di ni bla na ma mchis pa/ skabs ma mchis pa/ nges pa'i don lags te/ rtsod pa'i gzhi'i
39a2(mdo sde): gnas su gyur pa ma lags so/ /bcom ldan 'das/ chos rnams kyi ngo bo nyid ma mchis pa nyid las brtsams/ rang bzhin gyis yongs su mya ngan las 'das pa nyid kyi bar
39a3(mdo sde): las brtsams nas/ bcom ldan 'das kyis nges pa'i don bstan pa 'di rigs kyi bu'am/ rigs kyi bu mo gang gis thos nas mos par bgyid pa dang / yi ger 'drir stsol
39a4(mdo sde): ba dang / yi ger bris nas kyang 'chang ba dang / klog pa dang / mchod pa dang / yang dag par 'gyed pa dang / lung nod pa dang / kha ton bgyid pa dang / sems pa dang / sems pa dang / bsgom
39a5(mdo sde): pa'i rnam pas sbyor bar bgyid pa de bsod nams ji tsam zhig bskyed par 'gyur ba legs/ de skad ces gsol pa dang / bcom ldan 'das kyis byang chub sems dpa'
39a6(mdo sde): don dam yang dag 'phags la 'di skad ces bka' stsal to/ /don dam yang dag 'phags/ rigs kyi bu'am/ rigs kyi bu mo de ni bsod nams dpag tu med grangs
39a7(mdo sde): med pa bskyed de/ de'i dpe bya bar sla ba ma yin mod kyi/ 'on kyang mdor bsdus te khyod la bshad par bya'o/ /don dam yang dag 'phags/ 'di lta ste/ dper na/ sen mo'i
39b1(mdo sde): rtse mo la gnas pa'i sa'i rdul gang da gyin pa de ni/ sa la gnas pa'i rdul rnams dang bsgrun na brgya'i char yang nye bar mi 'gro zhing stong gi cha dang / 'bum gyi cha dang / grangs dang / cha
39b2(mdo sde): dang | bgrang pa dang / dpe dang / rgyur yang nye bar mi 'gro'o/ /ba lang gi rjes kyi chu ni rgya mtsho chen po bzhi'i chu dang bsgrun na brgya'i char yang nye bar mi 'gro ba nas rgyu'i bar du'ang nye bar
39b3(mdo sde): mi 'gro'o/ /don dam yang dag 'phags/ de bzhin du ngas drang ba'i don gyi mdo sde la mos pa nas/ bsgom pa'i rnam par sbyor bar byed pa'i bar gyi bsod nams gang bshad pa de ni
39b4(mdo sde): nges pa'i don bstan pa la mos pa las yang dag par grub pa nas/ bsgom pa'i rnam pas sbyor ba las yang dag par grub pa'i bar gyi bsod nams dang bsgrun na brgya'i char yang nye
39b5(mdo sde): bar mi 'gro ba nas rgyu'i bar du'ang nye bar mi 'gro'o/ /de skad ces bka' stsal ba dang / bcom ldan 'das la byang chub sems dpa' don dam yang dag 'phags kyis 'di skad
39b6(mdo sde): ces gsol to/ /bcom ldan 'das/ dgongs pa nges par 'grel ba'i chos kyi rnam grangs 'dir bstan pa 'di'i ming ci lags/ 'di ji ltar gzung bar bgyi/ bcom ldan
39b7(mdo sde): 'das kyis de la bka' stsal pa/ don dam yang dag 'phags/ 'di ni don dam pa'i nges pa'i don bstan pa yin te/ 'di don dam pa nges pa'i don bstan pa zhes bya bar gzung zhig
40a1(mdo sde): don dam pa nges pa'i don bstan pa 'di bshad pa na srog chags drug 'bum ni bla na med pa yang dag par rdzogs pa'i byang chub tu sems skyes so/ /nyan thos
40a2(mdo sde): sum 'bum ni chos rnams la chos kyi mig rdul med cing dri ma dang bral ba rnam par dag go / nyan thos 'bum lnga khri ni len pa med par zag pa rnams las sems rnam par grol
40a3(mdo sde): lo| |byang chub sems dpa' bdun khri lnga stong gis ni mi skye ba'i chos la bzod pa thob par gyur to/ /don dam yang dag 'phags kyi le'u ste bdun pa'o// //de nas
40a4(mdo sde): bcom ldan 'das la byang chub sems dpa' byams pas zhu ba zhus pa/ bcom ldan 'das/ byang chub sems dpa' ci la gnas/ ci la brten te theg pa chen po la zhi gnas dang /
40a5(mdo sde): lhag mthong sgom par bgyid lags/ bcom ldan 'das kyis bka' stsal pa/ byams pa/ chos gdags pa rnam par bzhag pa dang / bla na med pa yang dag par rdzogs pa'i
40a6(mdo sde): byang chub tu smon lam mi gtong ba la gnas shing brten cing brten nas so/ /bcom ldan 'das kyis zhi gnas dang / lhag mthong gi dmigs pa'i dngos po bzhi po 'di lta ste/
40a7(mdo sde): rnam par rtog pa dang bcas pa'i gzugs brnyan dang / rnam par mi rtog pa'i gzugs brnyan dang / dngos po'i mtha' dang / dgos pa yongs su grub pa'o zhes gang dag
40b1(mdo sde): bstan pa de la/ bcom ldan 'das/ du zhig zhi gnas kyi dmigs pa lags/ bka' stsal pa/ gcig ste/ 'di lta ste/ rnam par mi rtog pa'i gzugs brnyan no/ /du zhig lhag
40b2(mdo sde): mthong gi dmigs pa lags/ bka' stsal pa/ gcig kho na ste/ rnam par rtog pa dang bcas pa'i gzugs brnyan no/ /du zhig de gnyis ka'i dmigs pa lags/ bka' stsal pa/
40b3(mdo sde): gnyis te/ 'di lta ste/ dngos po'i mtha' dang / dgos pa yongs su grub pa'o/ /bcom ldan 'das/ byang chub sems dpa' zhi gnas dang / lhag mthong gi dmigs pa'i dngos po bzhi
40b4(mdo sde): po de dag la brten cing gnas nas ji ltar zhi gnas yongs su tshol bar bgyid ba dang / lhag mthong la mkhas pa lags/ bka' stsal ba/ byams pa/ ngas chos gdags pa rnam par
40b5(mdo sde): bzhag pa 'di lta ste/ mdo'i sde dang / dbyangs kyis bsnyad pa'i sde dang / lung du bstan pa'i sde dang / tshigs su bcad pa'i sde dang / ched du brjod pa'i sde dang / gleng gzhi'i sde dang /
40b6(mdo sde): rtogs pa brjod pa'i sde dang / de lta bu byung ba'i sde dang / skyes pa'i rabs kyi sde dang / shin tu rgyas pa'i sde dang / rmad du byung ba'i chos kyi sde dang / gtan la dbab par bstan pa'i sde
40b7(mdo sde): gang dag byang chub sems dpa' rnams la bshad pa de dag byang chub sems dpas legs par thos/ legs par bzung / kha ton byang bar byas/ yid kyis legs par brtags/
41a1(mdo sde): mthong pas shin tu rtogs par byas nas de gcig pu dben par 'dug ste/ nang du yang dag bzhag nas ji ltar legs par bsams pa'i chos de dag yid la
41a2(mdo sde): byed cing / sems gang gis yid la byed pa'i sems de nang du rgyun chags su yid la byed pas yid la byed do/ /de ltar zhugs shing de la lan mang du gnas pa de la lus shin tu
41a3(mdo sde): sbyangs pa dang / sems shin tu sbyangs pa 'byung ba gang yin pa de ni zhi gnas zhes bya ste/ de ltar na byang chub sems dpa' zhi gnas yongs su tshol bar byed pa yin no/ /de lus
41a4(mdo sde): shin tu sbyangs pa dang / sems shin tu sbyangs pa de thos nas de nyid la gnas te/ sems kyi rnam pa spangs nas ji ltar bsams pa'i chos de dag nyid nang du ting nge 'dzin gyi spyod
41a5(mdo sde): yul gzugs brnyan du so sor rtog par byed/ mos par byed do/ /de ltar ting nge 'dzin gyi spyod yul gzugs brnyan de dag la shes bya'i don de rnam par 'byed pa dang / rab tu rnam
41a6(mdo sde): par 'byed pa dang / yongs su rtog pa dang / yongs su dpyod pa dang / bzod pa dang / 'dod pa dang / bye brag 'byed pa dang / lta ba dang / rtog pa gang yin ba de ni lhag mthong zhes
41a7(mdo sde): bya ste| de ltar na byang chub sems dpa' lhag mthong la mkhas pa yin no/ /bcom ldan 'das/ byang chub sems dpa' de la sems la dmigs pa'i sems nang du yid la
41b1(mdo sde): bgyid pa na/ ji srid du lus shin tu sbyangs pa dang / sems shin tu sbyangs pa ma thob pa de'i bar du yid la bgyid pa de la ci zhes bgyi/ byams pa/ zhi gnas ni ma yin te/ zhi gnas kyi
41b2(mdo sde): rjes su mthun pa'i mos pa dang mtshungs par ldan pa yin par brjod par bya'o/ /bcom ldan 'das/ byang chub sems dpa' de ji srid du lus dang sems shin tu sbyangs pa ma thob pa de'i
41b3(mdo sde): bar du ji ltar legs par bsams pa'i chos de dag nang du ting nge 'dzin gyi spyod yul gzugs brnyan du yid la bgyid pa'i yid la bgyid pa de la ci zhes bgyi/ byams pa/ lhag mthong
41b4(mdo sde): ni ma yin te/ lhag mthong gi rjes su mthun pa'i mos pa dang mtshungs par ldan pa yin par brjod par bya'o/ /bcom ldan 'das/ zhi gnas kyi lam dang / lhag mthong gi lam tha
41b5(mdo sde): dad ces bgyi'am/ tha dad pa ma lags zhes bgyi/ bka' stsal pa/ byams pa/ tha dad pa'ang ma yin/ tha dad pa ma yin pa'ang ma yin zhes bya'o/ /ci'i phyir tha dad pa ma yin
41b6(mdo sde): zhe na/ lhag mthong gi dmigs pa'i sems la dmigs pa'i phyir ro/ /ci'i phyir tha dad pa ma yin pa ma yin zhe na/ rnam par rtog pa dang bcas pa'i gzugs brnyan la dmigs
41b7(mdo sde): pa'i phyir ro/ /bcom ldan 'das/ rnam par lta bar bgyid pa'i ting nge 'dzin gyi spyod yul gzugs brnyan gang lags bde ci lags/ sems de dang tha dad pa zhes bgyi'am/ tha dad
42a1(mdo sde): pa ma lags zhes bgyi/ byams pa/ tha dad pa ma yin zhes bya'o/ /ci'i phyir tha dad pa yin zhe na/ gzugs brnyan de rnam par rig pa com du zad pa'i phyir te/
42a2(mdo sde): byams pa/ rnam par shes pa ni dmigs pa rnams par rig pa tsam gyis rab tu phye ba yin no zhes ngas bshad do/ /bcom ldan 'das/ ting nge 'dzin gyi spyod yul gzugs brnyan
42a3(mdo sde): de gal te gzugs sems de las tha dad pa ma lags na/ sems de nyid kyis sems de nyid la ji ltar rtog par bgyid lags/ bka' stsal pa/ byams pa/ de la chos gang
42a4(mdo sde): yang chos gang la'ang rtog par mi byed mod kyi/ 'on kyang de ltar skyes pa'i sems gang yin pa de de ltar snang ngo / /byams pa/ 'di lta ste/ dper na/ gzugs la brten nas me
42a5(mdo sde): long gi dkyil 'khor shin tu yongs su dag pa la gzugs nyid mthong yang gzugs brnyan mthong ngo snyam du sems te/ de la gzugs de dang / gzugs brnyan snang ba de don
42a6(mdo sde): tha dad par snang ngo / /de bzhin du de ltar skyes pa'i sems de dang / ting nge 'dzin gyi spyod yul gzugs brnyan zhes bya ba gang yin pa de'ang de las don gzhan yin pa lta bur
42a7(mdo sde): snang ngo / /bcom ldan 'das /sems can rnams kyi gzugs la sogs par snang ba sems kyi gzugs brnyan rang bzhin du gnas pa gang lags pa de'ang sems de dang tha dad
42b1(mdo sde): pa ma lags zhes bgyi'am/ bka' stsal pa/ byams pa/ tha dad pa ma yin zhes bya ste/ byis pa phyin ci log gi blo can rnams ni gzugs brnyan de dag la rnam par rig pa tsam de nyid
42b2(mdo sde): yang dag pa ji lta ba bzhin mi shes pas phyin ci log tu sems so/ /bcom ldan 'das/ byang chub sems dpa' ji tsam gyis na/ gcig tu lhag mthong sgom pa lags/ bka' stsal
42b3(mdo sde): pa| gang gi tshe rgyun chags su yid la byed pas sems kyi mtshan nyid la byed pa'o/ /ji tsam gyis na gcig tu zhi gnas bsgom pa lags/ bka' stsal pa/ gang gi tshe rgyun chags su
42b4(mdo sde): yid la byed pas bar chad med pa'i sems yid la byed pa'o/ /ji tsam gyis na zhi gnas dang / lhag mthong gnyis 'dres par 'gyur te mnyam par zung du 'jug pa lags/ bka' stsal
42b5(mdo sde): pa| gang gi tshe sems rtse gcig pa nyid yid la byed pa'o/ /bcom ldan 'das/ sems kyi mtshan ma gang lags/ byams pa/ lhag mthong gi dmigs pa ting nge 'dzin gyi spyod yul
42b6(mdo sde): rnam par rtog pa dang bcas pa'i gzugs brnyan gang yin pa'o/ /bar chad ma mchis pa'i sems gang lags/ byams pa/ zhi gnas kyi dmigs pa gzugs brnyan la dmigs pa'i
42b7(mdo sde): sems gang yin pa'o/ /sems rtse gcig pa nyid gang lags/ ting nge 'dzin gyi spyod yul gzugs brnyan de la 'di ni rnam par rig pa tsam yin no zhes bya bar rtogs te/ de rtogs
43a1(mdo sde): nas de bzhin nyid du yid la byed pa gang yin pa'o/ /bcom ldan 'das/ lhag mthong la rnam pa du mchis/ byams pa/ rnam pa gsum ste/ mtshan ma las
43a2(mdo sde): byung ba dang / yongs su tshol ba las byung ba dang / so sor rtog pa las byung ba'o/ /mtshan ma las byung ba gang zhe na/ ting nge 'dzin gyi spyod yul rnam par rtog pa dang bcas pa'i
43a3(mdo sde): gzugs brnyan 'ba' zhig yid la byed pa'i lhag mthong gang yin pa'o/ /yongs su tshol ba las byung ba gang zhe na/ de dang der shes rab kyis shin tu legs par ma rtogs
43a4(mdo sde): pa'i chos de dag nyid shin tu legs par rtogs par bya ba'i phyir byid la byed pa'i lhag mthong gang yin ba'o/ /so sor rtog pa las byung ba gang zhe na/ de dang der shes rab kyis
43a5(mdo sde): shin tu legs par rtogs pa'i chos rnams la rnam par grol bas shin tu legs par bde ba la reg par bya ba'i phyir yid la byed pa'i lhag mthong gang yin pa'o/ /zhi gnas
43a6(mdo sde): la rnam pa du mchis/ bka' stsal pa/ bar chad med pa'i sems de'i rjes su 'brang bas de'ang rnam pa gsum du brjod par bya'o/ /byams pa/ yang zhi gnas ni rnam pa brgyad
43a7(mdo sde): de| bsam gtan dang po pa dang / gnyis pa dang / gsum pa dang / bsam gtan bzhi pa dang / nam mkha' mtha' yas skye mched dang / rnam shes mtha' yas skye mched
43b1(mdo sde): dang | ci'ang med pa'i skye mched dang / 'du shes med 'du shes med min skye mched pa'o/ /yang rnam pa bzhi ste/ byams pa tshad med pa dang / snying rje dang / dga' ba dang / btang snyoms tshed
43b2(mdo sde): med pa'o/ /bcom ldan 'das/ zhi gnas dang / lhag mthong ni chos la gnas pa zhes kyang bgyi/ chos la mi gnas pa zhes kyang bgyi na/ chos la gnas pa ni gang lags/ chos la mi
43b3(mdo sde): gnas pa ni gang lags/ byams pa/ ji ltar bzung ba dang bsams pa'i chos kyi mtshan ma'i rjes su 'brang bas don la zhi gnas dang / lhag mthong gang yin pa de ni chos la gnas pa
43b4(mdo sde): yin no/ /bzung ba dang bsams pa'i chos la mi ltos par gzhan gyi gdams ngag dang / rjes su bstan pa la brten nas don la zhi gnas dang / lhag mthong 'di lta ste/ rnam par rngos
43b5(mdo sde): pa'am/ rnam par rangs pa'am/ de lta bu dang mthun pa rnams sam/ 'du byed thams cad mi rtag pa zhes bya ba'am/ sdug bsngal ba zhes bya ba'am/ chos thams cad bdag med
43b6(mdo sde): pa zhes bya ba'am/ mya ngan las 'das pa zhi ba zhes bya ba dang / de lta bu dang mthun pa'i zhi gnas dang / lhag mthong de ni chos la mi gnas pa yin par rig par bya'o/ /byams
43b7(mdo sde): pa| de la nga ni chos la gnas pa'i zhi gnas dang / lhag mthong la brten nas byang chub sems dpa' chos kyi rjes su 'brang ba dbang po rnon por 'dogs so/ /chos la mi gnas pa
44a1(mdo sde): la brten nas dad pas rjes su 'brang ba dbang po rtul por 'dogs so/ /bcom ldan 'das/ zhi gnas dang / lhag mthong ni ma 'dres pa'i chos la dmigs pa
44a2(mdo sde): zhes kyang bgyi/ 'dres pa'i chos la dmigs pa zhes kyang bgyi na/ ma 'dres pa'i chos la dmigs pa ni gang lags/ 'dres pa'i chos la dmigs pa ni gang lags/ byams pa
44a3(mdo sde): gal te byang chub sems dpa' ji ltar bzung ba dang bsam pa'i chos rnams las mdo'i sde la sogs pa'i chos so so la dmigs pa'i zhi gnas dang / lhag mthong sgom par byed
44a4(mdo sde): pa de ni ma 'dres pa'i chos la dmigs pa'i zhi gnas dang / lhag mthong yin no/ /gal te mdo sde la sogs pa'i chos de gcig tu bzlum pa dang / gcig tu bsdu ba dang / gcig
44a5(mdo sde): tu brtul ba dang / phung po gcig tu byas te/ chos 'di dag thams cad ni de bzhin nyid la gzhol ba/ de bzhin nyid la 'bab pa/ de bzhin nyid la bab pa/ byang chub la gzhol
44a6(mdo sde): pa| byang chub la 'bab pa/ byang chub la bab pa/ mya ngan las 'das pa la gzhol ba/ mya ngan las 'das pa la 'bab pa/ mya ngan las 'das pa la bab pa/ gnas gyur pa
44a7(mdo sde): la gzhol ba/ gnas gyur pa la 'bab pa/ gnas gyur pa la bab pa dag ste/ chos 'di dag thams cad ni dge ba'i chos dpag tu med pa/ grangs med pa dag mngon par brjod
44b1(mdo sde): pas brjod pa yin no snyam du yid la byed pa de ni/ 'dres pa'i chos la dmigs pa'i zhi gnas dang / lhag mthong yin no/ /bcom ldan 'das/ zhi gnas dang / lhag mthong ni 'dres pa chung
44b2(mdo sde): ngu'i chos la dmigs pa zhes kyang bgyi/ 'dres pa chen por gyur pa'i chos la dmigs pa zhes kyang bgyi/ 'dres pa tshad ma mchis pa'i chos la dmigs pa zhes kyang bgyi na/ 'dres pa
44b3(mdo sde): chung du'i chos la dmigs pa ni gang lags/ 'dres pa chen por gyur pa'i chos la dmigs pa ni gang lags/ 'dres pa tshad ma mchis pa'i chos la dmigs pa ni gang lags/ byams pa/
44b4(mdo sde): mdo'i sde nas shin tu rgyas pa'i sde dang / rmad du byung ba'i chos kyi sde dang / gtan la dbab par bstan pa'i sde'i bar dag so sor gcig tu bzlums te yid la byed pa'i zhi gnas dang / lhag
44b5(mdo sde): mthong ni 'dres pa chung ngu'i chos la dmigs pa yin par rig par bya'o/ /mdo'i sde la sogs pa de dag nyid ji snyed bzung ba dang / bsams pa so sor gcig tu bzlums te yid la
44b6(mdo sde): byed pa ni 'dres pa chen por gyur pa'i chos la dmigs pa yin par rig par bya'o/ /de bzhin gshegs pa rnams kyi chos bstan pa tshad med pa rnams dang / chos kyi tshig dang / yi ge
44b7(mdo sde): tshad med pa rnams dang / gong nas gong du shes rab dang / spobs pa tshad med pa rnams gcig tu bzlums te yid la byed pa'i ni 'dres pa tshad med pa'i chos la dmigs pa yin
45a1(mdo sde): par rig par bya'o/ /bcom ldan 'das/ byang chub sems dpa' ji tsam gyis na 'dres pa'i chos la dmigs pa'i zhi gnas dang / lhag mthong thob par
45a2(mdo sde): 'gyur lags/ byams pa/ de ni rgyu lngas thob par 'gyur bar rig par bya ste/ 'di lta ste/ yid la byed pa'i tshe skad cig skad cig la gnas ngan len gyi rten thams cad 'jig
45a3(mdo sde): par byed pa dang / 'du byed sna tshogs rnam par spangs te/ chos kyi kun dga' la dga' ba 'thob pa dang / chos snang ba phyogs bcur tshad med cing rnam pa yongs su ma chad pa yang
45a4(mdo sde): dag par shes pa dang / dgos pa yongs su grub pa dang ldan pa rnam par dag pa'i cha dang mthun pa'i mtshan ma rnam par ma brtags pa rnams de la kun 'byung ba dang / chos kyi sku
45a5(mdo sde): 'thob pa dang / yongs su rdzogs pa dang / yongs su 'grub par bya ba'i phyir/ rgyu gong ma bas ches gong ma/ bzang po bas ches bzang po yang dag par yongs su 'dzin par byed
45a6(mdo sde): pa'o| |bcom ldan 'das/ 'dres pa'i chos la dmigs pa'i zhi gnas dang / lhag mthong de gang la rtogs shing gang la 'thob par 'tshal bar bgyi lags/ bka' stsal
45a7(mdo sde): pa| byams pa/ sa dang po rab tu dga' ba la ni rtogs pa yin la/ sa gsum pa 'od byed pa la ni thob par rig par bya ste/ byams pa/ de lta mod kyi/ byang chub sems dpa'
45b1(mdo sde): las dang po pas kyang de la rjes su bslab cing yid la bya bar mi gtang bar bya'o/ /bcom ldan 'das/ ji ltar na zhi gnas dang / lhag mthong rtog pa dang bcas shing dpyod pa dang bcas
45b2(mdo sde): pa'i ting nge 'dzin du 'gyur ba lags/ ji ltar rtog pa ma mchis shing dpyod pa tsam du 'gyur ba lags/ ji ltar na rtog pa ma mchis pa dang dpyod pa ma mchis par 'gyur ba lags/
45b3(mdo sde): byams pa/ ji ltar bzung zhing brtags pa dang / dpyad pa'i chos rnams la de dag gi mtshan ma gsal zhing rags pa myong ba'i rjes su dpyod pa'i zhi gnas dang / lhag mthong gang
45b4(mdo sde): yin pa de ni/ rtog pa dang bcas shing dpyod pa dang bcas pa'i ting nge 'dzin yin no/ /de dag nyid kyi mtshan ma gsal zhing rags pa myong ba'i rjes su dpyod pa ma yin mod kyi/ 'on
45b5(mdo sde): kyang de snang ba 'ol byi dran pa tsam phra mo myong ba'i rjes su dpyod pa'i zhi gnas dang / lhag mthong gang yin pa de ni rtog pa med cing dpyod pa tsam gyi ting nge 'dzin yin no/ /de dag gi
45b6(mdo sde): mtshan ma la thams cad kyi thams cad du lhun gyis grub par chos myong ba yid la byed pas rnam par dpyod pa'i zhi gnas dang / lhag mthong gang yin pa de ni rtog pa med pa dang
45b7(mdo sde): dpyod pa med pa'i ting nge 'dzin yin no/ /byams pa/ yang yongs su tshol ba las byung ba'i zhi gnas dang / lhag mthong gang yin pa de ni rtog pa dang bcas shing dpyod pa dang
46a1(mdo sde): bcas pa'i ting nge 'dzin yin no/ /so sor rtog pa las byung ba gang yin pa de ni rtog pa med cing dpyod pa tsam gyi ting nge 'dzin yin no/ /'dres ba'i chos la
46a2(mdo sde): dmigs pa gang yin pa de ni rtog pa med pa dang / dpyod pa med pa'i ting nge 'dzin yin no/ /bcom ldan 'das/ zhi gnas kyi rgyu mtshan ni gang lags/ rab tu 'dzin pa'i rgyu mtshan
46a3(mdo sde): ni gang lags/ btang snyoms kyi rgyu mtshan ni gang lags/ byams pa/ sems rgod pa'am/ rgod du dogs pa na/ kun tu skyo bar 'gyur ba dang mthun pa'i chos rnams dang / bar
46a4(mdo sde): chad med pa'i sems de yid la byed pa gang yin pa de ni zhi gnas kyi rgyu mtshan zhes bya'o/ /byams pa/ sems bying ngam/ bying du dogs pa na/ mngon par dga' bar 'gyur ba
46a5(mdo sde): dang mthun pa'i chos rnams dang / sems kyi mtshan ma de yid la byed pa gang yin pa de ni rab tu 'dzin pa'i rgyu mtshan zhes bya'o/ /byams pa/ zhi gnas la gcig tu nges pa'am/
46a6(mdo sde): lhag mthong la gcig tu nges pa'am/ zung du 'brel ba'i lam yang rung ste/ de gnyis ka'i nye ba'i nyon mongs pas nye bar nyon mongs pa med pa la sems rang gi ngang gis 'jug
46a7(mdo sde): pa na yid la byed pa lhun gyis grub pa gang yin pa de ni btang snyoms kyi rgyu mtshan zhes bya'o/ /bcom ldan 'das/ byang chub sems dpa' zhi gnas dang lhag mthong bsgom pa/
46b1(mdo sde): chos so sor yang dag par rig pa dang / don so sor yang dag par rig pa lags na/ ji ltar chos so sor yang dag par rig pa lags/ ji ltar don so sor yang dag par rig pa lags
46b2(mdo sde): byams pa/ rnam pa lngas so sor yang dag par rig pa yin te/ ming dang / tshig dang / yi ge dang / so so ba dang / bsdus pas so/ /ming gang zhe na/ kun nas nyon mongs pa dang / rnam
46b3(mdo sde): par byang ba'i chos rnams la ngo bo nyid dang / bye brag gi ming du bya bar btags pa gang yin pa'o/ /tshig gang zhe na/ kun nas nyon mongs pa dang / rnam par byang ba ba'i don rjes su tha
46b4(mdo sde): snyad gdags pa'i phyir gnas dang rten ming de dag nyid kyi tshogs la brten pa gang yin pa'o/ /yi ge gang zhe na/ de gnyis ka'i gnas kyi yig 'bru gang yin pa'o/ /de dag so so
46b5(mdo sde): las so so yang dag par rig pa gang zhe na/ ma 'dres pa la dmigs pa'i yid la byed pas so so yang dag par rig pa gang yin pa'o/ /bsdus pa las so so yang dag par rig pa
46b6(mdo sde): gang zhe na/ 'dres pa la dmigs pa'i yid la byed pas so so yang dag par rig pa gang yin pa'o/ /de dag thams cad gcig tu bsdu na chos so so yang dag par rig pa zhes bya ste/
46b7(mdo sde): de ltar na chos so so yang dag par rig pa yin no/ /byang chub sems dpa'i rnam pa bcus don so so yang dag par rig pa yin te/ ji snyed yod pa nyid dang / ji lta ba bzhin du
47a1(mdo sde): yod pa nyid dang / 'dzin pa'i don dang / gzung ba'i don dang / gnas pa'i don dang / longs spyod kyi don dang / phyin ci log gi don dang / phyin ci ma
47a2(mdo sde): log pa'i don dang / kun nas nyon mongs pa'i don dang / rnam par byang ba'i don gyis so/ /byams pa/ de la kun nas nyon mongs pa dang / rnam par byang ba'i chos rnams la
47a3(mdo sde): rnam pa rab tu dbye ba thams cad kyi mthar thug pa gang yin pa de ni ji snyed yod pa nyid yin te/ 'di lta ste/ phung po rnams kyi ni grangs lngas so/ /nang gi skye mched rnams kyi ni
47a4(mdo sde): grangs drug gis so/ /phyi rol gyi skye mched rnams kyi'ang grangs drug kho nas so zhes bya ba la sogs pa'o/ /byams pa/ de la kun nas nyon mongs pa dang / rnam par byang ba pa'i
47a5(mdo sde): chos de dag nyid kyi de bzhin nyid gang yin pa de ni ji lta ba bzhin du yod pa nyid yin te/ de'ang rnam pa bdun te/ 'byung ba'i de bzhin nyid ni 'du byed rnams kyi thog ma dang tha
47a6(mdo sde): ma med pa nyid gang yin pa'o/ /mtshan nyid kyi de bzhin nyid ni chos thams cad kyi gang zag bdag med pa dang / chos bdag med pa gang yin pa'o/ /rnam par rig pa'i de
47a7(mdo sde): bzhin nyid ni 'du byed rnams rnam par rig pa nyid gang yin pa'o/ /gnas pa'i de bzhin nyid ni ngas sdug bsngal gyi bden pa bstan pa gang yin pa'o/ /log par sgrub pa'i
47b1(mdo sde): de bzhin nyid ni ngas kun 'byung ba'i bden pa bstan pa gang yin pa'o/ /rnam par dag pa'i de bzhin nyid ni ngas 'gog pa'i bden pa bstan pa gang yin pa'o/ /yang dag par sgrub
47b2(mdo sde): pa'i de bzhin nyid ni ngas la ma gyi bden pa bstan pa gang yin pa'o/ /byams pa/ de la 'byung ba'i de bzhin nyid gang yin pa de dang / gnas pa'i de bzhin nyid gang yin pa de dang /
47b3(mdo sde): log par sgrub pa'i de bzhin nyid gang yin pa des ni sems can thams cad mtshungs shing mnyam mo/ /byams pa/ de la mtshan nyid kyi de bzhin nyid gang yin pa de dang / rnam par
47b4(mdo sde): rig pa'i de bzhin nyid gang yin pa des ni chos thams cad dang mtshungs shing mnyam mo/ /byams pa/ rnam par dag pa'i de bzhin nyid gang yin pa des ni nyan thos kyi byang chub
47b5(mdo sde): gang yin pa dang / rang sangs rgyas kyi byang chub gang yin pa dang / bla na med pa yang dag par rdzogs pa'i byang chub gang yin pa'i byang chub thams cad mtshungs shing mnyam mo/ /
47b6(mdo sde): byams pa/ de la yang dag par sgrub pa'i de bzhin nyid des ni thos pa thams cad 'dres pa'i chos la dmigs pa'i zhi gnas dang / lhag mthong gi bsdus pa'i shes rab mtshungs
47b7(mdo sde): shing mnyam mo/ /byams pa/ de la 'dzin pa'i don ni skye mched gzugs can lnga dang / sems dang / yid dang / rnam par shes pa dang / sems las byung ba'i chos rnams
48a1(mdo sde): so| |byams pa/ de la gzung ba'i don ni phyi rol gyi skye mched drug po dag yin no/ /byams pa/ yang 'dzin pa'i don gang yin pa de ni gzung ba'i don kyang yin
48a2(mdo sde): no| |byams pa/ de la gnas kyi don ni 'jig rten gyi khams gang yin pa ste/ gang la gnas na sems can gyi khams snang ba'o/ /'di lta ste/ grong tshigs dang / grong tshigs
48a3(mdo sde): brgya dang / de stong dang / de 'bum dang / rgya mtsho la thug pa'i sa dang / de brgya dang / de 'bum dang / dzam+bu'i gling dang / de brgyad dang / de stong dang / de 'bum dang / gling bzhi pa
48a4(mdo sde): dang | de brgya dang / de stong dang / de 'bum dang / stong gi 'jig rten gyi khams dang / de brgya dang / de stong dang / de 'bum dang / stong gnyis pa bar ma'i 'jig rten gyi khams
48a5(mdo sde): dang | de brgya dang / de stong dang / de 'bum dang / stong gsum gyi stong chen po'i 'jig rten gyi khams de brgya dang / de stong dang / de 'bum dang / de bye ba dang / de bye ba phrag brgya
48a6(mdo sde): dang | de bye ba phrag stong dang / de bye ba phrag 'bum dang / de grangs med pa dang / de grangs med pa phrag brgya dang / de grangs med pa phrag stong dang / de grangs med pa phrag
48a7(mdo sde): 'bum dang / phyogs bcu dag gi 'jig rten gyi khams dpag tu med grangs med pa stong gsum gyi stong chen po'i 'jig rten gyi khams grangs med pa phrag 'bum gyi rdul phra rab
48b1(mdo sde): kyi rdul snyed dag go / byams pa/ de la longs spyod kyi don ni yongs su spyad par bya ba'i phyir ngas sems can rnams kyi yongs su bzung ba dang / yo byad bstan pa gang dag yin pa rnams
48b2(mdo sde): so| |byams pa/ de la phyin ci log gi don ni 'dzin pa la sogs pa'i don de dag nyid la mi rtag pa la rtag par 'du shes pa phyin ci log dang / sems phyin ci log dang / lta ba phyin ci log
48b3(mdo sde): dang | sdug bsngal la bde ba dang / mi gtsang pa la gtsang ba dang / bdag med pa la bdag tu 'du shes phyin ci log dang / sems phyin ci log dang / lta ba phyin ci log gang yin pa'o/ /
48b4(mdo sde): byams pa/ de la phyin ci ma log pa'i don ni de las bzlog pa ste/ de'i gnyen po yin par rig par bya'o/ /byams pa/ de la kun nas nyon mongs pa'i don ni rnam pa gsum ste/
48b5(mdo sde): khams gsum pa'i nyon mongs pa'i kun nas nyon mongs pa dang / las kyi kun nas nyon mongs pa dang / skye ba'i kun nas nyon mongs pa'o/ /byams pa/ de la rnam par byang ba'i
48b6(mdo sde): don ni kun nas nyon mongs pa rnam pa gsum po de dag nyid dang bral bar bya ba'i phyir byang chub kyi phyogs dang mthun pa'i chos gang dag yin pa rnams te/ byams pa/ rnam pa bcu
48b7(mdo sde): po de dag gis don thams cad bsdus par rig par bya'o/ /byams pa/ yang byang chub sems dpas rnam pa lngas don so so yang dag par rig pa yin te/ don rnam pa lnga gang zhe
49a1(mdo sde): na| yongs su shes par bya ba'i dngos po dang / yongs su shes par bya ba'i don dang / yongs su shes pa dang / yongs su shes pa'i 'bras bu thob pa dang / de
49a2(mdo sde): rab tu rig par byed pa'o/ /byams pa/ de la yongs su shes par bya ba'i dngos po ni shes bya thams cad yin par blta bar bya ste/ 'di lta ste/ phung po rnams zhes bya ba'am/ nang
49a3(mdo sde): gi skye mched rnams zhes bya ba'am/ phyi rol gyi skye mched rnams zhes bya ba'am/ de lta bu la sogs pa dag go/ byams pa/ de la yongs su shes par bya ba'i don ni rnam pa ji snyed
49a4(mdo sde): kyis shes bya de ji lta ba bzhin shes par bya ba ste/ 'di lta ste/ kun rdzob dang / don dam pa dang / skyon dang / yon tan dang / rkyen dang / dus dang / skye ba dang / gnas pa
49a5(mdo sde): dang | 'jig pa'i mtshan nyid dang / nad la sogs pa dang / sdug bsngal dang / kun 'byung ba la sogs pa dang / de bzhin nyid dang / yang dag pa'i mtha' dang / chos kyi
49a6(mdo sde): dbyings dang / bsdu ba dang / dbye ba dang / mgo gcig tu lan gdab pa dang / rnam par dbye ba dang / bris te lan gdab pa dang / gzhag pa dang / gsang ba dang / bsgrags
49a7(mdo sde): pa dang / de lta bu dang mthun pa ni yongs su shes par bya ba'i don yin par rig par bya'o/ /byams pa/ de la yongs su shes pa ni de gnyis ka 'dzin par byed pa/ byang chub kyi
49b1(mdo sde): phyogs dang mthun pa'i chos gang yin pa dag ste/ 'di lta ste/ dran pa nye bar bzhag pa rnams dang / yang dag par spong ba rnams dang / de la sogs pa'o/ /byams pa/ de la yongs su
49b2(mdo sde): shes pa'i 'bras bu 'thob pa ni 'di lta ste/ 'dod chags dang / zhe sdang dang / gti mug 'dul ba dang / 'dod chags dang / zhe sdang dang / gti mug la lus par spong ba dang / dge sbyong
49b3(mdo sde): nyid kyi 'bras bu rnams dang / ngas nyan thos dang / de bzhin gshegs pa'i yon tan 'jig rten pa dang / 'jig rten pa las 'das pa thun mong dang thun mong ma yin pa gang dag bstan
49b4(mdo sde): pa de dag mngon du bya ba gang yin pa'o/ /byams pa/ de la rab tu rig par byed pa ni mngon sum du byas pa'i chos de dag nyid las rnam par grol bar shes pa dang / gzhan dag
49b5(mdo sde): la'ang rgya cher ston pa dang / yang dag par ston pa gang yin pa ste/ byams pa/ don lnga po de dag gis kyang don thams cad bsdus par rig par bya'o/ /byams pa/ yang byang chub
49b6(mdo sde): sems dpas rnam pa bzhis don so so yang dag par rig pa yin te/ don rnam pa bzhi gang zhe na/ sems kyi len pa'i don dang / myong ba'i don dang / rnam par rig pa'i don
49b7(mdo sde): dang | kun nas nyon mongs pa dang / rnam par byang ba'i don gyis te/ byams pa/ don rnam pa bzhi po de dag gis kyang don thams cad bsdu bar rig par bya'o/ /byams pa/
50a1(mdo sde): yang byang chub sems dpa'i rnam pa gsum gyis don so so yang dag par rig pa yin te/ don rnam pa gsum gang zhe na/ tshig 'bru'i don dang / don gyi don
50a2(mdo sde): dang / khams kyi don gyis so/ /byams pa/ de la tshig 'bru'i don ni ming gi tshogs la sogs pa yin par blta bar bya'o/ /byams pa/ de la don gyi don ni rnam pa bcur rig par
50a3(mdo sde): bya ste| de kho na'i mtshan nyid dang / yongs su shes pa'i mtshan nyid dang / spang ba'i mtshan nyid dang / mngon du bya ba'i mtshan nyid dang / bsgom pa'i mtshan nyid dang / de kho na'i
50a4(mdo sde): mtshan nyid la sogs pa de dag nyid kyi rnam pa rab tu dbye ba'i mtshan nyid dang / gnas dang gnas par 'brel ba'i mtshan nyid dang / yongs su shes pa la sogs pa'i bar
50a5(mdo sde): du gcod pa'i chos kyi mtshan nyid dang / rjes su mthun pa'i chos kyi mtshan nyid dang / yongs su mi shes pa la sogs pa dang / yongs su shes pa la sogs pa'i nyes dmigs
50a6(mdo sde): dang / phan yon gyi mtshan nyid do/ /byams pa/ de la khams kyi don ni khams lnga ste/ 'jig rten gyi khams dang / sems can gyi khams dang / chos kyi khams dang /
50a7(mdo sde): 'dul ba'i khams dang / 'dul ba'i thabs kyi khams te/ byams pa/ don rnam pa gsum po de dag gis kyang don thams cad bsdus par rig par bya'o/ /bcom ldan
50b1(mdo sde): 'das/ thos pa las byung ba'i shes rab kyi sa don so so yang dag par rig pa gang lags pa dang / bsams pa las byung ba'i shes rab kyis don so so yang dag par rig pa gang
50b2(mdo sde): lags pa dang / bcom ldan 'das/ zhi gnas dang / lhag mthong bsgoms pa las byung ba'i shes rab kyis don so so yang dag par rig pa gang lags pa de dag la tha dad du
50b3(mdo sde): bgyi ba ci mchis lags/ bka' stsal pa/ byams pa/ byang chub sems dpas thos pa las byung ba'i shes rab kyis ni tshig 'bru la gnas pa/ sgra ji bzhin pa/ dgongs pa med
50b4(mdo sde): pa| mngon du ma gyur pa/ rnam par thar pa'i rjes su mthun pa/ rnam par thar par byed pa ma yin pa'i don so so yang dag par rig par byed do/ /byams pa/ bsams pa las
50b5(mdo sde): byung ba'i shes rab kyis ni tshig 'bru la gnas pa kho na yin la/ sgra ji bzhin ma yin pa/ dgongs pa can/ mngon du gyur pa/ rnam par thar pa'i rjes su ches mthun pa/ rnam par
50b6(mdo sde): thar par byed pa ma yin pa'i don so so yang dag par rig pa byed do/ /byams pa/ byang chub sems dpas bsgoms pa las byung ba'i shes rab kyis ni tshig 'bru la gnas pa
50b7(mdo sde): dang / tshig 'bru la gnas pa ma yin pa dang / sgra ji bzhin pa dang / dgongs pa can dang / shes bya'i dngos po dang cha mthun pa'i ting nge 'dzin gyi spyod yul gyi gzugs brnyan
51a1(mdo sde): gyis mngon du gyur pa/ rnam par thar pa'i rjes su chos shin tu mthun pa/ rnam par thar par byed pa'i don kyang so sor yang dag par rig par byed do/
51a2(mdo sde): byams pa/ de dag gi tha dad du bya ba ni de yin no zhes bcom ldan 'das kyis bka' stsal to/ /bcom ldan 'das/ byang chub sems dpa' zhi gnas dang / lhag mthong sgom pa chos
51a3(mdo sde): so sor yang dag par rig pa dang / don so so yang dag par rig pa'i shes pa ni gang lags/ mthong ba ni gang lags/ byams pa/ nga ni shes pa dang / mthong ba rnam grangs du
51a4(mdo sde): mas ston par byed mod kyi/ 'on kyang mdor bsdus te bshad par bya'o/ /'dres pa'i chos la dmigs pa'i zhi gnas dang / lhag mthong gi shes rab gang yin pa de ni shes pa
51a5(mdo sde): yin no/ /ma 'dres pa'i chos la dmigs pa'i zhi gnas dang / lhag mthong gi shes rab gang yin pa de ni mthong ba yin no/ /bcom ldan 'das/ byang chub sems dpa' zhi gnas
51a6(mdo sde): dang / lhag mthong sgom pas yid la bgyid pa gang gis mtshan ma gang ji ltar rnam par sel bar bgyid lags/ byams pa/ de bzhin nyid yid la byed pas chos kyi mtshan ma
51a7(mdo sde): dang / don gyi mtshan ma rnam par sel bar byed la/ ming la ming gi ngo bo nyid mi dmigs shing de'i gnas mtshan ma yang dag par rjes su mi mthong bas rnam par sel lo /ming
51b1(mdo sde): la ji lta ba bzhin du tshig dang / yi ge dang / don thams cad la'ang de bzhin du rig par bya'o/ /byams pa/ khams kyi bar la khams kyi ngo bo nyid mi dmigs shing / de'i gnas kyi mtshan ma'ang
51b2(mdo sde): yang dag par rjes su mi mthong bas rnam par sel lo/ /bcom ldan 'das/ ci lags/ de bzhin nyid kyi don so so yang dag par rig pa'i mtshan ma gang lags pa de'ang rnam par sel bar
51b3(mdo sde): bgyid lags sam/ byams pa/ de bzhin nyid kyi don so so yang dag par rig pa la ni mtshan ma med de mi dmigs na/ de la ci zhig rnam par sel bar 'gyur te/ byams pa/ de bzhin
51b4(mdo sde): nyid kyi don so so yang dag par rig pas ni chos dang don gyi mtshan ma thams cad zil gyis gnon gyi / de ni gang gis kyang zil gyis mnan par bya ba yin par nga mi smra'o/ /bcom ldan 'das/ bcom ldan
51b5(mdo sde): 'das kyis chab rnyog pa can mchis pa'i snod kyi dpe dang / me long yongs su ma dag pa'i dpe dang / mtshe'u 'khrugs pa'i dpes ji ltar rang bzhin gyi mtshan ma brtag par mi nus pa de las bzlog
51b6(mdo sde): pa ni nus pa de bzhin du ma bsgoms pa'i sems kyis yang dag pa ji lta ba bzhin shes par mi nus kyi/ bsgoms pas ni nus so zhes bka' stsal pa gang lags pa de la sems kyis so
51b7(mdo sde): sor brtag pa ni gang lags/ de bzhin nyid ni gang las dgongs te bka' stsal pa ni gang lags/ bka' stsal pa/ byams pa/ sems kyis so sor brtag pa rnam pa gsum gyi phyir po
52a1(mdo sde): thos pa las byung ba'i sems kyis so sor brtag pa dang / bsams pa las byung ba'i sems kyis so sor brtag pa dang / bsgom pa las byung ba'i sems kyis
52a2(mdo sde): so sor brtag pa'o/ /rnam par rig pa'i de bzhin nyid las dgongs te yongs su bstan pa yin no/ /bcom ldan 'das/ byang chub sems dpa' de ltar chos dang don so so yang dag
52a3(mdo sde): par rig pa dang / mtshan ma rnam par sel ba la zhugs pa'i mtshan ma du zhig ni rnam par bsal dka' ba dag lags la/ gang gis ni de dag rnam par sel lags/ byams pa
52a4(mdo sde): bcu ste/ de dag ni stong pa nyid kyis rnam par sel lo/ /bcu gang zhe na/ chos kyi don so so yang dag par rig par byed pa'i tshig dang / yi ge'i mtshan ma sna tshogs gang yin pa
52a5(mdo sde): de ni chos thams cad stong pa nyid kyis rnam par sel lo/ /gnas pa'i de bzhin nyid kyis don so so yang dag par rig par byed pa'i skye ba dang / 'jig pa dang / gnas pa dang /
52a6(mdo sde): gzhan du 'gyur ba nyid kyi rgyun gyi rjes su 'jug pa'i mtshan ma gang yin pa de ni mtshan nyid stong pa nyid dang / thog ma dang tha ma med pa stong pa nyid kyis rnam par sel lo/ /'dzin
52a7(mdo sde): pa'i don so so yang dag par rig par byed pa'i 'jig tshogs la lta ba'i mtshan ma dang / nga'o snyam pa'i mtshan ma gang yin pa de ni nang stong pa nyid dang / mi dmigs pa stong pa
52b1(mdo sde): nyid kyis rnam par sel lo/ /gzung ba'i don so so yang dag par rig par byed pa'i longs spyod la lta ba'i mtshan ma gang yin pa de ni phyi stong pa nyid kyis rnam par sal lo/ /yongs
52b2(mdo sde): su longs spyod ba'i don du skyes pa dang / bud med kyi bsnyen bkur dang / yo byad dang ldan pa so so yang dag par rig par byed pa'i nang gi bde ba'i mtshan ma dang / phyi rol gyi sdug pa'i
52b3(mdo sde): mtshan ma gang yin pa de ni phyi stong pa nyid dang / rang bzhin stong pa nyid kyis rnam par sel lo/ /gnas kyi don so so yang dag par rig par byed pa'i tshad med pa'i mtshan ma gang yin
52b4(mdo sde): pa de ni chen po stong pa nyid kyis rnam par sel lo/ /gzugs med pa la brten te/ nang gi zhi ba'i rnam par thar pa'i mtshan ma gang yin pa de ni 'dus byas stong pa nyid kyis rnam par
52b5(mdo sde): sel lo/ /mtshan nyid kyi de bzhin nyid kyi don so so yang dag par rig par byed pa'i gang zag bdag med pa'i mtshan ma dang / chos bdag med pa'i mtshan ma dang / rnam par rig
52b6(mdo sde): pa tsam gyi mtshan ma dang / don dam pa'i mtshan ma gang yin pa de ni mtha' las 'das pa stong pa nyid dang / dngos po med pa stong pa nyid dang / dngos po med pa'i ngo bo nyid stong pa
52b7(mdo sde): nyid dang / don dam pa stong pa nyid kyis rnam par sel lo/ /rnam par dag pa'i de bzhin nyid kyi don so so yang dag par rig par byed pa'i 'dus ma byas kyi mtshan ma dang / 'gyur
53a1(mdo sde): ba med pa'i mtshan ma gang yin pa de ni 'dus ma byas stong pa nyid dang / dor ba med ba stong pa nyid kyis rnam pa sel lo/ /mtshan ma de'i gnyen po stong pa
53a2(mdo sde): nyid de nyid yid la byed pa'i stong pa nyid kyi mtshan ma gang yin pa de ni stong pa nyid stong pa nyid kyis rnam par sel lo/ /bcom ldan 'das/ mtshan ma rnam bcu rnam par sel bar
53a3(mdo sde): bgyid na/ mtshan ma gang rnam par sel bar bgyid cing 'ching ba'i mtshan ma gang las yongs su grol bar 'gyur lags/ byams pa/ ting nge 'dzin gyi spyod yul gzugs brnyan
53a4(mdo sde): gyi mtshan ma rnam par sel bar byed cing kun nas nyon mongs pa'i mtshan ma'i mtshan ma las yongs su grol bar 'gyur ba de'ang rnam par sel lo/ /byams pa/ stong pa nyid de
53a5(mdo sde): dag ni dngos su na mtshan ma de dag gi gnyen por gyur pa yin par rig par bya'o/ /re re'ang mtshan ma thams cad kyi gnyen por mi 'gyur ba ni ma yin no/ /byams pa/ 'di lta
53a6(mdo sde): ste| dper na/ ma rig pa nas rga shi'i bar gyi kun nas nyon mongs pa grub par mi byed pa yin mod kyi/ nye ba dang shin tu nye ba'i rkyen nyid yin pa'i phyir/ dngos su na 'du byed
53a7(mdo sde): 'grub par byed pa yin par bstan pa bzhin du 'di la'ang tshul de bzhin du blta bar bya'o/ /bcom ldan 'das/ theg pa chen po la byang chub sems dpa' rnams kyis gang rtogs
53b1(mdo sde): na stong pa nyid kyi mtshan nyid la mngon pa'i nga rgyal ma mchis pas rab tu nyams par mi 'gyur ba'i stong pa nyid kyi mtshan nyid bsdus pa gang lags/ de nas bcom ldan 'das kyis byang
53b2(mdo sde): chub sems dpa' byams pa la legs so zhes bya ba byin te/ byams pa khyod de ltar byang chub sems dpa' rnams stong pa nyid las rab tu nyams par mi 'gyur bar bya ba'i phyir/ de bzhin
53b3(mdo sde): gshegs pa la khyod don 'di nyid 'dri ba legs so/ /legs so/ /de ci'i phyir zhe na/ byams pa/ byang chub sems dpa' stong pa nyid las rab tu nyams pa ni theg pa chen po mtha'
53b4(mdo sde): dag las kyang rab tu nyams par 'gyur ba'i phyir ro/ /byams pa/ de'i phyir nyon cig dang / stong pa nyid kyi mtshan nyid bsdus pa khyod la bshad par bya'o/ /byams pa/ gzhan gyi
53b5(mdo sde): dbang gi mtshan nyid dang / yongs su grub pa'i mtshan nyid rnam pa thams cad du kun nas nyon mongs pa dang / rnam par byang ba'i kun brtags pa'i mtshan nyid dang / shin tu rnam par
53b6(mdo sde): bral ba'i mtshan nyid dang / de la de dmigs pa gang yin pa de ni theg pa chen po la stong pa nyid kyi mtshan nyid bstan pa zhes bya'o/ /bcom ldan 'das/ zhi gnas dang / lhag mthong
53b7(mdo sde): dag gis ting nge 'dzin du zhig bsdus lags/ bka' stsal pa/ byams pa/ ngas nyan thos rnams dang / byang chub sems dpa' rnams dang / de bzhin gshegs pa rnams kyi ting nge 'dzin
54a1(mdo sde): rnam pa du ma bstan pa gang yin pa de dag thams cad bsdus par rig par bya'o/ /bcom ldan 'das/ zhi gnas dang / lhag mthong rgyu gang las byung pa lags/
54a2(mdo sde): byams pa/ tshul khrims rnam par dag pa'i rgyu las byung ba dang / thos pa dang bsams pa las byung ba'i lta ba rnam par dag pa'i rgyu las byung ba yin no/ /bcom ldan 'das/ de dag gi
54a3(mdo sde): 'bras bu gang lags par brjod par bgyi/ byams pa/ sems rnam par dag pa ni 'bras bu yin/ shes rab rnam par dag pa ni 'bras bu yin no/ /byams pa/ yang nyan thos
54a4(mdo sde): rnams kyi'am/ byang chub sems dpa' rnams kyi'am/ de bzhin gshegs pa rnams kyi dge ba'i chos 'jig rten pa dang / 'jig rten las 'das pa thams cad kyang zhi gnas
54a5(mdo sde): dang | lhag mthong gi 'bras bu yin par rig par bya'o/ /bcom ldan 'das/ zhi gnas dang / lhag mthong gi las ci lags/ byams pa/ 'ching ba rnam pa gnyis po mtshan
54a6(mdo sde): ma'i 'ching ba dang / gnas ngan len gyi 'ching ba las rnam par thar par byed pa yin no/ /bcom ldan 'das/ bcom ldan 'das kyis gegs rnam pa lnga gsungs pa gang dag
54a7(mdo sde): lags pa de dag las du ni zhi gnas kyi gegs dag lags/ du ni lhag mthong gi gegs dag lags/ du ni gnyis ka'i gegs dag lags/ byams pa/ lus dang longs
54b1(mdo sde): spyod la lta ba ni zhi gnas kyi gegs yin no/ /'phags pa'i gtam 'dod pa bzhin ma thob pa ni lhag mthong gi gegs yin no/ /'dres par gnas pa dang / cung zad tsam gyis chog
54b2(mdo sde): par 'dzin pa ni de gnyis ka'i gegs yin te/ de la'ang gcig gis kyang sbyor bar mi byed do/ /gcig shos kyis ni sbyor ba mthar thug par mi 'gyur ro/ /bcom ldan 'das/ sgrib pa
54b3(mdo sde): lnga po gang dag lags pa de dag las du ni zhi gnas kyi sgrib pa dag lags/ du ni lhag mthong gi sgrib pa dag lags/ du ni gnyis ka'i sgrib pa dag lags/ byams pa/ rgod pa dang /
54b4(mdo sde): 'gyod pa ni zhi gnas kyi sgrib pa yin no/ /rmugs pa dang / gnyid dang / the tshom ni lhag mthong gi sgrib pa yin no/ /'dod pa la 'dun pa dang / gnod sems ni gnyis ka'i sgrib
54b5(mdo sde): pa yin no/ /bcom ldan 'das/ ji tsam gyis na zhi gnas kyi lam yongs su dag pa lags/ byams pa/ gang gi tshe rmugs pa dang / gnyid legs par rab tu choms par gyur
54b6(mdo sde): pa'o| |bcom ldan 'das/ ji tsam gyis na lhag mthong gi lam yongs su dag pa lags/ byams pa/ gang gi tshe rgod pa dang / 'gyod pa legs par rab tu choms par gyur pa'o/ /
54b7(mdo sde): bcom ldan 'das/ byang chub sems dpa' zhi gnas dang / lhag mthong la zhugs pas rnam pa du dag gis sems rnam par g.yeng bar 'tshal bar bgyi lags/ bka' stsal pa/
55a1(mdo sde): byams pa/ rnam pa lngas te/ yid la byed pa'i rnam par g.yeng ba dang / phyi rol tu sems rnam par g.yeng ba dang / nang du sems rnam par g.yeng ba dang / mtshan
55a2(mdo sde): ma'i rnam par g.yeng ba dang / gnas ngan len gyi rnam par g.yeng bas so/ /byams pa/ gal te byang chub sems dpa' theg pa chen po dang ldan pa'i yid la byed pa btang ste/ nyan thos
55a3(mdo sde): dang | rang sangs rgyas dang ldan pa'i yid la byed par rab tu lhung na de ni yid la byed pa'i rnam par g.yeng ba yin no/ /gal te phyi rol gyi 'dod pa'i yon tan lnga po dag dang / 'du 'dzi dang /
55a4(mdo sde): mtshan ma dang / rnam par rtog pa dang / nyon mongs pa dang / nye ba'i nyon mongs pa dang / phyi rol gyi dmigs pa rnams la sems rnam par 'phro bar gtong na de ni phyi rol tu sems rnam par
55a5(mdo sde): g.yeng ba yin no/ /gal te rmugs pa dang gnyid kyis bying ba'am/ snyoms par 'jug pa'i ro myang ba'am/ snyoms par 'jug pa'i nye ba'i nyon mongs pa gang yang rung bas nyon
55a6(mdo sde): mongs par gyur na/ de ni nang du sems rnam par g.yeng pa yin no/ /gal te phyi rol gyi mtshan ma la brten nas nang gi ting nge 'dzin gyi spyod yul gyi mtshan ma yid la byed na de ni
55a7(mdo sde): mtshan ma'i rnam par g.yeng ba yin no/ /gal te nang gi yid la byed pa la brten nas byung ba'i tshor ba la gnas ngan len gyi lus kyis nga'o snyam du rlom sems su byed na de ni
55b1(mdo sde): gnas ngan len gyi rnam par g.yang ba yin no/ /bcom ldan 'das/ zhi gnas dang lhag mthong dag byang chub sems dpa'i sa dang po nas bzung ste/ de bzhin gshegs pa'i sa'i
55b2(mdo sde): bar la gang gi gnyen po lags/ byams pa/ zhi gnas dang / lhag mthong sa dang po la ni ngan song ba'i nyon mongs pa dang / las dang skye ba'i kun nas nyon mongs pa'i gnyen po yin
55b3(mdo sde): no| |gnyis pa la ni ltung ba phra mo'i 'khrul pa kun tu 'byung ba rnams kyi'o/ /gsum pa la ni 'dod pa'i 'dod chags kyi'o/ /bzhi pa la ni snyoms par 'jug pa la sred pa dang / chos la
55b4(mdo sde): sred pa'i 'o/ /lnga pa la ni 'khor ba dang / mya ngan las 'das pa dag la gcig tu mi phyogs pa nyid dang / mngon du phyogs pa nyid kyi'o/ /drug pa la ni mtshan ma mang po kun tu 'byung ba'i 'o//
55b5(mdo sde): bdun pa la ni mtshan ma phra mo kun tu 'byung ba'i 'o/ /brgyad pa la ni mtshan ma med pa la rtsol ba dang / mtshan ma la dbang du ma gyur pa'i 'o/ /dgu pa la ni rnam pa thams cad du chos
55b6(mdo sde): ston pa la dbang du ma gyur pa'i 'o/ /bcu pa la ni chos kyi sku yongs su rdzogs pa so so yang dag par rig pa mi 'thob pa'i 'o/ /byams pa/ zhi gnas dang / lhag mthong de bzhin
55b7(mdo sde): gshegs pa'i sa la ni nyon mongs pa dang shes bya'i sgrib pa shin tu phra ba mchog tu ches shin tu phra ba'i gnyen po yin te/ de legs par bcom pas thams cad la chags pa med
56a1(mdo sde): pa dang / thogs pa med pa'i shes pa dang / mthong ba thob cing dgos pa yongs su grub pa'i dmigs pa la chos kyi sku shin tu rnam par dag pa la gnas pa yin no/ /
56a2(mdo sde): bcom ldan 'das/ byang chub sems dpa' zhi gnas dang / lhag mthong la ji ltar sgrub na bla na med pa yang dag par rdzogs pa'i byang chub mngon par rdzogs par 'tshang rgya bar
56a3(mdo sde): 'gyur lags/ bcom ldan 'das kyis bka' stsal pa/ byams pa/ 'di la byang chub sems dpa' zhi gnas dang / lhag mthong thob nas de bzhin nyid rnam pa bdun las brtsams
56a4(mdo sde): te| ji ltar thos pa dang bsams pa'i chos rnams mnyam par bzhag pa'i sems kyis bzung ba dang / legs par bsams pa dang / legs par mnyam par bzhag pa'i de bzhin
56a5(mdo sde): nyid nang du yid la byed de/ de ltar de bzhin nyid yid la byed pa na mtshan ma phra mo kun tu 'byung ba thams cad la'ang re zhig sems lhag par btang snyoms su 'jog na rags pa dag
56a6(mdo sde): la lta smos kyang ci dgos/ byams pa/ de la mtshan ma phra mo ni 'di dag yin te/ sems kyi len pa'i mtshan ma'am/ myong ba'i mtshan ma'am/ rnam par rig pa'i mtshan ma'am
56a7(mdo sde): kun nas nyon mongs pa dang rnam par byang ba'i mtshan ma'am/ nang gi mtshan ma'am/ phyi rol gyi mtshan ma'am/ de gnyis ka'i mtshan ma'am/ sems can thams cad kyi
56b1(mdo sde): don la sbyar bar bya'o snyam pa'i mtshan ma'am/ shes pa'i mtshan ma'am/ de bzhin nyid dang / sdug bsngal ba dang / kun 'byung ba dang / 'gog pa dang / lam gyi mtshan ma'am/
56b2(mdo sde): 'dus byas kyi mtshan ma'am/ 'dus ma byas kyi mtshan ma'am/ rtag pa'i mtshan ma'am/ mi rtag pa'i mtshan ma'am/ sdug bsngal ba dang 'gyur ba dang bcas pa'i rang bzhin
56b3(mdo sde): gyi mtshan ma'am/ de mi 'gyur ba'i rang bzhin gyi mtshan ma'am/ 'dus byas kyi mtshan nyid mi 'dra ba'i mtshan ma'am/ de rang gi mtshan nyid kyi mtshan ma'am/ thams cad
56b4(mdo sde): thams cad ces bya bar rig nas thams cad kyi mtshan ma'am/ gang zag bdag med pa'i mtshan ma'am/ chos bdag med pa'i mtshan ma gang dag yin pa ste/ de dag kun tu
56b5(mdo sde): 'byung ba la sems lhag par btang snyoms su 'jug go / de ltar zhugs shing de la mang du gnas pa dus dus su gegs dang / sgrib pa dang / rnam par g.yeng ba dag las sems
56b6(mdo sde): rnam par sbyong bar byed pa de la nang gi so so'i bdag nyid la so sor rang rig pa de bzhin nyid rnam pa bdun so sor rtogs pa'i shes pa rnam pa bdun skye bar 'gyur te/ de ni de'i
56b7(mdo sde): mthong ba'i lam yin no/ /de thob phas byang chub sems dpa' yang dag pa nyid skyon med pa la zhugs pa yin/ de bzhin gshegs pa'i rigs su skyes pa yin/ sa dang po thob
57a1(mdo sde): pa dang / sa de'i phan yon yang nyams su myong ba yin no/ /des sngar zhi gnas dang / lhag mthong thob pas ni rnam par rtog pa dang bcas pa'i gzugs
57a2(mdo sde): brnyan dang / rnam par mi rtog pa'i gzugs brnyan gyi dmigs pa rnam pa gnyis thob pa yin no/ /de ltar na mthong ba'i lam thob pas dngos po'i mtha'i dmigs pa thob pa yin te/
57a3(mdo sde): des gong ma gong ma rnams su bsgom pa'i lam la zhugs shing / dmigs pa rnam pa gsum po de dag nyid yid la byed pa na/ 'di lta ste/ dper na/ la la zhig khye'u ches phra mos
57a4(mdo sde): k hye'u ches sbom po 'byin par byed pa de bzhin du de'ang khye'us khye'u dbyung ba'i tshul du nang gi mtshan ma rnam par sel ba nyid kyis kun nas nyon mongs pa'i cha dang mthun pa'i mtshan
57a5(mdo sde): ma thams cad rnam par sel bar byed de/ mtshan ma rnams par sel ba na gnas ngan len rnams kyang rnam par sel bar byed do/ /mtshan ma dang gnas ngan len thams
57a6(mdo sde): cad legs par bcom pas rim gyis sa gong ma gong ma rnams su gser lta bur sems rnam par spyod la/ bla na med pa yang dag par rdzogs pa'i byang chub kyi bar du mngon par
57a7(mdo sde): rdzogs par 'tshang rgya zhing dgos pa yongs su grub pa'i dmigs pa'ang 'thob ste/ byams pa/ byang chub sems dpa' zhi gnas dang / lhag mthong la de ltar sgrub na bla na med
57b1(mdo sde): pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /byang chub sems dpa' ji ltar sgrub par bgyid na/ byang chub sems dpa'i mthu chen po mngon par
57b2(mdo sde): sgrub pa lags/ byams pa/ byang chub sems dpa' gnas drug la mkhas pa ni byang chub sems dpa'i mthu chen po mngon par sgrub pa yin te/ sems kyi skye ba la mkhas pa dang /
57b3(mdo sde): gnas pa la mkhas pa dang / bslang ba la mkhas pa dang / 'phel ba la mkhas pa dang / 'grib pa la mkhas pa dang / thabs la mkhas pa'o/ /ji ltar na sems kyi skye ba la mkhas
57b4(mdo sde): pa yin zhe na/ sems kyi skye ba rnam pa bcu drug shes na sems kyi skye ba la yang dag pa ji lta ba bzhin du mkhas pa yin te/ de la sems kyi skye ba rnam pa bcu drug ni brtan pa dang snod
57b5(mdo sde): rnam par rig pa'i ni 'di lta ste/ len pa'i rnam par shes pa'i'o/ /dmigs pa'i rnam pa sna tshogs rnam par rig pa'i ni 'di lta ste/ rnam par rtog pa'i yid kyi rnam par shes pa
57b6(mdo sde): gzugs la sogs pa yul cig car 'dzin pa phyi rol dang / nang gi yul cig car 'dzin pa/ skad cig dang thang cig dang yud tsam cig la cig car ting nge 'dzin mang po la snyoms
57b7(mdo sde): par 'jug pa/ sangs rgyas kyi zhing mang po mthong ba/ de bzhin gshegs pa mang po mthong ba/ rnam par rtog pa'i yid kyi rnam par shes pa kho na'i'o/ /dmigs pa'i mtshan ma chung
58a1(mdo sde): du rnam par rig pa'i ni 'di lta ste/ 'dod pa dang ldan pa'i'o/ /dmigs pa'i mtshan ma chen por gyur pa rnam par rig pa'i ni 'di lta ste/ gzugs dang
58a2(mdo sde): ldan pa'i'o/ /dmigs pa'i mtshan ma tshad med pa rnam par rig pa'i ni 'di lta ste/ nam mkha' mtha' yas dang / rnam shes mtha' yas skye mched kyi dang ldan pa'i'o/ /
58a3(mdo sde): dmigs pa'i mtshan ma phra mo rnam par rig pa'i ni 'di lta ste/ ci'ang med pa'i skye mched dang ldan pa'i'o/ /dmigs pa'i mtshan ma mthar thug pa rnam par rig pa'i ni 'di
58a4(mdo sde): lta ste| 'du shes med 'du shes med min skye mched dang ldan pa'i'o/ /mtshan ma med pa rnam par rig pa'i ni 'di lta ste/ 'jig rten las 'das pa dang / 'gog pa la dmigs
58a5(mdo sde): pa'i'o/ /sdug bsngal dang ldan pa'i ni 'di lta ste/ sems can dmyal ba'i 'o/ /tshor ba 'dren ma dang ldan pa'i ni 'di lta ste/ 'dod pa na spyod pa'i 'o/ /dga' ba dang ldan pa'i
58a6(mdo sde): ni 'di lta ste/ bsam gtan dang po dang / bsam gtan gnyis pa ba'i 'o/ /bde ba dang ldan pa'i ni 'di lta ste/ bsam gtan gsum pa pa'i'o/ /sdug bsngal yang ma yin/
58a7(mdo sde): bde ba'ang ma yin pa dang ldan pa'i ni 'di lta ste/ bsam gtan bzhi pa ba dang / 'du shes med 'du shes med min skye mched pa'i bar gyi'o/ /nyon mongs pa can dang ldan pa'i
58b1(mdo sde): ni 'di lta ste/ nyon mongs pa dang / nye ba'i nyon mongs pa dang ldan pa'i 'o/ /dge ba dang ldan pa'i ni 'di lta ste/ dad pa la sogs pa dang ldan pa'i 'o/ /lung du ma bstan pa dang ldan pa'i ni 'di
58b2(mdo sde): lta ste| de gnyis ka'i dang mi ldan pa'i 'o/ /ji ltar na gnas pa la mkhas pa yin zhe na/ gal te rnam par rig pa'i de bzhin nyid yang dag pa ji lta ba bzhin rab tu shes pa'o/ /ji ltar na
58b3(mdo sde): bslang ba la mkhas pa yin zhe na/ gal te 'ching ba rnams pa gnyis po mtshan ma'i 'ching ba dang / gnas ngan len gyi 'ching ba yang dag pa ji lta ba bzhin rab tu shes te/ de rab tu shes
58b4(mdo sde): nas de las sems 'di bslang par bya'o zhes bya ba la mkhas pa yin no/ /ji ltar na 'phel ba la mkhas pa yin zhe na/ gal te mtshan ma dang gnas ngan len gyi gnyen po'i sems
58b5(mdo sde): gang yin pa de skye ba dang / 'phel ba'i tshe skye ba dang / 'phel lo zhes 'phel ba la mkhas pa yin no/ /ji ltar na 'grib pa la mkhas pa yin zhe na/ gal te de dang mi mthun pa'i phyogs
58b6(mdo sde): su gyur pa mtshan ma gnas ngan len gyi kun nas nyon mongs pa can du gyur pa'i sems de 'grib cing 'bri bar gyur pa na 'grib cing 'bri'o zhes 'grib pa la mkhas pa yin no/ /ji ltar
58b7(mdo sde): na thabs la mkhas pa yin zhe na/ gal te rnam par thar pa dang zil gyis gnon pa'i skye mched dag dang / zad par gyi skye mched dag sgom par byed pa ste/ byams pa/ de ltar na
59a1(mdo sde): byang chub sems dpa' rnams byang chub sems dpa'i mthu chen po mngon par bsgrubs pa dang / mngon par sgrub par 'gyur pa dang / mngon par sgrub par byed
59a2(mdo sde): pa yin no/ /bcom ldan 'das/ bcom ldan 'das kyis phung po'i lhag ma med pa'i mya ngan las 'das pa'i dbyings su tshor ba thams cad ma lus par 'gag go zhes gang gsungs
59a3(mdo sde): pa la| bcom ldan 'das/ yang dag pa'i tshor ba de dag gang lags/ byams pa/ mdor bsdus na tshor ba rnam pa gnyis 'gag ste/ gnas kyi gnas ngan len rig pa dang / de'i
59a4(mdo sde): 'bras bu yul rig pa'o/ /de la gnas kyi gnas ngan len rig pa ni rnam pa bzhir rig ste/ gzugs kyi gnas ngan len rig pa dang / gzugs med pa'i gnas ngan len rig pa
59a5(mdo sde): dang | 'bras bu grub pa'i gnas ngan len rig pa dang / 'bras bu ma grub pa'i gnas ngan len rig pa'o/ /de la 'bras bu grub pa ni da ltar gyi gang yin pa'o/ /'bras bu ma grub
59a6(mdo sde): pa ni ma 'ongs pa'i rgyur gyur pa gang yin pa'o/ /yul rig pa'ang rnam pa bzhir rig par bya ste/ gnas rig pa dang / yo byad rig pa dang / longs spyod rig pa dang / ltos pa rig
59a7(mdo sde): pa'o| |de'ang phung po lhag ma dang bcas pa'i mya ngan las 'das pa'i dbyings na'o/ /'bras bu ma grub par rig pa'i 'dus te reg pa las byung ba'i tshor ba myong ba de'i mi mthun pa'i
59b1(mdo sde): phyags thams cad kyi thams cad du 'gag pa ma yin te/ 'dren mar myong ngo / /'bras bu grub pa myong ba'i ni tshor ba rnam pa de gnyis ka thams cad kyi thams cad du 'gags te/ rig pa'i
59b2(mdo sde): 'dus te reg pa las byung ba'i tshor ba 'ba' zhig myong ngo / /phung po'i lhag ma med pa'i mya ngan las 'das pa'i dbyings su yongs su mya ngan las 'da' ba na de'ang 'gag par 'gyur te/
59b3(mdo sde): de'i phyir phung po lhag ma med pa'i mya ngan las 'das pa'i dbyings su tshor ba thams cad 'gag ces bya'o/ /de skad ces bka' stsal nas/ bcom ldan 'das kyis byang chub sems
59b4(mdo sde): dpa' byams pa la bka' stsal pa/ byams pa khyod kyis rnal 'byor gyi lam yongs su rdzogs pa dang / shin tu yongs su dag pa las brtsams nas/ 'di lta ste/ rnal 'byor la shin
59b5(mdo sde): tu rnam par nges shing mkhas pas de bzhin gshegs pa la dri ba dris pa legs so/ /legs so/ /ngas kyang rnal 'byor gyi lam de yongs su rdzogs pa dang / yongs su dag par bstan
59b6(mdo sde): te| 'das pa dang ma 'ongs pa'i yang dag par rdzogs pa'i sangs rgyas gang dag yin pa de dag thams cad kyis kyang de ltar bstan cing ston par 'gyur ro/ /rigs kyi bu rnams dang /
59b7(mdo sde): rigs kyi bu mo dag gis 'di lta shin tu brtson par bya ba'i rigs so/ /de nas bcom ldan 'das kyis de'i tshe tshigs su bcad pa 'di dag bka' stsal to/ /chos rnams gdags pa
60a1(mdo sde): rnam gzhag gang yin pa/ /de ni rnal 'byor bag yod don chen yin/ /gang dag chos der brten nas rnal 'byor 'dir/ /yang dag brtson pa de dag byang chub
60a2(mdo sde): 'thob/ /gang dag glags lta de skad rgol ba las/ /thar par lta ba chos kun chub byed pa/ /byams pa de dag rnal 'byor 'di las ni/ /thar ring gnam sa ring ba ji bzhin no/ /blo
60a3(mdo sde): ldan sems can don zhes de dag las/ /lan byed rig nas sems can don brtson min/ /lan de rtog na kun gyi dam pa dang / /zang zing med pa'i dga' ba 'thob mi 'gyur/ /gang
60a4(mdo sde): dag 'dod phyir chos kyi lung 'bog pa/ /de dag 'dod pa spangs pa phyir len te/ /rmongs pa de dag chos kyi rin po che/ /rin thang med pa rnyed kyang spong zhing rgyu/ /de phyir rtsod dang 'du
60a5(mdo sde): 'dzi spros ldan pa/ /rnam par spongs te brtson 'grus mchog byos te/ /lhar bcas 'jig rten bsgral bar bya ba'i phyir/ /rnal 'byor 'di la rab tu brtson par gyis/ /de nas bcom
60a6(mdo sde): ldan 'das la byang chub sems dpa' byams pas 'di skad ces gsol to/ /bcom ldan 'das/ dgongs pa nges par 'grel pa'i chos kyi rnam grangs 'dir bstan pa 'di'i ming
60a7(mdo sde): ci lags/ 'di ji ltar gzung bar bgyi/ bcom ldan 'das kyis de la bka' stsal pa/ byams pa/ 'di ni rnal 'byor nges pa'i don bstan pa yin te/ rnal 'byor nges pa'i don
60b1(mdo sde): bstan pa zhes bya bar gzung zhig / rnal 'byor nges pa'i don bstan pa 'di bshad pa na srog chags drug 'bum ni bla na med pa yang dag par rdzogs pa'i byang chub tu sems skyes
60b2(mdo sde): so| |nyan thos sum 'bum ni chos rnams la chos kyi mig rdul med cing dri ma dang bral ba rnam par dag go / nyan thos 'bum lnga khri ni len pa med par zag pa rnams las
60b3(mdo sde): sems rnam par grol lo/ /byang chub sems dpa' bdun khri lnga stong gis ni rnal 'byor chen po'i yid la byed pa thob par gyur to/ /byams pa'i le'u ste brgyad
60b4(mdo sde): pa'o|| ||de nas bcom ldan 'das la byang chub sems dpa' spyan ras gzigs kyi dbang phyug gis zhu ba zhus pa/ bcom ldan 'das/
60b5(mdo sde): byang chub sems dpa' rnams kyis bcu gang lags pa de dag ni 'di lta ste/ byang chub sems dpa'i sa rab tu dga' ba zhes bgyi ba dang / dri ma med pa dang / 'od byed pa
60b6(mdo sde): dang | 'od 'phro ba can dang / shin tu spyang dka' dang / mngon du gyur pa dang / ring du song ba dang / mi g.yo ba dang / legs pa'i blo gros dang / chos kyi sprin lags/ sangs
60b7(mdo sde): rgyas kyis ni bcu gcig pa lags na/ sa de dag rnam par dag pa du dag dang / yan lag du dag gis bsdus lags/ bcom ldan 'das kyis bka' stsal pa/ spyan
61a1(mdo sde): ras gzigs dbang phyug / de dag ni rnam par dag pa bzhi dang / yan lag bcu gcig gis bsdus par rig par bya'o/ /spyan ras
61a2(mdo sde): gzigs dbang phyug / de la sa dang po ni bsam pa rnam par dag pas bsdus so/ /sa gnyis pa ni lhag pa'i tshul khrims rnam par dag pas so/ /sa gsum pa ni lhag
61a3(mdo sde): pa'i sems rnam par dag pas so/ /sa bzhi pa nas bzung ste sangs rgyas kyi sa'i bar ni lhag pa'i shes rab rnam par dag pa gong nas gong du gya nom pa bas kyang ches
61a4(mdo sde): gya nom pas bsdus par rig par bya ste/ sa de dag ni rnam par dag pa bzhi po dag gis bsdus pa yin no/ /yan lag bcu gcig gang zhe na/ spyan ras gzigs dbang
61a5(mdo sde): p hyug| mos pas spyod pa'i sa la byang chub sems dpa' chos spyad pa rnam pa bcu po dag la mos pa shin tu bsgoms pa'i phyir bzod pas sa de las yang dag par 'das
61a6(mdo sde): nas byang chub sems dpa'i yang dag pa nyid skyon med pa la 'jug go / de yan lag des yongs su rdzogs pa yin yang ltung ba phra mo'i 'khrul pa kun tu 'byung ba dag
61a7(mdo sde): la shes bzhin du spyod par mi nus pas de yan lag des yongs su ma rdzogs pa yin te/ de yan lag de yongs su rdzogs par bya ba'i phyir 'bad pas de'ang
61b1(mdo sde): 'thob bo/ /de yan lag des yongs su rdzogs pa yin yang 'jig rten pa'i ting nge 'dzin yongs su rdzogs pa la snyoms par 'jug pa dang / thos pa'i gzungs yongs su rdzogs
61b2(mdo sde): pa thob par mi nus pas de yan lag des yongs su ma rdzogs pa yin te/ de yan lag de yongs su rdzogs par bya ba'i phyir 'bad pas/ de yan lag des yongs su
61b3(mdo sde): rdzogs pa yin yang byang chub kyi phyogs dang mthun pa'i chos ji ltar thob pa dag gis de la mang du gnas par bya ba dang / snyoms par 'jug pa la sred pa dang / chos la
61b4(mdo sde): sred pa las sems lhag par btang snyoms su 'jug mi nus pas de yan lag des yongs su ma rdzogs pa yin te/ de yan lag de yongs su rdzogs par bya ba'i phyir
61b5(mdo sde): 'bad pas de'ang 'thob bo/ /de yan lag des yongs su rdzogs pa yin yang bden pa rnams rnam par dpyad pa dang / 'khor ba dang mya ngan las 'das pa dag la gcig
61b6(mdo sde): tu mi phyogs pa nyid dang / mngon du phyogs pa'i yid la byed pa lhag par btang snyoms su bzhag ste/ thabs kyis yongs su zin pa'i byang chub kyi phyogs dang mthun
61b7(mdo sde): pa'i chos rnams bsgom par mi nus pas de yan lag des yongs su ma rdzogs pa yin te/ de yan lag de yongs su rdzogs par bya ba'i phyir 'bad pas de'ang 'thob
62a1(mdo sde): b o| |de yan lag des yongs su rdzogs pa yin yang 'du byed kyi 'jug pa ji lta ba bzhin mngon sum du byas nas de la skyo ba mang ba
62a2(mdo sde): dang | mtshan ma med pa yid la byed pas mang du gnas par mi nus pas de yongs su ma rdzogs pa yin te/ de yan lag de yongs su rdzogs par bya ba'i phyir
62a3(mdo sde): 'bad pas de'ang 'thob bo/ /de yan lag des yongs su rdzogs pa yin yang bar chad med pa dang / rgyun mi 'chad par mtshan ma med pa'i yid la byed
62a4(mdo sde): pas mang du gnas par mi nus pas/ de yan lag des yongs su ma rdzogs pa yin te/ de yan lag des yongs su rdzogs par bya ba'i phyir 'bad pas
62a5(mdo sde): de'ang 'thob bo/ /de yan lag des yongs su rdzogs pa yin yang mtshan ma med par gnas pa de la rtsol ba lhag par btang snyoms su bzhag pa dang / mtshan
62a6(mdo sde): ma la dbang thob par mi nus pas de yan lag des yongs su ma rdzogs pa yin te/ de yan lag de yongs su rdzogs par bya ba'i phyir 'bad bas de'ang 'thob
62a7(mdo sde): bo| |de yan lag des yongs su rdzogs pa yin yang rnam grangs dang / mtshan nyid dang / nges pa'i tshig dang / rab tu dbye bas rnam pa thams cad du chos
62b1(mdo sde): ston pa la'ang dbang thob par mi nus pas de yan lag des yongs su ma rdzogs pa yin te/ de yan lag de yongs su rdzogs par bya ba'i phyir 'bad pas de'ang
62b2(mdo sde): 'thob bo/ /de yan lag des yongs su rdzogs pa yin yang chos kyi sku yongs su rdzogs pa so sor yang dag par rig pa 'thob par mi nus pas de yan lag des
62b3(mdo sde): yongs su ma rdzogs pa yin te/ de yan lag de yongs su rdzogs par bya ba'i phyir 'bad pas de'ang 'thob bo/ /de yan lag de yongs su rdzogs pa yin yang shes
62b4(mdo sde): bya thams cad la chags pa med pa dang / thogs pa med pa'i shes pa dang / mthong ba thob par mi nus pas de yan lag des yongs su ma rdzogs pa yin te/ de yan
62b5(mdo sde): lag de yongs su rdzogs par bya ba'i phyir 'bad bas de'ang 'thob ste/ de yan lag de yongs su rdzogs pa yin no/ /de yan lag des yongs su rdzogs pa'i phyir
62b6(mdo sde): yan lag thams cad yongs su rdzogs pa yin te/ spyan ras gzigs dbang phyug /de dag ni yan lag bcu gcig po de dag gis bsdus par rig par bya'o/ /
62b7(mdo sde): bcom ldan 'das/ ci'i slad du sa dang po la rab tu dga' ba zhes bgyi/ ci'i slad du sangs rgyas kyi sa'i bar la sangs rgyas kyi sa zhes bgyi lags/ sa dang
63a1(mdo sde): po ni don che ba/ 'dris pa ma yin pa/ 'jig rten las 'das pa'i sems thob pas dga' ba dang mchog tu dga' ba rgya che ba'i phyir rab tu
63a2(mdo sde): dga' ba zhes bya'o/ /sa gnyis pa ni ltung ba phra mo dang 'chal pa'i tshul khrims kyi dri ma thams cad dang bral ba nyid kyi phyir dri ma med pa zhes bya'o/ /sa gsum pa
63a3(mdo sde): ni ting nge 'dzin de dang thos pa'i gzungs de shes pa'i snang ba tshad med pa'i gnas nyid yin pa'i phyir 'od byed pa zhes bya'o/ /sa bzhi pa ni nyon mongs pa'i shing
63a4(mdo sde): bsreg pa'i phyir byang chub kyi phyogs dang mthun pa'i chos sgom pa de ye shes kyi me'i 'od 'phro bar gyur pa'i phyir 'od 'phro can zhes bya'o/ /sa lnga pa ni byang chub kyi
63a5(mdo sde): phyogs dang mthun pa'i chos de dag nyid thabs kyis sgom pa de la dbang bya bar dka' ba nyid kyi phyir shin tu sbyang dka' zhes bya'o/ /sa drug pa ni 'du byed kyi 'jug
63a6(mdo sde): pa mngon sum du gyur pa nyid dang / mtshan ma med pa mang du yid la byed pa mngon sum du gyur pa'i phyir mngon du gyur ces bya'o/ /sa bdun pa ni mtshan ma
63a7(mdo sde): med pa yid la byed pa bar chad med cing rgyun mi 'chad par ring du rjes su zhugs pa dang / rnam par dag pa'i sa dang rjes su 'brel ba nyid kyi phyir ring du song ba
63b1(mdo sde): zhes bya'o/ /sa brgyad pa ni mtshan ma med pa la lhun gyis grub pa nyid dang / mtshan ma'i nyon mongs pa kun tu byung bas mi bskyod pa nyid kyi phyir mi g.yo ba zhes bya'o/ /
63b2(mdo sde): sa dgu ba ni rnam pa thams cad du chos ston pa'i dbang la kha na mtho ba med pa'i blo gros shin tu yangs pa thob pa nyid kyi phyir legs pa'i blo gros zhes bya'o/ /sa bcu pa ni
63b3(mdo sde): gnas ngan len gyi lus nam mkha' lta bu la chos kyi tshogs sprin chen lta bus khyab cing khebs pa'i phyir chos kyi sprin zhes bya'o/ /sa bcu gcig pa ni nyon mongs pa
63b4(mdo sde): d ang shes bya'i sgrib pa shin tu phra mo spangs pas chags pa med cing thogs pa med par shes bya'i rnam pa thams cad mngon par rdzogs par byang chub pa nyid kyi phyir
63b5(mdo sde): sangs rgyas kyis zhes bya'o/ /bcom ldan 'das/ sa de dag la kun tu rmongs pa ni du mchis/ gnas ngan len mi mthun pa'i phyogs ni du mchis lags/
63b6(mdo sde): bcom ldan 'das kyis bka' stsal pa/ spyan ras gzigs dbang phyug /kun tu rmongs pa nyi shu rtsa gnyis dang / gnas ngan len mi mthun pa'i phyogs bcu
63b7(mdo sde): gcig ste/ sa dang po la ni gang zag dang chos la mngon par zhen pa kun tu rmongs pa dang / ngan song ba'i nyon mongs pas kun tu nyon mongs pa dang / de'i gnas
64a1(mdo sde): ngan len mi mthun pa'i phyogs so/ /gnyis pa la ni ltung ba phra mo'i 'khrul pa kun tu rmongs pa dang / las kyi rnam par smin
64a2(mdo sde): pa rnam pa sna tshogs la kun tu rmongs pa dang / de'i gnas ngan len mi mthun pa'i phyogs so/ /gsum pa la ni 'dod pa'i 'dod chags kyi kun tu rmongs pa dang /
64a3(mdo sde): thos pa'i gzungs yongs su rdzogs pa la kun tu rmongs pa dang / de'i gnas ngan len mi mthun pa'i phyogs so/ /bzhi pa la ni snyoms par 'jug pa la sred pa
64a4(mdo sde): kun tu rmongs pa dang / chos la sred pa kun tu rmongs pa dang / de'i gnas ngan len mi mthun pa'i phyogs so/ /lnga pa la ni 'khor ba la gcig tu mi phyogs
64a5(mdo sde): pa nyid dang / mngon du phyogs pa nyid yid la byed pa kun tu rmongs pa dang / mya ngan las 'das pa la gcig tu mi phyogs pa nyid dang / mngon du phyogs pa nyid
64a6(mdo sde): yid la byed pa kun tu rmongs pa dang / de'i gnas ngan len mi mthun pa'i phyogs so/ /drug pa la ni 'du byed kyi 'jug pa mngon sum du bya ba nyid la kun tu rmongs
64a7(mdo sde): pa dang | mtshan ma mang po kun tu 'byung ba kun tu rmongs pa dang / de'i gnas ngan len mi mthun pa'i phyogs so/ /bdun pa la ni mtshan ma phra mo kun tu 'byung ba kun tu
64b1(mdo sde): rmongs pa dang / mtshan ma med pa gcig tu yid la byed pas thabs la kun tu rmongs pa dang / de'i gnas ngan len mi mthun pa'i phyogs so/ /brgyad pa la ni mtshan
64b2(mdo sde): ma med pa la rtsol ba kun tu rmongs pa dang / mtshan ma rnams la mi dbang ba kun tu rmongs pa dang / de'i gnas ngan len mi mthun pa'i phyogs so/ /dgu pa la ni chos
64b3(mdo sde): bstan pa dpag tu med pa dang / chos kyi tshig dang yi ge dpag tu med pa dang / gong nas gong du shes rab dang spobs pa la gzungs kyi dbang la kun tu rmongs pa dang /
64b4(mdo sde): spobs pa'i dbang la kun tu rmongs pa dang / de'i gnas ngan len mi mthun pa'i phyogs so/ /bcu pa ni mngon par shes pa chen po la kun tu rmongs pa dang / gsang ba dang
64b5(mdo sde): phra ba la 'jug pa la kun tu rmongs pa dang / de'i gnas ngan len mi mthun pa'i phyogs so/ /sangs rgyas kyis la ni shes bya thams cad la chags pa shin tu phra mo kun tu
64b6(mdo sde): rmongs pa dang / thogs pa kun tu rmongs pa dang / de'i gnas ngan len mi mthun pa'i phyogs so/ /spyan ras gzigs dbang phyug/ sa de dag ni kun tu rmongs pa nyi shu rtsa
64b7(mdo sde): gnyis dang / gnas ngan len bcu gcig po de dag gis rnam par bzhag ste/ bla na med pa yang dag par rdzogs pa'i byang chub ni mi ldan pa yin no/ /bcom ldan 'das/ gang
65a1(mdo sde): la de ltar byang chub sems dpa' rnams de ltar kun tu rmongs pa'i dra ba chen po rab tu bral zhing de'i gnas ngan len thibs po chen po las yang dang / par 'das te/
65a2(mdo sde): bla na med pa yang dag par rdzogs pa'i byang chub mngon par rdzogs par 'tshang rgya ba'i bla na med pa yang dag par rdzogs pa'i byang chub ji tsam du phan yon che
65a3(mdo sde): zhing 'bras bu che ba ni ngo mtshar lags so/ /bcom ldan 'das/ de dag rnam par dag pa du dag gis rnam par bzhag pa lags/ spyan ras gzigs dbang phyug brgyad
65a4(mdo sde): kyis te/ lhag pa'i bsam pa rnam par dag pa dang / sems rnam par dag pa dang / snying rje rnam par dag pa dang / pha rol tu phyin pa rnam par dag pa dang / sangs rgyas
65a5(mdo sde): mthong zhing bsnyen bkur byed pa rnam par dag pa dang / sems can yongs su smin par byed pa rnam par dag pa dang / skye ba rnam par dag pa dang / mthu rnam
65a6(mdo sde): par dag pas so/ /spyan ras gzigs dbang phyug sa dang po la lhag pa'i bsam pa rnam par dag pa nas mthu rnam par dag pa'i bar gang yin pa dang / sa gong
65a7(mdo sde): ma gong ma rnams dang / sangs rgyas kyi sa'i bar la lhag pa'i bsam pa rnam par dag pa nas mthu rnam par dag pa'i bar gang yin pa de ni ches rnam par dag pa dang / ches
65b1(mdo sde): shin tu rnam par dag pa yin par rig par bya'o/ /de la sangs rgyas kyi sa la skye ba rnam par dag pa ma gtogs pa sa dang po'i yon tan gang yin pa de dag gis de'i gong ma'i sa rnams
65b2(mdo sde): de'i yon tan dang yang mnyam la/ rang gi sa'i yon tan gyis khyad par du 'phags pa'ang yin par rig par bya'o/ /byang chub sems dpa'i sa bcu po thams cad ni yon tan bla na yod pa
65b3(mdo sde): dag yin la/ sangs rgyas kyis ni yon tan bla na med par yang dag par rig par bya'o/ /bcom ldan 'das/ ci'i slad du srid par skye ba thams cad kyi nang na byang chub sems dpa'i skye ba
65b4(mdo sde): rab tu mchog ces bgyi lags/ spyan ras gzigs dbang phyug rnam pa bzhi'i phyir te/ dge ba'i rtsa ba shin tu rnam par dag pa 'grub pa nyid kyi phyir dang / so sor brtags te
65b5(mdo sde): len pa nyid kyi phyir dang / 'gro ba thams cad yongs su bskyab pa'i snying rje dang ldan ba nyid kyi phyir dang / bdag nyid kun nas nyon mongs pa can ma yin pa nyid dang / gzhan gyi kun
65b6(mdo sde): nas nyon mongs pa rnam par zlog par byed pa nyid kyi phyir ro/ /bcom ldan 'das/ ci'i slad du byang chub sems dpa' rnams smon lam rgya chen pos mchi ba dang / smon lam gya nom
65b7(mdo sde): pa dang ldan pa dang / smon lam gyi stobs can lags/ spyan ras gzigs dbang phyug rnam pa bzhi'i phyir te/ 'di ltar byang chub sems dpa' rnams ni mya ngan las 'das pa'i
66a1(mdo sde): bde ba la gnas pa la mkhas pa dang / de myur du 'thob par nus pa dang / myur du thob pa de dang bde bar gnas pa de'ang spangs te/ sems can gyi
66a2(mdo sde): don rgyu ba med pa/ dgos pa med pa/ sdug bsngal mang po sna tshogs yun ring po 'byung ba la yid kyis smon par byed pas te/ de'i phyir smon lam rgya chen pos 'gro ba dang /
66a3(mdo sde): smon lam gya nom pa dang ldan pa dang / smon lam gyi stobs can rnams zhes bya'o/ /bcom ldan 'das/ byang chub sems dpa' rnams kyi bslab pa'i gzhi du mchis
66a4(mdo sde): lags/ spyan ras gzigs dbang phyug drug ste/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab bo/ /bcom
66a5(mdo sde): ldan 'das/ gzhi drug po de dag las du ni lhag pa'i tshul khrims kyi bslab pa lags/ du ni lhag pa'i sems kyi bslab pa lags/ du ni lhag pa'i shes rab kyi bslab pa
66a6(mdo sde): lags/ spyan ras gzigs dbang phyug dang po gsum ni lhag pa'i tshul khrims kyi bslab pa yin par rig par bya'o/ /bsam gtan ni lhag pa'i sems kyi bslab pa
66a7(mdo sde): yin no/ /shes rab ni lhag pa'i shes rab kyi bslab pa yin no/ /brtson 'grus ni kun tu 'gro ba yin par nga smra'o/ /bcom ldan 'das/ bslab pa'i gzhi drug po de dag las du
66b1(mdo sde): ni bsod nams kyi tshogs lags/ du ni ye shes kyi tshogs lags/ spyan ras gzigs dbang phyug lhag pa'i tshul khrims kyi bslab pa gang yin pa de ni bsod nams kyi tshogs
66b2(mdo sde): yin no/ /lhag pa'i shes rab kyi bslab pa gang yin pa de ni ye shes kyi tshogs yin no/ /brtson 'grus dang / bsam gtan ni kun tu 'gro ba yin par nga smra'o/ /bcom ldan 'das/
66b3(mdo sde): bslab pa'i gzhi drug po de dag la byang chub sems dpas ji ltar bslab par bgyi lags/ spyan ras gzigs dbang phyug rnam pa lngas te/ pha rol tu phyin pa dang ldan pa'i dam
66b4(mdo sde): pa'i chos bstan pa/ byang chub sems dpa'i sde snod la thog ma kho nar shin tu mos pa dang / de'i 'og tu chos spyad pa bcu po dag gis thos pa dang / bsams pa dang / bsgoms
66b5(mdo sde): pa las byung ba'i shes rab bsgrub pa dang / byang chub kyi sems rjes su bsrung ba dang / dge ba'i bshes gnyen la bsten pa dang / rgyun mi 'chad par dge ba'i phyogs la sbyor bas
66b6(mdo sde): bslab par bya'o/ /bcom ldan 'das/ ci'i slad du bslab pa'i gzhi de dag grangs drug tu gdags par rig par bgyi lags/ spyan ras gzigs dbang phyug rnam pa gnyis
66b7(mdo sde): kyi phyir te/ sems can la phan gdags pa dang / nyon mongs pa'i gnyen po nyid kyi phyir ro/ /de la gsum ni sems can la phan na gdags pa yin la/ gsum ni nyon mongs
67a1(mdo sde): pa'i gnyen po yin par rig par bya ste/ de la byang chub sems dpa' sbyin pas ni sems can rnams la yo byad nye bar bsgrub pa'i phan 'dogs
67a2(mdo sde): pas phan 'dogs so/ /tshul khrims kyis ni phongs pa dang / gnod pa dang / rnam par mtho 'tsham pa nye bar mi sgrub pa'i phan 'dogs pas phan 'dogs so/ /bzod pas ni
67a3(mdo sde): phongs pa dang gnod pa dang rnam par mtho 'tsham pa la ci mi snyam pas phan 'dogs te/ de gsum gyis ni sems can la phan 'dogs so/ /brtson 'grus kyis ni nyon mongs pa
67a4(mdo sde): rnam par bcil ba dang / nyon mongs pa yang dag par bcom pa'i dge ba'i phyogs la sbyor bar byed de/ de ni nyon mongs pas dge ba'i phyogs la sbyor ba las bskyod par mi
67a5(mdo sde): nus so/ /bsam gtan gyis ni nyon mongs pa rnams rnam par gnon to/ /shes rab kyis ni bag la nyal legs par 'joms par byed de/ de gsum ni nyon mongs pa'i
67a6(mdo sde): gnyen po yin no/ /bcom ldan 'das/ ci'i slad du pha rol tu phyin pa gzhan dag grangs bzhir gdags par rig par bgyi lags/ spyan ras gzigs dbang phyug/
67a7(mdo sde): pha rol tu phyin pa drug po de dag nyid kyi grogs su gyur pa nyid yin pa'i phyir te/ de la pha rol tu phyin pa gsum gyis sems can rnams la phan btags nas byang chub
67b1(mdo sde): sems dpas bsdu ba'i dngos pos zin pa'i thabs la mkhas pas dge ba la 'jog par byed de/ de'i phyir ngas thabs mkhas pa'i pha rol tu phyin pa ni gsum po dag gi grogs
67b2(mdo sde): su gyur pa yin par yongs su bstan to/ /spyan ras gzigs dbang phyug /gal te byang chub sems dpa' tshe 'di la nyon mongs pa mang bas rtag tu sgom mi nus pa dang /
67b3(mdo sde): khams dang mos pa dma' ba'i phyir lhag pa'i bsam pa stobs chung bas sems nang du 'jog mi nus pa dang / byang chub sems dpa'i sde snod thos pa'i dmigs pa
67b4(mdo sde): la bsam gtan yongs su ma bsgoms pas 'jig rten las 'das pa'i shes rab mngon par sgrub mi nus pa yin na/ de bsod nams kyi tshogs chung ngu'ang yang
67b5(mdo sde): dag par blangs te gnas shing phyi ma la nyon mongs pa chung ba nyid du yid kyis smon par byed pa de ni de'i smon lam gyi pha rol tu phyin pa yin te/ des nyon mongs pa
67b6(mdo sde): chung ba dang / brtson 'grus rtsom nus par 'gyur bas/ de'i phyir smon lam gyi pha rol tu phyin pa ni brtson 'grus kyi pha rol tu phyin pa'i grogs su gyur pa yin no/ /des
67b7(mdo sde): skyes bu dam pa yang dag par bsten pa dang / dam pa'i chos mnyan pa la brten nas tshul bzhin yid la byed pa thob cing lhag pa'i bsam pa stobs chung ba nyid rnam par
68a1(mdo sde): bzlog nas khams gya nom pa las bsam pa'i stobs thob par 'gyur ba de ni de'i stobs kyi pha rol tu phyin pa yin te/ des sems nang du
68a2(mdo sde): 'jog nus pas/ de'i phyir stobs kyi pha rol tu phyin pa'i bsam gtan gyi pha rol tu phyin pa'i grogs su gyur pa yin no/ /de la byang chub sems dpa'i sde snod thos pa'i
68a3(mdo sde): dmigs pa yongs su bsgoms pa la bsam gtan byed de/ de ni de'i phyir shes rab kyi pha rol tu phyin pa yin te/ des 'jig rten las 'das pa'i shes rab mngon par
68a4(mdo sde): sgrub nus par 'gyur bas de'i phyir ngas ye shes kyi pha rol tu phyin pa ni shes rab kyi pha rol tu phyin pa'i grogs su gyur pa yin par yongs su bstan to/ /bcom ldan
68a5(mdo sde): 'das/ ci'i slad du pha rol tu phyin pa drug po de dag gi go rim de ltar bstan par rig par bgyi lags/ spyan ras gzigs dbang phyug/ de dag gong nas gong
68a6(mdo sde): du 'grub pa'i rten nyid yin pa'i phyir te/ byang chub sems dpa' lus dang longs spyod la mi lta na tshul khrims yang dag par len par byed do/ /tshul khrims rjes su
68a7(mdo sde): srung na bzod pa dang ldan par 'gyur ro/ /bzod pa dang ldan na brtson 'grus rtsom par 'gyur ro/ /brtson 'grus brtsams na bsam gtan sgrub par 'gyur ro/ /bsam gtan
68b1(mdo sde): grub na 'jig rten las 'das pa'i shes rab 'thob bo/ /bcom ldan 'das/ pha rol tu phyin pa de dag rnam pa dur rab tu dbye lags/ spyan ras gzigs dbang phyug/ rnam pa gsum du ste/
68b2(mdo sde): sbyin pa rnam pa gsum ni chos sbyin pa dang / zang zing sbyin pa dang / mi 'jigs pa sbyin pa'o/ /tshul khrims rnam pa gsum ni mi dge ba las ldog pa'i tshul khrims dang / dge ba la 'jug pa'i
68b3(mdo sde): tshul khrims dang / sems can gyi don la 'jug pa'i tshul khrims so/ /bzod pa rnam pa gsum ni gnod pa byed pa la mi mjed pa'i bzod pa dang / sdug bsngal la ci mi snyam pa'i bzod pa dang /
68b4(mdo sde): chos la nges par rtog pa'i bzod pa'o/ /brtson 'grus rnam pa gsum ni go cha'i brtson 'grus dang / dge ba la sbyor ba'i brtson 'grus dang / sems can gyi don la sbyor ba'i brtson 'grus so/ /
68b5(mdo sde): bsam gtan rnam pa gsum ni rnam par mi rtog cing zhi la rab tu zhi bas nyon mongs pa dang / sdug bsngal gyi gnyen po bde bar gnas pa'i bsam gtan dang / yon tan mngon par sgrub pa'i
68b6(mdo sde): bsam gtan dang / sems can gyi don mngon par sgrub pa'i bsam gtan no/ /shes rab rnam pa gsum ni kun rdzob kyi bden pa la dmigs pa dang / don dam pa'i bden pa la dmigs pa dang /
68b7(mdo sde): sems can gyi don la dmigs pa'o/ /bcom ldan 'das/ ci'i slad du pha rol tu phyin pa de dag pha rol tu phyin pa rnams zhes bgyi lags/ spyan ras gzigs dbang phyug/ lnga'i phyir te/
69a1(mdo sde): chags pa med pa nyid dang / mi lta ba nyid dang / kha na ma tho ba med pa nyid dang / rnam par mi rtog pa nyid dang / yongs su bsngo ba nyid kyi phyir ro/ /de la chags pa med pa nyid
69a2(mdo sde): ni pha rol tu phyin pa dang mi mthun pa'i dngos po la lhag par chags pa med pa gang yin pa'o/ /de la mi lta ba nyid ni pha rol tu phyin pa'i 'bras bu rnam par smin pa dang / lan du phan 'dogs pa dang 'brel
69a3(mdo sde): ba'i sems med pa gang yin pa'o/ /de la kha na ma tho ba med pa nyid ni pha rol tu phyin pa de dag kun nas nyon mongs pa can gyi chos dang ma 'dres shing thabs ma yin par rnam par spangs pa gang
69a4(mdo sde): yin pa'o/ /de la rnam par mi rtog pa nyid ni pha rol tu phyin pa de dag gi rang gi mtshan nyid la sgra ji bzhin du mngon par zhen pa med pa gang yin pa'o/ /de la yongs su bsngo ba nyid ni pha rol tu
69a5(mdo sde): phyin pa de dag nyid byas shing bsags pa byang chub sems dpa'i 'bras bur smon pa gang yin pa'o/ /bcom ldan 'das/ pha rol tu phyin pa dang mi mthun pa'i dngos po gang lags/ spyan
69a6(mdo sde): ras gzigs dbang phyug / de dag ni dngos po drug tu rig par bya ste/ 'dod pa'i dga' ba dang longs spyod dang dbang phyug dang bdag nyid kyi bsod nams la yon tan gyi phan yon du lta ba dang /
69a7(mdo sde): lus dang ngag dang yid ci 'dod dgur kun tu spyod pa dang / brnyas pa mi bzod pa dang mi brtson pas bsod nams dang 'du 'dzi dang / 'jig rten gyi las sna tshogs dang rnam par g.yeng
69b1(mdo sde): pa la 'jug pa dang / mthong ba dang thos pa dang / bye phrag phyed pa dang / rnams par shes pa'i tha snyad kyi spros pa dag la yon tan gyi phan yon du lta ba'o/ /bcom ldan 'das/ pha rol tu phyin pa de dag gi rnam
69b2(mdo sde): par smin pa'i 'bras bu gang lags/ spyan ras gzigs dbang phyug/ de'ang rnam pa drug tu rig par bya ste/ longs spyod chen po nyid dang / bde 'gror 'gro ba dang / kho na med cing dbyen med la
69b3(mdo sde): bde ba dang yid bde ba mang ba dang / sems can gyi bdag po dang / lus la gnod pa med pa dang / dbang che bar grags pa'o/ /bcom ldan 'das/ pha rol tu phyin pa de dag la kun nas nyon mongs pa
69b4(mdo sde): can gyi chos dang 'dres pa gang lags/ spyan ras gzigs dbang phyug/ de ni sbyor ba bzhis rig par bya ste/ snying rje med pa'i sbyor ba dang / tshul bzhin ma yin pa'i sbyor ba dang / rtag tu mi byed
69b5(mdo sde): pa'i sbyor ba dang / gus par mi byed pa'i sbyor bas so/ /de la tshul bzhin ma yin pa'i sbyor ba ni 'di yin te/ de las gzhan pa'i pha rol tu phyin pa dag la de las gzhan pa'i pha rol tu phyin
69b6(mdo sde): pa'i sgom pa nyams pa gang yin pa'o/ /bcom ldan 'das/ thabs ma lags pa gang lags/ spyan ras gzigs dbang phyug/ byang chub sems dpa' pha rol tu phyin pa de dag gis sems
69b7(mdo sde): can rnams la phan 'dogs pa na/ gal te zang zing gis phan 'dogs pa nye bar sgrub pa tsam gyis chog par 'dzin cing mi dge ba'i gnas las bslang ste/ dge ba'i gnas su 'jog par
70a1(mdo sde): mi byed na/ de ni thabs ma yin pa yin no/ /de ci'i phyir zhe na/ spyan ras gzigs dbang phyug de tsam gyis sems can la phan gdags pa ma yin pa'i phyir te/ 'di
70a2(mdo sde): lta ste| dper na/ mi gtsang ba ni che'ang rung chung yang rung ste/ rnam grangs gang gis kyang dri zhim par bya bar mi nus so/ /de bzhin du 'du byed kyi sdug bsngal nyid kyi rang bzhin gyis sdug
70a3(mdo sde): bsngal bar gyur ba'i sems can rnams kyang zang zing gis phan gdags pa nye bar sgrub pa tsam gyi rnam grangs gang gis kyang bde bar byar mi nus kyi/ dge ba la 'jog pa gang yin pa de ni
70a4(mdo sde): de dag la phan 'dogs pa'i mchog kho na yin no/ /bcom ldan 'das/ pha rol tu phyin pa de dag gi rnam par dag pa du mchis lags/ spyan ras gzigs dbang phyug/ nga ni rnam pa lnga
70a5(mdo sde): po de dag ma gtogs par pha rol tu phyin pa rnams kyi rnam par dag pa gzhan yod par mi smra mod kyi/ 'on kyang de dag nyid la brten nas pha rol tu phyin pa rnams kyi rnam par dag pa
70a6(mdo sde): bsdus pa dang / so so ba khyod la bshad par bya'o/ /de la pha rol tu phyin pa thams cad kyi rnam par dag pa bsdus pa ni rnam pa bdun gyis rig par bya ste/ bdun gang zhe na/ 'di lta ste/
70a7(mdo sde): byang chub sems dpa'i chos de dag gis gzhan las shes kyi yongs su mi 'tshol ba dang / chos de dag la lta bas mngon par zhen par mi byed pa dang / chos 'di dag byang chub tu nges
70b1(mdo sde): par 'byin pa yin nam ma yin snyam du yid gnyis dang the tshom skyed par mi byed pa dang / bdag la mi bstod gzhan la mi smod cing brnyas par mi byed pa dang / dregs par mi byed cing bag
70b2(mdo sde): med par mi byed pa dang / cung zad tsam dang ngan don tsam gyis chog pa mi 'dzin pa dang / chos de dag gis ser sna mi byed cing gzhan dag la phrag dog mi byed pa yin no/ /pha rol tu
70b3(mdo sde): phyin pa'i rnam par dag pa so so tha dad pa de'ang rnam pa bdun kho nar rig par bya ste/ tha dad pa'i rnam pa bdun gang zhe na/ 'di lta ste/ sbyin pa rnam par dag pa rnams bdun po sbyin par
70b4(mdo sde): bya ba'i dngos po rnam par dag pas sbyin pa rnam par dag pa sbyin par byed pa dang / tshul khrims rnam par dag pa dang / lta ba rnam par dag pa dang / sems rnam par dag pa dang /
70b5(mdo sde): ngag rnam par dag pa dang / shes pa rnam par dag pa dang / dri ma rnam par dag pas sbyin pa rnam par dag pa sbyin par byed do zhes ngas bstan pa gang yin pa de dag byang chub sems
70b6(mdo sde): dpas yang dag par blangs te gnas pa de ni sbyin pa rnam par dag pa bdun yin no/ /'di lta ste/ byang chub sems dpa' sdom pa bcas pa la bslab pa'i gzhi rnam pa thams cad
70b7(mdo sde): la mkhas pa dang / ltung ba las bslang ba la mkhas pa dang / de la nges pa'i tshul khrims can dang / brtan pa'i tshul khrims can dang / rtag tu byed pa dang / rtag tu 'jug pa dang /
71a1(mdo sde): bslab pa'i gzhi rnams yang dag par blangs te slob par byed pa de ni tshul khrims rnam par dag pa rnam par bdun yin no/ /'di lta ste/ thams cad
71a2(mdo sde): las gnod pa thams cad nye bar gnas pa na/ bdag nyid kyi las kyi rnam par smin pa la rton pas mi 'khrug pa dang / lan bya ba'i phyir slar spyod ba dang / gshe ba dang / brdeg
71a3(mdo sde): pa dang / bsdigs pa dang / mtshang 'dru ba'i gnod pa dag gis sbyor bar mi byed pa dang / khon gyi bsam pa mi 'dzin pa dang / shad kyis 'chags pa na yongs su nyon mongs
71a4(mdo sde): par mi byed pa dang / shad kyis 'chags pa la mi sdong pa dang / 'jigs pa dang zang zing gi sems kyis bzod pa byed pa ma yin pa dang / phan gdags par bya ba la yal
71a5(mdo sde): bar mi 'dor ba de ni bzod pa rnam par dag pa rnam pa bdun no/ /'di lta ste/ brtson 'grus kyi mnyam pa nyid rab tu shes pa dang / brtson 'grus brtsams pa des bdag
71a6(mdo sde): la mi bstod cing gzhan la mi smod pa dang / mthu dang ldan pa dang / brtson 'grus dang ldan pa dang / spro ba dang ldan pa dang / rtul ba brtan pa dang / dge ba'i chos rnams
71a7(mdo sde): la brtson pa ma gtang ba de ni brtson 'grus rnam par dag pa bdun yin no/ /'di lta ste/ mtshan ma legs par rtogs pa'i ting nge 'dzin la bsam gtan pa dang / yongs su
71b1(mdo sde): rdzogs pa'i ting nge 'dzin la bsam gtan pa dang / gnyis ka'i cha'i ting nge 'dzin la bsam gtan pa dang / shugs kyis 'byung ba'i ting nge 'dzin la bsam gtan pa dang / mi
71b2(mdo sde): gnas pa'i ting nge 'dzin la bsam gtan pa dang / shin tu sbyang ba byas pa'i ting nge 'dzin la bsam gtan pa dang / byang chub sems dpa'i sde snod kyi dmigs pa yongs su bsgoms
71b3(mdo sde): pa dpag tu med pa'i ting nge 'dzin la bsam gtan pa de ni bsam gtan rnam par dag pa rnam pa bdun yin no/ /'di lta ste/ de'i shes par de sgro 'dogs pa'i mtha' dang skur
71b4(mdo sde): ba 'debs pa'i mtha' rnam par spangs te dbu ma'i lam gyis nges par 'byung ba dang / shes rab des stong pa nyid dang / smon pa med pa dang / mtshan ma med pa'i rnam par
71b5(mdo sde): thar pa'i sgo gsum po dag la rnam par thar pa'i sgo'i don kyang yang dag pa ji lta ba bzhin du rab tu shes pa dang / kun brtags pa dang / gzhan gyi dbang dang / yongs su
71b6(mdo sde): grub pa'i ngo bo nyid gsum po dag la ngo bo nyid kyi don yang dag pa ji lta ba bzhin du rab tu shes pa dang / mtshan nyid dang / skye ba dang / don dam pa ngo bo nyid med pa gsum
71b7(mdo sde): po dag la ngo bo nyid med pa'i don kyang yang dag pa ji lta ba bzhin du rab tu shes pa dang / rig pa'i gnas lnga po dag la kun rdzob kyi bden pa'i don kyang yang dag pa ji lta ba
72a1(mdo sde): bzhin du rab tu shes pa dang / de bzhin nyid rnam pa bdun la don dam pa'i bden pa'i don kyang yang dag pa ji lta ba bzhin du rab tu shes pa dang /
72a2(mdo sde): rnam par mi rtog cing spros pa med la tshul gcig tu de la mang du gnas pa dang / 'dres pa tshad med pa'i chos la dmigs pa'i lhag mthong gis chos kyi rjes su mthun pa'i chos
72a3(mdo sde): sgrub pa yang dag par sgrub par byed pa de ni shes rab rnam par dag pa rnam pa bdun yin par rig par bya'o/ /bcom ldan 'das/ rnam pa lnga po de dag gi so so'i las
72a4(mdo sde): gang lags/ spyan ras gzigs dbang phyug /de dag gi las kyang rnam par lngar rig par bya ste/ chags pa med pa nyid kyis ni byang chub sems dpa' tshe 'di la pha rol
72a5(mdo sde): tu phyin pa rnams la rtag tu byed pa dang / gus par byed pa'i sbyor bas bag yod par byed do/ /mi lta ba nyid kyis ni phyi mar de dag la bag yod pa'i rgyu yongs su 'dzin par
72a6(mdo sde): byed do/ /kha na ma tho ba med pa nyid kyis ni pha rol tu phyin pa shin tu yongs su rdzogs pa dang / yongs su dag pa dang / yongs su byang ba dag sgom par byed do/ /rnam par mi
72a7(mdo sde): rtog pa nyid kyis ni thabs la mkhas pa des myur du pha rol tu phyin pa yongs su rdzogs par byed do/ /yongs su bsngo ba nyid kyis ni bla na med pa yang dag par rdzogs pa'i byang chub
72b1(mdo sde): kyi bar du tshe rabs thams cad du rnam par smin pa'i 'bras bu 'dod pa dang bcas pa'i pha rol tu phyin pa mi zad pa nyid 'thob par byed do/ /bcom ldan 'das/ pha rol tu phyin pa de
72b2(mdo sde): dag gi rgya che ba nyid gang lags/ spyan ras gzigs dbang phyug /chags pa med pa nyid dang / mi lta ba nyid dang / yongs su bsngo ba nyid gang yin pa'o/ /kun nas nyon mongs
72b3(mdo sde): pa ma mchis pa gang lags/ kha na ma tho ba med pa nyid dang / rnam par mi rtog pa nyid gang yin pa'o/ /sbyangs pa nyid gang lags/ so sor brtag cing bya ba nyid gang yin pa'o/ /
72b4(mdo sde): mi g.yo ba nyid gang lags/ sar chud pa rnams kyi yongs su mi nyams pa'i chos nyid gang yin pa'o/ /shin tu rnam par dag pa nyid gang lags/ spyan ras gzigs dbang phyug/
72b5(mdo sde): sa bcu par rtogs pa nyid dang / sangs rgyas kyi sar gtogs pa nyid gang yin pa'o/ /bcom ldan 'das/ ci'i slad du byang chub sems dpa' rtag tu pha rol tu phyin pa'i rnam
72b6(mdo sde): par smin pa'i 'bras bu 'dod pa bas ma 'tshal ba dang / pha rol tu phyin pa bas ma 'tshal ba dang ldan pa lags/ spyan ras gzigs dbang phyug /gcig la gcig brten
72b7(mdo sde): na sar grub pa bsgom pa nyid kyi phyir ro/ /bcom ldan 'das/ ci'i slad du byang chub sems dpa' rnams pha rol tu phyin pa rnams la ji ltar de ltar pha rol tu phyin pa'i rnam par
73a1(mdo sde): smin pa'i 'bras bu 'dod pa la dad pas gnas pa ma lags/ spyan ras gzigs dbang phyug /rgyu lnga'i phyir te/ pha rol tu phyin pa rnams ni chos
73a2(mdo sde): lhag par bde ba dang / yid bde ba'i rgyu yin pa'i phyir dang / bdag dang gzhan la phan 'dogs pa'i rgyu yin pa'i phyir dang / phyi ma la de'i rnam par smin pa'i 'bras bu 'dod
73a3(mdo sde): pa'i rgyu yin pa'i phyir dang / kun nas nyon mongs pa med pa'i gzhi yin pa'i phyid dang / mi 'gyur ba'i chos nyid yin pa'i phyir ro/ /bcom ldan 'das/ pha rol tu phyin pa de
73a4(mdo sde): dag gi so so'i mthu gang lags/ spyan ras gzigs dbang phyug/ de dag gi so so'i mthu ni rnam pa bzhir rig par bya ste/ pha rol tu phyin pa bsgom pa ni mthun pa'i phyogs
73a5(mdo sde): ser sna dang / 'chal ba'i tshul khrims dang / sems 'khrug pa dang / le lo dang / rnam par g.yeng ba dang / lta ba'i rnam pa rab tu spong ba dang / bla na med pa yang dag par rdzogs
73a6(mdo sde): pa'i byang chub tu 'gyur ba dang / tshe 'di la bdag dang sems can rnams la phan 'dogs par 'gyur ba dang / phyi ma la rnam par smin pa'i 'bras bu 'dod pa rgya chen po zad mi
73a7(mdo sde): shes pa 'thob par 'gyur ba'i/ /bcom ldan 'das/ pha rol tu phyin pa de dag rgyu gang las byung ba dang / 'bras bu gang dang ldan pa dang / don gang dang ldan pa lags/ bcom
73b1(mdo sde): ldan 'das kyis bka' stsal pa/ spyan ras gzigs dbang phyug /pha rol tu phyin pa rnams ni snying rje'i rgyu las byung ba dang / rnam par smin pa'i 'bras bu 'dod pa dang / sems can
73b2(mdo sde): la phan 'dogs pa'i 'bras bu dang ldan pa dang / byang chub chen po yongs su rdzogs par byed pa'i don chen po dang ldan pa yin no/ /bcom ldan 'das/ gal te byang chub sems dpa'
73b3(mdo sde): rnams longs spyod bas ma 'tshal ba dang ldan pa dang / snying rje can lags na ci'i slad du 'jig rten na dbul po gda' lags/ spyan ras gzigs dbang phyug/ de ni sems
73b4(mdo sde): can rnams kyi rang gi las kyi nyes pa kho na yin no/ /de lta ma yin te/ sems can rnams kyi rang gi nyes byas de'i gegs su gyur pa ma yin du zin na/ de dag la rtag tu bya
73b5(mdo sde): ba nyid la zhugs pa dang / longs spyod mi zad pa nyid yod bzhin du 'jig rten sdug bsngal ba ltar snang bar ga la 'gyur/ spyan ras gzigs dbang phyug /'di lta ste/
73b6(mdo sde): dper na/ yi dwags lus skom pas gdungs pa rnams kyis rgya mtsho'i chu bskams par mthong ba de ni rgya mtsho dag gis nyes pa ma yin gyi/ yi dwags de dag nyid kyi
73b7(mdo sde): rang gi las kyi 'bras bu'i nyes pa yin no/ /de bzhin du 'bras bu med par gyur pa gang yin pa de ni byang chub sems dpa'i spyin pa dag gis rgya mtsho lta bur gyur pa rnams
74a1(mdo sde): kyi nyes pa ma yin gyi/ sems can rang gi nyes pa byas pa yi dwags lta bu rnams kyi rang gi las kyi nyes pa yin no/ /bcom ldan 'das/ byang chub sems
74a2(mdo sde): dpa' chos rnams kyi ngo bo nyid ma mchis pa nyid pha rol tu phyin pa gang gis 'dzin lags/ spyan ras gzigs dbang phyug /shes rab kyi pha rol tu phyin pas 'dzin no/ /bcom
74a3(mdo sde): ldan 'das/ gal te shes rab kyi pha rol tu phyin pas ngo bo nyid ma mchis pa nyid 'dzin na/ ngo bo nyid dang bcas pa nyid kyang ci'i slad du mi 'dzin lags/ spyan ras gzigs
74a4(mdo sde): dbang phyug / nga ni ngo bo nyid kyis ngo bo nyid med pa nyid 'dzin par mi smra mod kyi/ 'on kyang yi ges bstan pa med par ngo bo nyid med pa/ yi ge med pa/ so so rang rig pa de
74a5(mdo sde): bstan par mi nus pas de'i phyir ngo bo nyid med pa nyid 'dzin no zhes de skad brjod do/ /bcom ldan 'das/ pha rol tu phyin pa zhes kyang bgyi/ nye ba'i pha rol tu phyin pa zhes
74a6(mdo sde): kyang bgyi/ pha rol tu phyin pa chen po zhes kyang bgyi lags na/ bcom ldan 'das/ pha rol tu phyin pa gang lags/ nye ba'i pha rol tu phyin pa ni gang lags/ pha rol tu phyin pa chen po
74a7(mdo sde): ni gang lags/ spyan ras gzigs dbang phyug /'di la byang chub sems dpa' dus dpag tu med pa nas yongs su bsgoms pa'i sbyin pa la sogs pa dge ba'i chos rnams dang
74b1(mdo sde): ldan pa'ang yin la/ de la nyon mongs pa'ang kun 'byung zhing de zil gyis gnon par ni mi nus kyi/ des zil gyis gnon par 'gyur ba 'di lta ste/ mos pas spyod pa'i sa la mos pa
74b2(mdo sde): chung du dang 'bring la zhugs pa de ni pha rol tu phyin pa zhes bya'o/ yang dus dpag tu med pa nas ches yongs su bsgoms pa'i dge ba'i chos de dag nyid dang ldan zhing de la nyon mongs
74b3(mdo sde): pa'ang kun tu 'byung la/ de zil gyis gnon cing des zil gyis gnon par mi 'gyur ba 'di lta ste/ sa dang po nas bzung ba de ni nye ba'i pha rol tu phyin pa zhes bya'o/ /yang dus
74b4(mdo sde): d pag tu med pa nas ches shin tu yongs su bsgoms pa'i dge ba'i chos de dag nyid dang ldan zhing de la thams cad kyi thams cad du nyon mongs pa kun tu mi 'byung ba'i chos can du
74b5(mdo sde): gyur pa 'di lta ste/ sa brgyad pa nas bzung ba de ni pha rol tu phyin pa chen po zhes bya'o/ /bcom ldan 'das/ sa de dag la nyon mongs pa'i bag la nyal rnam pa du mchis lags/
74b6(mdo sde): spyan ras gzigs dbang phyug /rnam pa gsum ste/ spyan ras gzigs dbang phyug /grogs yang dag par bcom pa ni 'di lta ste/ sa lnga po dag na nyon mongs pa lhan cig skyes pa/
74b7(mdo sde): kun tu 'byung ba'i grogs nyon mongs pa lhan cig skyes pa ma yin pa kun tu 'byung ba de de'i tshe de la med pas de'i phyir grogs yang dag par bcom pa zhes bya'o/ /bag la nyal stobs
75a1(mdo sde): chung ba ni 'di lta ste/ sa drug pa dang / bdun pa la cha phra mo kun tu 'byung ba nyid dang / bsgoms pas mnan pas kun tu 'byung ba nyid kyi phyir ro/ /bag la nyal phra mo
75a2(mdo sde): ni 'di lta ste/ sa brgyad pa dang / de'i gong ma rnams la nyon mongs pa thams cad kyi thams cad du kun tu mi 'byung ba dang / shes bya'i sgrib pa tsam la gnas pa nyid kyi phyir ro/ /bcom
75a3(mdo sde): ldan 'das/ bag la nyal de dag gnas ngan len spangs pa rnam pa dus rab tu phye ba lags/ spyan ras gzigs dbang phyug/ rnam pa gsum gyis te/ gnas ngan len lpags
75a4(mdo sde): shun la yod pa lta bu spangs pas ni dang po dang / gnyis pa rab tu phye ba yin no/ /khri la yod pa lta bu spangs pa ni gsum pa'o/ /gnas ngan len snying po la yod pa lta bu spangs pa
75a5(mdo sde): gang yin pa de ni thams cad kyi thams cad du bag la nyal med pa'i gnas skabs yin te/ sangs rgyas kyi sa yin par ngas yongs su bstan to/ /bcom ldan 'das/ gnas
75a6(mdo sde): ngan len de dag bskal pa grangs ma mchis pa du dag gis spong bar 'gyur lags/ spyan ras gzigs dbang phyug /grangs med pa gsum gyis sam/ dus tshigs
75a7(mdo sde): dang | zla ba dang / zla ba phyed dang / zhag dang / nyi ma dang / thun dang / thun phyed dang / skad cig dang / thang cig dang / yud tsam dang / bskal pa dpag tu med
75b1(mdo sde): pa dag gis spong ngo / /bcom ldan 'das/ sa de dag la byang chub sems dpa' rnams kyi nyon mongs pa skye ba'i mtshan nyid ni gang lags/ skyon ni gang lags/ yon tan ni
75b2(mdo sde): gang lags par rig par bgyi/ spyan ras gzigs dbang phyug byang chub sems dpa' rnams kyi nyon mongs pa skye ba ni kun nas nyon mongs pa med pa'i mtshan nyid yin no/ /de ci'i
75b3(mdo sde): phyir zhe na/ byang chub sems dpa' sa dang po la so sor nges pa kho nar chos kyi dbyings thams cad rab tu rtogs pa'i phyir te/ des na byang chub sems dpa'i nyon mongs pa ni
75b4(mdo sde): shes bzhin kho nar skye ba yin gyi/ mi shes par ma yin pas de'i phyir kun nas nyon mongs pa med pa'i mtshan nyid yin no/ /rang gi rgyud la sdug bsngal skyed par mi
75b5(mdo sde): nus pa nyid kyi phyir skyon med pa yin no/ /sems can gyi khams kyi sdug bsngal rnam par bzlog pa'i rgyu nyid yin pa'i phyir yon tan dpag tu med pa yin no/ /bcom ldan
75b6(mdo sde): 'das/ gang la de ltar byang chub sems dpa' rnams kyi nyon mongs skye ba dag gis kyang sems can dang / nyan thos dang / rang sangs rgyas thams cad kyi dge ba'i rtsa ba rnams
75b7(mdo sde): de tsam du zil gyis gnon par bgyid na/ de las gzhan pa'i yon tan rnams kyis lha smos kyang ci 'tshal te/ byang chub ji tsam du don che ba ni ngo mtshar lags so/ /bcom ldan 'das/ bcom
76a1(mdo sde): ldan 'das kyis nyan thos kyi theg pa gang yin pa dang / theg pa chen po gang yin pa de ni theg pa gcig go zhes bka' stsal pa de la dgongs pa gang
76a2(mdo sde): lags| spyan ras gzigs dbang phyug/ ngas nyan thos kyi theg par chos sna tshogs kyi ngo bo nyid 'di lta ste/ phung po lnga dang / nang gi skye mched drug dang / phyi rol gyi skye mched
76a3(mdo sde): drug dang / de dag la sogs pa gang dag bstan pa de dag nyid ngas theg pa chen por chos kyi dbyings tshul gcig par bstan pas bshad de/ de'i phyir nga ni theg pa tha dad
76a4(mdo sde): par mi smra'o/ /de la gang dag don la sgra ji bzhin kho nar rnam par rtog pa kha cig ni sgro 'dogs par byed/ kha cig ni skur pa 'debs par byed cing theg pa tha dad pa nyid
76a5(mdo sde): du rnam par rtog par yang byed de/ de gnyis ni mi mthun par sems shing phan tshun rtsod par zad de/ de las dgongs pa ni de yin no/ /de nas bcom ldan 'das kyis de'i
76a6(mdo sde): tshe tshigs su bcad pa 'di dag bka' stsal to/ /theg pa che dang theg pa dman pa la/ /rang bzhin sna tshogs chos rnams gang bstan pa/ /de dag nyid ni tshul gcig yang
76a7(mdo sde): bstan te/ /de phyir theg pa tha dad nga mi smra/ /don la smra bzhin rnam par rtog byed pa/ /sgro btags byas shing skur pa btab byas nas/ /de dag 'gal ba snyam du sems
76b1(mdo sde): pa na/ /rnam par rmongs nas blo gros sna tshogs 'gyur/ /sa rnams bsdus dang ming dang mi mthun phyogs/ /khyad par skye dang smon dang bslab pa rnams/ /de ni sangs rgyas
76b2(mdo sde): rnams kyis theg chen bshad/ /'di la gang brtson de dag sangs rgyas 'gyur/ /de nas bcom ldan 'das la byang chub sems dpa' spyan ras gzigs dbang phyug gis
76b3(mdo sde): 'di skad ces gsol to/ /bcom ldan 'das/ dgongs pa nges par 'grel pa'i chos kyi rnam grangs 'dir bstan pa 'di'i ming ci lags/ 'di ji ltar gzung bar bgyi/ bcom
76b4(mdo sde): ldan 'das kyis de la bka' stsal pa/ spyan ras gzigs dbang phyug /'di ni sa dang pha rol tu phyin pa'i nges pa'i don bstan pa yin te/ 'di sa dang pha rol tu phyin pa'i
76b5(mdo sde): nges pa'i don bstan pa zhes bya bar gzung zhig / sa dang pha rol tu phyin pa'i nges pa'i don bstan pa 'di bshad pa na/ byang chub sems dpa' bdun khri lnga stong gis byang chub
76b6(mdo sde): sems dpa'i ting nge 'dzin theg pa chen po snang ba thob par gyur to/ /spyan ras gzigs dbang phyug gi le'u ste dgu pa'o// //de nas bcom ldan
76b7(mdo sde): 'das la byang chub sems dpa' 'jam dpal gyis zhu ba zhus pa/ bcom ldan 'das/ de bzhin gshegs pa rnams kyi chos sku zhes bgyi na/ bcom ldan 'das/ de
77a1(mdo sde): bzhin gshegs pa rnams kyi chos kyi sku'i mtshan nyid ji lta bu lags/ bcom ldan 'das kyis bka' stsal pa/ 'jam dpal/ de bzhin gshegs
77a2(mdo sde): pa rnams kyi chos kyi sku'i mtshan nyid ni sa dang pha rol tu phyin pa shin tu bsgoms pa'i nges par 'byung ba'i gnas gyur pa yang dag par grub pa yin no/ /de'ang rgyu
77a3(mdo sde): gnyis kyis bsam gyis mi khyab pa'i mtshan nyid du rig par bya ste/ de ni spros pa med cing mngon par 'du bya ba med pa nyid kyi phyir dang / sems can rnams ni spros pa dang mngon
77a4(mdo sde): par 'du bya ba la mngon par zhen pa nyid kyi phyir ro/ /bcom ldan 'das/ ci lags/ nyan thos dang / rang sangs rgyas rnams kyi gnas gyur pa gang lags pa de'ang chos kyi sku
77a5(mdo sde): lags par brjod par bgyi'am/ 'jam dpal/ brjod par mi bya'o/ /bcom ldan 'das/ 'o na ci lags par brjod par bgyi/ 'jam dpal/ rnam par grol ba'i
77a6(mdo sde): lus yin te/ 'jam dpal/ rnam par grol ba'i lus kyis ni de bzhin gshegs pa rnams dang / nyan thos dang / rang sangs rgyas rnams kyang mtshungs shing mnyam
77a7(mdo sde): mo| |chos kyi skus ni khyad par du 'phags te/ chos kyi skus khyad par du 'phags na yon tan gyi khyad par dpag tu med pas kyang khyad par 'phags pa yin te/ de la ni
77b1(mdo sde): dpe bya bar yang sla ba ma yin no/ /bcom ldan 'das/ de bzhin gshegs pa rnams kyi skye ba 'byung ba'i mtshan nyid ji lta bur rig par bgyi lags/ 'jam dpal sprul pa'i
77b2(mdo sde): sku'i mtshan nyid 'jig rten gyi khams 'byung ba dang 'dra'o/ /sprul pa'i sku'i mtshan nyid 'byung ba'i de bzhin gshegs pa'i yon tan bkod pa'i rgyan gyi rnam pa thams
77b3(mdo sde): cad kyis byin gyis brlabs pa'i mtshan nyid du blta bar bya'o/ /chos kyi sku la ni skye ba 'byung ba med do/ /bcom ldan 'das/ sprul pa'i sku ston pa'i thabs la mkhas
77b4(mdo sde): pa gang lags par blta bar bgyi lags/ 'jam dpal/ sprul pa'i sku ston pa'i thabs la mkhas pa ni stong gsum gyi stong chen po'i sangs rgyas kyi zhing thams cad du
77b5(mdo sde): bdag por grags pa'am/ sbyin gnas su grags pa'i khyim du mngal du 'jug pa dang / btsas pa dang / skye ba dang 'dod pa la longs spyod pa dang / mngon par
77b6(mdo sde): 'byung ba dang / dka' ba spyad pa cig car kun tu ston pa dang / de gtong ba dang / mngon par rdzogs par byang chub pa'i rim pa kun tu ston pa yin par blta bar
77b7(mdo sde): bya'o| |bcom ldan 'das/ de bzhin gshegs pa de bzhin gshegs pa'i byin gyi rlabs kyi skus gsung gang dag brjod pas 'dul ba'i khams yongs su ma smin
78a1(mdo sde): pa ni yongs su smin par mdzad la/ yongs su smin pa ni dmigs pa de nyid kyis rnam par grol bar mdzad pa'i gsung brjod pa du zhig brjod par
78a2(mdo sde): mdzad lags/ 'jam dpal/ de bzhin gshegs pa'i gsung brjod pa ni gsum po 'di dag yin te/ mdo sde brjod pa dang / 'dul ba brjod pa dang / ma mo brjod pa'o/ /
78a3(mdo sde): bcom ldan 'das/ mdo sde ni gang lags/ 'dul ba ni gang lags/ ma mo ni gang lags/ 'jam dpal/ 'di lta ste/ dngos po bzhi'am/ dgu'am/ nyi shu rtsa dgu'i
78a4(mdo sde): dbang du byas nas chos rnams kyi dngos po bsdus pa tsam ngas gang du bstan pa de ni mdo sde yin no/ /dngos po bzhi/ gang zhe na/ 'di lta ste/ thos pa'i dngos po dang /skyabs
78a5(mdo sde): su 'gro ba'i dngos po dang / bslab pa'i dngos po dang / byang chub kyi dngos po'o/ /dngos po dgu gang zhe na/ sems can du gdags pa'i dngos po dang / de'i longs spyod
78a6(mdo sde): kyi dngos po dang / de 'byung ba'i dngos po dang / de 'byung ba gnas pa'i dngos po dang / de'i kun nas nyon mongs pa dang / rnam par byang ba'i dngos po dang / de'i sna tshogs
78a7(mdo sde): kyi dngos po dang / ston pa'i dngos po dang / bstan par bya ba'i dngos po dang / 'khor gyi dngos po'o/ /dngos po nyi shu rtsa dgu gang zhe na/ kun nas nyon mongs pa'i phyogs
78b1(mdo sde): las brtsams te/ 'du byed bsdu ba'i dngos po dang / de'i go rim rjes su 'jug pa'i dngos po dang / de dag nyid la gang zag gi ming du byas nas phyi mar 'byung ba'i rgyu'i dngos po dang /
78b2(mdo sde): chos kyi ming du byas nas phyi mar 'byung ba'i rgyu'i dngos po dang / rnam par byang ba'i phyogs las brtsams te/ dmigs pa la nye bar gtod pa'i dngos po dang / de nyid la rtsol ba'i
78b3(mdo sde): dngos po dang / sems gnas pa'i dngos po dang / tshe 'di la bde bar gnas pa'i dngos po dang / sdug bsngal thams cad las yang dag par 'da' ba'i thabs kyi dmigs
78b4(mdo sde): pa'i dngos po dang / de yongs su shes pa'i dngos po ni phyin ci log gi gnas yongs su shes pa dang / sems can du 'du shes pa las brtsams te phyi rol gyi sems can rnams
78b5(mdo sde): la log par sgrub pa'i gnas yongs su shes pa dang / nang la mngon pa'i nga rgyal med pa'i gnas yongs su shes pas de'ang rnam pa gsum dang / bsgom pa'i gnas kyi
78b6(mdo sde): dngos po dang / mngon du bya ba'i dngos po dang / bsgom pa'i dngos po dang / de snying por bya ba'i dngos po dang / de'i rnam pa'i dngos po dang / de'i dmigs pa'i dngos po dang /
78b7(mdo sde): spangs pa dang / ma spangs pa la dpyod pa la mkhas pa'i dngos po dang / de las rnam par g.yeng ba'i dngos po dang / de las rnam par mi g.yeng ba'i dngos po dang / rnam
79a1(mdo sde): par mi g.yeng ba gnas kyi dngos po dang / bsgom pa las yongs su skyob pa'i sbyor ba gsal ba'i dngos po dang / bsgom pa'i phan yon gyi dngos po dang /
79a2(mdo sde): de brtan pa'i dngos po dang / 'phags pa'i dbang phyug bsdu ba'i dngos po dang / 'phags pa'i phyogs dang 'khor bsdu ba'i dngos po dang / de kho na rab tu rtogs pa'i
79a3(mdo sde): dngos po dang / mya ngan las 'das pa yang dag par 'thob pa'i dngos po dang / legs par gsungs pa'i chos 'dul ba la 'jig rten pa'i yang dag pa'i lta ba 'di las phyi
79a4(mdo sde): rol pa thams cad kyi yang dag pa'i lta ba las spyi bor gyur pa nyid kyi dngos po dang / de mi bsgom pas yongs su nyams pas dngos po ste/ 'jam dpal/ 'di ltar legs
79a5(mdo sde): par gsungs pa'i chos 'dul ba la ni mi sgom pas yongs su nyams par 'gyur gyi/ lta ba'i nyes pas ni ma yin no/ /'jam dpal/ ngas gang du nyan thos rnams dang / byang
79a6(mdo sde): chub sems dpa' rnams kyi so sor thar pa'am/ so sor thar pa dang ldan pa yongs su bstan pa gang yin pa de ni 'dul ba'i dngos po yin no/ /bcom ldan 'das/ byang
79a7(mdo sde): chub sems dpa' rnams kyi so sor thar pa rnam pa dus bsdus par rig par bgyi lags/ 'jam dpal/ rnam pa bdun gyis te/ yang dag par blang ba'i cho ga bstan pa
79b1(mdo sde): dang | pham pa'i gnas lta bu'i dngos po bstan pa dang / ltung ba'i gnas lta bu'i dngos po bstan pa dang / ltung ba'i ngo bo nyid bstan pa dang / ltung ba ma yin pa'i ngo bo nyid bstan
79b2(mdo sde): pa dang / ltung ba las dbyung ba bstan pa dang / sdom pa gtong ba bstan pas so/ /'jam dpal/ ngas gang du mtshan nyid rnam pa bcu gcig bshad pa dang / rnam par phye ba dang /
79b3(mdo sde): bstan pa gang yin pa de ni ma mo zhes bya'o/ /de la mtshan nyid rnam pa bcu gcig gang zhe na/ kun rdzob kyi mtshan nyid dang / don dam pa'i mtshan nyid dang / byang chub kyi phyogs dang
79b4(mdo sde): mthun pa'i chos rnams kyi dmigs pa'i mtshan nyid dang / rnam pa'i mtshan nyid dang / ngo bo nyid kyi mtshan nyid dang / de'i 'bras bu'i mtshan nyid dang / de myong ba rnam par bsnyad
79b5(mdo sde): pa'i mtshan nyid dang / de'i bar du gcod pa'i chos kyi mtshan nyid dang / de dang rjes su mthun pa'i chos kyi mtshan nyid dang / de'i nyes dmigs kyi mtshan nyid dang / de'i phan yon
79b6(mdo sde): gyi mtshan nyid do/ /'jam dpal/ de la kun rdzob kyi mtshan nyid ni rnam pa gsum ste/ gang zag bstan pa dang / kun brtags pa'i ngo bo nyid bstan pa dang / chos rnams
79b7(mdo sde): kyi byed pa dang / g.yo ba dang / las byed pa bstan par blta bar bya'o/ /de la don dam pa'i mtshan nyid ni de bzhin nyid rnam pa bdun bstan pa yin par blta bar bya'o/ /
80a1(mdo sde): dmigs pa'i mtshan nyid ni shes bya'i dngos po rnam pa thams cad bstan pa yin par blta bar bya'o/ /rnam pa'i mtshan nyid ni brtag pa rnam pa brgyang
80a2(mdo sde): bstan pa yin par blta bar bya ste/ rtag pa rnam pa brgyad gang zhe na/ bden pa dang / gnas pa dang / skyon dang / yon tan dang / tshul dang / 'jug pa dang / rigs pa dang /
80a3(mdo sde): bsdus pa dang / rgyas pas so/ /de la bden pa ni de bzhin nyid gang yin pa'o/ /gnas pa ni gang zag rnam par bzhag pa'am/ kun brtags pa'i ngo bo nyid rnam
80a4(mdo sde): par bzhag pa'am/ mgo gcig dang / rnam par dbye ba dang / dris te lan gdab pa rnam par bzhag pa'am/ gzhag pa rnam par bzhag pa'am/ gsang ba dang rnam par
80a5(mdo sde): dbye ba la lan gdab pa rnam par bzhag pa gang yin pa'o/ /skyon rnams ni ngas kun nas nyon mongs pa'i chos rnams kyi nyes dmigs rnam grangs du mar bstan pa gang yin
80a6(mdo sde): pa dag go / yon tan rnams ni ngas rnam par byang ba'i chos rnams kyi phan yon rnam grangs du mar bstan pa gang yin pa dag go /tshul ni rnam pa drug tu rig par bya ste/ de
80a7(mdo sde): kho na'i don gyi tshul dang / 'thob pa'i tshul dang / bshad pa'i tshul dang / mtha' gnyis rnam par spangs pa'i tshul dang / bsam gyis mi khyab pa'i tshul dang / dgongs
80b1(mdo sde): pa'i tshul lo/ /'jug pa ni dus gsum dang / 'dus byas kyi mtshan nyid gsum dang / rkyen bzhi po dag go /rigs pa ni rnam pa bzhir rig par bya ste/ ltos pa'i rigs pa dang /
80b2(mdo sde): bya ba byed pa'i rigs pa dang / 'thad pas sgrub pa'i rigs pa dang / chos nyid kyi rigs pa'o/ /de la ltos pa'i rigs pa ni 'du byed rnams 'byung ba dang / rjes su tha snyad gdags
80b3(mdo sde): pa'i rgyu gang dag yin pa dang / rkyen gang dag yin pa ste/ de ni ltos pa'i rigs pa yin no/ /chos rnams 'thob pa'am/ 'grub pa'am/ skyes pa rnams las byed par 'gyur
80b4(mdo sde): ba'i rgyu gang dag yin pa dang / rkyen gang dag yin pa de ni bya ba byed pa'i rigs pa yin no/ /so so'i shes pa dang / bshad pa dang / smras pa'i don sgrub pa dang / legs par
80b5(mdo sde): khong du chud par bya ba'i rgyu gang dag yin pa dang / rkyen gang dag yin pa de ni 'thad pas sgrub pa'i rigs pa yin no/ /de'ang mdor bsdu na rnam pa gnyis te/ yongs su
80b6(mdo sde): dag pa dang / yongs su ma dag pa'o/ /de la yongs su dag pa'i mtshan nyid ni lnga'o/ /yongs su ma dag pa'i mtshan nyid bdun no/ /de la yongs su dag pa'i mtshan nyid lnga po
80b7(mdo sde): dag gang zhe na/ de mngon sum du dmigs pa'i mtshan nyid dang / de la gnas pa mngon sum du dmigs pa'i mtshan nyid dang / rang gi rigs kyi dpe nye bar sbyar ba'i mtshan
81a1(mdo sde): nyid dang / yongs su grub pa'i mtshan nyid dang / lung shin tu rnam par dag pa gtan la phab par bstan pa'i mtshan nyid do/ /de la 'du byed thams
81a2(mdo sde): cad mi rtag pa nyid dang / 'du byed thams cad sdug bsngal ba nyid dang / chos thams cad bdag med pa nyid 'jig rten na mngon sum du dmigs pa dang / de lta bu dang
81a3(mdo sde): mthun pa gang yin pa de ni mngon sum du dmigs pa'i mtshan nyid yin no/ /'du byed thams cad skad cig pa nyid dang / 'jig rten pha rol yod pa nyid dang / las dge ba
81a4(mdo sde): dang | mi dge ba chud mi za ba de la gnas pa'i mi rtag par rigs pa nyid mngon sum du dmigs pa gang yin pa dang / sems can sna tshogs las sna tshogs la gnas pa
81a5(mdo sde): mngon sum du dmigs pa gang yin pa dang / sems can bde ba dang sdug bsngal pa las dge ba dang mi dge ba la gnas pa mngon sum du dmigs pa gang yin pa dang / gang
81a6(mdo sde): gis mngon sum du ma gyur pa la rjes su dpag par bya ba dang / de lta bu dang mthun pa gang yin pa de ni de la gnas pa mngon sum du dmigs pa'i mtshan nyid yin no/ /nang
81a7(mdo sde): dang phyi rol gyi 'du byed rnams la 'jig rten thams cad la grags pa'i 'chi 'pho dang skye ba dmigs pa nye bar sbyar ba dang / skye ba la sogs pa'i sdug bsngal dmigs pa nye bar
81b1(mdo sde): sbyar ba dang / rang dbang med pa'i dmigs pa nye bar sbyar ba dang / pha rol dag na'ang 'jig rten thams cad la grags pa'i 'byor pa dang / rgud pa dmigs pa nye bar sbyar ba dang /
81b2(mdo sde): de lta bu dang mthun pa gang yin pa de ni rang gi rigs kyi dpe nye bar sbyar ba'i mtshan nyid yin par rig par bya'o/ /de ltar de mngon sum du dmigs pa'i mtshan nyid dang / de la gnas
81b3(mdo sde): pa mngon sum du dmigs pa'i mtshan nyid dang / rang gi rigs kyi dpe nye bar sbyar ba'i mtshan nyid gang yin pa de ni grub par bya ba la gcig tu nges pa'i phyir yongs su grub pa'i
81b4(mdo sde): mtshan nyid yin par rig par bya'o/ /'jam dpal/ gtan la dbab par bstan pa thams cad mkhyen pas gsungs pa 'di lta ste/ mya ngan las 'das pa ni zhi ba'o zhes bya ba
81b5(mdo sde): dang | de lta bu dang mthun pa gang yin pa de ni lung shin tu rnam par dag pa gtan la phab par bstan pa'i mtshan nyid yin par rig par bya'o/ /de lta bas na mtshan nyid rnam pa lnga po de dag
81b6(mdo sde): gis rigs pa brtag pa yongs su dag pa ste/ yongs su dag pa'i phyir bsten par bya'o/ /bcom ldan 'das/ thams cad mkhyen pa'i mtshan nyid rnam pa dus rtogs par bgyi lags/
81b7(mdo sde): 'jam dpal/ lngas te/ gang su'ang rung bzhig byung na/ 'jig rten du thams cad mkhyen pa nyid du sgra rnam par grags pa dang / skyes bu chen po'i mtshan sum cu rtsa gnyis
82a1(mdo sde): dang ldan pa dang / stobs bcus sems can thams cad kyi the tshom thams cad gcod pa dang / mi 'jigs pa bzhis chos ston pa'i de'i tshig la phas
82a2(mdo sde): kyi rgol ba thams cad kyis brgal du med cing brtsad du med pa gang yin pa dang / su'i chos 'dul ba la 'phags pa'i lam yan lag brgyad pa snang zhing dge sbyong bzhi snang ba yin
82a3(mdo sde): te| de ltar na 'byung ba dang / mtshan dang / the tshom gcod pa dang / brgal du med cing brtsad du med pa dang / dge sbyong dmigs pas thams cad mkhyen pa'i mtshan nyid ldar rig
82a4(mdo sde): par bya'o/ /de ltar 'thad pa'i sgrub pa'i rigs pa de ni mngon sum gyi tshad ma dang / rjes su dpag pa'i tshad ma dang / yid ches pa'i lung gi tshad mas mtshan nyid lnga po
82a5(mdo sde): dag gis yongs su dag pa yin no/ /yongs su ma dag pa'i mtshan nyid rnam pa bdun gang zhe na/ de las gzhan dang mthun par dmigs pa'i mtshan nyid dang / de la
82a6(mdo sde): gzhan dang mi mthun par dmigs pa'i mtshan nyid dang / thams cad mthun par dmigs pa'i mtshan nyid dang / thams cad mi mthun par dmigs pa'i mtshan nyid dang / gzhan
82a7(mdo sde): gyi rigs kyi dpe nye bar sbyar ba'i mtshan nyid dang / yongs su ma grub pa'i mtshan nyid dang / lung shin tu rnam par ma dag pa bstan pa'i mtshan nyid do/ /de la chos thams
82b1(mdo sde): cad yid kyi rnam par shes pas rnam par shes par bya ba nyid gang yin pa de ni thams cad mthun par dmigs pa'i mtshan nyid yin no/ /rtags dang / ngo bo nyid dang / las dang / chos
82b2(mdo sde): dang | rgyu dang / 'bras bu mtshan nyid mi mthun pa rnams kyi mtshan nyid mi mthun pa gang yang rung bas phan tshun mtshan nyid mi mthun par nges pa nyid gang yin pa de ni thams cad mi
82b3(mdo sde): mthun par dmigs pa'i mtshan nyid yin no/ /'jam dpal/ de la de las gzhan dang mthun par dmigs pa'i mtshan nyid dpe dang bcas pa la thams cad mi mthun par dmigs
82b4(mdo sde): pa'i mtshan nyid yod pas des na de grub par bya ba la gcig tu ma nges pa'i phyir de ni yongs su ma grub pa'i mtshan nyid ces bya'o/ /de las gzhan dang mi mthun par dmigs pa'i mtshan
82b5(mdo sde): n yid dpe dang bcas pa la'ang thams cad mthun par dmigs pa'i mtshan nyid yod pas des na de grub par bya ba la gcig tu ma nges pa'i phyir de'ang yongs su ma grub pa'i mtshan
82b6(mdo sde): nyid ces bya'o/ /yongs su ma grub pa'i phyir rigs pas brtag pa yongs su ma dag pa yin te/ yongs su ma dag pa'i phyir bstan par mi bya'o/ /de lung shin tu rnam par ma dag
82b7(mdo sde): pa bsten pa'i mtshan nyid ni rang bzhin nyid kyis yongs su ma dag pa yin par rig par bya'o/ /de la de bzhin gshegs pa rnams byung yang rung / ma byung yang rung ste/ chos gnas par bya
83a1(mdo sde): ba'i phyir chos nyid dbyings gnas pa nyid gang yin pa de ni chos nyid kyi rigs pa yin no/ /de la bsdus pa dang rgyas pa ni mdor bsdu ste/ tshig gcig
83a2(mdo sde): gis bstan pa'i chos tshig phyi ma phyi ma dag gis rab tu phye ste/ mthar thug par byed pa gang yin pa'o/ /ngas rnam pa dang bcas pa'i dmigs pa 'dzin pa byang chub kyi phyogs
83a3(mdo sde): dang mthun pa'i chos dran pa nye bar bzhag pa la sogs pa gang dag bstan pa ni de dag gi ngo bo nyid kyi mtshan nyid yin no/ /'jig rten pa dang 'jig rten las 'das par
83a4(mdo sde): b cas pa'i nyon mongs pa spong bas de'i 'bras bu 'jig rten dang 'jig rten las 'das pa'i yon tan mngon par sgrub pa gang dag yin pa de ni de'i 'bras bu 'thob pa'i mtshan
83a5(mdo sde): nyid yin no/ /de nyid rnam par grol ba'i shes pa'i so so yang dag par rig pa gang yin pa gzhan dag la'ang rgya cher sgrogs pa dang / 'chad pa dang / yang dag par ston pa
83a6(mdo sde): de ni de myong ba rnam par bsnyad pa'i mtshan nyid yin no/ /byang chub kyi phyogs dang mthun pa'i chos de dag nyid sgom pa la bar chad byed pa'i gnas lta bu nyon mongs pa can
83a7(mdo sde): gyi chos gang dag yin pa de ni de'i bar du gcod pa'i chos kyi mtshan nyid yin no/ /de dag nyid la gces spras byed pa'i chos gang dag yin pa de ni de dang rjes su mthun pa'i
83b1(mdo sde): chos kyi mtshan nyid yin no/ /bar du gcod pa rnams kyi skyon gang yin pa de ni de'i nyes dmigs kyi mtshan nyid yin no/ /'jam dpal/ rjes su mthun pa rnams kyi yon tan gang yin pa
83b2(mdo sde): de ni de'i phan yon gyi mtshan nyid yin par rig par bya'o/ /de nas bcom ldan 'das la byang chub sems dpa' 'jam dpal gyis yang 'di skad ces gsol to/ /bcom ldan 'das/ gzungs
83b3(mdo sde): k yi don gang gi sa byang chub sems dpa' rnams de bzhin gshegs pas gsungs pa'i chos zab mo rnams kyi ldem por dgongs pa'i rjes su 'jug par 'gyur ba byang chub sems dpa'
83b4(mdo sde): rnams kyi mdo sde dang / 'dul ba dang / ma mo de dag gi gzungs kyi don ma lus pa 'di las slad rol pa rnams dang / thun mong ma lags pa bshad du gsol/ 'jam dpal/
83b5(mdo sde): de'i phyir nyon cig dang / 'di ltar byang chub sems dpa' rnams nga'i ldem po dag la 'jug par bya ba'i phyir gzungs kyi don ma lus pa khyod la bshad par bya'o/ /'jam dpal/
83b6(mdo sde): kun nas nyon mongs pa'i chos gang dag yin pa dang / rnam par byang ba'i chos gang dag yin pa de dag thams cad ni g.yo ba med pa/ gang zag med pa yin te/ de'i phyir ngas
83b7(mdo sde): chos rnams rnam pa thams cad du byed pa med par bstan to/ /kun nas nyon mongs pa'i chos rnams kyang sngon kun nas nyon mongs pa can du gyur la phyis rnam par byang bar 'gyur
84a1(mdo sde): ba ma yin/ rnam par byang ba'i chos rnams kyang phyis rnam par byang ba la sngon kun nas nyon mongs pa can du gyur pa ma yin na/ de la byis pa so so'i skye
84a2(mdo sde): bo rnams gnas ngan len gyi lus la chos dang gang zag gi ngo bo nyid du mngon par zhen pa'i bag la nyal ba'i lta ba la brten nas bdag gam bdag gir 'dzin cing / des na
84a3(mdo sde): mthong ngo / /thos so/ /snom mo/ /myong ngo / /reg go /rnam par shes so/ /za'o/ /byed do/ /kun nas nyon mongs so/ /rnam par byang ngo zhes log par mngon par 'du byed pa 'byung
84a4(mdo sde): ngo| |gang la la de ltar yang dag pa ji lta ba bzhin du rab tu shes pa de ni gnas ngan len gyi lus rab tu spong zhing / nyon mongs pa thams cad kyi gnas ma yin pa/ shin tu rnam
84a5(mdo sde): par dag pa/ spros pa med pa/ 'dus ma byas pa/ mngon par 'du bya ba med pa'i lus 'thob par 'gyur te/ 'jam dpal/ de ni gzungs kyi don ma lus pa yin par rig par
84a6(mdo sde): bya'o| |de nas bcom ldan 'das kyis de'i tshe tshigs su bcad pa 'di dag bka' stsal to/ /kun nas nyon mongs chos dang rnam par byang ba'i chos/ /thams cad byed pa med
84a7(mdo sde): cing gang zag med pa yin/ /de phyir de dag byed pa med par ngas bshad do/ /de dag snga phyir rnam par dag dang nyon mongs min/ /gnas ngan len gyi lus la bag la nyal ba yi/ /
84b1(mdo sde): lta la brten nas bdag dang bdag gir 'dzin byed de/ /des na mthong ngo za'o byed ces bya ba dang / /nyon mongs rnam par byang bar 'gyur ro snyam pa'ang 'byung / /gang gis da ltar yang
84b2(mdo sde): dag ji bzhin rab shes pa/ /de ni gnas ngan len lus rab tu spong byed cing / /nyon mongs gnas min shin tu dag pa'i lus/ /spros pa med cing 'dus ma byas pa 'thob par 'gyur//
84b3(mdo sde): bcom ldan 'das/ de bzhin gshegs pa'i sems 'byung ba'i mtshan nyid ji lta bur rig par bgyi lags/ 'jam dpal/ de bzhin gshegs pa rnams ni sems dang /
84b4(mdo sde): yid dang / rnam par shes pas rab tu phye ba ma yin mod kyi/ 'on kyang de bzhin gshegs pa'i sems ni mngon par 'du byed pa med par 'byung ste/ sprul pa lta bur rig par
84b5(mdo sde): bya'o| |bcom ldan 'das/ gal te de bzhin gshegs pa rnams kyi chos kyi sku mngon par 'du bgyi ba thams cad dang bral ba lags na/ 'o na ji ltar mngon par 'du bgyi ba ma
84b6(mdo sde): mchis par sems 'byung bar 'gyur lags/ 'jam dpal/ sngon thabs dang shes rab bsgom pa mngon par 'dus byas pa'i phyir te/ 'jam dpal/ 'di lta ste/ dper na/ gnyid
84b7(mdo sde): log pa sems med pa la phyir sad par mngon par 'du bya ba med kyang sngon mngon par 'dus byas pa'i dbang gis sad par 'gyur ba dang / 'gog pa la snyoms par zhugs pa la ldang
85a1(mdo sde): bar mngon par 'du bya ba med kyang sngon mngon par 'dus byas pa'i dbang kho nas ldang bar 'gyur te/ gnyid log pa dang / 'gog pa la snyoms
85a2(mdo sde): par zhugs pa dag gi sems 'byung ba ji lta ba de bzhin du/ de bzhin gshegs pa'i sems 'byung ba'ang sngon thabs dang shes rab bsgom pa mngon par 'du byas pa las
85a3(mdo sde): rig par bya'o/ /bcom ldan 'das/ ci lags/ de bzhin gshegs pas sprul pa'i sems mchis sam/ ma mchis zhes bgyi/ 'jam dpal/ sems yod pa'ang ma yin/
85a4(mdo sde): sems med pa'ang ma yin te/ sems rang dbang med pa nyid dang / sems kyi dbang nyid yin pa'i phyir ro/ /bcom ldan 'das/ de bzhin gshegs pa'i spyod yul gang lags
85a5(mdo sde): pa dang / de bzhin gshegs pa'i yul gang lags pa de gnyis la tha dad du bgyi ba ci mchis lags/ 'jam dpal/ de bzhin gshegs pa'i spyod yul ni de bzhin gshegs
85a6(mdo sde): pa thams cad thun mong ba/ yon tan bsam gyis mi khyab pa dang / tshad med pa'i rgyan bkod pa'i sangs rgyas kyi zhing yongs su dag pa gang yin pa'o/ /de bzhin gshegs pa'i
85a7(mdo sde): yul ni khams lnga po sems can gyi khams dang / 'jig rten gyi khams dang / chos kyi khams dang / 'dul ba'i khams dang / 'dul ba'i thabs kyi khams rnam pa thams cad
85b1(mdo sde): de| de gnyis la tha dad du bya ba ni de yod do/ /bcom ldan 'das/ de bzhin gshegs pa'i mngon par rdzogs par byang chub pa gang lags pa dang / chos kyi 'khor lo bskor
85b2(mdo sde): ba gang lags pa dang / yongs su mya ngan las 'das pa chen po gang lags pa de dag gi mtshan nyid ni ji lta bur rig par bgyi lags/ 'jam dpal/ gnyis su med pa'i
85b3(mdo sde): mtshan nyid yin te/ mngon par rdzogs par byang chub pa'ang ma yin/ mngon par rdzogs par byang ma chub pa'ang ma yin/ chos kyi 'khor lo bskor ba'ang ma yin/ chos
85b4(mdo sde): kyi 'khor lo mi bskor ba'ang ma yin/ yongs su mya ngan las 'das pa chen po'ang ma yin/ yongs su mya ngan las 'das pa chen po med pa'ang ma yin te/ chos kyi sku
85b5(mdo sde): shin tu rnam par dag pa nyid kyi phyir dang / sprul pa'i sku kun tu ston pa nyid kyi phyir ro/ /bcom ldan 'das/ sprul pa'i sku la blta ba dang / nyan pa dang / bsnyen bkur
85b6(mdo sde): bgyid pa dag gis sems can rnams bsod nams bskyed pa de ci'i slad du de bzhin gshegs pa las byung bar rig par bgyi lags/ 'jam dpal/ de bzhin gshegs
85b7(mdo sde): pa la lhag par dmigs pa'i bya ba nyid yin pa'i phyir dang / sprul pa'i sku'ang de bzhin gshegs pa'i byin gyi rlabs nyid yin pa'i phyir ro/ /bcom ldan 'das/ mngon par 'du
86a1(mdo sde): bgyi ba ma mchis par 'dra ba lags na/ ci'i slad du de bzhin gshegs pa'i chos kyi sku kho na las sems can rnams la ye shes kyi snang ba chen po
86a2(mdo sde): 'di 'byung zhing / sprul pa'i gzugs brnyan dpag tu ma mchis pa dag kyang 'byung la/ nyan thos dang / rang sangs rgyas kyi rnam par grol ba'i lus las ni mi 'byung lags/
86a3(mdo sde): 'jam dpal/ 'di lta ste/ dper na/ mngon par 'du byed pa med par 'dra'ang 'di lta ste/ sems can mthu chen po'i byin gyi rlabs nyid dang / sems can gyi las kyi dbang
86a4(mdo sde): nyid kyi phyir zla ba dang / nyi ma'i dkyil 'khor gyi chu shel dang / me shel kho na las sems can rnams la snang ba chen po 'byung la/ de las gzhan pa'i chu shel dang / me
86a5(mdo sde): shel dag las ni mi 'byung ba dang / nor bu rin po che rigs dang ldan pa dang / las kyi byi dor legs par byas pa las rgya'i gzugs brnyan 'byung la/ de las gzhan
86a6(mdo sde): p a'i byi dor ma byas pa dag las ni mi 'byung ba de bzhin du de bzhin gshegs pa'i chos kyi sku'ang chos kyi dbyings dpag tu med pa la dmigs pa'i thabs dang shes
86a7(mdo sde): rab bsgom pas shin tu sbyangs pa byas pa las yang dag par grub pa yin pa'i phyir/ de la sems can rnams la ye shes kyi snang ba chen po dang / sprul pa'i gzugs brnyan
86b1(mdo sde): dpag tu med pa dag 'byung gi / rnam par grol ba'i lus 'ba' zhig dag las ni mi 'byung ngo / /bcom ldan 'das/ de bzhin gshegs pa dang / byang chub sems dpa'i byin
86b2(mdo sde): gyi rlabs kyi mthus 'dod pa'i khams kyi mi'i lus phun sum tshogs pa rgyal rigs dang / bram ze'i rigs shing sA la chen po lta bu rnams dang / 'dod pa na spyod pa'i lus
86b3(mdo sde): phun sum tshogs pa thams cad dang / gzugs na spyod pa'i lha'i lus phun sum tshogs pa thams cad dang / gzugs ma mchis pa na spyod pa'i lha'i lus phun sum tshogs pa
86b4(mdo sde): thams cad gda'o zhes bgyi ba de la bcom ldan 'das dgongs pa gang lags/ 'jam dpal/ 'di la de bzhin gshegs pa rnams de bzhin gshegs pa'i byin gyis brlabs nas/ lam gang dang /
86b5(mdo sde): sgrub pa gang gis thams cad du lus phun sum tshogs pa thams cad 'thob par 'gyur ba'i lam de dang / sgrub pa de ji lta ba bzhin du ston te /gang dag lam de dang / sgrub pa
86b6(mdo sde): de sgrub par byed pa de dag ni thams cad du lus phun sum tshogs pa thams cad 'thob par 'gyur la/ gang dag lam de dang / sgrub pa de'i phyir spong zhing mi snyan par brjod la/
86b7(mdo sde): de la'ang kun nas mnar sems kyi sems dang / khong khro ba'i sems dang ldan zhing 'chi bas dus byed pa de dag ni thams cad du lus ngan pa thams cad thob par 'gyur te/
87a1(mdo sde): 'jam dpal/ rnam grangs des na khyod kyis 'di ltar lus phun sum tshogs pa 'ba' zhig de bzhin gshegs pa'i byin gyi rlabs kyi mthu las
87a2(mdo sde): 'byung ba ma yin gyi/ lus ngan par skye ba'ang de bzhin gshegs pa'i byin gyi rlabs kyi mthu las 'byung bar rig par bya'o/ /bcom ldan 'das/ 'jig rten gyi khams yongs
87a3(mdo sde): su ma dag pa dag na gang ni mod pa lags/ gang ni dkon pa lags/ yongs su dag pa dag na gang ni mod pa lags/ gang ni dkon pa lags/ 'jam dpal/ 'jig rten gyi
87a4(mdo sde): khams yongs su ma dag pa dag na dngos po brgyad ni mod la gnyis ni dkon te/ 'di lta ste/ mu stegs can gzhan dang / sems can sdug bsngal ba rnams dang / rigs dang /
87a5(mdo sde): rus dang / cho rigs 'byor pa dang / rgud pa tha dad pa rnams dang / nyes pa spyad pa spyod pa rnams dang / tshul khrims ral ba rnams dang / ngan song rnams dang / theg pa dman
87a6(mdo sde): pa rnams dang / byang chub sems dpa' bsam pa dang sbyor ba dman pa rnams ni mod pa yin la/ byang chub sems dpa' bsam pa dang sbyor ba mchog dang ldan pa rnams kyi spyod
87a7(mdo sde): pa dang / de bzhin gshegs pa rnams 'byung ba ni dkon pa yin no/ /'jam dpal/ 'jig rten gyi khams yongs su dag pa dag na ni de las bzlog pas dngos po brgyad
87b1(mdo sde): ni dkon la/ gnyis ni mod par rig par bya'o/ /de nas bcom ldan 'das la byang chub sems dpa' 'jam dpal gyis 'di skad ces gsol to/ /bcom ldan 'das/ dgongs pa
87b2(mdo sde): nges par 'grel ba'i chos kyi rnam grangs 'dir bstan pa 'di'i ming ci lags/ 'di ji ltar gzung bar bgyi/ bcom ldan 'das kyis de la bka' stsal pa/ 'jam dpal/ 'di de
87b3(mdo sde): bzhin gshegs pa'i bya ba sgrub pa nges pa'i don bstan pa 'di de bzhin gshegs pa'i bya ba sgrub pa nges pa'i don bstan pa zhes bya bar gzung zhig / de bzhin gshegs pa'i bya
87b4(mdo sde): ba sgrub pa nges pa'i don bstan pa 'di bshad pa na/ byang chub sems dpa' bdun khri lnga stong gis chos kyi sku yongs su rdzogs pa so so yang dag par rig par gyur to/ /bcom
87b5(mdo sde): ldan 'das kyis de skad ces bka' stsal nas/ 'jam dpal gzhon nur gyur pa dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas
87b6(mdo sde): pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa dgongs pa nges par 'grel pa zhes bya ba theg pa chen
87b7(mdo sde): po'i yon tan gyi tshogs rnam par nges pa'i le'u zhes bya ba rdzogs so/ / //rgya gar skad du/ AR+Ya lang+ka a ba tA ra mahA yA na sU tra/ bod skad du/ 'phags pa lang+kar
88a1(mdo sde): gshegs pa'i theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag
88a2(mdo sde): gis thos pa dus gcig na/ bcom ldan 'das lang+ka'i grong rdal na/ rgya mtsho'i ri ma la ya'i rtse mo rin po che'i rigs dang / me tog sna tshogs kyis brgyan pa la dge slong
88a3(mdo sde): gi dge 'dun chen po dang / byang chub sems dpa' sems dpa' chen po sangs rgyas kyi zhing sna tshogs pa nas 'dus pa ting nge 'dzin dang / dbang dang / stobs dang / mngon
88a4(mdo sde): par shes pa du mas rnam par rol pa/ byang chub sems dpa' blo gros chen po la sogs pa dag sangs rgyas thams cad kyi phyag gi dbang bskur bas dbang bskur ba bdag gi sems
88a5(mdo sde): snang ba'i spyod yul yongs su shes pa'i don la mkhas pa/ sems can gyi sems sna tshogs dang / gzugs dang / tshul dang / 'dul ba rnam pa tha dad pa'i cha byad 'chang ba/ chos lnga
88a6(mdo sde): dang | rang bzhin dang / rnam par shes pa dang / bdag med pa gnyis khong du chud par rtogs pa'i byang chub sems dpa' dag gi tshogs chen po dang thabs gcig tu bzhugs te/ yang
88a7(mdo sde): de'i tshe na bcom ldan 'das rgya mtsho'i klu'i rgyal po'i gnas nas zhag bdun lon te byung nas brgya byin dang / tshangs pa dang / klu'i bu mo bye ba du mas bsu ba dang lang+ka'i ri ma la ya la
88b1(mdo sde): gzigs te/ lang+ka'i grong rdal gyi ri ma la ya'i rtse mo 'dir sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang 'phags pa so so
88b2(mdo sde): rang gis rig pa'i ye shes/ rtog ge'i lta ba mu stegs can dang / nyan thos dang / rang sangs rgyas dang / 'phags pa'i yul ma yin pa de dag gis bsgoms pa'i chos bstan te/ ngas
88b3(mdo sde): kyang de nyid du gnod sbyin gyi bdag po 'bod sgrogs kyi phyir de nyid bsnyad cing chos bstan to snyam nas 'dzum pa mdzad do/ /de nas gnod sbyin gyi bdag po 'bod sgrogs de bzhin
88b4(mdo sde): gshegs pa'i byin gyi rlabs kyis bcom ldan 'das rgya mtsho'i klu'i rgyal po'i gnas nas byung ste/ brgya byin dang / tshangs pa dang / klu'i bu mo brgya stong du mas bskor cing mdun du bdar
88b5(mdo sde): nas rgya mtsho'i rlabs la gzigs te/ kun gzhi rnam par shes pa'i rgya mtsho la 'jug pa'i rnam par shes pa yul gyi rlung gis bskyod cing de dag gi sems 'byung bar gzigs
88b6(mdo sde): te| ched du brjod pa ched du brjod pa mdzad do zhes thos nas/ bdag song la bcom ldan 'das la gsol ba btab ste lang+kar gshegs par bya'o/ /de ni bdag dang lha dang mi
88b7(mdo sde): rnams la yun ring po'i don dang / phan pa dang bde bar 'gyur ro snyam ste/ de nas gnod sbyin gyi bdag po 'bod sgrogs 'khor dang bcas pa me tog gi gzhal med khang du zhugs
89a1(mdo sde): nas| bcom ldan 'das ga la ba der song ste byin pa dang / 'khor dang bcas te gzhal med khang nas babs nas rnga dang sil snyan rnams rab
89a2(mdo sde): tu bsgrags te/ bcom ldan 'das la lan gsum bskor ba byas nas pi wang gi khog pa in+d+ra nI la la bai DUR+Ya dang / mu sa ras spras pa/ gos ngur ka pri yang ku 'dra ba rin
89a3(mdo sde): thang med pas tshar du dbyangs te/ 'khor rnams rab tu dga' bar byas nas/ glu'i dbyangs/ ShardzA dang / ri Sha b+ha dang / gAn d+har dang / d+hai bA ta dang / ni ShA da dang / ma d+h+ya ma
89a4(mdo sde): dang | kau shi ka dang / glu'i dbyangs mang por sbyar ba la sogs pa dang ldan zhing / rgyang rjes su mthun pa dang pi wang gi nang du chud par byas te tshigs su bcad pa'i dbyangs kyis
89a5(mdo sde): glu blangs pa/ sems kyi rang bzhin tshul nyid chos kyi gter/ /bdag med lta dang rnam bral dri ma med/ /so so rang rig shes pa ston pa yi/ /chos tshul mgon po 'dir yang bshad du
89a6(mdo sde): gsol| |dge ba'i chos kyis yang dag bsags pa'i sku/ /bde gshegs 'phrul pas sprul ba ston pa ste/ /so so rang rig rtogs pa'i chos dgyes pa/ /thub pa deng ni lang+kar
89a7(mdo sde): gshegs pa'i dus/ /lang+ka 'di na sngon gyi rgyal ba dang / /de yi sras rnams gzugs mang 'chang ba bzhugs/ /mgon po 'dir ni chos rab bshad du gsol/ /gzugs
89b1(mdo sde): mang ldan pa'i gnod sbyin kun kyang nyan/ /de ltar lang+ka'i bdag po 'bod sgrogs kyis to Ta ka'i rgyud du glu blangs nas yang tshigs su bcad pa'i dbyangs kyis glu blangs pa/ bcom ldan
89b2(mdo sde): 'das ni dgung bdun te/ /chu srin gnas kyi rgya mtsho yi/ /rgya mtsho'i dbang po'i gnas nas ni/ /slad du byung ste 'gram na bzhugs/ /sangs rgyas bzhugs ma thag tu yang / /ne tso sa
89b3(mdo sde): ra nas brgyan pa'i/ /gnod sbyin rnam pa mang po dang / /'bod sgrogs lha mo lhan cig tu/ /mgon po gang na bzhugs pa yi/ /lam der 'phrul gyis song nas ni/ /me tog bzhon
89b4(mdo sde): las babs nas kyang / /de bzhin gshegs la mchod phyag 'tshal/ /rgyal ba'i dbang pos byin brlabs nas/ /de la mngon par mi bsnyan pa/ /bdag ni 'bod sgrogs mgrin bcu
89b5(mdo sde): ste| |srin po'i dbang po 'dir mchis so/ /grong rdal 'di na su gnas dang / /bdag gi lang+ka rjes su bzung / /rdzogs pa'i sangs rgyas snga mas kyang / /so so rang rig spyod yul ni/ /rtse mo
89b6(mdo sde): rin chen brgyan pa yi/ /grong rdal dbus su rab tu bshad/ /bcom ldan gyis kyang de nyid kyi/ /rtse mo rin chen brgyan pa la/ /rgyal ba'i sras kyis yongs bskor cing / /rdul med chos ni
89b7(mdo sde): bshad du gsol/ /gang rnams lang+kar gnas pa dang / /bdag cag de ring nyan par 'tshal/ /bshad pa'i tshul las rnam grol ba/ /so so rang rig spyod yul te/ /lang+kar gshegs pa'i mdo
90a1(mdo sde): sde ni/ /sangs rgyas snga mas gsungs pa'o/ /rgyal ba'i sras kyis yongs bskor cing / /sngon gyi sangs rgyas dag gis kyang / /mdo sde 'di ni bshad par dran//
90a2(mdo sde): bcom ldan 'das kyis bshad du gsol/ /ma 'ongs dus na 'byung ba yi/ /sangs rgyas sangs rgyas sras dag kyang / /'phrul gyi tshul te 'di nyid ni/ /rtse mo rin chen brgyan pa la/ /
90a3(mdo sde): gnod sbyin rnams la thugs brtse phyir/ /'dren pa rnams ni ston par 'gyur/ /'phrul gyi lang+ka'i grong rdal 'di/ /mdangs dga' rin chen sna tshogs dang / /thal sdings rdo
90a4(mdo sde): steng dga' ba dang / /rin chen dra ba'i bla bres brgyan/ /rnal 'byor nyes dang rnam bral ba/ /so so rang rig sems pa yi/ /bcom ldan 'di na gnod sbyin dag /sangs
90a5(mdo sde): rgyas snga mas mdzad srung pa/ /theg chen tshul la dad pa yi/ /mngon par zhen cing gzhan 'dzud pa/ /gnod sbyin mo dang gnod sbyin bu/ /theg chen rtogs par 'tshal ba
90a6(mdo sde): mchis| |lang+ka ma la ya yi rir/ /ston pa sangs rgyas gshegs su gsol/ /bum pa rna la sogs pa rnams/ /srin po grong rdal gnas pa dag /theg pa che la rton
90a7(mdo sde): pa rnams/ /so so rang rig nyan par 'tshal/ /sangs rgyas rnams la bgyi ba bgyis/ /da ltar na yang shin tu bgyid/ /bdag la rjes su thugs brtse'i phyir/ /lang+kar
90b1(mdo sde): sras dang bcas te gshegs/ /khyim dang lha mo tshogs rnams dang / /se mo do yang sna tshogs dang / /mdangs dga' a sho ka yi tshal/ /thub pa chen po bzhes su gsol/ /
90b2(mdo sde): bdag ni rgyal sras de dag dang / /sangs rgyas rnams kyi bka' bzhin bgyid/ /bdag gis mi dbul gcig ma mchis/ /thub pa chen po thugs brtser dgongs/ /de yi tshig
90b3(mdo sde): de gsan pa na/ /srid gsum dbang pos gsungs pa ni/ /gnod sbyin dbang po 'das pa yi/ /mgon po rin chen ri bo la/ /so so rang rig chos rnams bstan/ /khyod nyid
90b4(mdo sde): la yang thugs brtser dgongs/ /rin chen rnam brgyan ri bo la/ /ma 'ongs rnams kyang gsung bar 'gyur/ /'di ni rnal 'byor ldan pa dag /mthong ba'i chos la spyod
90b5(mdo sde): pa'i gnas/ /nga dang sras rnams dag gis kyang / /gnod sbyin dbang po brtser dgongs rigs/ /bcom ldan gnang nas mi gsung bar/ /zhi ba'i blo yis rnam par
90b6(mdo sde): bzhugs/ /'bod sgrogs kyis ni phul ba yi/ /me tog bzhon par bzhugs par gyur/ /de nyid du ni 'bod sgrogs dang / /'jigs med rgyal sras gzhan yang ste/ /lha
90b7(mdo sde): mos bzhad gad rol mo yis/ /rab tu mchod cing grong du gshegs/ /dga' ba'i grong rdal der gshegs nas/ /mchod pa rab tu yang brnyes so/ /'bod sgrogs la
91a1(mdo sde): sogs gnod sbyin gyi/ /sde dang gnod sbyin mos kyang mchod/ /gnod sbyin bu mo gnod sbyin bus/ /rin po che yi dra bas mchod/ /'bod sgrogs kyis kyang
91a2(mdo sde): sangs rgyas kyi/ /rin chen brgyan pa'i se mo do/ /rgyal ba'i sras dang rgyal ba yi/ /stod kyi yan lag rnams la btags/ /bcom ldan rgyal sras mkhas bcas pa/ /mchod pa phul
91a3(mdo sde): ba bzhes nas ni/ /so so rang rig spyod yul gyi/ /chos ni rnam par bstan pa mdzad/ /gnod sbyin sde dang 'bod sgrogs kyis/ /smra ba rnams kyi mchog mchod de/ /blo gros chen po rab
91a4(mdo sde): mchod cing / /gsol ba yang dang yang 'debs pa/ /khyod ni sangs rgyas thams cad la/ /rang rig spyod yul 'dri ba yin/ /'di na bdag dang gnod sbyin dang / /rgyal ba'i sras
91a5(mdo sde): rnams nyan pa mchis/ /khyod la rgyal sras mkhas pa dang / /gnod sbyin rnams kyang gsol ba 'debs/ /smra ba'i nang na smra chen khyod/ /rnal 'byor can gyi'ang rnal 'byor zhugs/ /
91a6(mdo sde): khyod la gus par gsol 'debs kyi/ /'jigs pa med pas tshul dris shig /rang rgyal nyan thos rnams dang ni/ /mu stegs nyes las rnam par grol/ /so so rang rig chos nyid
91a7(mdo sde): gtsang | |sangs rgyas sa ni thob byed pa'o/ /rtse mo rin chen brgyan pa dang / /gzhan yang lha rdzas rnams kyi ni/ /rin chen bye bas brgyan pa dag /bcom ldan 'das kyis der
91b1(mdo sde): sprul te/ /mgon po ri bo re re la/ /nyid kyi sku ni rab tu bstan/ /'bod sgrogs gnod sbyin de dag na/ /re re la ni rnam par gnas/ /thams cad 'khor ni ma bri bar/ /re re na
91b2(mdo sde): yang shin tu snang / /de na zhing rnams thams cad dang / /gang yang de na 'dren pa dang / /de na srin po'i dbang po rnams/ /gang dag lang+kar gnas pa'ang snang / /de dang 'gran
91b3(mdo sde): pa'i lang+ka dang / /a sho ka yi tshal gzhan dang / /nags tshal bzang po de dag kyang / /rgyal ba yis ni mngon par sprul/ /mgon po ri rnams re re la/ /blo gros chen pos
91b4(mdo sde): bskul ba dang / /so so rang rig brjod pa yis/ /chos ni gnod sbyin rnams la bstan/ /stong phrag brgya ba'i mdo sde dag /ri po la ni ma lus bshad/ /ston pa dang ni
91b5(mdo sde): rgyal sras rnams/ /de nyid du yang mi snang gyur/ /gnod sbyin 'bod sgrogs bdag gis lus/ /khyim na gnas par mthong ba dang / /bsams pa 'di ko ji zhig snyam//
91b6(mdo sde): gang gis bshad de su yis thos/ /ci zhig mthong ge gang gis mthong / /grong khyer de dag gang du song / /sangs rgyas de dag zhing de rnams/ /rin chen nags bzang de
91b7(mdo sde): ga re/ /'di na sgyu ma'ang rmi lam rol/ /dri za'i grong zhes bsgrags pa'am/ /rab rib yin nam smig rgyu'am/ /rmi lam mo gsham bu byung ngam/ /bdag gis 'dir ni
92a1(mdo sde): gang mthong ba/ /mgal me bskor ta ma du ba'am/ /'on te sems kyi spyod yul la/ /chos rnams kyi ni chos nyid dam/ /lta ba med cing blta
92a2(mdo sde): ba'ang med/ /smra med smra bar bya med na/ /rang gi rtog pas myos pa yi/ /byis pa rnams kyis mi shes so/ /gzhan du rnam par rtog pa 'di/ /sangs rgyas dang ni chos ltar
92a3(mdo sde): gnas| |ji ltar mthong bzhin su lta ba/ /de dag 'dren pa mi mthong ngo / /rnam par rtog pa mi 'jug cing / /gang tshe sangs rgyas mi mthong la/ /'jug med sangs rgyas
92a4(mdo sde): yin par ni/ /gal te mthong na de sangs rgyas/ /lang+ka'i bdag po gnas nas shin tu gyur pa dang / rang gi sems snang ba tsam du khong du chud pa rab tu rtogs ma thag tu rnam
92a5(mdo sde): par rtog pa'i rgyu ba la gnas pa/ sngon gyi dge ba'i rtsa bas bskul ba gtsug lag thams cad la mkhas pa'i blo de bzhin nyid ji lta ba bzhin du mthong ba/ gzhan gyi dring
92a6(mdo sde): mi 'jog pa/ bdag gi blo rnam par dpyod pa la mkhas pa/ rtog ge ba'i lta ba dang bral bar lta ba/ gzhan gyi dring la mi 'jog pa/ rnal 'byor chen po'i rnal 'byor can/
92a7(mdo sde): gzugs sna tshogs 'chang ba chen po thabs la mkhas pa khong du chud par rtogs pa/ gong nas gong du sa thams cad kyi rang gi mtshan nyid rtogs par bya ba la mkhas
92b1(mdo sde): pa| sems dang yid dang rnam par shes pa'i rang bzhin dben pa la dga' ba/ rgyud gsum chad par lta ba/ rgyu dang mu stegs can thams cad kyi rgyu dang bral ba'i blor gyur pas
92b2(mdo sde): de bzhin gshegs pa'i snying po/ sangs rgyas kyi sa la nang du snyoms par zhugs pa la gnas shing / sangs rgyas kyi blos nam mkha' dang nang nas sgra thos pa lang+ka'i bdag
92b3(mdo sde): po| legs so/ /legs so/ /yang lang+ka'i bdag po khyod ni legs so/ /ji ltar khyod slob pa de ltar rnal 'byor can rnams kyis bslab par bya'o/ /ji ltar khyod kyis
92b4(mdo sde): mthong ba de bzhin nyid du de bzhin gshegs pa rnams dang / chos rnams la lta bar bya'o/ /rnam pa gzhan du bltas na chad pa la gnas par 'gyur ro/ /khyod kyi sems
92b5(mdo sde): dang yid dang yid kyi rnam par shes pa dang bral zhing nang du spyod pas/ chos thams cad rnam par bsgom par bya ste/ phyi rol gyi don du lta ba la mngon par chags pas
92b6(mdo sde): ni ma yin no/ /khyod kyis nyan thos dang / rang sangs rgyas dang / mu stegs can gyi mngon par rtogs pa dang / tshig gi don gyi spyod yul du lhung ba'i lta ba dang / ting nge
92b7(mdo sde): 'dzin du ma yin/ gtam dang sgrung la dga' bar ma yin/ rig byed kyi rang bzhin du lta bar ma yin/ rgyal po'i dbang gis dregs pa la lhung bar ma yin/ bsam gtan
93a1(mdo sde): drug la sogs pa la bsam gtan par ma yin te/ lang+ka'i bdag po 'di ni rgyal ba'i sras rnal 'byor chen po'i rnal 'byor dang ldan pa/ pha
93a2(mdo sde): rol rgol ba rab tu 'joms pa/ lta ba dang ngan pa sel ba/ bdag tu lta ba rnam par bzlog pa la mkhas pa/ blo zhib cing rnam par shes pa/ shin tu 'gyur ba la mkhas
93a3(mdo sde): pa| theg pa chen po la spyod pa rnams kyi dam tshig go / de bzhin gshegs pa'i bdag gi so so rang gi sa la 'jug pa khong du chud par bya ba'i phyir khyod kyis brtson par
93a4(mdo sde): gyis shig / de ltar byas na lang+ka'i bdag po gang khyod kyis ting nge 'dzin la mkhas pa'i snyoms par 'jug pas yongs su bzung ba'i lam 'di ni phyir zhing gong nas gong du
93a5(mdo sde): rnam par spyod pa yin te/ ji ltar byis pa mu stegs can gyi rnal 'byor la rnal 'byor can bdag tu 'dzin par snang ba'i mtshan nyid la mngon par chags pa 'byung ba dang /
93a6(mdo sde): yon tan dang rdzas kyi rjes su spyod pa/ ma rig pa'i rkyen du lta ba la mngon par chags pas mngon par zhen pa/ stong pa dang / skye bas g.yengs pa dang / rnam par rtog
93a7(mdo sde): pa la mngon par chags pa/ mtshan nyid du lhung ba'i bsam pas brtags pa/ nyan thos dang / rang sangs rgyas dang / mu stegs can rjes su 'jug pa'i sgo'i spyod yul
93b1(mdo sde): ni ma yin no/ /lang+ka'i bdag po/ bdag gi so so rang gis rig pa rtogs par byed pa'i theg pa chen po khong du chud pa 'di ni gzugs sna tshogs rab tu 'thob par byed pa'o/ /bye brag
93b2(mdo sde): gi srid par skye ba yongs su 'thob par yang 'gyur ro/ /lang+ka'i bdag po/ theg pa chen po'i rnal 'byor la 'jug pa 'di ni khebs pa'i g.yogs ma rnam par shes pa sna tshogs
93b3(mdo sde): kyi rlabs zlog par byed pa yin te/ mu stegs can gyi rnal 'byor gyi gnas su lhung ba ni ma yin no/ /lang+ka'i bdag po/ mu stegs can gyi rnal 'byor ni mu stegs can rnams
93b4(mdo sde): kyi bdag tu mngon par zhen pa las byung ba'o/ /rnam par shes pa'i rang bzhin gnyis kyi don la chags par lta bas mu stegs can rnams kyi 'di'ang rnal 'byor ma yin
93b5(mdo sde): no| |lang+ka'i bdag po/ de legs so/ /de bzhin gshegs pa mthong zhing ji ltar rjes su bsams pa'i don de nyid rjes su soms shig dang / de nyid ni de bzhin gshegs pa
93b6(mdo sde): mthong ba yin no/ /de nas de'i skabs su 'bod sgrogs 'di snyam du sems te/ yang 'di ltar bdag gis bcom ldan 'das rnal 'byor thams cad la mnga' mdzad pa/ mu stegs
93b7(mdo sde): can gyi rnal 'byor rnam par zlog pa/ so so rang gis rig pa'i spyod yul ston pa/ 'phrul bas sprul pa dang bral ba/ thugs su chud pa'i blo la gang gi phyir rnal 'byor can
94a1(mdo sde): rnams rnal 'byor mngon par rtogs pa'i dus na/ ting nge 'dzin gyi bde ba dang / snyoms par 'jug pa rnams khong du chud par 'gyur te/ de khong du
94a2(mdo sde): chud pa'i phyir 'dis khong du chud do zhes rnal 'byor can rnams kyi rnal 'byor gyi sgrar gdags te/ de'i phyir bdag gis thugs rje can nyon mongs pa 'bar ba'i rgyu dang / rnam
94a3(mdo sde): par rtog pa zad par byed pa/ rgyal ba'i sras rnams kyis yongs su bskor ba/ sems can thams cad kyi sems dang bsam pa'i rjes su zhugs pa/ thams cad du khyab pa/
94a4(mdo sde): thams cad mkhyen pa la byed pa'i mtshan nyid rnam par log pa'i rdzu 'phrul gyis de ltar blta'o/ /de mthong bas ni khong du ma chud pa khong du chud par bya'o/ /rnam par mi
94a5(mdo sde): rtog pa la spyod pa bde ba'i ting nge 'dzin dang / snyoms par 'jug pas gnas pa de bzhin gshegs pa'i thugs su chud pa'i sa thob par byed pa bdag gis khong du chud
94a6(mdo sde): par yang rnam par 'phel bar 'gyur ro snyam mo/ /de nas bcom ldan 'das kyis de'i tshe lang+ka'i bdag po ma skyes pa'i chos la bzod pa thob par thugs su chud nas mgrin
94a7(mdo sde): bcu la thugs brtse ba'i phyir rin po cha mang pos brgyan pa/ rin po che'i dra bas bres pa'i bdag gi ri'i rtse mo la mdzes pa de lta bu nyid du bdag nyid bstan nas/ yang lang+ka'i
94b1(mdo sde): bdag po mgrin bcus mthong ba dang / myong ba'i mdzes pa dang / rtse mo la de bzhin gshegs pa dgra bcom pa yang dag par rdzogs pa'i sangs rgyas mtshan rab sum cu rtsa gnyis
94b2(mdo sde): kyis brgyan pa'i sku dang / ri bo re re la bdag gi lus kyang de bzhin gshegs pa dgra bcom pa yang dag par rdzogs pa'i sangs rgyas rnams kyi spyan snga na 'dug pa dang / de bzhin
94b3(mdo sde): gshegs pa blo gros chen po dang thabs gcig tu so so rang gis rig pa'i spyod yul gyi gtam mdzad pa dang / gnod sbyin gyis bskor cing bshad pa brjod pa'i gtam gsung ba dang /
94b4(mdo sde): mgon po dang bcas pa'i zhing de dag kyang mthong bar gyur to/ /de nas bcom ldan 'das kyis de'i tshe sangs rgyas kyi shI spyan gyis 'khor la gzigs nas/ seng ge'i rgyal po
94b5(mdo sde): ltar rnam par bsgyings te/ bzhad mo cher bzhad nas/ mdzod spu dang / rtsib logs dang / brla dang / rked pa'i phyogs dang / dpal gyi be'u dang / spu'i khung bu thams cad
94b6(mdo sde): nas ni 'od zer rab tu 'byin/ dus kyi mtha'i me bzhin du ni 'bar/ gzi brjid ni 'ja' lta bu/ 'od kyi dkyil 'khor ni nyi ma shar ba 'dra bar shin tu 'bar/ brgya byin dang / tshangs
94b7(mdo sde): pa dang / 'jig rten skyong ba rnams kyis ni nam mkha'i dbyings nas lta zhing ri rab kyi rtse mo la 'gran pa'i zom la bzhugs nas bzhad mo cher bzhad do/ /de nas byang chub sems
95a1(mdo sde): dpa'i 'khor de dang / brgya byin dang / tshangs pa la sogs pa de dag 'di snyam du sems ta/ rgyu gang dang rkyen gang gis de ltar bcom ldan 'das
95a2(mdo sde): chos thams cad la mnga' mdzad pa sngon du 'dzum pas bzhad mo cher bzhad cing rang gi sku las 'od zer rab tu 'byin/ byung nas kyang bdag gi so so rang gis rig pa'i
95a3(mdo sde): 'phags pa'i ye shes mthong ba'i spyod yul ting nge 'dzin gyi bde ba la dgongs pa rab tu bzhag ste/ gzigs mo med par seng ge'i lta bas phyogs su gzigs nas 'bod
95a4(mdo sde): sgrogs kyi rnal 'byor rtogs pa rgyu ba la rjes su dgongs shing cang mi gsung bar gyur snyam mo/ /de nas byang chub sems dpa' sems dpa' chen po blo gros chen po sngar
95a5(mdo sde): gsol ba btab pas 'bod sgrogs la snying brtse ba dang / byang chub sems dpa'i 'khor de dag gi sems dang / bsam pa dang / rnam par spyod pa'ang shes shing ma 'ongs
95a6(mdo sde): pa'i skye bo'i tshogs la'ang bltas nas bshad pa brjod pa la mngon par dga' ba'i sems can rnams dang / sgra ji bzhin du mngon par zhen pa rnams dang / nyan thos
95a7(mdo sde): dang | rang sangs rgyas dang / mu stegs can gyi rnal 'byor gyi stobs la mngon par zhen pa thams cad 'di ltar bcom ldan 'das de bzhin gshegs pa rnam par shes
95b1(mdo sde): pa'i yul las phyir log pa rnams kyang bzhad mo cher bzhad do snyam du sems shing sems rnam par myos par gyur na mi rung ngo snyam nas/ de dag gi ngo mtshar rnam par bzlog pa'i
95b2(mdo sde): phyir| bcom ldan 'das la zhus pa/ bcom ldan 'das/ rgyu gang dang rkyen gang gis 'di ltar 'dzum pa mdzad/ bcom ldan 'das kyis bka' stsal pa/ blo gros chen po/ legs
95b3(mdo sde): so| |legs so/ /yang blo gros chen po gang khyod kyis 'jig rten gyi rang bzhin dang / 'jig rten rnams kyi lta ba ngan pa la bltas te/ dus gsum gyi sems khong du chud pas nga
95b4(mdo sde): la dri bar brtsams pa ni/ blo gros chen po/ khyod legs so/ /de ltar mkhas pa rnams kyi bdag dang gzhan gyi don dang / gnyis ka'i don du yongs su 'dri ba'i rang bzhin can du bya'o//
95b5(mdo sde): blo gros chen po/ lang+ka'i bdag po 'bod sgrogs 'dis ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams la dri ba gnyis dris so/ /dpal
95b6(mdo sde): yang gang nyan thos dang / rang sangs rgyas dang / mu stegs can gyi rnal 'byor la rnal 'byor pa rnams kyis ma myong ba'i dri ba gnyis kyi bye brag khong du chud pa'i mtshan nyid rnam par bsgom pa'i phyir
95b7(mdo sde): dri bar 'dod do/ /'di ltar 'dri bar 'dod pa'i mgrin bcu 'di ni ma 'ongs pa'i rgyal ba rnams la'ang 'dri bar 'gyur ro/ /de nas bcom ldan 'das kyis mkhyen bzhin du/ lang+ka'i
96a1(mdo sde): bdag po la 'di skad ces bka' stsal to/ /lang+ka'i bdag po khyod la de bzhin gshegs pas skabs phye'i/ cod pan rab tu g.yo ba ma sdod
96a2(mdo sde): par ci dang ci 'dod pa nga la dris shig dang / ngas dri ba de dang de'i lung bstan pas ji ltar khyod rnam par rtog pa'i gnas shin tu gyur nas/ sa'i mi mthun pa'i phyogs la mkhas
96a3(mdo sde): s hing rab tu 'byed pa'i blos so so rang gi rig pa'i tshul gyis mtshan nyid kyi ting nge 'dzin gyi bde bar gnas pa la rnam par dpyod cing ting nge 'dzin gyi sangs rgyas rnams kyis ni
96a4(mdo sde): yongs su bzung / zhi ba'i bde ba la ni rnam par gnas te/ nyan thos dang rang sangs rgyas kyi ting nge 'dzin gyi nyes pa las 'das nas mi g.yo ba dang / dge ba'i blo gros dang /
96a5(mdo sde): chos kyi sprin gyis la ni rnam par gnas/ chos la bdag med pa'i yang dag pa ji lta ba bzhin la ni rab tu mkhas pas rin po che'i pad+mo chen po bting ba la ting nge 'dzin
96a6(mdo sde): gyi rgyal bas dbang bskur ba thob par 'gyur zhing / de dang rjes su mthun pa'i pad+mo dag la bdag gi lus rnam pa sna tshogs su byin gyi rlabs kyis byin du brlabs te/
96a7(mdo sde): pad+mo de dag la bdag gi lus 'dug pa mthong bar 'gyur ba dang / gcig gis gdong la gcig lta bar yang byed par 'gyur ba dang / de ltar gang gi phyir bsam
96b1(mdo sde): gyis mi khyab pa'i yul de ni mngon par sgrub pa la mkhas pa/ gcig gis mngon par bsgrubs pa yin te/ spyod pa'i sa la gnas shing thabs mkhas pas yongs su bzung ba'i mngon
96b2(mdo sde): par bsgrub pa mngon par bsgrubs pas/ bsam gyis mi khyab pa'i yul de'ang rjes su 'thob par 'gyur ba dang / de bzhin gshegs pa'i sku gzugs rnam pa mang por rnam par
96b3(mdo sde): 'gyur ba/ nyan thos dang / rang sangs rgyas dang / mu stegs can dang / tshangs pa dang / dbang po dang / nye ba'i dbang po rnams kyis sngon ma mthong ba de'ang thob par 'gyur
96b4(mdo sde): bar khyod kyi sems rangs par bya'o/ /de nas lang+ka'i bdag po lha mo dang bcas pa'i tshogs kyis yongs su bskor ba/ bcom ldan 'das kyis skabs phye bas rin po che'i
96b5(mdo sde): pad+mo'i 'od zer gyis dri ma med pa'i 'od rin po che'i pad+mo dang 'dra ba'i rin po che'i rtse mo de nas langs nas me tog dang / phreng ba dang / spos dang / bdug pa dang / byug pa dang /
96b6(mdo sde): gdugs dang / rgyal mtshan dang / lha'i ba dan dang / se mo do dang / do shal dang / cod pan dang / thor tshugs rnam pa du ma rnam pa tha dad pa sna tshogs dang / sngon ma mthong
96b7(mdo sde): ma thos pa'i rgyan gyi khyad par rnam par 'phags pa gzhan dag dang / lha dang / klu dang / gnod sbyin dang / srin po dang / dri za dang / mi'am ci dang / lto 'phye chen po dang /
97a1(mdo sde): mi las lhag pa las kyang 'das pa'i rnga dang / sil snyan rnams dang / 'dod pa'i khams su gtogs pa'i rol mo'i cha byad thams cad kyang
97a2(mdo sde): rnam par sprul/ gang yang sangs rgyas kyi zhing gzhan gyi rol mo'i khyad par mthong ba de dag kyang mngon par sprul/ bcom ldan 'das dang / byang chub sems dpa'
97a3(mdo sde): rnams la rin po che'i dra bas ni mngon par bkab/ gos sna tshogs kyi lha'i ba dan ni rab tu bsgreng / ta la bdun tsam du ni nam mkha' la mngon par 'phags/ mchod pa'i
97a4(mdo sde): sprin chen po'i char ni mngon par phab/ rnga dang sil snyan rnams kyi sgra ni rab tu phyung ste/ nam mkha' de las babs nas nyi ma dang / glog gi 'od lta bu rin po che'i pad+ma chen pos
97a5(mdo sde): brgyan pa'i rin po che'i rtse mo gnyis pa la 'dug go / 'dug nas zhe sar 'dzum pa sngon du byas te/ bcom ldan 'das kyis go skabs phye bas/ bcom ldan 'das la dri ba gnyis
97a6(mdo sde): dris so/ /sngon gyi de bzhin gshegs pa dgra bcom pa yang dag par rdzogs sangs rgyas rnams la'ang bdag gis zhus nas/ de rnams kyis kyang lan glan te/ bcom ldan
97a7(mdo sde): 'das la'ang da zhu'o/ /bstan pa brjod pa las kyang 'di ni sangs rgyas rnams dang khyod kyis kyang gdon mi 'tshal bar bshad par 'gyur te/ bcom ldan 'das/ chos gnyis
97b1(mdo sde): po 'di ni 'phrul pas sprul pa rnams kyis bstan pa lags te/ ngo bo'i de bzhin gshegs pa rnams kyis ni ma gsungs so/ /bcom ldan 'das/ ngo bo'i de bzhin gshegs pa
97b2(mdo sde): rnams ni ting nge 'dzin gyi sgo'i spyod yul ston te/ tshig gi spyod yul gyi rnam par rtog par ltung ba ni mi ston na/ bcom ldan 'das/ chos la mnga' mdzad pa de bzhin gshegs pa dgra bcom
97b3(mdo sde): pa yang dag par rdzogs pa'i sangs rgyas nyid kyis chos gnyis po de legs par bdag la bshad du gsol/ bcom ldan 'das/ rgyal ba'i sras 'di rnams kyang nyan/ bdag
97b4(mdo sde): kyang 'tshal bar 'gyur ro/ /bcom ldan 'das kyis bka' stsal pa/ lang+ka'i bdag po/ chos gnyis po de smros shig /srin po'i dbang po lus la cod pan dang / dpung rgyan
97b5(mdo sde): dang | se mo do dang / rdo rje mchog gi phreng ba thogs shing rgyan bzang pos lus brgyan pas gsol pa/ chos nyid kyang spang bar bgyi na/ chos ma mchis par lta ci smos/ bcom
97b6(mdo sde): ldan 'das/ chos gnyis po de ji ltar spang bar 'gyur/ chos sam/ chos ma mchis pa rnams ni gang lags/ ji ltar na gnyis spang ba'i chos can rnam par rtog pa'i mtshan
97b7(mdo sde): nyid du lhung ba rnam par rtog pa'i rang bzhin 'byung ba dang / 'byung ba las gyur pa ma lags pa/ kun gzhi rnam par shes pa yongs su ma rig pas khyad par gyi mtshan nyid ma
98a1(mdo sde): mchis pa/ skra shad 'dzings pa'i rang bzhin du gnas pa/ shes pa ma dag cing zad par 'gyur ba'i yul can/ de lta bu'i rang bzhin de dag
98a2(mdo sde): ji ltar spang bar 'gyur/ bcom ldan 'das kyis bka' stsal pa/ lang+ka'i bdag po/ 'di ltar bum pa la sogs pa 'chag pa'i rang bzhin 'jig pa'i chos can rnams
98a3(mdo sde): byis pa rnams kyi rnam par rtog pa'i spyod yul la tha dad pa'i bye brag tu snang ba/ de bzhin du 'di la'ang ci phyir mi gzung / byis pa rnams kyi so so'i rnam par rtog pa nye
98a4(mdo sde): bar bzung na/ chos dang chos med pa tha dad pa'i bye brag kyang yod do/ /'phags pa'i ye shes khong du chud par bya ba'i phyir mthong bas ni ma yin no/ /lang+ka'i bdag po/
98a5(mdo sde): bum pa la sogs pa'i dngos po mtshan nyid sna tshogs su lhung ba rnams byis pa dag gi yin te/ 'phags pa rnams kyi ma yin pa lta zhog la/ rang bzhin gcig cing 'bar
98a6(mdo sde): ba gcig las byung ba'i rab tu 'bar ba khyim dang / gnas dang / skyed mos tshal dang / khang pa la 'dug ba shing gi dbang gis 'od ring ba dang thung ba'i khyad par dang tha
98a7(mdo sde): dad pa'i bye brag tu snang ba de bzhin du 'di la'ang chos dang / chos med pa tha dad pa'i bye brag yod par ci'i phyir mi gzung / me lce'i rgyud gcig tu gyur pa'i 'od 'phro ba tha
98b1(mdo sde): dad pa'i bye brag tu snang ba 'ba' zhig tu'ang ma zad de/ lang+ka'i bdag po sa bon gcig las byung yang myu gu dang / ljang bu dang / sog ma dang / tshigs dang / lo ma dang / yal ga dang / me tog
98b2(mdo sde): dang | 'bras bu dang / gra ma'i bye brag yod pa de bzhin du phyi nang gi chos skye ba'i chos can/ ma rig pa las rab tu byung ba/ phung po dang / khams dang / skye mched du gtogs pa thams cad dang /
98b3(mdo sde): khams gsum du skyes pa'i chos thams cad la bde ba'i dbyibs dang / brjod pa dang 'gro ba'i khyad par dag kyang snang ste/ mtshan nyid gcig pa'i rnam par shes pa yul la mngon par
98b4(mdo sde): 'dzin par rab tu 'jug pa'i khyad par rab dang 'bring dang tha ma'i bye brag dang / rnam par byang ba dang / dge ba dang / mi dge bar yang snang ngo / /lang+ka'i bdag po/ chos de dag gi tha dad pa'i bye brag
98b5(mdo sde): tu'ang ma zad de/ rnal 'byor can rnal 'byor bsgom pa rnams kyi rnal 'byor gyi lam la'ang so so rang gis rig pa'i mtshan nyid kyi khyad par snang na/ so so'i rnam par rtog pa las byung ba'i
98b6(mdo sde): chos dang / chos med pa'i khyad par lta ci'i phyir med de yod do/ /lang+ka'i bdag po/ rnam par rtog pa'i mtshan nyid kyi phyir chos dang / chos med pa tha dad pa'i bye brag yod do/ /lang+ka'i bdag
98b7(mdo sde): po| de la chos rnams gang zhe na/ 'di lta ste/ mu stegs can dang / nyan thos dang / rang sangs rgyas dang / byis pa rnams kyi rnam par rtog pas rnam par brtags pa rgyu las yon tan dang
99a1(mdo sde): rdzas kyis gzhi btsugs pa ni chos rnams zhes bya'o/ /de dag ni spang bar bya ba gtang bar bya ste/ mtshan nyid du so sor rnam par brtag par mi bya'o/ /rang
99a2(mdo sde): gi sems snang ba'i chos rnams la mngon par zhen pa'i phyir rdza ma la sogs pa'i chos byis pas kun brtags pa lus su ma red pa'i rnams ni med pa yin te/ de lta bur lhag
99a3(mdo sde): mthong gis rab tu mthong na spang bar 'gyur ro/ /de la chos med pa rnams gang zhe na/ gang de dag bdag nyid du ma red pa yin te/ mtshan nyid kyi rnam par rtog pa rgyu ba med
99a4(mdo sde): pa'i chos don gyi rgyu las byung ba de dag yang dag pa dang / yang dag pa ma yin par 'jug pa med par mthong nas/ de'i phyir chos med pa spong bar 'gyur ro/ /yang bdag nyid
99a5(mdo sde): du ma red pa'i chos rnams gang zhe na/ 'di lta ste/ ri bong dang / rnga mo dang / bong bu dang / rta'i rwa dang / mo gsham gyi bu la sogs pa'i chos rnams te/ bdag nyid du ma red pa'i
99a6(mdo sde): phyir de dag ni mtshan nyid du brtag par mi bya'i/ /gzhan du na tha snyad kyi don du brjod de/ bum pa la sogs pa ltar mngon par chags pas ni ma yin no/ /ji ltar de dag rnam
99a7(mdo sde): par shes pas gzung du med pa'i phyir spang bar bya ba de bzhin du rnam par rtog pa'i dngos po rnams kyang spang bar bya ba yin te/ de'i phyir chos dang / chos med pa spang ba yin no/ /
99b1(mdo sde): lang+ka'i bdag po khyod kyis chos dang / chos med pa gnyis ji lta bur spang bar bya zhes smras pa de ni 'di ltar bshad do/ /gang yang lang+ka'i bdag po khyod kyis sngon gyi de bzhin gshegs
99b2(mdo sde): pa dgra bcom pa yang dag par rdzogs pa'i sangs rgyas rnams la'ang bdag gis dris te/ de dag gis kyang lan glan no zhes smras pa'ang / lang+ka'i bdag po/ sngon zhes bya ba 'di ni
99b3(mdo sde): rnam par rtog pa'i tshig bla dwags te/ 'das pa la'ang 'di ltar 'das pa zhes rnam par rtog go /de bzhin du ma 'ongs pa dang / da ltar yang rtog ste/ de bzhin gshegs pa rnams ni
99b4(mdo sde): de'i chos nyid kyis rnam par mi rtog pa rnam par rtog pa'i spros pa thams cad las 'das pa ste/ gzugs kyi ngo bo nyid la brtags pa ltar ni ma yin gyi/ gzhan du na ye shes thugs
99b5(mdo sde): su chud pa bde ba'i don du mtshan ma med pa la spyod pa'i shes rab kyis rnam par sgom mo/ /de'i phyir de bzhin gshegs pa rnams ni ye shes kyi bdag nyid ye shes kyi sku ste/ brtags
99b6(mdo sde): par mi bya'o/ /gang gis mi brtag ce na/ yid kyis bdag dang / srog dang / gang zag tu mi brtag go /ji ltar mi brtag ce na/ yul gyi don gyi rgyu las byung ba yid kyi rnam par shes
99b7(mdo sde): pas ji ltar gzugs kyi mtshan nyid dang / dbyibs dang / rnam pa bzhin du mi brtag go /de bas na khyod kyis brtag par bya ba dang / rnam par rtog pa dang bral bar bya'o/ /lang+ka'i
100a1(mdo sde): bdag po/ 'di ltar yang sems can gyi spyod pa rnams ni brtsig pa'i ri mo'i gzugs dang 'dra ste/ lang+ka'i bdag po/ chos thams cad yod pa
100a2(mdo sde): ma yin pa'i phyir 'jig rten gnas pa ni g.yo ba med pa ste/ las dang byed pa dang bral ba'o/ /'di la gang yang nyan pa'am/ mnyan par bya ba med do/ /lang+ka'i bdag po/ 'jig
100a3(mdo sde): rten gnas pa ni sprul pa dang mtshungs na/ mu stegs can byis pa'i rnal 'byor pa rnams rnam par mi sgom mo/ /lang+ka'i bdag po/ gang gis de ltar mthong ba des ni yang dag par
100a4(mdo sde): mthong ba ste/ rnam pa gzhan du mthong na rnam par rtog pa la spyod pa'o/ /de ltar rnam par rtog pa dang bcas pa rnams ni rnam pa gnyis su 'dzin te/ 'di lta ste/ me long gi nang na yod
100a5(mdo sde): pa'i bdag gi gzugs kyi gzugs brnyan dang / chu la bdag gi gzugs kyi grib ma dang / zla ba'i 'od dang / khyim na me mar 'bar ba la bdag gi lus kyi grib ma dang / brag ca'am/ gzhan
100a6(mdo sde): yang bdag gi rnam par rtog pa'i gzung ba rab tu bzung ste/ chos dang chos med par rnam par rtog cing / chos dang chos med pa spong ba la mi spyod de spyod do/ /rnam par rtog go /rgyas
100a7(mdo sde): par byed do/ /rab tu zhib mi 'thob bo/ /'di ni rtse gcig pa'i tshig bla dwags te/ 'di ni de bzhin gshegs pa'i snying po bdag gi 'phags pa so so rang gi ye shes kyi spyod yul
100b1(mdo sde): du 'jug pa'i phyir mchog gi ting nge 'dzin skye ba'o/ /'bod sgrogs kyis gsol ba btab pa'i le'u ste dang po'o// //de nas sangs rgyas kyi zhing thams cad du rgyu ba'i byang
100b2(mdo sde): chub sems dpa' sems dpa' chen po blo gros chen po byang chub sems dpa' blo gros dang lhan cig tu sangs rgyas kyi mthus stan las langs te/ bla gos phrag pa gcig la gzar nas
100b3(mdo sde): pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar te phyag btsal nas/ bcom ldan 'das la tshigs su bcad pa 'di dag gis mngon par
100b4(mdo sde): bstod do/ /'jig rten skye 'jig ma mchis te/ /nam mkha'i me tog rab tu 'dra/ /khyod kyi shes rab thugs rje yi/ /khyod kyis yod dang med ma dmigs/ /chos rnams thams cad
100b5(mdo sde): sgyu ma bzhin/ /sems dang rnam par shes pa spangs/ /khyod kyi shes rab thugs rje yi/ /khyod kyis yod dang med ma dmigs/ /'jig rten rtag dang chad spangs pa/ /khor zug rmi
100b6(mdo sde): lam 'dra ba ste/ /khyod kyi shes rab thugs rje yi/ /khyod kyis yod dang med ma dmigs/ /chos dang gang zag bdag med dang / /khyod kyi nyon mongs shes bya rnams/ /khyod kyi shes
100b7(mdo sde): rab thugs rje dang / /mtshan ma med pas rtag tu dag /sgyu ma rmi lam rang bzhin gyi/ /chos kyi sku la ji skad bstod/ /dngos po rang bzhin med rnams kyi/ /ma skyes de ni bstod pa lags/ /
101a1(mdo sde): dbang po don dang rnam bral zhing / /snang med de yi gzigs pa bas/ /gal te bstod dam smad kyang rung / /thub pa de la ji skad brjod/ /mya ngan mi 'da'
101a2(mdo sde): 'da' la min/ /khyod la mya ngan 'da' mi gnas/ /blo dang rig par bgyi dang bral/ /yod dang med pa'i phyogs kyang spangs/ /de ltar skye 'jig spangs pa yi/ /thub pa zhi ba sus
101a3(mdo sde): mthong ba/ /de dang 'di dang slad mar yang / /chags med nyer len ma mchis 'gyur/ /de nas byang chub sems dpa' sems dpa' chen po blo gros chen pos bcom ldan 'das la tshul dang
101a4(mdo sde): 'dra ba'i tshigs su bcad pa 'di dag gis mngon par bstod do/ /bdag gi ming dang rigs bcom ldan 'das la gsol pa/ bcom ldan bdag ni blo chen te/ /theg chen khong du chud par
101a5(mdo sde): rtogs| |dri ba brgya po rtsa brgyad pa/ /gsung ba'i mchog la zhu bar bgyi/ /de yi tshig de gsan pa dang / /sangs rgyas 'jig rten mkhyen pa'i mchog /thams cad 'khor la rnam gzigs
101a6(mdo sde): nas| |bde gshegs sras la gsungs pa ni/ /nga la dris shig rgyal sras rnams/ /blo gros chen po khyod kyang dris/ /so so rang rig spyod yul ni/ /nga yis khyod la bshad par bya/ /de nas
101a7(mdo sde): bcom ldan 'das kyis skabs phye bas byang chub sems dpa' sems dpa' chen po blo gros chen pos bcom ldan 'das kyi zhabs gnyis la gtugs te/ bcom ldan 'das la
101b1(mdo sde): zhu ba zhus pa/ ji ltar rtog ge rnam dag 'gyur/ /rtog ge ci yi slad du 'byung / /ji lta bu na nor pa gda'/ /ci yi slad du nor pa 'byung / /ci yi slad du sprul dang zhing / /khyod kyi mtshan dang
101b2(mdo sde): mu stegs kyang / /snang med rim pa ci slad du/ /khyod kyi rgyal sras gang nas lhags/ /grol ba gang du mchi bar 'gyur/ /bcings pa su lags gang gis 'grol/ /bsam gtan pa yi
101b3(mdo sde): yul de gang / /ji ltar theg pa gsum po lags/ /rkyen gyis skye ba de dag ci/ /'bras bu ci zhig rgyu ni gang / /gnyis kyis mtha' brjod ci slad du/ /ji lta bu yang 'byung ba lags//
101b4(mdo sde): gzugs med snyoms par 'jug pa dang / 'gog pa de yang ji lta bu/ /'du shes 'gog pa ji lta bu/ /ci slad ji ltar sad par 'gyur/ /'gro ba dang ni lus 'dzin kyang / /ci yi slad du
101b5(mdo sde): bya ba 'byung / /ji ltar snang ba rnam par sgom/ /ji ltar sa la 'jug par 'gyur/ /srid gsum choms gnas pa de su/ /gnas ni gang lags lus ni ci/ /gnas shing 'gro ba gang
101b6(mdo sde): zhig tu/ /rgyal ba'i sras su ji ltar 'gyur/ /dbang dang ting nge 'dzin rnams dang / /mngon par shes pa ji ltar 'thob/ /ji ltar sems ni mnyam par 'jog /rgyal ba khyu mchog bdag la
101b7(mdo sde): gsungs/ /yid dang rnam par shes pa dang / /kun gzhi de yang ji lta bur/ /snang la ji ltar 'jug pa lags/ /ji ltar snang las slad du ldog /rigs dang rigs med ji ltar cis/ /
102a1(mdo sde): sems tsam du yang ji ltar 'gyur/ /mtshan rnams rnam par dgod pa dang / /bdag med pa yang ji ltar 'gyur/ /sems can ma mchis ji lta bu/ /kun
102a2(mdo sde): rdzob bshad pa ji lta bu/ /ji ltar rtag dang chad pa yis/ /lta ba rab tu 'byung mi 'gyur/ /ji ltar khyod dang mu stegs su/ /mtshan nyid rnams kyis 'gal mi 'gyur/ /sde pa
102a3(mdo sde): rnams kyang ji lta bur/ /ma 'ongs dus na 'byung ba gsungs/ /ci slad ji ltar stong pa nyid/ /ji ltar khyod kyis skad cig 'jig /snying po ji ltar 'byung ba lags/ /ji ltar 'jig
102a4(mdo sde): rten byed ma mchis/ /ci slad 'jig rten sgyu ma 'dra/ /dri za 'dra dang smig rgyu dang / /chu yi zla ba 'dra ba yang / /ci yi slad du bdag la gsungs/ /byang chub yan lag ji ltar mchis/ /byang
102a5(mdo sde): chub phyogs rnams ci las 'byung / /yul 'khrug pa dang khrag khrug dang / /ji ltar 'byung bar lta bar 'gyur/ /ma skyes pa dang ma 'gags pa/ /ji ltar nam mkha'i me tog 'dra/ /'jig
102a6(mdo sde): rten ji ltar thugs su chud/ /yi ge med par ji ltar gsung / /ci yis rnam par mi rtog 'gyur/ /ji ltar nam mkha' 'dra ba lags/ /de bzhin nyid ni rnam pa du/ /sems dang pha
102a7(mdo sde): rol phyin pa du/ /gang gis sa yi rim par gyur/ /snang med rgyu ba gang zhig lags/ /gang gis bdag med rnam pa gnyis/ /shes bya ji ltar rnam par bdag /mgon po ye
102b1(mdo sde): shes rnam pa dang / /tshul khrims sems can 'byung gnas du/ /nor bu mu tig gser 'byung ba'i/ /rigs rnams su yis rab tu phyung / /sems can dngos po'i sna grangs dang / /mngon par
102b2(mdo sde): brjod pa su yis bskyed/ /rig pa'i gnas dang bzo yi rnams/ /gang gis ji ltar rab tu bshad/ /tshigs su bcad pa rnam pa du/ /tshigs bcad rkyang pa ji lta bu/ /rigs pa rnam pa du zhig
102b3(mdo sde): mchis| |bshad pa dag kyang ji ltar 'gyur/ /skom dang kha zas sna tshogs dang / /ji ltar 'khrig pa 'byung bar 'gyur/ /rgyal po 'khor los bsgyur ba dang / /khams kyi bdag po ji ltar
102b4(mdo sde): lags| |ji ltar rgyal srid srung bar 'gyur/ /lha yi ris la rnam pa du/ /sa dang skar tshogs ci las gyur/ /nyi zla gnyis kyang ji lta bu/ /thar pa rnam pa du zhig mchis/ /rnal 'byor ldan pa rnam pa
102b5(mdo sde): du| |slob ma rnam pa du zhig mchis/ /slob dpon du yang ji ltar 'gyur/ /sangs rgyas rnam pa du zhig lags/ /skyes pa'i rabs la rnam pa du/ /bdud la rnam pa du zhig mchis/ /ya mtshan can
102b6(mdo sde): yang rnam pa du/ /khyod kyi rang bzhin rnam pa du/ /sems la rnam pa du zhig mchis/ /btags pa tsam yang ji lta bu/ /smra ba'i mchog gis bdag la gsungs/ /nam mkha'i sprin rlung ci las
102b7(mdo sde): gyur| |dran dang yid gzhungs ji ltar 'byung / /shing gi 'khri shing ji ltar mchis/ /srid gsum dbang po bdag la gsungs/ /glang po ri dwags rta blun rnams/ /gzung du rung ba ci slad
103a1(mdo sde): du| |ngan pa'i mi rnams ci las gyur/ /bdag la sems lung sgyur bas gsungs/ /khams drug 'dzin pa ci slad du/ /'dod chen par yang ji ltar 'gyur//
103a2(mdo sde): skyes pa bud med ma ning rnams/ /ji ltar skye 'gyur bdag la gsungs/ /rnal 'byor las ni ji ltar ldog /rnal 'byor la yang ji ltar 'jug /ci 'dra'i skyes bu ji lta bur/ /rnal 'byor
103a3(mdo sde): gzhag pa bdag la gsungs/ /'gro bar phyin pa'i sems can gyi/ /mtshan nyid mtshan ma ji lta bu/ /gang gis ji ltar phyug por 'gyur/ /mkha' 'dras bdag la bka' stsol
103a4(mdo sde): cig |ji ltar ci yi shAkya'i rigs/ /bu ram shing skyes ji ltar byung / /yun ring drang srong dka' thub gang / /khyod kyi des ni ji ltar brlabs/ /khyod nyid zhing rnams thams cad du/ /mtshan
103a5(mdo sde): dang de bzhin gzugs sna tshogs/ /rgyal ba'i sras kyis bskor ba yang / /ci yi slad du kun na gda'/ /ji ltar sha rnams bzar mi rung / /ji ltar sha ni bkag pa lags/ /sha za'i rigs
103a6(mdo sde): su skyes pa rnams/ /sha 'tshal bar yang ji ltar 'gyur/ /ji ltar zhing rnams nyi zla'i dbyibs/ /ri rab pad+mo 'dra ba dang / /dpal be'u seng ge'i dbyibs 'dra ba/ /ci yi slad du bdag la
103a7(mdo sde): gsungs/ /go 'dun dag dang spyi tshugs dang / /mig 'phrul 'dra ba ji lta bu/ /rin chen kun gyi zhing rnams kyang / /ji ltar ci slad bdag la gsungs/ /pi wang rnga yi dbyibs 'dra
103b1(mdo sde): dang | |'bras bu me tog sna tshogs 'dra/ /nyi zla dag dang rnam bral ba/ /ji ltar ci slad bdag la gsungs/ /la la sprul pa'i sangs rgyas dang / /sangs rgyas la la rnam sman 'byung / /yang dag ye shes
103b2(mdo sde): sangs rgyas rnams/ /ji ltar ci slad bdag la gsungs/ /ci slad ji ltar 'dod khams su/ /rnam sangs ma rgyas bdag la gsungs/ /ci yi don du 'og min du/ /chags bral khrod du mngon sangs rgyas
103b3(mdo sde): bde gshegs mya ngan 'das nas go / bstan pa su zhig 'dzin par 'gyur/ /ston pa ji srid bar du bzhugs/ /tshul yang ji srid gnas par 'gyur/ /khyod kyi grub mtha' rnam pa du/ /lta ba bdag kyang
103b4(mdo sde): rnam pa du/ /dge slong dngos dang 'dul ba yang / /ci slad ji ltar bdag la gsungs/ /rang rgyal rgyal sras nyan thos kyi/ /ci slad 'gyur ba rgyal po dang / /snang ba med pa rgyal po yang / /ci yi slad pa
103b5(mdo sde): bdag la gsungs/ /'jig rten mngon shes gang gis 'byung / /'jig rten 'das kyi'ang ji lta bur/ /sems dang sa rnams bdun po yang / /ji ltar ci slad bdag la gsungs/ /khyod kyi dge 'dun
103b6(mdo sde): rnam pa du/ /ji ltar dge 'dun dbyen du 'gyur/ /sems can gso ba'i gtsug lag kyang / /ji lta ci slad bdag la gsungs/ /'od srung log par dad sel dang / gser thub kyang ni nga yin zhes//
103b7(mdo sde): rgyal ba'i sras la gsung ba de/ /thub pa chen po ci slad gsung / /bdag dang sems can cis med brjod/ /rtag dang 'jig gtam ji lta bur/ /ci slad sems tsam yang dag nyid/ /thams cad du
104a1(mdo sde): ni bshad mi mdzad/ /ji srid skyes bu na chung tshal/ /a ru ra dang skyu ru tshal/ /ti se'i gangs dang khor yug ri/ /rdo rje sra ba'ang ji lta bu/ /de yi nang na du ma'i ri/ /
104a2(mdo sde): rin chen sna tshogs rab brgyan cing / /drang srong dri zas kun gang ba/ /ji ltar ci slad bdag la gsungs/ /theg pa che tshul sna tshogs pa/ /sangs rgyas rnams kyi thugs mchog 'di/ /
104a3(mdo sde): sangs rgyas 'jig rten mkhyen pa'i phul/ /lha chen gyis ni gsan pa dang / /shes rab chen pa legs so legs/ /khyod kyis yongs su gang dris pa/ /de ni rim gyis ngas bshad
104a4(mdo sde): kyi| |blo chen nga la shes par byos/ /skye dang skye ba med pa dang / /ji ltar mya ngan 'das dang stong / /'pho dang rang bzhin med pa dang / /sangs rgyas pha rol phyin dang sras/ /nyan thos
104a5(mdo sde): rgyal ba'i sras rnams dang / /gzugs med spyod pa'i mu stegs dang / /ri rab rgya mtsho ri rnams dang / /gling dang sa dang zhing rnams dang / /skar ma nyi ma zla ba dang / /mu stegs lha dang
104a6(mdo sde): lha ma yin/ /rnam thar dbang dang mngon shes dang / /stobs dang bsam gtan ting nge 'dzin/ /'gog dang rdzu 'phrul rkang pa dang / /byang chub yan lag lam rnams dang / /tshad med rnams
104a7(mdo sde): dang bsam gtan dang / /phung po rnams dang 'gro 'ong dang / /snyoms par 'jug dang 'gog pa dang / /ldang dang sna tshogs bshad pa dang / /sems dang yid dang rnam shes dang / /bdag
104b1(mdo sde): med pa dang chos lnga dang / /rang bzhin rtog dang brtags pa dang / /snang dang lta gnyis ji lta bu/ /theg pa rnams kyi 'byung gnas dang / /gser nor mu tig 'byung ba'i rigs/ /'dod chen pa dang 'byung chen
104b2(mdo sde): dang | |sangs rgyas gcig dang dkrugs ma dang / /shes dang shes bya 'byung 'thob dang / /sems can srid dang mi srid dang / /ci phyir glang po ri dwags rta/ /ji ltar gzung rung bdag la gsungs/ /dpe dang
104b3(mdo sde): rgyu rnams ldan pa yi/ /grub pa'i mtha' bshad ji lta bur/ /rgyu dang 'bras bu ci yi phyir/ /tshul dang nor pa sna tshogs dang / /sems tsam ste ni snang ba med/ /sa rnams la yang rim pa med/ /snang ba
104b4(mdo sde): med dang 'gyur ba rnams/ /brgya po ci phyir bdag la gsungs/ /gso ba'i gtsug lag bzo rnams dang / /sgyu rtsal rig lung de bzhin te/ /ri bo de bzhin ri rab dang / /sa yi tshad kyang ji lta
104b5(mdo sde): bur| |nyi ma zla ba rgya mtsho yi/ /tshad ni ji tsam bdag la gsungs/ /sems can lus la rdul gyi rnams/ /rab dang 'bring dang tham du/ /zhing dang zhing la rdul rnams du/ /'dom dang 'dom la ji snyed
104b6(mdo sde): mchis| |khru 'dom gom pa rgyang grags dang / /dpag tshad phyed dang dpag tshad la/ /ri bong nyi zer sro ma dang / /lug gi dang ni nas kyang du/ /bre gang la ni nas 'phru du/ /bre phyed la yang nas
104b7(mdo sde): 'bru du/ /de bzhin bre bo khal gcig la/ /'bum dang bye ba shu rdog du/ /yungs kar la ni rdul phran du/ /'ol ma se la yungs kar du/ /ri gcig la ni 'ol se du/ /nam gcig la ni ri du
105a1(mdo sde): yod| |zho gcig la ni nam du yod/ /srang gcig la yang zho du yod/ /rtsis kyi rtsis mgo 'di lta bur/ /ri rab la ni srang du yod/ /de skad bu yis nga la dris//
105a2(mdo sde): rnam pa gzhan du ci phyir 'dri/ /rang rgyal dag dang nyan thos dang / /sangs rgyas rnams dang rgyal sras kyi/ /sku la rdul phran du yod ces/ /de skad ci phyir 'dri mi byed/ /me lce la ni rdul phran
105a3(mdo sde): du| |rlung la yang ni rdul phran du/ /dbang po gcig cig rdul phran du/ /smin ma'i spu yi khung bu du/ /phyug po'i mi rnams ci las 'gyur/ /'khor los bsgyur ba'i rgyal po yang / /rgyal
105a4(mdo sde): srid cis bsrung de dag gis/ /de dag ji ltar thar bar 'gyur/ /tshigs bcad rkyang pa ji ltar smra/ /'khrig pa 'gro ba sna tshogs dang / /zas skom rnam pa mang po dang / /ji ltar skyes bu na
105a5(mdo sde): chung tshul/ /ji ltar ci slad ri bo rnams/ /rdo rje ltar sra bdag la smros/ /sgyu ma rmi 'dra ci phyir na/ /smig rgyu mtshungs pa ji lta bur/ /gang du sprin rnams 'byung bar 'gyur/ /dus kyi rnams
105a6(mdo sde): kyang ci las 'byung / /ro yi bro ba ci las gyur/ /ci las pho mo ma ning rnams/ /rgyal ba'i sras kyi mdzes pa dag /bu khyod nga la ci phyir 'dri/ /ji ltar lha yi ri bo rnams/ /drang srong dri zas
105a7(mdo sde): brgyan pa dag / grol ba gang du 'gro bar 'gyur/ /bcings pa su zhig gang gis 'grol/ /bsam gtan pa yi yul de gang / /sprul pa dang ni mu stegs kyang / /yod med byed med ci yi
105b1(mdo sde): phyir| |snang ba las ni ji ltar ldog / rtog ge dag kyang ji ltar 'dag /rtog ge ci phyir 'byung bar 'gyur/ /byed pa ci yis 'byung bar 'gyur/ /'gro ba'ang ci phyir bdag la gsungs/ /gang gis
105b2(mdo sde): 'du shes gcad par bgyi/ /ci yis ting 'dzin rtogs par 'gyur/ /srid gsum tshoms gnas pa de su/ /gnas ni gang lags lus kyang ci/ /bdag dang sems can med cis brjod/ /kun
105b3(mdo sde): rdzob bstan pa ji lta bur/ /mtshan nyid 'dri ba ci yi phyir/ /bdag med 'dri ba ji lta bu/ /snying po sde pa ci yi phyir/ /nga la 'drir byed rgyal ba'i bu/ /rtag dang chad par lta ba dang / /gang gis sems
105b4(mdo sde): kyang mnyam par 'jog / brjod dang de bzhin ye shes dang / /tshul khrims rigs dang rgyal ba'i bu/ /bla ma slob ma rigs pa ston/ /sems can sna tshogs ji lta bur/ /zas skom nam mkha'
105b5(mdo sde): yid gzhungs dang / /bdud rnams dang ni btags pa tsam/ /shing dang khri shing ci phyir zhes/ /ci phyir rgyal sras nga la 'dri/ /zhing rnams sna tshogs ci yi phyir/ /yun ring drang srong dka' thub
105b6(mdo sde): dang | |khyod kyi rigs dang bla ma gang / /ci phyir nga la rgyal sras 'dri/ /ci yi phyir na mi gang ngan/ /'dod pa'i khams su 'tshang mi rgya/ /'og min du ni grub pa'i mtha'/ /ji ltar rigs pa nga la 'dri//
105b7(mdo sde): ci phyir mngon shes 'jig rten pa/ /ji ltar dge slong dngos su 'gyur/ /sprul dang rnam smin gnas pa yi/ /sangs rgyas nga la ji ltar 'dri/ /yang dag ye shes sangs rgyas dang / /dge 'dun rnams
106a1(mdo sde): kyang ji ltar 'gyur/ /pi wang me tog rnga 'dra dang / /snang ba spangs pa'i zhing rnams dang / /sems dang sa rnams bdun po dag /nga la rgyal ba'i bu yang 'dri/ /
106a2(mdo sde): 'di dang gzhan yang rab mang ba'i/ /'dri ba nga la bus dris pa/ /re rer mtshan dang rab ldan zhing / /lta ba'i nyes pas rnam spangs te/ /bshad pa'i phyogs kyi grub pa'i mtha'/ /ngas
106a3(mdo sde): bshad nga las mnyan par gyis/ /tshig rnams dgod pa ngas bya yi/ /tshig ni brgya yi rtsa brgyad po/ /ji ltar sangs rgyas bshad pa'i rnams/ /nga la bu yis mnyan par gyis/ /de nas
106a4(mdo sde): byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/ tshig brgya rtsa brgyad po gang lags/ bcom ldan 'das
106a5(mdo sde): kyis bka' stsal pa / skye ba'i tshig dang / mi skye ba'i tshig dang / rtag pa'i tshig dang / mi rtag pa'i tshig dang / mtshan nyid kyi tshig dang / mtshan nyid med pa'i tshig dang / gnas gzhan du 'gyur
106a6(mdo sde): ba'i tshig dang / gnas gzhan du 'gyur ba ma yin pa'i tshig dang / skad cig pa'i tshig dang / skad cig pa med pa'i tshig dang / rang bzhin yod pa'i tshig dang / rang bzhin med pa'i tshig dang /
106a7(mdo sde): stong pa nyid kyi tshig dang / stong pa nyid ma yin pa'i tshig dang / chad pa'i tshig dang / chad pa ma yin pa'i tshig dang / sems kyi tshig dang / sems med pa'i tshig dang / dbu ma'i tshig dang / dbu
106b1(mdo sde): ma ma yin pa'i tshig dang / ther zug pa'i tshig dang / ther zug ma yin pa'i tshig dang / rkyen gyi tshig dang / rkyen ma yin pa'i tshig dang / rgyu'i tshig dang / rgyu med pa'i tshig dang / nyon mongs
106b2(mdo sde): pa'i tshig dang / nyon mongs pa med pa'i tshig dang / sred pa'i tshig dang / sred pa med pa'i tshig dang / thabs kyi tshig dang / thabs ma yin pa'i tshig dang / mkhas pa'i tshig dang / mkhas pa
106b3(mdo sde): ma yin pa'i tshig dang / dag pa'i tshig dang / dag pa ma yin pa'i tshig dang / rigs pa'i tshig dang / rigs pa ma yin pa'i tshig dang / dpe'i tshig dang / dpe med pa'i tshig dang / slob ma'i
106b4(mdo sde): tshig dang / slob ma ma yin pa'i tshig dang / bla ma'i tshig dang / bla ma ma yin pa'i tshig dang / rigs kyi tshig dang / rigs med pa'i tshig dang / theg pa gsum gyi tshig dang / theg pa gsum
106b5(mdo sde): med pa'i tshig dang / snang ba'i tshig dang / snang ba med pa'i tshig dang / smon pa'i tshig dang / smon pa med pa'i tshig dang / 'khor gsum gyi tshig dang / 'khor gsum med pa'i tshig dang /
106b6(mdo sde): mtshan ma'i tshig dang / mtshan ma med pa'i tshig dang / yod med kyi phyogs kyi tshig dang / yod med kyi phyogs ma yin pa'i tshig dang / gnyis ka'i tshig dang / gnyis ka ma yin pa'i tshig dang /
106b7(mdo sde): so so rang gi 'phags pa'i ye shes kyi tshig dang / so so rang gi 'phags pa'i ye shes med pa'i tshig dang / mthong ba'i chos la bde ba'i tshig dang / mthong ba'i chos la bde ba med pa'i tshig
107a1(mdo sde): dang | zhing gi tshig dang / zhing med pa'i tshig dang / rdul gyi tshig dang / rdul med pa'i tshig dang / chu'i tshig dang / chu med pa'i tshig dang / rmongs pa'i tshig dang /
107a2(mdo sde): rmongs pa ma yin pa'i tshig dang / yang dag pa'i tshig dang / yang dag pa ma yin pa'i tshig dang / grangs dang rtsis kyi tshig dang / grangs dang rtsis med pa'i tshig dang / mngon par shes
107a3(mdo sde): pa'i tshig dang / mngon par shes pa med pa'i tshig dang / skyo ba'i tshig dang / skyo ba med pa'i tshig dang / stug po'i tshig dang / stug po ma yin pa'i tshig dang / sgyu rtsal dang rig pa dang bzo'i
107a4(mdo sde): tshig dang / sgyu rtsal dang rig pa dang bzo med pa'i tshig dang / rlung gi tshig dang / rlung med pa'i tshig dang / sa'i tshig dang / sa med pa'i tshig dang / sems kyi tshig dang / sems med
107a5(mdo sde): pa'i tshig dang / gdags pa'i tshig dang / gdags pa med pa'i tshig dang / rang bzhin gyi tshig dang / rang bzhin med pa'i tshig dang / phung po'i tshig dang / phung po med pa'i tshig dang /
107a6(mdo sde): sems can gyi tshig dang / sems can med pa'i tshig dang / blo'i tshig dang / blo med pa'i tshig dang / mya ngan las 'das pa'i tshig dang / mya ngan las 'das pa med pa'i tshig dang / shes
107a7(mdo sde): bya'i tshig dang / shes bya med pa'i tshig dang / mu stegs can gyi tshig dang / mu stegs can med pa'i tshig dang / khrag khrug gi tshig dang / khrag khrug ma yin pa'i tshig dang / sgyu
107b1(mdo sde): ma'i tshig dang / sgyu ma med pa'i tshig dang / rmi lam gyi tshig dang / rmi lam med pa'i tshig dang / smig rgyu'i tshig dang / smig rgyu med pa'i tshig dang / gzugs brnyan gyi tshig dang / gzugs
107b2(mdo sde): brnyan med pa'i tshig dang / 'khor lo'i tshig dang / 'khor lo med pa'i tshig dang / dri za'i tshig dang / dri za ma yin pa'i tshig dang / lha'i tshig dang / lha ma yin pa'i tshig dang / zas skom gyi
107b3(mdo sde): tshig dang / zas skom med pa'i tshig dang / 'khrig pa'i tshig dang / 'khrig pa med pa'i tshig dang / lta ba'i tshig dang / lta ba med pa'i tshig dang / pha rol tu phyin pa'i tshig dang / pha rol tu phyin
107b4(mdo sde): pa med pa'i tshig dang / tshul khrims kyi tshig dang / tshul khrims med pa'i tshig dang / nyi zla dang skar ma'i tshig dang / nyi zla dang skar ma med pa'i tshig dang / bden pa'i tshig dang / bden pa med
107b5(mdo sde): pa'i tshig dang / 'bras bu'i tshig dang / 'bras bu med pa'i tshig dang / 'gog pa'i tshig dang / 'gog pa med pa'i tshig dang / 'gog pa las ldan ba'i tshig dang / 'gog pa las ldang
107b6(mdo sde): ba med pa'i tshig dang / gso ba'i tshig dang / gso ba med pa'i tshig dang / mtshan gyi tshig dang / mtshan med pa'i tshig dang / yan lag gi tshig dang / yan lag med pa'i tshig dang /
107b7(mdo sde): sgyu rtsal rig pa'i tshig dang / sgyu rtsal rig pa med pa'i tshig dang / bsam gtan gyi tshig dang / bsam gtan med pa'i tshig dang / nor pa'i tshig dang / nor pa med pa'i tshig dang / snang
108a1(mdo sde): ba'i tshig dang / snang ba med pa'i tshig dang / bsrung ba'i tshig dang / bsrung ba med pa'i tshig dang / rus kyi tshig dang / rus med pa'i tshig dang / drang srong gi tshig
108a2(mdo sde): dang | drang srong ma yin pa'i tshig dang / rgyal po'i srid kyi tshig dang / rgyal po'i srid ma yin pa'i tshig dang / gzung ba'i tshig dang / gzung ba med pa'i tshig dang / rin po che'i tshig dang /
108a3(mdo sde): rin po che med pa'i tshig dang / lung bstan pa'i tshig dang / lung bstan pa med pa'i tshig dang / 'dod chen pa'i tshig dang / 'dod chen pa med pa'i tshig dang / pho mo dang ma ning gi tshig
108a4(mdo sde): dang | pho mo dang ma ning med pa'i tshig dang / bro ba'i tshig dang / bro ba med pa'i tshig dang / byed pa'i tshig dang / byed pa med pa'i tshig dang / lus kyi tshig dang / lus med pa'i tshig
108a5(mdo sde): dang | rtog ge'i tshig dang / rtog ge med pa'i tshig dang / g.yo ba'i tshig dang / g.yo ba med pa'i tshig dang / dbang po'i tshig dang / dbang po med pa'i tshig dang / 'dus byas
108a6(mdo sde): kyi tshig dang / 'dus byas med pa'i tshig dang / rgyu dang 'bras bu'i tshig dang / rgyu dang 'bras bu med pa'i tshig dang / 'og ma'i tshig dang / 'og min gyi tshig dang / dus kyi tshig dang /
108a7(mdo sde): dus med pa'i tshig dang / shing dang shing gel ba dang lcug mgyes pa'i tshig dang / shing dang shing gel ba dang lcug mgyes ba med pa'i tshig dang / sna tshogs kyi tshig dang / sna tshogs
108b1(mdo sde): med pa'i tshig dang / bstan pas gzung ba'i tshig dang / bstan pas gzung ba med pa'i tshig dang / 'dul ba'i tshig dang / 'dul ba med pa'i tshig dang / dge slong gi tshig dang / dge slong
108b2(mdo sde): med pa'i tshig dang / byin gyi rlabs kyi tshig dang / byin rlabs med pa'i tshig dang / yi ge'i tshig dang / yi ge med pa'i tshig dang / 'di dag ni/ blo gros chen po/ sngon gyi sangs rgyas kyis
108b3(mdo sde): brjod pa'i tshig brgya rtsa brgyad do/ / //'phags pa lang+kar gshegs pa/ bam po gnyis pa/ de nas yang byang chub sems dpa' sems dpa' chen po blo gros chen pos
108b4(mdo sde): bcom ldan 'das la 'di skad ces gsol to/ / bcom ldan 'das/ rnam par shes pa rnams kyi skye ba dang / gnas pa dang / 'gag pa rnam pa du mchis/ bcom ldan 'das kyis bka' stsal
108b5(mdo sde): pa| blo gros chen po/ rnam par shes pa rnams kyi skye ba dang / gnas pa dang / 'gag pa la rnam pa gnyis yod de/ rtog ge pa rnams kyis khong du mi chud do/ /'di lta ste/ rgyun 'gag pa
108b6(mdo sde): dang | mtshan nyid 'gag pa'o/ /rnam par shes pa rnams kyi skye ba'ang rnam pa gnyis te/ rgyun skye ba dang / mtshan nyid skye ba'o/ /gnas pa'ang rnam pa gnyis te/ rgyun gnas pa dang / mtshan
108b7(mdo sde): nyid gnas pa'o/ /blo gros chen po/ rnam par shes pa ni rnam pa gsum ste/ 'jug pa'i mtshan nyid dang / las kyi mtshan nyid dang / rigs kyi mtshan nyid do/ /blo gros chen po/ mtshan nyid
109a1(mdo sde): brgyad du gsungs pa'i rnam par shes pa ni mdor rnam pa gnyis te/ snang ba'i rnam par shes pa dang / dngos po so sor rnam par rtog pa'i rnam par shes
109a2(mdo sde): pa'o| |blo gros chen po/ ji ltar me long la gzugs bzhin du snang ba la snang ba'i rnam par shes pa 'dzin te/ blo gros chen po/ snang ba'i rnam par shes pa dang / dngos po so sor
109a3(mdo sde): rnam par rtog pa'i rnam par shes pa de gnyis ni mtshan nyid tha mi dad cing gcig gi rgyu gcig go / blo gros chen po/ de la snang ba'i rnam par shes pa ni bsam gyis mi khyab pa'i bag
109a4(mdo sde): chags yongs su 'gyur ba'i rgyu las byung ba'o/ /blo gros chen po/ dngos po so sor rnam par rtog ba'i rnam par shes pa ni yul la rnam par rtog pa'i rgyu las byung ba dang / thog ma med pa'i
109a5(mdo sde): dus kyi spros pa'i bag chags kyi rgyu las byung ba'o/ /de la/ blo gros chen po/ dbang po'i rnam par shes pa thams cad 'gag pa ni 'di lta ste/ kun gzhi rnam par shes pa'i yang dag
109a6(mdo sde): pa ma yin par kun rtog pa'i bag chags sna tshogs 'gog pa ste/ blo gros chen po/ 'di ni mtshan nyid 'gag pa'o/ /blo gros chen po/ rgyun 'gag pa ni gang las 'byung
109a7(mdo sde): ba yin te/ blo gros chen po/ gang las zhes bya ba ni gang la gnas pa dang / gang la dmigs pa'o/ /de la gang la gnas pa zhes bya ba ni thog ma med pa'i dus kyi spros pa gnas
109b1(mdo sde): ngan len gyi bag chags so/ /gang la dmigs pa zhes bya ba ni bdag gi sems snang ba rnam par shes pa'i yul du rnam par rtog pa'o/ /blo gros chen po/ 'di lta ste/ dper na/
109b2(mdo sde): 'jim pa'i rdul phra ba dang / 'jim pa'i gong bu ni gcig pa'ang ma yin/ tha dad pa'ang ma yin pa dang / ji ltar gser dang rgyan bzhin te/ blo gros chen po/ ci ste 'jim pa'i
109b3(mdo sde): gong bu 'jim pa'i rdul phra rab dang tha dad pa zhig yin na ni de dag las brtsams pa ma yin par 'gyur na/ de ni 'jim pa'i rdul phra rab de dag las kyang brtsams pas na/ de'i phyir
109b4(mdo sde): tha dad pa ma yin no/ /de ste tha dad pa ma yin na ni 'jim pa'i gong bu dang / rdul phra rab tu bye brag med par 'gyur ro/ /de bzhin du blo gros chen po 'jug pa'i rnam par shes pa rnams
109b5(mdo sde): kun gzhi rnam par shes pa'i rigs kyi mtshan nyid dang gal te tha dad pa yin na ni kun gzhi rnam par shes pa'i rgyu las 'byung bar mi 'gyur ro/ /de ste tha dad pa ma yin na ni 'jug
109b6(mdo sde): pa'i rnam par shes pa 'gags na kun gzhi rnam par shes pa'ang 'gag par 'gyur na/ de ltar bdag gi rigs kyi mtshan nyid 'gag par yang mi 'gyur te/ de'i phyir/ blo
109b7(mdo sde): gros chen po/ rnam par shes pa rnams kyi rang gi rigs kyi mtshan nyid 'gag par mi 'gyur gyi las kyi mtshan nyid ni 'gag go /rang gi rigs kyi mtshan nyid 'gags na kun gzhi
110a1(mdo sde): rnam par shes pa'ang 'gag par 'gyur te/ blo gros chen po/ kun gzhi rnam par shes pa 'gags na ni smra ba 'di'ang mu stegs byed pa'i chad par smra
110a2(mdo sde): dang khyad par med par 'gyur ro/ /blo gros chen po/ mu stegs byed rnams kyi smra ba ni 'di lta ste/ 'di ltar yul la 'dzin pa rgyun chad pas rnam par shes pa'i rgyun chad par 'gyur
110a3(mdo sde): te| rnam par shes pa'i rgyun chad pas thog ma med pa'i dus kyi rgyun yang chad par 'gyur ba'o/ /blo gros chen po/ mu stegs byed rnams ni rgyu las rgyun 'byung bar smra'o/ /rgyu ma gtog
110a4(mdo sde): par mig gi rnam par shes pa gzugs dang snang ba 'dus pa las 'byung bar mi smra ste/ blo gros chen po/ rgyu ni gtso bo dang / skyes bu dang / dbang po dang / dus dang / rdul phra mor smra
110a5(mdo sde): ba'o| |gzhan yang / blo gros chen po/ dngos po'i rang bzhin bdun yod de/ 'di ltar 'du ba dngos po'i rang bzhin dang / dngos po'i rang bzhin gyi dngos po dang / mtshan nyid kyi
110a6(mdo sde): dngos po dang / 'byung ba chen po'i rang bzhin gyi dngos po dang / rgyu'i dngos po dang / rkyen gyi dngos po dang / 'grub pa'i dngos po ste bdun no/ /blo gros chen po/ gzhan
110a7(mdo sde): yang don dam pa bdun te/ 'di ltar sems kyi spyod yul dang / ye shes kyi spyod yul dang / lta ba gnyis kyi spyod yul dang / lta ba gnyis las 'das pa'i spyod yul dang /
110b1(mdo sde): snang ba med pa'i spyod yul dang / sras kyi sa las 'da' ba'i spyod yul dang / de bzhin gshegs pa'i so so rang gis rig pa'i spyod yul te/ 'di dag ni/ blo gros chen po/ 'das
110b2(mdo sde): pa dang / ma 'ongs pa dang / da ltar gyi de bzhin gshegs pa dgra bcom pa yang dag par rdzogs pa'i sangs rgyas rnams kyi dngos po'i rang bzhin dang / don dam pa'i snying po yin te/
110b3(mdo sde): dngos po'i rang bzhin dang don dam pa'i snying po de dang ldan pas de bzhin gshegs pa rnams 'jig rten pa dang / 'jig rten las 'das pa'i mchog gi chos rang dang spyi'i mtshan
110b4(mdo sde): nyid du gtogs pa'i rnams 'phags pa'i shes rab kyi spyan gyis rnam par 'god de/ ji ltar mu stegs byed pa'i smra ba dang / lta ba ngan pa dang thun mong du mi 'gyur ba de ltar rnam
110b5(mdo sde): par 'god do/ /blo gros chen po/ ji ltar na mu stegs byed pa'i smra ba dang / lta ba ngan pa dang thun mong ma yin pa yin zhe na/ 'di lta ste/ blo gros chen po/ rnam par shes pa rnams
110b6(mdo sde): kyi bdag gi yul la rnam par rtog pa'i lta ba khong du ma chud pa dang / bdag gi sems snang ba tsam du mi 'jug pas byis pa so so'i skye bo rnams dngos po dang dngos po med pa'i rang
110b7(mdo sde): bzhin don dam par lta ba gnyis su smra bar gyur to/ /blo gros chen po/ gzhan yang mi shes pa dang / sred pa dang / las kyi rkyen rnam par log pa/ rnam par rtog pa/ srid pa gsum
111a1(mdo sde): gyi sdug bsngal rnam par zlog pa/ rang gi sems snang ba'i yul sgyu ma rjes su mthong ba bshad par bya'o/ /blo gros chen po/ dge sbyong ngam/ bram ze gang la
111a2(mdo sde): la ma byung ba'am/ yod pa rgyu las 'bras bu mngon pa dang / dngos po yun du gnas pa dang / rkyen rnams las phung po dang / khams dang / skye mched rnams skye ba dang / gnas
111a3(mdo sde): pa dang / byung nas kyang 'jig par 'dod de/ blo gros chen po/ de dag ni rgyun dang / bya ba dang / skye ba dang / srid pa dang / mya ngan las 'das pa dang / lam dang / las dang /
111a4(mdo sde): 'bras bu dang / bden pa dang / rnam par 'jig pa dang / chad par lta bar 'gyur te/ de ci'i phyir zhe na/ mngon sum dang / mi dmigs pa dang / thog ma mthong ba med pa'i phyir
111a5(mdo sde): ro| |blo gros chen po/ 'di lta ste/ gyo mo ni rdza ma med pas rdza ma'i bya ba mi byed do/ /sa bon tshig pa'ang myu gu'i bya ba mi byed de/ blo gros chen po/ de bzhin du phung po dang / khams
111a6(mdo sde): dang | skye mched kyi dngos po de dag 'gags pa dang / 'gag pa dang / 'gag par 'gyur ba ni bdag ni sems snang ba rnam par rtog pa mthong ba'i rgyu las byung bas de dag ni rgyun
111a7(mdo sde): mi 'chad par 'byung ba med do/ /blo gros chen po/ gal te ma byung ba'am/ yod pa las rnam par shes pa rnams gsum phrad pa'i rkyen gyi byed pa ldan pa las 'byung du zin na ni
111b1(mdo sde): blo gros chen po rus sbal gyi spu lta bu med pa rnams dang / bye ma las kyang 'bru mar 'byung bar 'gyur ro/ /blo gros chen po/ yod pa dang med pa las 'byung bar smra ba las dam bcas
111b2(mdo sde): pa nyams pa dang / nges pa las 'gal ba dang / bya ba dang las dang byed pa don med par yang 'gyur ro/ /blo gros chen po/ de dag la'ang gsum phrad pa'i rkyen gyi byed pa dang ldan
111b3(mdo sde): pas rgyu dang / 'bras bu dang / rang gi mtshan nyid du ston pa yod de/ 'das pa dang / ma 'ongs pa dang / de ltar byung ba'i yod pa dang / med pa'i mtshan nyid yod par rig pa dang / gzhung
111b4(mdo sde): gis brtags pa'i sa la gnas shing rang gi lta ba nyes pa'i bag chags kyis ston te/ blo gros chen po/ de ltar byis pa so so'i skye bo rnams nyes pa'i lta bas zin pa mi mnyam pa'i blo
111b5(mdo sde): can rnams mi shes pas bstan pa la thams cad mkhyen pas bstan to zhes zer ro/ /blo gros chen po/ dge sbyong dam bram ze gang la la rang bzhin med pa sprin dang / 'gal me bskor
111b6(mdo sde): ba dang / dri za'i grong khyer dang / ma skyes pa dang / sgyu ma dang / smig rgyu ba dang / chu'i zla ba dang / rmi lam dang / phyi rol tu sems kyi snang ba rnam par rtog pa dang / thog ma med pa'i dus kyi
111b7(mdo sde): spros pa mthong bas rang gi sems snang ba/ rnam par rtog pa'i rkyen phyir ldog pa med pa/ yongs su brtags pa'i brjod pa dang / mtshan dang mtshan gyi gzhi dang / brjod par bya ba
112a1(mdo sde): dang bral ba/ lus dang longs spyod dang / gnas su snang ba'i kun gzhi rnam par shes pa dang / yul dang / gzung ba dang / 'dzin pa dang rnam par bral
112a2(mdo sde): ba| snang ba med pa'i spyod yul/ skye ba dang gnas pa dang 'jig pa spangs pa/ bdag gi sems skye ba dang ldan pa rnam par sgom par 'gyur te/ blo gros chen po/ byang chub sems
112a3(mdo sde): dpa' sems dpa' chen po de dag ni ring po mi thogs par 'khor ba dang mya ngan las 'das pa mnyam pa nyid 'thob par 'gyur ro/ /blo gros chen po/ snying rje chen po dang / thabs
112a4(mdo sde): la mkhas pa lhun gyis grub par gyur pa'i sbyor pa dang / sems can gyi khams thams cad sgyu ma dang / gzugs brnyan dang mnyam pa nyid dang / rkyen gyis ma brtsams pa dang /
112a5(mdo sde): phyi nang gi yul rnam par dben pa dang / sems phyi rol tu lta bas mtshan ma med pa'i byin gyi rlabs dang ldan pa rnams rim gyis sa'i rim pa ting nge 'dzin gyi yul la rjes su
112a6(mdo sde): 'jug pa dang / khams gsum bdag gi sems sgyu mar shin tu mos par rab tu sgom pas sgyu ma lta bu'i ting nge 'dzin rab tu 'thob par 'gyur ro/ /bdag gi sems snang ba
112a7(mdo sde): med pa tsam la 'jug pas shes rab kyi pha rol tu phyin pa la gnas pa rjes su thob par skye ba dang / bya ba dang ldan pa'i byang chub sems dpa' rnams ting nge 'dzin rdo rje'i gzugs
112b1(mdo sde): lta bu de bzhin gshegs pa'i sku'i rjes su song ba de bzhin nyid kyi sprul pa dang ldan pa/ stobs dang / mngon par shes pa dang / dbang dang / snying brtse ba dang / snying rje dang thabs kyis
112b2(mdo sde): brgyan pa/ sangs rgyas thams cad kyi zhing gi mu stegs can gyi gnas su nye bar 'gro ba/ sems dang / yid dang / yid kyi rnam par shes pa dang bral pa/ rim gyis gnas 'phos pa'i
112b3(mdo sde): de bzhin gshegs pa'i sku rab tu 'thob par 'gyur ro/ /blo gros chen po/ de bas na byang chub sems dpa' sems dpa' chen po de bzhin gshegs pa'i sku'i rjes su 'brang ba rab
112b4(mdo sde): tu 'thob pa rnams kyis phung po dang / khams dang / skye mched dang / sems dang / rgyu dang / rkyen dang / bya ba dang ldan pa dang / skye ba dang / gnas pa dang / 'jig par rnam par
112b5(mdo sde): rtog pa'i spros pa dang bral bar sems tsam gyi rjes su 'brang bar bya'o/ /thog ma med pa'i dus kyi sprul pa'i gnas ngan len gyi bag chags byung ba'i sred pa gsum po rab tu mthong
112b6(mdo sde): nas| sangs rgyas kyis snang ba med pa/ mi skye ba dran pa'i phyir 'phags pa so so rang gi chos rtogs par khong du chud pas bdag gi sems la dbang sgyur zhing / lhun gyis grub pa'i
112b7(mdo sde): spyod pa rtogs par khong du chud pas gzugs sna tshogs kyi nor bu dang 'dra ba shin tu phra zhing sems can gyi sems kyi rjes su 'jug pa'i sprul pa'i gzugs dang / sems tsam du
113a1(mdo sde): 'jug pas sa'i rim pa'i mtshams sbyor ba 'brel pa rab tu 'jig par 'gyur ro/ /blo gros chen po/ de bas na byang chub sems dpa' sems dpa'
113a2(mdo sde): chen pos bdag gi grub pa'i mtha' la mkhas par bya'o/ /de nas yang blo gros chen pos gsol pa/ bcom ldan 'das/ sems dang yid dang rnam par shes pa dang / chos
113a3(mdo sde): lnga dang / rang bzhin gyi mtshan nyid sangs rgyas dang / byang chub sems dpa' rnams rjes su dong ba bdag gi sems snang ba'i spyod yul dang rnam par bral bar byed pa/ brjod
113a4(mdo sde): pa dang / rigs pa dang / de kho na nyid kyi mtshan nyid rnam par 'jig pa/ sangs rgyas thams cad kyi gsung rab kyi snying po chos kyi rnam grangs kyi me tog bshad du gsol/ lang+ka'i
113a5(mdo sde): grong rdal dang / ma la ya'i rgya mtsho la gnas pa'i byang chub sems dpa' rnams kyi slad du kun gzhi rnam par shes pa'i spyod yul rgya mtsho'i rlabs lta bu chos kyi sku de bzhin gshegs
113a6(mdo sde): pas rjes su gsungs pa bshad du gsol/ de nas bcom ldan 'das kyis kyang byang chub sems dpa' sems dpa' chen po blo gros chen po la 'di skad ces bka' stsal to/ /blo
113a7(mdo sde): gros chen po/ mig gi rnam par shes pa ni rgyu bzhi dag gis 'byung ngo / /bzhi gang zhe na/ 'di lta ste/ rang gi sems snang ba la 'dzin par khong du ma chud pa dang / thog ma med
113b1(mdo sde): pa'i dus nas spros pa'i gnas ngan len gyi gzugs kyi bag chags la mngon par zhen pa dang / rnam par shes pa'i rang bzhin gyi ngo bo nyid dang / gzugs rnam pa sna tshogs kyi
113b2(mdo sde): mtshan nyid la ngo mtshar du 'dzin pa yin te/ blo gros chen po/ rgyu bzhi po 'di dag gis kun gzhi rnam par shes pa chu'i klung lta bu las 'jug pa'i rnam par shes pa'i rlabs 'byung
113b3(mdo sde): ngo| / blo gros chen po/ mig gi rnam par shes pa la ji lta ba bzhin du dbang po thams cad kyi rdul phra rab dang / spu'i khung bu rnams la'ang de bzhin te/ me long la cig car dang /
113b4(mdo sde): rim gyis yul gyi gzugs snang ba dang / rgya mtsho la rlung gis btab pa bzhin du/ blo gros chen po/ yul gyi rlung dang / sems kyi rgya mtsho'i rlabs rgyu'i bya ba rgyun mi chad pa'i mtshan
113b5(mdo sde): nyid gcig dang / tha dad pa las rnam par grol ba las dang rigs kyi mtshan nyid dang / shin tu 'brel pa'i rang bzhin ngo bo nyid khong du mi chud pa rnam par shes pa'i tshogs lnga
113b6(mdo sde): 'jug go / blo gros chen po/ rnam par shes pa'i tshogs lnga po de dag dang lhan cig tu rgyu dang yul gyi bye brag 'byed pa'i mtshan nyid khong du chud par byed pa zhes bya ba'i yid kyi rnam
113b7(mdo sde): par shes pa de dag gi rgyu las byung pa'i bdag nyid rab tu 'jug ste/ de dag dang de 'di snyam du bdag cag ni lhan cig tu phan tshun rgyur gyur cing / rang gi sems snang ba'i rnam
114a1(mdo sde): par rtog pa la mngon par zhen pas zhugs pa'o snyam du ma sems so/ /'on kyang phan tshun tha mi dad pa'i mtshan nyid du lhan cig rnam par rig pa'i
114a2(mdo sde): yul bye brag 'byed pa la 'jug ste/ de ltar 'jug pa'i tshe mnyam par bzhag pa'i rnal 'byor can gyis kyang ji ltar shin tu phra bar rgyu ba'i bag chags 'jug pa rnams mi shes
114a3(mdo sde): par rgyu'i/ rnal 'byor can rnams ni 'di ltar bdag cag rnam par shes pa rnams bkag nas snyoms par 'jug go snyam du sems kyang / de dag ni rnam par shes pa ma 'gags
114a4(mdo sde): bzhin du snyoms par 'jog ste/ bag chags kyi sa bon ma 'gags pa'i phyir ni ma 'gags pa'o/ /yul la 'jug cing 'dzin pa med pas ni 'gags so/ /blo gros chen po/
114a5(mdo sde): kun gzhi rnam par shes pa rgyu zhing 'jug pa de ltar shin tu phra bas de bzhin gshegs pa dang / sa la rab tu gnas pa'i byang chub sems dpa' rnams ma gtogs par gzhan
114a6(mdo sde): nyan thos dang / rang sangs rgyas dang / mu stegs can gyi rnal 'byor gyi rnal 'byor pa rnams kyis khong du chud pa'am/ ting nge 'dzin dang / shes rab kyi stobs kyis kyang rtogs
114a7(mdo sde): par sla ba ma yin no/ /blo gros chen po/ gzhan du na sa'i mtshan nyid dang / shes rab dang / ye shes la mkhas shing / tshig rab tu phye ba la rnam par gdon mi za ba rgyal
114b1(mdo sde): ba rnams la mtha' yas pa'i dge ba'i rtsa ba bsags pa/ rang gi sems snang ba la rnam par rtog pa'i spros pa dang bral ba/ nags tshal stug po dang / phug dang shing khrod na
114b2(mdo sde): gnas shing rnal 'byor rab dang 'bring dang tha ma la rnal 'byor pa rnams kyis rang gi sems kyi rnam par rtog pa snang ba'i rgyud mthong ba dang / zhing mtha' yas pa'i rgyal ba rnams kyis
114b3(mdo sde): dbang bskur ba dang / dbang dang / stobs dang / mngon par shes pa dang / ting nge 'dzin rnams kyang thob par nus so/ /blo gros chen po/ dge ba'i bshes gnyen gyi skye bo la ri
114b4(mdo sde): mor byas pa rnams kyis sems dang / yid dang / yid kyi rnam par shes pa rang gi sems snang ba'i rang bzhin gyi spyod yul rnam par rtog pa'i 'khor ba srid pa'i rgya mtsho las dang /
114b5(mdo sde): sred pa dang / mi shes pa'i rgyu las byung ba las rgal bar nus so/ /blo gros chen po/ de'i phyir rnal 'byor can gyis dge ba'i bshes gnyen gyi skye bo dang bsten pa'i nan tan brtsam
114b6(mdo sde): par bya'o/ /de nas de'i tshe bcom ldan 'das kyis tshigs su bcad pa 'di dag bka' stsal to/ /ji ltar rgya mtsho'i dba' rlabs rnams/ /rlung gi rkyen gyis byung ba dag /gar cing
114b7(mdo sde): rab tu 'byung ba ni/ /rgyun yang rnam par 'chad pa med/ /kun gzhi chu po de bzhin du/ /rtag tu yul gyi rlung gis bskyod/ /sna tshogs rnam shes dba' rlabs rnams/ /gar cing
115a1(mdo sde): rab tu 'byung bar 'gyur/ /sngon po dmar po lan tshwa dang / /mar dang 'o ma kha ra dang / /bska ba'i 'bras bu me tog dang / /ji ltar nyi zla'i 'od zer dang / /
115a2(mdo sde): rgya mtsho yi ni dba' rlabs dag /mi gcig tha dad min par shes/ /de bzhin rnam shes bdun po yang / /sems dang lhan cig ldan pa'o/ /rgya mtsho yongs su gyur pa ni/ /
115a3(mdo sde): dba' rlabs sna tshogs de dag ste/ /rnam par shes zhes bya ba ni/ /kun gzhi de bzhin sna tshogs 'byung / /sems dang yid dang rnam shes pa/ /mtshan nyid don tu rab tu
115a4(mdo sde): brtag |brgyad po tha dad ma yin mtshan/ /mtshan gyi gzhi dang mtshan nyid med/ /rgya mtsho dang ni dba' rlabs rnams/ /ji ltar khyad par med pa bzhin/ /sems dang rnam
115a5(mdo sde): shes de bzhin du/ /yongs su gyur pa mi rnyed do/ /sems ni las rnams gsog par byed/ /yid kyang rnam par gsog pa ste/ /rnam par shes pas rnam par rig /lnga po snang
115a6(mdo sde): la rtog par byed/ /sngon po dmar po'i rnam par ni/ /mi yi rnam par shes pa gda'/ /dpa' rlabs sems dang mthun pa'i chos/ /ci slad thub chen bshad du gsol/ /
115a7(mdo sde): sngon po dmar po'i rnam pa rnams/ /dba' rlabs dag la ma mchis te/ /mtshan nyid don du byis pa la/ /sems kyi 'jug pa bshad pa'o/ /de la 'jug pa med pa ste/ /rang
115b1(mdo sde): gi sems ni gzung ba spangs/ /gzung ba yod na 'dzin pa yang / /dba' rlabs mthun par sgrub par 'gyur/ /lus dang longs spyod gnas lta bur/ /mi yi rnam par shes par snang / /
115b2(mdo sde): de phyir de yi 'jug pa ni/ /dba' rlabs dag dang 'dra bar snang / /dba' rlabs dngos por rgya mtsho ni/ /gar byed rnam par rig 'gyur na/ /kun gzhi 'jug pa de bzhin du/ /ci yi
115b3(mdo sde): phyir na blos mi rig / byis pa blo dang mi ldan pas/ /kun gzhi rgya mtsho ji bzhin du/ /dba' rlabs 'byung ba'i chos mthun phyir/ /dpe yis nye bar sbyar ba yin/ /skye bo bzang ngan bar
115b4(mdo sde): ma la/ /gdugs 'char 'gyur ba ji bzhin du/ /de bzhin 'jig rten sgron ma khyod/ /bus pa rnams la yang dag ston/ /chos la rab tu bzhugs mdzad cing / /ci slad de bzhin
115b5(mdo sde): nyid mi gsung / /de ste de bzhin nyid gsung na/ /sems la de bzhin nyid ma mchis/ /ji ltar rgya mtsho'i dba' rlabs dang / /me long rmi lam ji bzhin du/ /cig cha'i dus su
115b6(mdo sde): snang ba bzhin/ /sems kyang rang gi spyod yul la/ /yul dang rnam par mi ldan pas/ /rim gyis 'jug par rab tu 'byung / /rnam par shes pas rnam par rig /yid kyis de
115b7(mdo sde): bzhin snyems par byed/ /lnga po rnams la snang bar mngon/ /mnyam par bzhag la rim pa med/ /ri mo'i mkhan po la la'am/ /ri mo mkhan gyi slob ma'ang rung / /ri mo'i
116a1(mdo sde): don du tshon 'gyed pa/ /bshad pa 'di yang de dang 'dra/ /tshon la ri mo yod pa min/ /pir dang snod la'ang de bzhin med/ /sems can drang ba'i don gyi phyir/ /
116a2(mdo sde): tshon gyis ri mo rnam par brtag /yang dag la ni yi ge med/ /bshad pa dag ni 'khrul pa'o/ /chos rnams la ni gnas bcas shing / /rnal 'byor can la yang dag bstan/ /so so rang
116a3(mdo sde): rig yang dag ni/ /brtag dang rtog pas yang dag spangs/ /rgyal ba'i sras la 'di bstan gyi/ /byis pa rnams la bshad ma yin/ /ji ltar sgyu ma sna tshogs dag /snang yang yod pa
116a4(mdo sde): ma yin te/ /de bzhin gshad pa sna tshogs kyang / /bshad pa rnam par 'khrul pa yin/ /gzhan la gang zhig bstan pa de/ /gzhan la bshad par mi rung ste/ /ji ltar nad pa so so
116a5(mdo sde): la| |sman pa sman rnams gtong ba ltar/ /sangs rgyas de bzhin sems can la/ /sems tsam du'ang rab tu gsung / /mgon po rnams ni gang gsung ba'i/ /so so rang rig spyod
116a6(mdo sde): yul ni/ /rtog pa can gyi yul ma yin/ /nyan thos rnams kyi'ang de bzhin min/ /blo gros chen po/ gzhan yang byang chub sems dpa' rang gi sems snang ba'i gzung ba dang /
116a7(mdo sde): 'dzin pa la rnam par rtog pa'i spyod yul yongs su shes par 'dod pas 'du ba dang / 'du 'dzi dang / gnyid dang / sgrib pa med par bya'o/ /srod dang / tho rangs dang / nam
116b1(mdo sde): gyi gung la mi nyal ba'i sbyor ba la brtson par bya'o/ /mu stegs can dang / ngan pa'i gtsug lag dang / gtam dang / nyan thos dang / rang sangs rgyas kyi theg pa'i mtshan nyid dang bral
116b2(mdo sde): bar bya'o/ /byang chub sems dpa' sems dpa' chen pos rang gi sems snang ba la rnam par rtog pa'i mtshan nyid khong du chud par rtogs par bya'o/ /gzhan yang / blo gros chen
116b3(mdo sde): po| byang chub sems dpa' sems dpa' chen pos sems dang / shes rab dang / ye shes kyi mtshan nyid rnam par dgod pa la gnas te/ gong du 'phags pa'i ye shes kyi
116b4(mdo sde): mtshan nyid gsum la brtson par bya'o/ /de la/ blo gros chen po/ gong du 'phags pa'i ye shes kyi mtshan nyid gsum po gang zhe na/ 'di lta ste/ snang ba med pa'i mtshan nyid
116b5(mdo sde): dang | sangs rgyas thams cad kyi rang gi smon lam gyi byin gyi rlabs kyi mtshan nyid dang / 'phags pa so so rang gi ye shes kyi mtshan nyid de/ de dag khong du chud pas rnal
116b6(mdo sde): 'byor can bong bu theng po lta bur sems dang / shes rab dang / ye shes kyi mtshan nyid spangs te/ rgyal ba'i sras kyi sa brgyad po thob nas de'i gong du mtshan nyid gsum la brtson
116b7(mdo sde): par byed do/ /de la/ blo gros chen po/ thams cad snang ba med pa'i mtshan nyid ni nyan thos dang / rang sangs rgyas dang / mu stegs can gyi mtshan nyid yongs su 'dris pa
117a1(mdo sde): las 'byung ngo / /blo gros chen po/ byin gyi rlabs kyi mtshan nyid ni sngon gyi sangs rgyas rnams kyi rang gi smon lam gyi byin gyi rlabs las 'byung ngo / /blo
117a2(mdo sde): gros chen po/ so so rang gis rig pa 'phags pa'i ye shes kyi mtshan nyid ni sangs rgyas kyi chos thams cad dang / mtshan nyid thams cad la mngon par zhen pa med pa dang /
117a3(mdo sde): sgyu ma lta bu'i ting nge 'dzin gyi lus rab tu thob pas sangs rgyas kyi sa khong du chud pa'i rtogs pa rgyu ba las 'byung ngo / /blo gros chen po/ 'di ni 'phags pa rnams kyi mtshan nyid
117a4(mdo sde): gsum ste/ 'phags pa'i mtshan nyid gsum dang ldan na 'phags pa rnams 'phags pa bdag gi so so rang gi ye shes kyi spyod yul khong du chud par 'gyur ro/ /de bas na blo gros
117a5(mdo sde): chen po/ 'phags pa'i ye shes kyi mtshan nyid gsum po la brtson par bya'o/ /de nas sangs rgyas thams cad kyis byin gyis brlabs pa'i byang chub sems dpa' sems
117a6(mdo sde): dpa' chen po blo gros chen pos byang chub sems dpa'i 'khor de dag gi sems dang / bsam pa'i spyod pa rab tu shes nas 'phags pa'i ye shes kyi dngos po rab tu 'byed pa
117a7(mdo sde): zhes bya ba'i chos kyi rnam grangs bcom ldan 'das la zhus so/ /bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas rnams gang
117b1(mdo sde): la gnas shing / byang chub sems dpa' sems dpa' chen po rnams la rang dang spyi'i mtshan nyid du gtogs pa yongs su brtags pa'i rang bzhin rtogs pa rab tu phye ba'i tshul ston
117b2(mdo sde): pa dang / yongs su brtags pa'i rang bzhin rtogs pa rab tu phye ba'i tshul bye brag shin tu rtogs pa gang gis gang zag dang / chos la bdag med pa'i rab tu rgyu ba shin tu sbyangs te/
117b3(mdo sde): sa rnams la mkhas par byas pa rnams nyan thos dang / rang sangs rgyas dang / mu stegs byed pa thams cad kyi bsam gtan dang / ting nge 'dzin dang / snyoms par 'jug pa'i bde
117b4(mdo sde): ba las 'das te/ de bzhin gshegs pas mkhyen pa'i yul la 'jug pa bsam gyis mi khyab pa'i chos lnga dang / rang bzhin rtogs pa las rnam par log pa/ de bzhin gshegs
117b5(mdo sde): pa'i chos kyi sku shes rab dang / ye shes shin tu 'brel ba'i chos can sgyu ma'i spyod yul gyi mngon par grub pa/ sangs rgyas kyi zhing thams cad dang / dga' ldan gyi pho brang dang /
117b6(mdo sde): 'og min gyi gnas su nye bar bzhud pa'i de bzhin gshegs pa'i sku rab tu thob par 'gyur ba/ 'phags pa'i ye shes kyi dngos po rab tu 'byed pa'i rang bzhin chos kyi rnam grangs
117b7(mdo sde): tshig brgya rtsa brgyad shin tu phye ba'i gnas bdag la bshad du gsol/ bcom ldan 'das kyis bka' stsal pa/ blo gros chen po/ 'di la mu stegs kyi lta ba can la la med pa la
118a1(mdo sde): mngon par zhen pa dag rnam par rtog pa'i blo'i rgyu zad pa'i rang bzhin med pa'i phyir ri bong la rwa med do snyam ste/ ji ltar ri bong la ri bong gi rwa med pa de
118a2(mdo sde): bzhin du chos thams cad la'ang rnam par rtog go / blo gros chen po/ gzhan yang 'byung ba dang / yon tan dang / rdul dang / rdzas dang / dbyibs dang / dpe tshul gyi khyad par
118a3(mdo sde): mthong nas ri bong gi rwa med par mngon par chags shing zhen pa rnams ba lang gi rwa yod do snyam du rnam par rtog go / blo gros chen po/ mtha' gnyis kyi lta bar lhung zhing sems
118a4(mdo sde): tsam du ma rtogs pa'i blo can de dag de rang gi sems kyi khams rnam par rtog pas lus dang / longs spyod dang / gnas dang / 'gro ba dang / rnam par rtog pa tsam la/ blo gros
118a5(mdo sde): chen po/ ri bong gi rwa yod pa dang / med pa las rnam par log pa brtag par mi bya'o/ /de bzhin du/ blo gros chen po/ dngos po thams cad kyang yod pa dang med pa las rnam
118a6(mdo sde): par log ste brtag par mi bya'o/ /blo gros chen po/ gang yang yod pa dang med pa las rnam par log pa'i ri bong gi rwa la med do snyam du rtog ste/ de dag gis phan tshun du ltos
118a7(mdo sde): pa'i rgyu'i phyir ri bong gi ra med do snyam du brtag par mi bya'o/ /blo gros chen po/ rdul phra rab kyi bar du brtags na dngos po mi dmigs te/ med pa'i phyir 'phags pa'i ye
118b1(mdo sde): shes kyi spyod yul las rnam par log pa'i ba lang gi rwa yod par mi brtag go / de nas bcom ldan 'das la byang chub sems dpa' sems dpa' chen po blo gros chen pos 'di
118b2(mdo sde): skad ces gsol to/ /bcom ldan 'das/ rnam par rtog pa mi 'byung ba'i mtshan nyid mthong nas rjes su dpag na/ rnam par rtog pa mi 'byung ba la ltos te/ de ma mchis zhes
118b3(mdo sde): bgyi bar 'gyur ro/ /bcom ldan 'das kyis bka' stsal pa/ blo gros chen po/ rnam par rtog pa mi 'byung ba las ltos te de med pa ma yin no/ /de ci'i phyir zhe na/ de ni rnam par
118b4(mdo sde): rtog pa 'byung ba'i rgyu ste/ blo gros chen po/ rnam par rtog pa ni de'i rwa las brten te byung ba'o/ /blo gros chen po/ 'di ltar rwa las brten te rnam par rtog pa byung bas de'i phyir brten
118b5(mdo sde): pa'i rgyu yin pa dang / tha dad pa dang / tha dad pa ma yin par rnam par spangs pa'i phyir de la ltos te ri bong gi rwa med pa ma yin no/ /blo gros chen po/ ri bong gi ra dang rnam par rtog pa
118b6(mdo sde): gal te tha dad na ni rwa'i rgyu las byung ba ma yin par 'gyur ro/ /de ste tha dad pa ma yin na ni de'i rgyu las byung bas rdul phra rab kyi bar du rab tu brtags na mi dmigs pas rwa dang tha dad
118b7(mdo sde): pa ma yin pa'i phyir de'ang med par 'gyur te/ de gnyis ka'i dngos po med na gang gis ci las ltos te med par 'gyur/ blo gros chen po/ gal te ltos nas med par mi 'gyur na/
119a1(mdo sde): rgyu mi mthun pa'i phyir ba lang gi rwa yod pa las ltos te/ ri bong gi rwa med ces kyang brtag par bya bar mi 'gyur ro/ /blo gros chen po/ rgyu mi mnyam pa'i
119a2(mdo sde): phyir yod pa dang / med par smra ba rnams kyi yod pa dang / med par 'grub par mi 'gyur ro/ /blo gros chen po/ gzhan yang mu stegs byed pa'i lta ba can gzugs dang rgyu
119a3(mdo sde): dang dbyibs la mngon par chags pas mngon par zhen pa/ nam mkha'i dngos po yongs su rtog pa la mi mkhas pa rnams gzugs nam mkha'i dngos po dang bral ba la
119a4(mdo sde): bye brag 'byed par lta bas rnam par rtog ste/ blo gros chen po/ gzugs rnams kyi 'byung ba'i rjes su zhugs pa'i phyir nam mkha' nyid kyang gzugs so/ /gzugs nyid kyang nam
119a5(mdo sde): mkha' ste/ blo gros chen po/ gzugs dang nam mkha'i rgyu rnam pa tha dad pa ni gzhag pa dang gzhi'i tshul du gyur pas yid ches par bya'o/ /blo gros chen po/ 'byung ba rnams skye ba
119a6(mdo sde): ni phan tshun du rang gi mtshan nyid kyi bye brag gis tha dad pa/ nam mkha' la'ang mi gnas pa yin te/ de dag la'ang nam mkha' med do/ /blo gros chen po/ de bzhin du ri bong gi rwa
119a7(mdo sde): ni ba lang gi rwa las ltos pa yin te/ ba lang gi rwa'ang rdul phra mo rnam par phye ste rdul phra mo rnams kyang rnam par gzhig na rdul phra mo'i mtshan nyid la'ang mi gnas na de ci las ltos te
119b1(mdo sde): med par 'gyur/ de ste gzhan las ltos pa'i dngos po zhig na'ang de'ang de lta bu'i chos can no/ /de nas bcom ldan 'das kyis byang chub sems dpa' sems dpa' chen po
119b2(mdo sde): blo gros chen po la 'di skad ces bka' stsal to/ /blo gros chen po khyod dang / byang chub sems dpa' gzhan rnams kyis ri bong dang ba lang gi rwa dang / nam mkha' dang / gzugs
119b3(mdo sde): su lta ba'i rnam par rtog pa dang bral ba dang / blo gros chen po khyod kyis rang gi sems snang ba la rnam par rtog pa rjes su rtogs pa'i yid du'ang 'gyur bar bya'o/ /rgyal ba'i sras
119b4(mdo sde): dang | zhing gi dkyil 'khor thams cad du'ang khyod kyis rang gi sems snang ba'i rnal 'byor bstan par bya'o/ /de nas de'i tshe bcom ldan 'das kyis tshigs su bcad pa 'di dag
119b5(mdo sde): gsungs so/ /sna tshogs snang ba yod pa min/ /snang ba las ni sems 'byung ste/ /lus dang longs spyod gnas 'dra ba'i/ /kun gzhi mi la snang ba yin/ /sems dang yid dang
119b6(mdo sde): rnam par shes/ /rang bzhin dang ni chos lnga dang / /bdag med gnyis po dag pa yang / /rnam par 'dren pa rab tu gsung / /phan tshun du ni 'brel ba las/ /ring dang thung la sogs
119b7(mdo sde): pa 'byung / /yod pa sgrub pa med pa ste/ /med pa sgrub pa yod pa'o/ /rdul phran du ni rdzas gzhig ste/ /gzugs la rnam par brtag mi bya/ /sems tsam rnam par bzhag pa ni/ /lta
120a1(mdo sde): ba ngan pas gsal mi 'gyur/ /mgon po rnams ni gang gsung ba'i/ /so so rang rig spyod yul te/ /rtog pa can gyi yul ma yin/ /nyan thos rnams
120a2(mdo sde): kyi'ang de bzhin min/ /de nas bcom ldan 'das la byang chub sems dpa' sems dpa' chen po blo gros chen pos rang gi sems snang ba'i rgyud rnam par dag par bya ba'i
120a3(mdo sde): phyir yang gsol ba btab pa/ bcom ldan 'das/ rang gi sems snang ba'i rgyud cig car ram rim gyis 'jug pas sam/ ji ltar rnam par dag par 'gyur/ bcom ldan
120a4(mdo sde): 'das kyis bka' stsal pa/ blo gros chen po/ rang gi sems snang ba'i rgyud ni rim gyis 'jug pas rnam par 'dag ste/ cig car ni ma yin no/ /'di lta ste/ blo gros chen po/
120a5(mdo sde): shing a mra'i 'bras bu ni rim gyis smin par 'gyur gyi cig car ma yin no/ /blo gros chen po/ de bzhin du sems can rnams kyi rang gi sems snang ba'i rgyud kyang rim gyis
120a6(mdo sde): rnam par 'dag ste/ cig car ma yin no/ /blo gros chen po/ 'di lta ste/ rdza mkhan ni snod rnams rim gyis byed de/ cig car ma yin no/ /blo gros chen po/ de bzhin du/
120a7(mdo sde): de bzhin gshegs pa'ang sems can rnams kyi rang gi sems snang ba'i rgyud rim gyis rnam par sbyod ste/ cig car ma yin no/ /blo gros chen po/ 'di lta ste/ sa chen po las
120b1(mdo sde): rtswa dang / shing gel ba dang / sman dang nags tshal rnams rim gyis 'jug pas skye'i/ cig car ma yin no/ /de bzhin du/ blo gros chen po/ de bzhin gshegs pa'ang sems can rnams
120b2(mdo sde): kyi rang gi sems snang ba'i rgyud rim gyis sbyong ste/ cig car ma yin no/ /blo gros chen po/ 'di lta ste/ bzhad gad dang / rol mo dang / glu dang / pi wang dang / sil snyan dang / ri mo
120b3(mdo sde): dag la mkhas pa ni rim gyis 'byung gi / cig car ma yin no/ /de bzhin du/ blo gros chen po/ de bzhin gshegs pa'ang sems can thams cad kyi rang gi sems snang ba'i rgyud
120b4(mdo sde): rim gyis rnam par sbyong ste/ cig car ma yin no/ /blo gros chen po/ 'di lta ste/ me long gi nang du gzugs kyi gzugs brnyan snang ba thams cad rnam par rtog pa med par cig car
120b5(mdo sde): snang ngo / /de bzhin du/ blo gros chen po/ de bzhin gshegs pa'ang sems can thams cad kyi rang gi sems snang ba'i rgyud rnam par mi rtog cing snang ba med pa'i sbyod yul rnams
120b6(mdo sde): cig car rnam par sbyong ngo / /blo gros chen po/ 'di lta ste/ zla ba dang nyi ma'i dkyil 'khor ni 'od zer gyis gzugs su snang ba thams cad cig car mngon par byed do/ /de bzhin du/
120b7(mdo sde): blo gros chen po/ de bzhin gshegs pa'ang sems can rang gi sems snang ba'i gnas ngan len gyi bag chags dang bral ba rnams la/ rgyal ba ye shes bsam gyis mi khyab pa'i yul
121a1(mdo sde): dang | spyod yul cig car yang dag par ston to/ /blo gros chen po/ 'di lta ste/ kun gzhi rnam par shes pa ni rang gi sems snang ba'i lus dang / gnas
121a2(mdo sde): dang | longs spyod kyi yul cig car rnam par ston no/ /de bzhin du/ blo gros chen po/ rgyu 'dra ba'i sangs rgyas kyang cig car sems can gyi spyod yul yongs su smin par byas te/
121a3(mdo sde): 'og min gyi pho brang dang / gzhal med khang gi gnas kyi rnal 'byor gyi rnal 'byor can du bzhag go /blo gros chen po/ 'di lta ste/ chos nyid kyi sangs rgyas ni cig car rgyu 'dra
121a4(mdo sde): ba dang / sprul pa'i 'od zer gyis rnam par mdzes so/ /de bzhin du/ blo gros chen po/ 'phags pa so so rang gis rig pa'i chos kyi mtshan nyid kyang yod pa dang / med pa'i lta ba
121a5(mdo sde): ngan pa rnam par zlog pas cig car rnam par mdzes so/ /gzhan yang / blo gros chen po/ chos nyid dang 'dra bar 'byung ba'i sangs rgyas ni sgyu ma'i yan lag rnam pa mang po'i
121a6(mdo sde): skyes bu de'i bdag nyid ma yin pa sna tshogs la mngon par zhen pa/ mi dmigs pa'i phyir rang dang spyi'i mtshan nyid du gtogs pa'i chos thams cad rang gi sems snang ba'i
121a7(mdo sde): bag chags rgyu'i mtshan nyid dang 'brel ba yongs su brtags pa'i rang bzhin la mngon par zhen pa'i rgyu las byung bar ston no/ /blo gros chen po/ gzhan yang yongs su brtags
121b1(mdo sde): pa'i rang bzhin 'byung ba'i mtshan nyid ni gzhan gyi dbang gi rang bzhin la mngon par zhen pa las 'byung ngo / /blo gros chen po/ 'di lta ste/ rtswa dang / shing dang / gye mo la rten te sgyu
121b2(mdo sde): ma'i sngags dang / mir ldan pa las sems can thams cad kyi gzugs kyi yan lag phun sum tshogs shing sna tshogs kyi gzugs 'chang ba'i sgyu ma'i skyes bu'i gzugs sems
121b3(mdo sde): can gyi lus rang bzhin gcig tu ma grub pa/ rnam par rtog pa rnam pa sna tshogs kyis rnam par brtags pa snang ste/ blo gros chen po/ de ltar snang yang de'i bdag nyid ma yin no/ /
121b4(mdo sde): de bzhin du/ blo gros chen po/ gzhan gyi dbang gi rang bzhin la kun brtags pa'i rang bzhin rnam par rtog pa'i sems sna tshogs rnam pa mang po'i mtshan nyid du snang ngo / /blo
121b5(mdo sde): gros chen po/ dngos po yongs su rtog pa'i mtshan nyid du mngon par zhen pa'i bag chags la yongs su rtog pas kun brtags pa'i rang bzhin gyi mtshan nyid du 'gyur te/ blo gros
121b6(mdo sde): chen po/ 'di ni 'dra bar byung ba'i sangs rgyas kyi bshad pa'o/ /blo gros chen po/ chos nyid kyi sangs rgyas ni sems kyi rang bzhin gyis mtshan nyid dang bral ba/ 'phags pa so so
121b7(mdo sde): rang gis rig pa'i sbyod yul rnam par bzhag go / blo gros chen po/ 'phrul pas sprul pa'i sangs rgyas ni sbyin pa dang / bsam gtan dang / tshul khrims dang / ting nge 'dzin
122a1(mdo sde): dang | sems dang / shes rab dang / ye shes dang / phung po dang / khams dang / skye mched dang / rnam par thar pa dang / rnam par shes pa 'jug
122a2(mdo sde): pa'i mtshan nyid rab tu phye ba rgyu ba rnam par bzhag go / mu stegs can gyi lta ba bas gzugs med pa'i ting nge 'dzin gyi rim pa'i mtshan nyid kyang ston no/ /blo gros chen po/ chos nyid
122a3(mdo sde): kyi sangs rgyas ni dmigs pa med cing dmigs pa dang bral ba/ bya ba dang / dbang po dang / tshad ma'i mtshan nyid thams cad las rnam par log pa/ byis pa dang / nyan thos
122a4(mdo sde): dang | rang sangs rgyas dang / mu stegs can bdag gi mtshan nyid la mngon par chags pas mngon par zhen pa rnams kyi yul ma yin par ston no/ /blo gros chen po/ de bas
122a5(mdo sde): na 'phags pa so so rang gis rig pa'i khyad par gyi mtshan nyid la brtson par bya'o/ /khyod kyis rang gi sems kyi mtshan nyid snang ba'ang rnam par log par lta bar gyis shig /blo
122a6(mdo sde): gros chen po/ gzhan yang nyan thos kyi theg pa'i tshul rab tu dbye ba'i mtshan nyid ni rnam pa gnyis so/ /'di lta ste/ 'phags pa so so rang gis rig pa'i khyad par gyi mtshan
122a7(mdo sde): nyid dang / dngos por rnam par rtog pa'i rang bzhin la mngon par zhen pa'i mtshan nyid do/ /blo gros chen po/ de la nyan thos rnams kyi 'phags pa so so rang gis rig pa'i
122b1(mdo sde): khyad par gyi mtshan nyid gang zhe na/ 'di lta ste/ stong pa nyid dang / bdag med pa dang / sdug bsngal ba dang / mi rtag pa'i yul gyi bde ba las skyo ba dang / rgyun chad pas phung po
122b2(mdo sde): dang | khams dang / skye mched dang / rang dang spyi'i phyi rol rnam par 'jig pa med pa'i mtshan nyid yang dag pa ji lta ba bzhin yongs su shes pas sems mnyam par gzhog
122b3(mdo sde): ste| blo gros chen po/ rang gi sems mnyam par bzhag nas nyan thos rnams bsam gtan dang / rnam par thar pa dang / ting nge 'dzin dang / lam dang / 'bras bu dang / snyoms
122b4(mdo sde): par 'jug pa dang / rnam par grol pa dang / bag chags bsam gyis mi khyab pa yongs su gyur pa shi 'pho dang bral ba/ 'phags pa so so rang gis rig pa'i bde ba la gnas pa
122b5(mdo sde): lhag par rtogs par 'gyur ro/ /blo gros chen po/ 'di ni nyan thos rnams kyi 'phags pa so so rang gis rig pa'i mtshan nyid do/ /blo gros chen po/ nyan thos rnams kyi 'phags
122b6(mdo sde): pa so so rang gis rig pa'i gnas kyi bde ba khong du chud nas byang chub sems dpa' sems dpa' chen pos sngon sems can rnams la snying brtse bar bltas te/ bdag gi smon lam
122b7(mdo sde): mngon par bsgrubs pa'i phyir 'gog pa'i sgo'i bde ba dang / mnyam par bzhag pa'i bde ba ni mngon du mi bya'o/ /blo gros chen po/ 'di ni nyan thos rnams kyi 'phags pa so
123a1(mdo sde): so rang gis rig pa'i mtshan nyid kyi bde ba ste/ 'phags pa so so rang gis rig pa'i mtshan nyid bde ba de la byang chub sems dpas bslab par mi bya'o/ /blo
123a2(mdo sde): gros chen po/ yang nyan thos rnams kyi dngos po rnam par rtog pa'i rang bzhin la mngon par zhen pa gang zhe na/ 'di lta ste/ sngon po dang / ser po dang / dro ba dang / gsher ba
123a3(mdo sde): dang | g.yo ba dang / sra ba'i 'byung ba chen po rnams byed pa med par 'byung ba dang / rang dang spyi'i mtshan nyid dang / rigs pa dang / lung dang / tshad ma shin tu 'brel ba rnams
123a4(mdo sde): mthong nas de'i rang bzhin la mngon par zhen pa'i rnam par rtog pa 'byung ngo / /blo gros chen po/ 'di ni byang chub sems dpas khong du chud nas bzlog par bya'o/ /chos la bdag
123a5(mdo sde): med pa'i mtshan nyid la rjes su zhugs pas gang zag la bdag med pa'i mtshan nyid du lta ba phyir bzlog ste/ sa'i rim pa'i mtshams sbyor ba la gnas par bya'o/ /blo gros chen
123a6(mdo sde): po| 'di ni nyan thos rnams kyi dngos por rnam par rtog pa'i rang bzhin la mngon par zhen pa'i mtshan nyid ces gang smras pa de'i phyir bshad do/ /de nas bcom ldan 'das la
123a7(mdo sde): byang chub sems dpa' sems dpa' chen po blo gros chen pos 'di skad ces gsol to/ /bcom ldan 'das kyis 'phags pa so so rang gis rig pa'i spyod yul don dam pa
123b1(mdo sde): rtag pa bsam gyis mi khyab pa bshad de/ bcom ldan 'das/ de bzhin du mu stegs byed pa dag kyang rgyu rnams rtag pa dang / bsam gyis mi khyab par smra ba mchis so/ /bcom
123b2(mdo sde): ldan 'das kyis bka' stsal pa/ blo gros chen po/ mu stegs byed pa rnams kyi rgyu ni rtag pa dang / bsam gyis mi khyab pa nyid 'thob par mi 'gyur ro/ /de ci'i phyir zhe na/ blo gros
123b3(mdo sde): chen po/ mu stegs byed pa rnams kyi rtag pa dang / bsam gyis mi khyab pa ni rgyu'i rang gi mtshan nyid dang ldan pa ma yin te/ blo gros chen po/ gang gi rtag pa dang / bsam gyis mi
123b4(mdo sde): khyab pa de rgyu'i rang gi mtshan nyid dang mi ldan pa'i rtag pa dang / bsam gyis mi khyab ces bya bar yang gang gis ji ltar mngon par bya/ blo gros chen po/ de ste rtag pa dang / bsam
123b5(mdo sde): gyis mi khyab par smra ba rgyu'i rang gi mtshan dang ldan pa zhig yin na ni rgyu la rag lus pa'i rgyu'i mtshan nyid yin pas mi rtag par 'gyur te/ rtag pa dang / bsam gyis mi khyab par
123b6(mdo sde): ma yin no/ /blo gros chen po/ nga'i don dam pa rtag pa dang / bsam gyis mi khyab pa ni don dam pa'i rgyu'i mtshan nyid dang ldan pa ste/ yod pa dang med pa dang bral ba/ 'phags
123b7(mdo sde): pa so so rang gis rig pa'i mtshan nyid kyi phyir mtshan nyid dang ldan pa'o/ /don dam pa'i ye shes rgyur gyur pas na rgyu dang ldan pa'o/ /yod pa dang med pa dang bral bas na ma byas pa'i
124a1(mdo sde): nam mkha' dang / mya ngan las 'das pa dang / 'gog pa'i dpe dang chos 'dra bas rtag pa ste/ de'i phyir/ blo gros chen po/ 'di ni mu stegs byed pa'i
124a2(mdo sde): rtag pa dang / bsam gyis mi khyab par smra ba dang mthun pa ma yin no/ /blo gros chen po/ rtag pa dang / bsam gyis mi khyab pa 'di ni de bzhin gshegs pa rnams kyi 'phags pa so
124a3(mdo sde): so rang gi ye shes kyis thugs su chud par bya ba'i de bzhin nyid de/ de bas na/ blo gros chen po/ byang chub sems dpa' sems dpa' chen pos rtag pa dang / bsam gyis mi khyab pa
124a4(mdo sde): 'phags pa so so rang gi ye shes kyis khong du chud par bya ba'i phyir brtson par bya'o/ /blo gros chen po/ gzhan yang mu stegs byed pa rnams kyi rtag pa dang / bsam gyis mi khyab pa ni
124a5(mdo sde): dngos po med pa mi rtag pa'i mtshan nyid kyi rgyu las gyur pa'i phyir mi rtag pa'o/ /bdag gis byas pa'i rgyu'i mtshan nyid kyis rab tu phye bas rtag pa ma yin no/ /blo gros chen po/
124a6(mdo sde): de ste mu stegs byed pa rnams kyi rtag pa dang / bsam gyis mi khyab pa byas pa'i dngos po med pas rtag pa nyid du mthong nas rjes su dpog pa'i blos rtag pa yin na ni/ blo gros
124a7(mdo sde): chen po/ rgyu 'di nyid kyis nga'i yang byas pa'i dngos po med pas rtag pa nyid du mthong nas rgyu med par bstan pa'i phyir rtag pa'o/ /blo gros chen po/ de ste mu stegs byed pa rnams
124b1(mdo sde): kyi rtag pa dang / bsam gyis mi khyab pa rgyu dang mtshan nyid dang ldan pa zhig yin na ni rgyu dang rang gi mtshan nyid kyi dngos po med pas/ blo gros chen po/ rtag pa dang / bsam gyis mi
124b2(mdo sde): lha ba ri bong gi rwa dang mtshungs te/ blo gros chen po/ mu stegs byed pa rnams kyi ni tshig gi rnam par rtog pa tsam du 'gyur ro/ /de ci'i phyir zhe na/ 'di lta ste/ blo gros chen po/ ri
124b3(mdo sde): bong gi rwa ni rang gi rgyu dang / mtshan nyid med pa'i phyir tshig gi rnam par rtog pa tsam mo/ /blo gros chen po/ de'i rtag pa dang / bsam gyis mi khyab pa ni 'phags pa so so rang gis rig
124b4(mdo sde): pa'i mtshan nyid rgyur gyur pa'i phyir byas pa dang / dngos po dang / dngos po med pa'i rnam par spangs pas na rtag ste/ phyi rol gyi dngos po med pa dang / rtag pa las rjes su dpog pa'i
124b5(mdo sde): phyir rtag pa ma yin no/ /blo gros chen po/ phyi rol med pa'i phyir rtag pa dang / rtag pa las rjes su dpog pa'i phyir bsam gyis mi khyab pa dang / rtag pa gang gis des ni rtag pa dang /
124b6(mdo sde): bsam gyis mi khyab pa de'i rang gi rgyu dang / mtshan nyid mi shes so/ /blo gros chen pi/ de dag ni 'phags pa so so rang gi ye shes kyis khong du chud pas spyod yul la las phyi rol tu gyur
124b7(mdo sde): pa ste/ gtam byar rung ba ma yin no/ /blo gros chen po/ gzhan yang 'khor ba dang / mya ngan las 'das pa'i khyad par mi shes pa 'khor ba'i sdug bsngal rnam par rtog pa'i 'jigs
125a1(mdo sde): par skrag pa dag mya ngan las 'das pa 'tshol te/ blo gros chen po/ dngos po la rnam par rtog pa thams cad med pa dang / dbang po rnams kyi yul ma
125a2(mdo sde): 'ongs pa rgyun chad pas mya ngan las 'da' bar rnam par rtog gi / blo gros chen po/ so so rang gis rig pa'i ye shes kun gzhir gyur pa sngon du btang ba ma yin no/ /blo gros chen
125a3(mdo sde): po| de'i phyir skyes bu blun po de dag theg pa gsum du smra ba yin te/ sems tsam du rtog pa snang ba med par ni mi smra'o/ /blo gros chen po/ de ltar de dag 'das pa dang / ma 'ongs
125a4(mdo sde): pa dang / da ltar byung ba'i de bzhin gshegs pa rnams kyi rang gi sems snang ba'i spyod yul mngon par mi shes pa ste/ blo gros chen po/ phyi rol gyi snang ba sems kyi spyod yul
125a5(mdo sde): du mngon par zhen pa de dag 'khor ba'i 'gro ba'i 'khor lor rab tu 'khor ro/ /blo gros chen po/ gzhan yang 'das pa dang / ma 'ongs pa dang / da ltar 'byung ba'i de bzhin gshegs
125a6(mdo sde): pa rnams chos thams cad ma skyes pa ston to/ /de ci'i phyir zhe na/ 'di lta ste/ blo gros chen po/ rang gi sems snang ba'i dngos po med pa dang / yod pa dang / med pa las skye
125a7(mdo sde): ba med pa'i phyir dngos po thams cad ni ma skyes pa ste/ blo gros chen po/ chos thams cad ni ri bong dang / rta dang / bong bu dang / rnga mo'i rwa dang mtshungs pa'o/ /blo gros chen po
125b1(mdo sde): byis pa so so'i skye bo rnams kyis yang dag pa ma yin par yongs su brtags pa'i rang bzhin du rnam par brtags pa'i phyir dngos po thams cad ni ma skyes pa ste/ blo gros chen po/
125b2(mdo sde): dngos po thams cad kyi rang bzhin gyi mtshan nyid skye ba ni 'phags pa so so rang gis rig pa'i ye shes kyi spyod yul te/ byis pa rnams kyi rnam par rtog pa gnyis kyi spyod yul gyi rang
125b3(mdo sde): bzhin ma yin no/ /blo gros chen po/ lus dang / longs spyod dang / gnas kyi rnam pa'i rang bzhin gyi mtshan nyid kun gzhi rnam par shes pa gzung ba dang / 'dzin pa'i mtshan nyid
125b4(mdo sde): du 'jug pa la byis pa skye ba dang / gnas pa dang / 'jig pa'i lta ba gnyis su lhung ba'i bsam pa can rnams yod pa dang / med pa las dngos po thams cad skye ba rnam par rtog gi/
125b5(mdo sde): blo gros chen po/ 'di la khyod kyis brtson par bya'o/ /blo gros chen po/ gzhan yang mngon par rtogs par 'gyur ba'i rigs lnga yod de/ lnga gang zhe na/ 'di ltar nyan thos kyi theg pa
125b6(mdo sde): mngon par rtogs par 'gyur ba'i rigs dang / rang sangs rgyas kyi theg pa mngon par rtogs par 'gyur ba'i rigs dang / de bzhin gshegs pa'i theg pa mngon par rtogs par
125b7(mdo sde): 'gyur ba'i rigs dang / gang du'ang ma nges pa'i rigs dang / rigs med pa dang lnga'o/ /blo gros chen po/ nyan thos kyi theg pa mngon par rtogs par 'gyur ba'i rigs ji ltar khong
126a1(mdo sde): du chud par bya zhe na/ gang phung po dang / khams dang / skye mched dang / rang dang spyi'i mtshan nyid yongs su shes pa khong du chud par 'gyur ba bstan na lus
126a2(mdo sde): kyi spu ldang zhing de'i blo mtshan nyid yongs su 'dris pa/ bya ba'i shes pa la 'jug la rten cing 'brel par 'byung ba dang tha mi dad pa'i mtshan nyid yongs su 'dris par bya ba ma yin
126a3(mdo sde): pa 'di/ blo gros chen po/ 'di ni nyan thos kyi theg pa mngon par rtogs par 'gyur ba'i rigs te/ nyan thos kyi theg pa mngon par rtogs pa'i lta bas sa drug dang lnga dag tu kun
126a4(mdo sde): nas ldang ba'i nyon mongs pa rab tu spangs nas bag chags kyi nyon mongs pa rab tu ma spangs pa bsam gyis mi khyab pa'i 'chi 'pho dang ldan pa de ni bdag gi skye ba zad do/ /tshangs
126a5(mdo sde): par spyod pa la gnas so/ /bya ba byas so zhes yang dag par seng ge'i sgrar sgrog cing / de la sogs pa smras nas/ gang zag la bdag med pa yongs su 'dris pa nas mya ngan
126a6(mdo sde): las 'das pa'i bar gyi blor gyur ro/ /blo gros chen po/ gzhan dag ni bdag dang / sems can dang / srog dang / gso ba dang / skyes bu dang / gang zag yod par khong du
126a7(mdo sde): chud bas mya ngan las 'das pa 'tshol lo/ /blo gros chen po/ yang gzhan dag ni dngos po thams cad rgyu la rag las par mthong nas mya ngan las 'das pa 'dod pa'i blor
126b1(mdo sde): 'gyur te/ blo gros chen po/ chos la bdag med par mthong ba med pa'i phyir thar pa ni med de/ /blo gros chen po/ 'di ni nyan thos kyi theg pa mngon par rtogs par 'gyur ba dang /
126b2(mdo sde): mu stegs can gyi rigs 'byung ba ma yin pa la 'byung ba'i blo can te/ blo gros chen po/ 'di la khyod kyis lta ba ngan pa rnam par bzlog pa'i phyir brtson par bya'o/ /blo gros chen po/
126b3(mdo sde): de la rang sangs rgyas kyi theg pa mngon par rtogs par 'gyur ba'i rigs ni gang gcig pu'i phyir mngon par rtogs pa bstan pa na mchi ma dang / snying yer zhes lus kyi spu ldang
126b4(mdo sde): bar 'gyur zhing 'du 'dzi med pa'i rkyen gyis dngos po la mngon par zhen pa dang / rang gi lus kyi rdzu 'phrul sna tshogs rnam pa mang po bsnor ba dang / zung gi cho 'phrul bstan pa rab
126b5(mdo sde): tu bshad na dga' bar 'gyur ba yin te/ de ni rang sangs rgyas kyi theg pa mngon par rtogs par 'gyur pa'i rigs can du shes nas/ rang sangs rgyas kyi theg pa mngon du rtogs par
126b6(mdo sde): 'gyur ba dang / rjes su mthun pa'i gtam bya'o/ /blo gros chen po/ 'di ni rang sangs rgyas kyi theg pa mngon par rtogs par 'gyur ba'i rigs can gyi mtshan nyid do/ /blo gros chen
126b7(mdo sde): po| de la de bzhin gshegs pa'i theg pa mngon par rtogs par 'gyur ba'i rigs ni rnam pa gsum ste/ 'di ltar rang bzhin gyi rang bzhin med pa'i chos mngon par rtogs par
127a1(mdo sde): 'gyur ba'i rigs dang / khong du chud pa bdag gi so so rang gi mngon par rtogs par 'gyur ba'i rigs dang / sangs rgyas kyi zhing phyi rol yangs pa mngon
127a2(mdo sde): par rtogs par 'gyur ba'i rigs so/ /blo gros chen po/ de rnam pa gsum po 'di dag las gang yang rung ba zhig bstan pa dang / rang gi sems snang ba'i lus dang / kun gzhi dang /
127a3(mdo sde): longs spyod dang / gnas bsam gyis mi khyab pa'i yul bstan pa ni mi 'jigs/ mi skrag skrag par mi 'gyur na/ de ni de bzhin gshegs pa'i theg pa mngon par rtogs par
127a4(mdo sde): 'gyur ba'i rigs can du shes par bya ste/ blo gros chen po/ 'di ni de bzhin gshegs pa'i theg pa mngon par rtogs par 'gyur ba'i rigs can gyi mtshan nyid do/ /blo gros
127a5(mdo sde): chen po| ma nges pa'i rigs can ni gsum po 'di dag bstan pa'i tshe gang la dga' ba de la rjes su sbyar bar bya'o/ /blo gros chen po/ 'di ltar rigs rnam par dgod pa 'di
127a6(mdo sde): ni yongs su sbyang ba'i sa ste/ snang ba med pa'i sa la 'jug pa'i phyir rnam par dgod par bya'o/ /so so rang gi kun gzhi la rang gi nyon mongs pa'i bag chags dag nas chos
127a7(mdo sde): la bdag med pa mthong ba'i phyir/ ting nge 'dzin gyi bde ba la gnas pa thob nas nyan thos rnams kyang rgyal ba'i sku'i sku nyid rab tu 'thob par 'gyur ro/ /de nas bcom ldan 'das
127b1(mdo sde): kyis tshigs su bcad pa 'di dag gsungs so/ /rgyun du zhugs pa'i 'bras bu dang / /lan gcig phyir 'ong de bzhin te/ /phyir mi 'ong ba'i 'bras bu dang / /dgra bcom nyid kyang
127b2(mdo sde): sems bslad pa'o/ /byis pa blo zhan rnams la ni/ /theg pa gsum dang theg pa gcig /theg pa med pa'ang nga smra ste/ /'phags pa rnams la dben pa nyid/ /rnam rig gnyis pho
127b3(mdo sde): spangs pa ni/ /dam pa'i don gyi sgo mo ste/ /theg pa gsum du rnam dgod pa/ /snang med la gnas ga la yod/ /bsam gtan rnams dang tshad med dang / /gzugs med rnams dang ting
127b4(mdo sde): nge 'dzin/ /'du shes 'gog pa ma lus par/ /sems tsam la ni yod pa min/ /blo gros chen po/ de la 'dod chen pa rnams kyi thar bar mi 'dod pa ji ltar 'byung zhe na/ 'di
127b5(mdo sde): lta ste/ dge ba'i rtsa ba thams cad spangs pa dang / thog ma med pa'i dus kyi sems can thams cad kyi phyir smon pa'o/ /de la dge ba'i rtsa ba thams cad spangs pa gang zhe na/ 'di ltar
127b6(mdo sde): byang chub sems dpa'i sde snod la 'di dag ni thar pa dang mthun pa'i mdo dang / 'dul ba ma yin no zhes smra bas song zhing skur pa yin te/ dge ba'i rtsa ba thams cad spangs pa'i phyir
127b7(mdo sde): mya ngan las mi 'da'o/ /blo gros chen po/ gnyis su na byang chub sems dpa' sems dpa' chen po 'di ltar sems can thams cad yongs su mya ngan las ma 'das kyi bar bdag
128a1(mdo sde): kyang mya ngan las mi 'da'o zhes srid par smon lam dang / thabs sngon du btang bas de'i phyir mya ngan las mi 'dra'o/ /blo gros chen po/ 'di ni yongs
128a2(mdo sde): su mya ngan las mi 'da' ba'i chos can rnams kyi rang gi mtshan nyid de/ des 'dod chen pa rnams kyi tshul rab tu 'thob par 'gyur ro/ /blo gros chen pos yang gsol pa/
128a3(mdo sde): bcom ldan 'das/ 'di la shin tu mya ngan las mi 'da' ba gang lags/ bcom ldan 'das kyis bka' stsal pa/ blo gros chen po/ de la byang chub sems dpa'i 'dod
128a4(mdo sde): chen po ni chos thams cad thob ma nas mya ngan las 'das par shes nas shin tu mya ngan las mi 'da' ste/ dge ba'i rtsa ba thams cad spong ba'i 'dod chen pa ni ma yin no//
128a5(mdo sde): blo gros chen po/ dge ba'i rtsa ba thams cad spong ba'i 'dod chen po'ang de bzhin gshegs pa rnams kyi byin gyi rlabs kyis/ brgya la gal te na dge ba'i rtsa ba yongs su
128a6(mdo sde): spyod bar 'gyur ro/ /de ci'i phyir zhe na/ blo gros chen po/ 'di ltar de bzhin gshegs pa rnams kyi ni sems can thams cad yongs su ma btang ngo / /blo gros chen po/ de
128a7(mdo sde): ltar de'i phyir byang chub sems dpa'i 'dod chen po rnams ni yongs su mya ngan las mi 'da'o/ /gzhan yang / blo gros chen po/ byang chub sems dpa' sems dpa' chen
128b1(mdo sde): pos rang bzhin gyi mtshan nyid gsum la mkhas par bya'o/ /blo gros chen po/ de la kun brtags pa'i rang bzhin ni mtshan ma las 'byung ste/ blo gros chen po/ mtshan ma las
128b2(mdo sde): kun brtags pa'i rang bzhin ji ltar 'byung zhe na/ de la/ blo gros chen po/ gzhan gyi dbang gi rang bzhin ni dngos po'i mtshan ma'i mtshan nyid lta bur snang ba ste/ blo gros
128b3(mdo sde): chen po/ de la dngos po'i mtshan ma'i mtshan nyid la mngon par zhen pa ni de bzhin gshegs pa dgra bcom pa yang dag par rdzogs pa'i sangs rgyas rnams ming la mngon par
128b4(mdo sde): zhen pa'i mtshan nyid dang / dngos po'i mtshan ma la mngon par zhen pa'i mtshan nyid kyis kun brtags pa'i rang bzhin dang / rnam pa gnyis su 'jog go /blo gros chen po/ de
128b5(mdo sde): la dngos po'i mtshan ma la mngon par zhen pa'i mtshan nyid ni 'di lta ste/ nang dang phyi'i chos la mngon par zhen pa'o/ /blo gros chen po/ mtshan ma'i mtshan nyid la mngon
128b6(mdo sde): par zhen pa ni 'di lta ste/ nang dang phyi rol gyi chos de dag nyid kyi rang dang spyi'i mtshan nyid yongs su shes shing khong du chud pa'o/ /blo gros chen po/ de ni kun brtags pa'i rang
128b7(mdo sde): bzhin gyi mtshan nyid gnyis pa'o/ /de la gnas shing mi dmigs pa las 'byung ba de gzhan gyi dbang ngo / /blo gros chen po/ de la yongs su grub pa'i rang bzhin gang zhe na/ 'di lta
129a1(mdo sde): ste| mtshan ma dang / ming dang / dngos po'i mtshan nyid rnam par rtog pa dang bral ba'i de bzhin nyid 'phags pa'i ye shes rtogs pa thob pas 'phags
129a2(mdo sde): pa so so rang gis rig pa'i ye shes kyi spyod yul te/ blo gros chen po/ yongs su grub pa'i rang bzhin 'di ni de bzhin gshegs pa rnams kyi snying po thugs so/ /de nas de'i tshe
129a3(mdo sde): bcom ldan 'das kyis tshigs su bcad pa 'di gsungs so/ /ming dang mtshan ma kun rtog pa/ /rang bzhin gnyis kyi mtshan nyid de/ /yang dag shes dang de bzhin nyid/ /yongs
129a4(mdo sde): su grub pa'i mtshan nyid do/ /blo gros chen po/ 'di ni chos lnga'i rang bzhin gyi mtshan nyid rab tu 'byed pa zhes bya ba'i chos kyi rnam grangs 'phags pa so so rang gis rig
129a5(mdo sde): pa'i ye shes kyi spyod yul te/ de la khyod dang byang chub sems dpa' gzhan rnams kyis kyang bslab par bya'o/ /gzhan yang / blo gros chen po/ byang chub sems dpa' sems
129a6(mdo sde): dpa' chen pos bdag med pa gnyis kyi mtshan nyid shes pa rab tu dbye ba la mkhas par bya'o/ /blo gros chen po/ de la bdag med pa gnyis kyi mtshan nyid gang zhe na/ ming
129a7(mdo sde): dang gzugs la sogs pa 'dzin pa la mngon par zhen pa'i phyir dbang po thams cad las rnam par shes pa 'byung ba ni/ 'di lta ste/ mi shes pa dang / las dang / sred pa/
129b1(mdo sde): las byung ba'i phung po dang / khams dang / skye mched bdag dang / bdag gi ba med pa rang gi sems snang ba'i snod dang / lus dang / gzhir bdag gi sems kyis brtags pa rnams
129b2(mdo sde): shes par byed de/ 'bab chu dang / sa bon dang / mar me dang / rlung dang / sprin lta bu skad cig ma gcig nas gcig tu tha dad pas so sor gyur pa g.yo ba spre'u dang / sbrang ma lta bu
129b3(mdo sde): yul mi gtsang ba la spyod pa/ mgon med pa me ltar chog mi shes pa thog ma med pa'i dus nas spros pa'i yul gyi bag chags kyi rgyu las byung ba zo ba chu skor gyi 'khrul 'khor gyi 'khor
129b4(mdo sde): lo ltar 'khor ba srid pa'i 'gro ba'i 'khor lo la lus rnam pa sna tshogs kyi gzugs 'chang ba/ sgyu ma dang ro langs dang 'khrul 'khor lta bur 'jug cing 'byung ste/ blo gros chen po/
129b5(mdo sde): gang mtshan nyid 'di la mkhas pa'i shes pa de ni gang zag la bdag med par shes pa zhes bya'o/ /blo gros chen po/ de la chos la bdag med par shes pa gang zhe na/ 'di lta ste/ phung
129b6(mdo sde): po dang / khams dang / skye mched rnams kyi kun brtags pa'i mtshan nyid kyi rang bzhin rtogs pa ste/ blo gros chen po/ ji ltar phung po dang / khams dang / skye mched rnams
129b7(mdo sde): bdag la sogs pa dang bral zhing phung po 'dus pa tsam ste las dang sred pa'i rgyu'i srad pus sbrel ba phan tshun rkyen du gyur pas g.yo ba med par 'byung ba de bzhin du/ blo gros chen po/
130a1(mdo sde): phung po dag rang dang spyi'i mtshan nyid dang yang bral ba ste/ yang dag pa ma yin par kun brtags pa'i mtshan nyid kyi rnam par rtog pas rab tu phye ba la byis pa
130a2(mdo sde): rnams rnam par rtog gi / 'phags pa rnams kyis ni ma yin te/ blo gros chen po/ chos thams cad la sems dang / yid dang / rnam par shes pa dang / chos lnga dang rang bzhin
130a3(mdo sde): dang bral bar rnam par sgom pa'i byang chub sems dpa' sems dpa' chen po ni chos la bdag med pa la mkhas pa yin no/ /blo gros chen po/ byang chub sems dpa' sems
130a4(mdo sde): dpa' chen po chos bdag med pa la mkhas pa ni snang ba med pa rab tu rtogs pa'i phyir ring po mi thogs par byang chub sems dba'i sa dang po thob ste/ sa'i mtshan nyid rab tu
130a5(mdo sde): dbye ba khong du chud pa'i phyir rab tu dga' ba'i 'og tu sa dgu la'ang mkhas par byas nas chos kyi sprin rab tu thob bo/ /de de la gnas nas sgyu ma'i rang bzhin gyi spyod yul la rab
130a6(mdo sde): tu 'byed pas mngon par grub pa dang pad+mo lta bu'i gzhal med khang chen por rin po che'i pad+mo'i rgyal po chen po/ rin po che dang / mu tig du mas rab tu brgyan pa la 'dug ste/
130a7(mdo sde): de dang mthun pa'i rgyal ba'i sras rnams kyis yongs su bskor cing sangs rgyas kyi zhing thams cad nas byung ba'i sangs rgyas kyi phyag gi dbang bskur bas 'khor los bsgyur ba'i bu
130b1(mdo sde): bzhin du mngon par dbang bskur ro/ /sangs rgyas kyi sras kyi sa las 'das nas 'phags pa so so rang gis rig pa'i chos khong du chud pa'i phyir chos la bdag med pa mthong bas chos kyi sku la
130b2(mdo sde): mnga' mdzad pa'i de bzhin gshegs par 'gyur te/ blo gros chen po/ 'di ni rang gi chos la bdag med pa'i mtshan nyid do/ /blo gros chen po/ de la khyod dang / byang chub sems
130b3(mdo sde): dpa' gzhan dag gis kyang bslab par bya'o/ / //'phags pa lang+kar gshegs pa/ bam po gsum pa/ de nas yang bcom ldan 'das la byang chub sems
130b4(mdo sde): dpa' sems dpa' chen po blo gros chen pos 'di skad ces gsol to/ /bcom ldan 'das/ ji ltar bdag dang / byang chub sems dpa' gzhan sgro 'dogs pa dang / skur pa'i
130b5(mdo sde): lta ba ngan pa rnam par spangs pa'i blo can rnams myur du bla na med pa yang dag par rdzogs pa'i byang chub tu mngon par 'tshang rgya zhing mngon par sangs rgyas nas kyang rtag pa dang / sgro 'dogs
130b6(mdo sde): pa dang / skur pa dang chad par lta ba rnam par spangs te/ khyod kyi sangs rgyas kyi tshul la mi skur bar 'gyur bar sgro 'dogs pa dang / skur ba'i mtshan nyid bdag la bshad du
130b7(mdo sde): gsol/ de nas bcom ldan 'das kyis byang chub sems dpa' sems dpa' chen po blo gros chen pos yang gsol ba btab par thugs su chud nas tshigs su bcad pa 'di dag
131a1(mdo sde): gsungs so/ /sgro 'dogs pa dang skur pa dag /sems tsam la ni yod pa min/ /lus dang longs spyod gnas lta bu'i/ /sems ni su dag mi shes pa/
131a2(mdo sde): sgro 'dogs pa dang skur pa la/ /mi mkhas de dag rab tu spyod/ /de nas bcom ldan 'das kyis tshigs su bcad pa 'di gnyis kyi don bstan pa'i phyir yang 'di skad ces bka'
131a3(mdo sde): stsal to/ /blo gros chen po/ med pa la sgo 'dogs pa ni rnam pa bzhi ste/ rnam pa bzhi gang zhe na/ 'di lta ste/ med pa'i mtshan nyid la sgro 'dogs pa dang / med pa'i lta bar sgro
131a4(mdo sde): 'dogs pa dang / med pa'i rgyur sgro 'dogs pa dang / med pa'i dngos por sgro 'dogs pa ste/ blo gros chen po/ 'di ni sgro 'dogs pa rnam pa bzhi'o/ /blo gros chen po/ skur pa
131a5(mdo sde): gang zhe na/ 'di lta ste/ sgro 'dogs pa'i lta ba ngan pa 'di nyid mi dmigs par rab tu 'byed pa med pa'i phyir skur bar 'gyur te/ blo gros chen po/ 'di ni sgro 'dogs pa dang / skur
131a6(mdo sde): pa'i mtshan nyid do/ /blo gros chen po/ gzhan yang med pa'i mtshan nyid la sgro 'dogs pa'i mtshan nyid gang zhe na/ 'di lta ste/ phung po dang / khams dang / skye mched
131a7(mdo sde): rnams kyi rang dang spyi'i mtshan nyid la 'di ni 'di lta ste/ de bzhin gyi gzhan du ma yin no zhes mngon par zhen pa'o/ /blo gros chen po/ 'di ni med pa'i mtshan nyid la sgro 'dogs
131b1(mdo sde): pa'i mtshan nyid de/ blo gros chen po/ med pa'i mtshan nyid la sgro 'dogs pa'i rnam par rtog pa 'di ni thog ma med pa'i dus kyi spros pa gnas ngan len gyi bag chags sna tshogs la
131b2(mdo sde): mngon par zhen pa las 'byung ste/ blo gros chen po/ 'di ni med pa'i mtshan nyid la sgro 'dogs pa'i mtshan nyid do/ /blo gros chen po/ med pa'i lta bar sgro 'dogs pa ni gang phung po
131b3(mdo sde): dang | khams dang / skye mched de dag nyid la bdag dang / sems can dang / srog dang / gso ba dang / skyes bu dang / gang zag tu lta ba ngan par sgro 'dogs pa yin te/ blo
131b4(mdo sde): gros chen po/ 'di ni med pa'i lta bar sgro 'dogs pa zhes bya'o/ /blo gros chen po/ med pa'i rgyur sgro 'dogs pa ni 'di lta ste/ sngon rgyu las ma skyes pa'i rnam par shes pa phyis
131b5(mdo sde): sgyu ma lta bur sngon ma byung zhing med pa las mig dang / gzugs dang / snang ba'i rgyu dang / dran pa sngon du 'jug pa las 'byung ngo / /med pa las byung nas kyang yang 'jig par
131b6(mdo sde): 'gyur te/ blo gros chen po/ 'di ni med pa rgyur sgro 'dogs pa'o/ /blo gros chen po/ med pa'i dngos por sgro 'dogs pa ni 'di lta ste/ nam mkha' dang / 'gog pa dang / mya
131b7(mdo sde): ngan las 'das pa ma byas pa'i dngos por mngon par zhen cing sgro 'dogs pa'o/ /blo gros chen po/ chos 'di dag thams cad ni dngos po dang / dngos po med pa las rnam par
132a1(mdo sde): log pa/ ri bong dang / rta dang / bong bu dang / rnga mo'i rwa dang / skra shad 'dzings pa lta bu yod pa dang / med pa'i phyogs dang bral ba ste/ blo gros chen
132a2(mdo sde): po| byis pa rang gi sems snang ba tsam du ma rtogs pa'i blo can rnams sgro 'dogs pa dang / skur pas rnam par rtog ste/ 'phags pa rnams kyi ni ma yin no/ /'di ni/ blo
132a3(mdo sde): gros chen po/ dngos po med par rnam par rtog pas sgro 'dogs pa dang / skur pa'i mtshan nyid do/ /de bas na/ blo gros chen po/ sgro 'dogs pa dang skur pa'i lta ba dang
132a4(mdo sde): bral bar bya'o/ /blo gros chen po/ gzhan yang byang chub sems dpa' rnams ni sems dang / yid dang / yid kyi rnam par shes pa dang / chos lnga dang / rang bzhin dang / bdag
132a5(mdo sde): med pa gnyis kyi mtshan nyid khong du chud par rtogs pas gzhan la phan pa'i phyir gzugs dang / cha byad du 'dzin pa yin no/ /gzhan gyi dbang la gnas pa kun brtags pa'i
132a6(mdo sde): rang bzhin ltar sna tshogs kyi gzugs can yid bzhin gyi nor bu lta bu sangs rgyas kyi zhing thams cad kyi dkyil 'khor du dong ste/ de bzhin gshegs pa thams cad las rmi
132a7(mdo sde): lam dang / sgyu ma dang / mig yor dang / gzugs brnyan dang / chu'i zla ba'i tshul 'dra ba'i chos skye ba dang / 'jig pa dang / rtag pa dang / chad pa dang bral ba thams cad
132b1(mdo sde): dang | nyan thos dang / rang sangs rgyas thams cad kyi theg pa dang bral ba'i chos bstan pa dag mngon du nyan cing ting nge 'dzin brgya stong rab tu thob pa nas ting nge 'dzin bye ba khrag khrig brgya
132b2(mdo sde): stong gi bar du'ang rab tu 'thob ste/ thob nas kyang sangs rgyas mchod pa la brtson par ting nge 'dzin de dag gis zhing nas zhing du 'dong ngo / /skye ba dang / lha'i pho brang dang / gnas thams
132b3(mdo sde): cad du'ang dkon mchog gsum yang dag par bstan te/ sangs rgyas kyi gzugs su byas shing nyan thos dang / byang chub sems dpa'i tshogs kyis yongs su bskor nas yod
132b4(mdo sde): pa dang med pa'i phyogs las rnam par bzlog pa'i phyir rang gi sems snang ba tsam la 'jug pas phyi rol gyi dngos po med par ston par byed do/ /de nas bcom ldan 'das kyis de'i
132b5(mdo sde): tshe tshigs su bcad pa 'di gsungs so/ /gang tshe 'jig rten sems tsam du/ /rgyal ba'i sras kyis rab mthong ba/ /de tshe tshigs su gyur pa'i sku/ /gzas shing byed pa kun spangs
132b6(mdo sde): pa| |stobs dang mngon shes dbang ldan pa/ /de dag gis ni thob par 'gyur/ /de nas yang bcom ldan 'das la byang chub sems dpa' sems dpa' chen po blo gros chen pos
132b7(mdo sde): gsol ba btab pa/ bcom ldan 'das/ stong pa nyid dang / mi skye ba dang / mi gnyis pa dang / rang bzhin ma mchis pa'i mtshan nyid rtogs pa ji lta bus bdag dang / byang
133a1(mdo sde): chub sems dpa' gzhan rnams kyang mchis pa dang / ma mchis par rnam par rtog pa yongs su spangs te/ myur du bla na med pa yang dag par rdzogs pa'i
133a2(mdo sde): byang chub tu mngon par 'tshang rgya bar 'gyur ba'i chos thams cad kyi stong pa nyid dang / mi skye ba dang / mi gnyis pa dang / rang bzhin ma mchis pa'i mtshan nyid bdag la
133a3(mdo sde): bshad du gsol/ de nas bcom ldan 'das kyis byang chub sems dpa' sems dpa' chen po blo gros chen po la 'di skad ces bka' stsal to/ /blo gros chen po/ de'i phyir shin
133a4(mdo sde): tu legs par nyon la yid la gzung zhig dang ngas khyod la bshad do/ /legs so/ /bcom ldan 'das zhes byang chub sems dpa' sems dpa' chen po blo gros chen po/
133a5(mdo sde): bcom ldan 'das la phyir nyan to/ /bcom ldan 'das kyis de la 'di skad ces bka' stsal to/ /blo gros chen po/ stong pa nyid do/ /stong pa nyid ngo zhes bya ba 'di ni kun
133a6(mdo sde): brtags pa'i rang bzhin gyi tshig ste/ blo gros chen po/ kun brtags pa'i rang bzhin la mngon par zhen pas stong pa nyid dang / mi skye ba dang / dngos po med pa dang / mi gnyis
133a7(mdo sde): pa dang / rang bzhin med pa'i dngos por smra ba yin no/ /blo gros chen po/ de la mdor na stong pa nyid rnam pa bdun te/ 'di ltar mtshan nyid stong pa nyid dang / dngos po'i rang
133b1(mdo sde): bzhin stong pa nyid dang / srid pa stong pa nyid dang / mi srid pa stong pa nyid dang / chos thams cad brjod du med pa stong pa nyid dang / don dam pa 'phags pa'i ye shes stong pa chen
133b2(mdo sde): po nyid dang | gcig gis gcig stong pa nyid dang bdun no/ /blo gros chen po/ de la mtshan nyid stong pa nyid gang zhe na/ 'di lta ste/ dngos po thams cad ni rang dang spyi'i mtshan
133b3(mdo sde): nyid kyis stong ngo / /blo gros chen po/ 'dus pa phan tshun du ltos pa dang / rab tu dbye ba'i khyad par med pa'i phyir rang dang spyi'i mtshan nyid du 'jug pa med de/ blo gros chen po/
133b4(mdo sde): bdag dang / pha rol dang / gnyis ka med pa'i phyir mtshan nyid gnas pa med pas na de'i phyir dngos po thams cad mtshan nyid stong pa zhes bya'o/ /blo gros chen po/ dngos
133b5(mdo sde): po'i rang bzhin stong pa nyid gang zhe na/ 'di lta ste/ blo gros chen po/ rang gi rang bzhin gyis dngos po skye ba med pa'i phyir chos thams cad dngos po'i rang bzhin stong pa nyid yin
133b6(mdo sde): te| de'i phyir dngos po'i rang bzhin stong pa nyid ces bya'o/ /blo gros chen po/ srid pa'i stong pa nyid gang zhe na/ 'di lta ste/ bdag dang bdag gi dang bral ba'i phung po rnams te/ rgyu dang /
133b7(mdo sde): rigs pa dang / byed pa dang / las dang / 'byor pa las skye zhing 'byung ste/ de'i phyir srid pa'i stong pa nyid ces bya'o/ /blo gros chen po/ mi srid pa stong pa nyid gang zhe na/ 'di lta ste/
134a1(mdo sde): phung po rnams la mya ngan las 'das pa sngon mi srid pa yin te/ de'i phyir mi srid pa stong pa nyid ces bya'o/ /blo gros chen po/ brjod du med pa'i stong
134a2(mdo sde): pa nyid gang zhe na/ 'di lta ste/ kun brtags pa'i rang bzhin brjod du med pa'i phyir chos thams cad brjod du med pa'i stong pa nyid de/ de'i phyir brjod du med pa stong pa nyid
134a3(mdo sde): ces bya'o/ /blo gros chen po/ don dam pa 'phags pa'i ye shes chen po stong pa nyid gang zhe na/ 'di lta ste/ bdag gi so so rang gi 'phags pa'i ye shes khong du chud pa ni lta ba
134a4(mdo sde): dang | nyes pa'i bag chags thams cad kyis stong ste/ de'i phyir don dam pa 'phags pa'i ye shes stong pa chen po nyid ces bya'o/ /blo gros chen po/ gcig gis gcig stong pa nyid
134a5(mdo sde): gang zhe na/ 'di lta ste/ gang na ci med pa de ni des stong zhes bya'o/ /'di lta ste/ blo gros chen po/ ri dwags 'dzin gyi ma'i khang pa na glang po dang / ba lang dang / lug la sogs
134a6(mdo sde): pa med kyang dge slong dang / dge slong ma la sogs pas ni stong pa nyid ma yin no zhes ngas bshad de/ de ni de dag gis stong ngo zhes bya yang / blo gros chen po/ khang pa yang khang
134a7(mdo sde): pa'i dngos po med pa ma yin/ dge slong rnams kyang dge slong gi ngo bor med pa ma yin te/ glang po dang / ba lang dang / lug la sogs pa'i dngos po de dag gud na mi 'khod
134b1(mdo sde): pa'ang ma yin no/ /blo gros chen po/ de bzhin du chos thams cad kyi rang dang spyi'i mtshan nyid ni gcig la gcig med de/ de'i phyir gcig gis gcig stong pa nyid ces bya'o/ /blo gros
134b2(mdo sde): chen po/ 'di ni stong pa nyid rnam pa bdun te/ blo gros chen po/ gcig gis gcig stong pa nyid 'di ni kun gyi tha shal te/ de ni khyod kyis yongs su spang bar bya'o/ /blo gros chen po/
134b3(mdo sde): rang yang mi skye/ ting nge 'dzin gyi gnas skabs ma gtogs par yang mi skye la/ mi skye ba'ang ma yin te/ de'i phyir ma skyes pa dang / rang bzhin med pa dang / 'thad pa med pa las
134b4(mdo sde): dgongs te/ dngos po thams cad rang bzhin med pa zhes bya'o/ /blo gros chen po/ skad cig ma'i rgyun gyi rgyun med pa dang / gzhan du 'gyur bar snang ba'i phyir chos thams cad rang
134b5(mdo sde): bzhin med pa ste/ de'i phyir dngos po thams cad ni rang bzhin med pa zhes bya'o/ /blo gros chen po/ mi gnyis pa'i mtshan nyid gang zhe na/ 'di lta ste/ grib ma dang / nyi ma lta bu
134b6(mdo sde): dang | ring po dang / thung du dang / nag po dang / dkar po lta bu dag gnyis su rab tu phye ba'i rnams so so tha dad pa ma yin no/ /blo gros chen po/ de bzhin du 'khor ba dang / mya
134b7(mdo sde): ngan las 'das pa ltar chos thams cad mi gnyis pa ste/ blo gros chen po/ de ni mtshan nyid tha dad pa'i rgyu yod pa'i phyir ro/ /mya ngan las 'das pa gang na ba de na 'khor ba med/
135a1(mdo sde): 'khor ba gang na ba de na'ang mya ngan las 'das pa med de/ de'i phyir chos thams cad 'khor ba dang / mya ngan las 'das pa ltar mi gnyis so zhes bya'o//
135a2(mdo sde): de bas na/ blo gros chen po/ stong pa nyid dang / mi skye ba dang / mi gnyis pa dang / rang bzhin med pa'i mtshan nyid la brtson par bya'o/ /de nas de'i tshe bcom ldan 'das
135a3(mdo sde): kyis tshigs su bcad pa 'di dag gsungs so/ /'khor ba rmi lam sgyu 'dra dang / /rtag dang chad pa spangs pa yi/ /rtag tu stong pa nyid bshad kyang / /las ni rnam par mi 'jig
135a4(mdo sde): go |mya ngan 'das dang nam mkha' dang / /'gog pa gnyis po nyid kyang ste/ /ma byas par ni byis pas rtog /'phags pas yod med spangs par ro/ /de nas yang bcom
135a5(mdo sde): ldan 'das kyis byang chub sems dpa' sems dpa' chen po blo gros chen po la 'di skad ces bka' stsal to/ /blo gros chen po/ stong pa nyid dang / mi skye ba dang / mi gnyis
135a6(mdo sde): pa dang / rang bzhin med pa'i mtshan nyid sangs rgyas thams cad kyi mdo sde'i nang du chud pa 'di ni mdo sde gang du'ang rung ste/ de dag tu don 'di nyid khong du chud par
135a7(mdo sde): bya'o| |blo gros chen po/ mdo sde de ni sems can thams cad kyi bsam pa bzhin du bstan pa don 'khrul pa yin te/ de ni de kho na rnam par bzhag pa'i gtam ma yin no/ /blo
135b1(mdo sde): gros chen po/ 'di lta ste/ dper na/ smig rgyu ba ni ri dwags slu ba yin te/ chu'i dngos por mngon par zhen pas mngon par zhen par byed de/ de la chu med de/ /blo gros chen po/
135b2(mdo sde): de bzhin du mdo sde bstan pa'i chos thams cad kyang byis pa rnams kyi rang bzhin rnam par rtog pa mgu bar bya ba yin te/ de ni 'phags pa'i ye shes rnam par dgod pa'i gtam ni
135b3(mdo sde): ma yin no/ /de bas na blo gros chen po khyod kyis don gyi rjes su 'brang bar bya'i/ bstan pa brjod pa la mngon par chags par mi bya'o/ /de nas byang chub sems dpa' sems dpa' chen
135b4(mdo sde): po blo gros chen pos bcom ldan 'das la 'di skad ces gsol to/ /bcom ldan 'das kyis mdo sde brjod pa las de bzhin gshegs pa'i snying po gsungs pa de/ bcom ldan 'das
135b5(mdo sde): kyis rang bzhin gyis 'od gsal ba rnam par dag pas thog ma nas rnam par dag pa nyid mtshan sum cu rtsa gnyis dang ldan pa/ sems can thams cad kyi lus kyi nang na mchis
135b6(mdo sde): par brjod de/ bcom ldan 'das kyis rin po che rin thang chen po gos dri ma can gyis yongs su dkris pa ltar phung po dang / khams dang / skye mched kyi gos kyis yongs su dkris
135b7(mdo sde): pa| 'dod chags dang / zhe sdang dang / gti mug gi zil gyis non pa/ yongs su rtog pa'i dri mas dri ma can du gyur pa/ rtag pa dang / brtan pa/ ther zug par ni brjod na/ bcom
136a1(mdo sde): ldan 'das/ de bzhin gshegs pa'i snying por smra ba 'di mu stegs byed kyi bdag tu smra ba dang ji ltar mi 'dra ba lags/ bcom ldan 'das/ mu
136a2(mdo sde): stegs byed rnams kyang rtag pa med pa/ byed pa med pa/ yon tan med pa/ khyab pa/ mi 'jig pa'o zhes bdag tu smra ba ston par bgyid do/ /bcom ldan 'das kyis bka'
136a3(mdo sde): stsal pa/ blo gros chen po/ nga'i de bzhin gshegs pa'i snying po bstan pa ni mu stegs can gyi bdag tu smra ba dang mtshungs pa ma yin te/ blo gros chen po/ de bzhin gshegs
136a4(mdo sde): pa dgra bcom pa yang dag par rdzogs pa'i sangs rgyas rnams ni stong pa nyid dang / yang dag pa'i mtha' dang / mya ngan las 'das pa dang / ma skyes pa dang / mtshan ma med
136a5(mdo sde): pa dang / smon pa med pa la sogs pa'i tshig gi don rnams la/ de bzhin gshegs pa'i snying por bstan par byas nas/ byis pa rnams bdag med pas 'jigs par
136a6(mdo sde): 'gyur ba'i gnas rnam par spang ba'i don du de bzhin gshegs pa'i snying po'i sgo bstan pas rnam par mi rtog pa'i gnas snang ba med pa'i spyod yul ston te/ 'di la/ blo
136a7(mdo sde): gros chen po/ ma 'ongs pa dang / da ltar byung ba'i byang chub sems dpa' sems dpa' chen po rnams kyis bdag tu mngon par zhen par mi bya'o/ /blo gros chen po/ dper
136b1(mdo sde): na| rdza mkhan ni 'jim pa'i rdul gyi phung po gcig las lag pa dang / bzo dang / lag zungs dang / chu dang / srad bu dang / nan tan ldan pa las snod rnam pa sna tshogs byed do/ /blo
136b2(mdo sde): gros chen po/ de bzhin du de bzhin gshegs pa rnams kyang chos la bdag med pa'i rnam par rtog pa'i mtshan nyid thams cad rnam par log pa de nyid shes rab dang / thabs
136b3(mdo sde): la mkhas pa dang ldan pa rnam pa sna tshogs kyis de bzhin gshegs pa'i snying por bstan pa'am/ bdag med par bstan pas kyang rung ste/ rdza mkhan bzhin du tshig dang / yi
136b4(mdo sde): ge'i rnam grangs rnam pa sna tshogs kyis ston to/ /de ltar de'i phyir/ blo gros chen po/ de bzhin gshegs pa'i snying por bstan pas mu stegs byed kyi bdag tu smra ba'i bstan pa
136b5(mdo sde): dang mi 'dra'o/ /blo gros chen po/ de ltar de bzhin gshegs pa rnams kyi mu stegs byed bdag tu smra ba la mngon par zhen pa rnams drang ba'i phyir de bzhin gshegs pa'i snying po
136b6(mdo sde): bstan pas de bzhin gshegs pa'i snying po ston te/ yang dag pa ma yin pa'i bdag tu rnam par rtog pa'i lta bar ltung ba'i bsam pa can dag rnam par thar pa gsum gyi spyod yul
136b7(mdo sde): la gnas pa'i bsam pa dang ldan zhing / myur du bla na med pa yang dag par rdzogs pa'i byang chub tu mngon par 'tshang rgya bar ji ltar 'gyur zhe na/ blo gros chen po/ de'i don du de bzhin
137a1(mdo sde): gshegs pa dgra bcom pa yang dag par rdzogs pa'i sangs rgyas rnams de bzhin gshegs pa'i snying po ston par mdzad do/ /de lta bas na 'di ni mu
137a2(mdo sde): stegs byed bdag tu smra ba dang mtshungs pa ma yin no/ /blo gros chen po/ de lta bas na mu stegs byed kyi lta ba rnam par bzlog pa'i phyir de bzhin gshegs pa'i snying po bdag
137a3(mdo sde): med pa'i rjes su 'jug par bya'o/ /de nas de'i tshe bcom ldan 'das kyis tshigs su bcad pa 'di gsungs so/ /gang zag rgyun dang phung po dang / /de bzhin rkyen dang rdul dag
137a4(mdo sde): dang | |gtso bo dbang po byed po dag / sems tsam pa la rnam par brtags/ /de nas byang chub sems dpa' sems dpa' chen po blo gros chen pos ma 'ongs pa'i skye bo'i
137a5(mdo sde): tshogs la bltas nas yang bcom ldan 'das la gsol ba btab pa/ bcom ldan 'das/ ji ltar byang chub sems dpa' sems dpa' chen po rnams rnal 'byor chen
137a6(mdo sde): po'i rnal 'byor can du 'gyur ba'i rnal 'byor mngon par rtogs par bdag la bshad du gsol/ bcom ldan 'das kyis bka' stsal pa/ blo gros chen po/ chos bzhi dang
137a7(mdo sde): ldan pa'i byang chub sems dpa' sems dpa' chen po rnams rnal 'byor chen po'i rnal 'byor can du 'gyur ro/ /bzhi gang zhe na/ 'di lta ste/ rang gi sems snang ba rnam par
137b1(mdo sde): sgom pa dang / skye ba dang / gnas pa dang / 'jig pa'i lta ba rnam par spong ba dang / phyi rol gyi dngos po dngos po med par rtogs pa dang / 'phags pa so so rang gi ye shes khong du chud
137b2(mdo sde): par mos pa yin te/ blo gros chen po/ chos bzhi po 'di dag dang ldan pa'i byang chub sems dpa' sems dpa' chen po rnams rnal 'byor chen po'i rnal 'byor can du 'gyur ro/ /blo
137b3(mdo sde): gros chen po/ de la ji ltar na byang chub sems dpa' sems dpa' chen po rang gi sems snang ba sgom pa la mkhas pa yin zhe na/ 'di lta ste/ 'di ltar khams gsum 'di ni rang gi
137b4(mdo sde): sems tsam ste/ bdag dang bdag gi dang bral ba g.yo ba med pa/ blang ba dang dor ba dang bral ba/ thog ma med pa'i dus kyi spros pa'i gnas ngan len gyi bag chags la mngon par
137b5(mdo sde): zhen pas bsgos pa/ khams gsum gyi gzugs rnam pa sna tshogs la nye bar spyod pas 'brel pa/ lus dang / longs spyod dang / gnas dang / 'gro bar rnam par rtog pa'i rjes
137b6(mdo sde): su song bar snang ngo zhes rab tu rtog ste/ blo gros chen po/ de ltar na byang chub sems dpa' sems dpa' chen po rang gi sems snang ba rnam par sgom pa la mkhas pa yin no/ /blo
137b7(mdo sde): gros chen po/ ji ltar na byang chub sems dpa' sems dpa' chen po skye ba dang / gnas pa dang / 'jig pa'i lta ba rnam par spangs pa yin zhe na/ 'di lta ste/ dngos po thams cad
138a1(mdo sde): ni sgyu ma dang / rmi lam gyi gzugs skye ba dang 'dra bar bdag dang / gzhan dang / gnyis ka med pa'i phyir mi skye ste/ rang gi sems snang ba tsam gyi
138a2(mdo sde): rjes su 'brang ba dang / phyi rol gyi dngos po med par mthong bas rnam par shes pa rnams 'jug pa med pa dang / rkyen rnams kyang phung po dang / spungs pa med par mthong nas khams
138a3(mdo sde): gsum rnam par rtog pa'i rkyen las byung bar mthong nas/ phyi nang gi chos thams cad mi dmigs shing rang bzhin med pa'i rjes su mthong ba'i phyir skye ba'i lta ba rnam par
138a4(mdo sde): log nas/ sgyu ma la sogs pa'i chos kyi rang bzhin du rjes su rtogs pas mi skye ba'i chos la bzod pa rab tu 'thob ste/ sa brgyad la gnas nas sems dang / yid dang /
138a5(mdo sde): yid kyi rnam par shes pa dang / chos lnga dang / rang bzhin dang / bdag med pa gnyis rtogs pa rab tu gyur pa khong du chud pa'i phyir yid kyi lus kyang rab tu 'thob bo/ /bcom
138a6(mdo sde): ldan 'das/ ci'i slad du yid kyi lus zhes bgyi/ bcom ldan 'das kyis bka' stsal pa/ blo gros chen po/ yid kyi lus zhes bya ba ni yid ltar thogs pa med cing mgyogs
138a7(mdo sde): par 'gro ba'i phyir yid kyi lus zhes bya ste/ blo gros chen po/ 'di lta ste/ yid ni ri dang / rtsig pa dang / 'bab chu dang / shing la sogs pa la thogs pa med par dpag tshad
138b1(mdo sde): brgya stong du mar sngon mthong ba dang / myong ba'i yul rjes su dran zhing rang gi sems kyi rgyun ma chad pa'i lus thogs pa med pa'i 'gros kyis 'jug go /blo gros chen po/ de bzhin
138b2(mdo sde): du yid kyi lus kyang thob ma thag tu sgyu ma dang 'dra ba'i ting nge 'dzin gyis stobs dang / dbang dang / mngon par shes pa dang / ye shes dang / mtshan nyid kyi me tog rgyas pa/ 'phags
138b3(mdo sde): pa'i ris su lhan cig skyes pa/ 'gro ba la thogs pa med pa sngon gyi smon lam gyi yul rjes su dran zhing sems can yongs su smin par bya ba'i phyir yid bzhin du 'jug ste/ de ltar
138b4(mdo sde): na| blo gros chen po/ byang chub sems dpa' sems dpa' chen po skye ba dang / gnas pa dang / 'jig pa'i lta ba rnam par spangs pa yin no/ /blo gros chen po/ de la ji ltar na
138b5(mdo sde): byang chub sems dpa' sems dpa' chen po phyi rol gyi dngos po dngos po med par rtogs pa la mkhas pa yin zhe na/ blo gros chen po/ 'di lta ste/ dngos po thams cad ni smig rgyu
138b6(mdo sde): dang | rmi lam dang / skra shad 'dzings pa lta bu'o/ /dngos po thams cad ni thog ma med pa'i dus kyi spros pa'i gnas ngan len gyi rnam par rtog pa'i bag chags rnam pa sna tshogs
138b7(mdo sde): la mngon par zhen pa'i rgyu las byung ba yin te/ rang bzhin med pa'o zhes yang dag par mthong nas 'phags pa so so rang gi ye shes kyis rtogs pa'i yul la mngon par mos so/ /
139a1(mdo sde): blo gros chen po/ chos 'di bzhi dang ldan pa'i byang chub sems dpa' sems dpa' chen po ni rnal 'byor chen po'i rnal 'byor can yin no/ /blo gros chen
139a2(mdo sde): po| de la khyod kyis brtson par gyis shig / de nas yang bcom ldan 'das la byang chub sems dpa' sems dpa' chen po blo gros chen pos gsol ba btab pa/ bcom ldan
139a3(mdo sde): 'das| rgyu dang rkyen gyi mtshan nyid rtogs pa gang gis bdag dang byang chub sems dpa' gzhan rnams mchis pa dang / ma mchis par lta ba'i rnam par rtog pa dang bral zhing
139a4(mdo sde): dngos po thams cad rim gyis dang / cig car skye bar rnam par mi rtog par mi 'gyur ba'i chos thams cad kyi rgyu dang / rkyen gyi mtshan nyid bdag la bshad du gsol/ bcom
139a5(mdo sde): ldan 'das kyis bka' stsal pa/ blo gros chen po/ chos thams cad kyi rten cing 'brel bar 'byung ba'i mtshan nyid rnam pa gnyis te/ 'di ltar phyi'i dang / nang gi'o/ /blo gros
139a6(mdo sde): chen po/ de la phyi'i rten cing 'brel par 'byung ba ni 'jim pa'i gong bu dang / lag zungs dang / 'khor lo dang / srad bu dang / chu dang / mi'i nan tan la sogs pa'i rkyen rnams
139a7(mdo sde): kyis rdza ma 'byung ngo / /blo gros chen po/ ji ltar 'jim pa'i gong bu las rdza ma 'byung ba de bzhin du thag pa las sna ma bu dang / rtsi skyang las re lde dang / sa bon las myu gu dang /
139b1(mdo sde): srub ma la sogs pa mi'i nan tan dang / zho las mar 'byung ba 'di ni/ blo gros chen po/ phyi'i rten cing 'brel par 'byung ba snga ma snga ma las phyi ma phyi mar 'byung ba'o/ /blo gros chen po/ de
139b2(mdo sde): la nang gi rten cing 'brel par 'byung ba ni 'di lta ste/ ma rig pa dang / sred pa dang / las dang / chos 'di dag la sogs pa ni rten cing 'brel par 'byung ba zhes bya ba'i ming 'thob
139b3(mdo sde): bo| |blo gros chen po/ 'di dag las skyes pa'i phung po dang / khams dang / skye mched ces bya ba'i chos de dag kyang rten cing 'brel par 'byung ba zhes bya ba'i ming 'thob ste/ de dag ni khyad
139b4(mdo sde): par med pa las byis pa rnams kyis brtags so/ /blo gros chen po/ de la rgyu ni rnam pa drug ste/ 'di ltar 'byung bar 'gyur ba'i rgyu dang / 'brel pa'i rgyu dang / mtshan nyid kyi rgyu dang /
139b5(mdo sde): byed pa'i rgyu dang / snang bar byed pa'i rgyu dang / ltos pa'i rgyu dang drug go /de la/ blo gros chen po/ 'byung bar 'gyur ba'i rgyu ni phyi nang gi chos rnams skye ba'i phyir rgyu'i bya ba byed do/ /blo gros
139b6(mdo sde): chen po/ 'brel ba'i rgyu ni phyi nang gi phung po dang / sa bon la sogs pa 'byung ba'i dmigs pa'i bya ba byed do/ /blo gros chen po/ mtshan nyid kyi rgyu ni de ma thag tu byed pa'i mtshan nyid dang
139b7(mdo sde): 'brel ba skyed do/ /blo gros chen po/ byed pa'i rgyu ni dbang bar gtogs pa'i bya ba byed de/ 'khor los bsgyur ba'i rgyal po bzhin no/ /blo gros chen po/ snang bar byed pa'i rgyu ni rnam par
140a1(mdo sde): rtog pa'i dngos po skyes pa'i mtshan nyid snang ba'i bya ba byed de/ gzugs la sogs pa la mar me bzhin no/ /blo gros chen po/ ltos pa'i rgyu ni rnam par
140a2(mdo sde): ldog pa'i dus na rnam par mi rtog pa'i dngos po 'byung ba'i phyir rgyun gyi bya ba mi 'chad par byed do/ /'di dag ni/ blo gros chen po/ byis pa so so'i skye bo rnams kyi rang gi sems
140a3(mdo sde): kyi rnam par rtog pas brtags pa ste/ rim gyis 'jug pas kyang ma yin no/ /cig car yang mi 'byung ngo / /de ci'i phyir zhe na/ blo gros chen po/ gal te cig car 'byung na ni
140a4(mdo sde): rgyu'i mtshan nyid du ma reg pa'i phyir bya ba dang byed pa'i bye brag kyang med par 'gyur ro/ /de ste rim gyis 'jug pas 'byung na ni mtshan nyid du ma reg pa'i bdag nyid las rim
140a5(mdo sde): gyis 'jug par mi 'byung ste/ blo gros chen po/ bu ma skyes par pha zhes gdags pa dang 'dra bar rtog pa pa rnams kyi rim gyis 'jug pas 'brel ba'i tshul yang mi rung ngo / /blo
140a6(mdo sde): gros chen po/ rgyu dang / dmigs pa dang / de ma thag pa dang / bdag po'i rkyen la sogs pas bskyed par bya ba dang / skyed pa'i phyir rim gyis 'jug pas mi skye ste/ blo
140a7(mdo sde): gros chen po/ kun brtags pa'i rang bzhin la mngon par zhen pa'i mtshan nyid kyi phyir rim gyis sam cig car mi skye'o/ /blo gros chen po/ rang gi sems snang ba'i lus
140b1(mdo sde): dang | longs spyod can yin pa'i phyir rang dang / spyi'i mtshan nyid kyi phyi rol gyi dngos po med pa'i phyir rim gyis sam cig car yang mi skye ste/ gzhan du na rang gi sems snang ba'i rnam
140b2(mdo sde): par rtog pas rnam par brtags pa'i phyir rnam par shes pa 'byung ngo / /blo gros chen po/ de lta bas na khyod kyis rgyu dang rkyen dang / byed pa dang ldan pa'i mtshan nyid rim pa'am cig
140b3(mdo sde): car du lta ba dang bral bar bya'o/ /de la 'di skad ces bya ste/ 'di la gang yang rkyen rnams kyis/ /skye ba med cing 'gag pa med/ /btags pa'i rkyen rnams kho na ni/ /skye zhing 'gag
140b4(mdo sde): par 'gyur yin no/ /skye 'jig rkyen la 'brel pa ni/ /rnam par bzlog par mi bya ste/ /byis pa rkyen gyis gang rtog pa/ /de ni rnam par bzlog par bya/ /bag chags rnams kyis rmongs
140b5(mdo sde): byas sems/ /srid gsum dag na snang ba'i phyir/ /rkyen rnams yod dang med las kyang / /chos rnams 'byung ba med pa'o/ /ma byung rkyen gyis skye ba med/ /gang yang 'gag par mi
140b6(mdo sde): 'gyur te/ /nam mkha'i me tog mo gsham bur/ /gang tshe 'dus byas mthong ba na/ /de tshe gzung dang 'dzin pa yang / /nor par mthong bar phyir ldog go /skyes med bskyed par bya ba med/ /
140b7(mdo sde): rkyen rnams dang ni gang dag kyang / /gag kyang gang tshe'ang yod pa min/ /spyod pa dag tu brjod pa yin/ /de nas yang bcom ldan 'das la byang chub sems dpa' sems dpa' chen
141a1(mdo sde): po blo gros chen pos 'di skad ces gsol to/ /bcom ldan 'das/ tshig gi rnam par rtog pa'i mtshan nyid kyi snying po tha dad pa'i bye brag shin tu rtogs pa
141a2(mdo sde): gang gis bdag dang / byang chub sems dpa' sems dpa' chen po gzhan rnams brjod pa dang / brjod du ma mchis pa'i don gnyis rtogs par khong du chud nas/ myur du bla na
141a3(mdo sde): med pa yang dag par rdzogs pa'i byang chub tu mngon par rdzogs par sangs rgyas te/ sems can thams cad kyi brjod pa dang / brjod du ma mchis pa'i don gnyis kyi rtogs pa
141a4(mdo sde): rnam par sbyong bar 'gyur ba tshig gi rnam par rtog pa'i mtshan nyid kyi snying po zhes bgyi ba'i chos kyi gzhung bcom ldan 'das kyis bdag la bshad du gsol/ bcom ldan 'das
141a5(mdo sde): kyis bka' stsal pa/ blo gros chen po/ de'i phyir shin tu legs par nyon la yid la gzung zhig dang ngas khyod la bshad do/ /bcom ldan 'das/ legs so zhes gsol nas byang
141a6(mdo sde): chub sems dpa' sems dpa' chen po blo gros chen po bcom ldan 'das la phyir nyan to/ /bcom ldan 'das kyis de la 'di skad ces bka' stsal to/ /blo gros chen po/ tshig
141a7(mdo sde): gi rnam par rtog pa'i mtshan nyid rnam pa bzhi yod de/ 'di ltar mtshan nyid kyi tshig dang / rmi lam gyi tshig dang / gnas ngan len la mngon par zhen pa'i tshig dang / thog ma med
141b1(mdo sde): ba'i dus kyi rnam par rtog pa'i tshig go / blo gros chen po/ de la mtshan nyid kyi tshig ni rang gi rnam par rtog pa'i gzugs la mtshan mar mngon par zhen pa las 'byung ngo / /blo gros
141b2(mdo sde): chen po/ rmi lam gyi tshig ni sngon myong ba'i yul rjes su dran pa dang / rtogs pa'i yul med pa las 'byung ngo / /yang blo gros chen po/ gnas ngan len gyi rnam par rtog pa'i tshig ni
141b3(mdo sde): sngo nad gras byas pa'i las rjes su dran pa las 'byung ngo / /blo gros chen po/ thog ma med pa'i dus nas rnam par rtog pa'i tshig ni thog ma med pa'i dus kyi spros pa la mngon par zhen
141b4(mdo sde): pa'i gnas ngan len gyi rang gi sa bon las 'byung ste/ 'di ni/ blo gros chen po/ tshig rnam par rtog pa'i mtshan nyid rnam pa bzhi'o zhes gang brjod pa de la phyir bshad pa'o/ /de nas
141b5(mdo sde): yang bcom ldan 'das la byang chub sems dpa' sems dpa' chen po blo gros chen pos don de nyid kyi phyir gsol ba btab pa/ bcom ldan 'das/ da dung yang bcom ldan
141b6(mdo sde): 'das kyis mi rnams kyis tshig rnam par rig pa rtog pa gang du ci las ji ltar gang gis 'byung ba'i tshig gi rnam par rtog pa mngon par zhen pa'i spyod yul bdag la bshad du gsol/ bcom
141b7(mdo sde): ldan 'das kyis bka' stsal pa/ blo gros chen po/ tshig 'byung ba ni mgo dang / brang dang / sna dang / mgul dang / rkan dang / mchu dang / lce dang / so rnams 'dus pa las
142a1(mdo sde): 'byung ngo / /blo gros chen pos gsol pa/ bcom ldan 'das/ rnam par rtog pa dang tshig tu tha dad dam/ 'on te gcig gam ci lags/ bcom ldan
142a2(mdo sde): 'das kyis bka' stsal pa/ blo gros chen po/ tshig ni rnam par rtog pa dang tha dad pa'ang ma yin/ gcig pa'ang ma yin no/ /de ci'i phyir zhe na/ 'di lta ste/ de'i rgyu las
142a3(mdo sde): byung ba'i mtshan nyid kyi phyir tshig gi rnam par rtog par 'byung ngo / /blo gros chen po/ de ste tshig 'di rnam par rtog pa dang tha dad pa zhig yin na ni/ rnam par rtog pa'i rgyu las byung
142a4(mdo sde): ba ma yin par 'gyur ro/ /de ste gcig pa zhig yin na ni tshig de don gsal bar byed par yang mi 'gyur na/ de ni byed de/ de bas na tha dad pa'ang ma yin/ gcig pa'ang ma yin no//
142a5(mdo sde): yang blo gros chen pos gsol pa/ bcom ldan 'das/ tshig nyid don dam pa lags sam/ 'on te tshig gis gang brjod par bgyi ba de don dam pa lags sam ci lags/
142a6(mdo sde): bcom ldan 'das kyis bka' stsal pa/ blo gros chen po/ tshig kyang don dam pa ma yin no/ /tshig gis gang brjod par bya ba'ang don dam pa ma yin te/ de ci'i phyir zhe na/ 'di
142a7(mdo sde): lta ste/ 'phags pa'i ye shes don dam pa'i bden pa brjod pas don dam pa la 'jug pa'i phyir tshig nyid ni don dam pa ma yin no/ /blo gros chen po/ don dam pa ni 'phags
142b1(mdo sde): pa so so rang gis rig pa'i ye shes kyis rtogs par bya ba yin te/ tshig gi rnam par rtog pa'i blo'i spyod yul ma yin no/ /de bas na rnam par rtog pa ni don dam pa brjod par mi byed do/ /blo
142b2(mdo sde): gros chen po/ tshig ni skyes nas 'jig cing mi brtan pa/ phan tshun gyi rgyu dang rkyen las byung ngo / /blo gros chen po/ gang phan tshun gyi rgyu dang rkyen las byung ba de ni don dam par
142b3(mdo sde): brjod par mi byed do/ /blo gros chen po/ bdag dang gzhan gyi mtshan nyid med pa'i phyir tshig ni mtshan nyid brjod par mi byed do/ /blo gros chen po/ gzhan yang rang gi sems
142b4(mdo sde): snang ba tsam gyi rjes su 'brang ba dang / phyi rol gyi dngos po rnam pa tha dad pa sna tshogs kyi mtshan nyid med pas rnam par rtog pa ni don dam pa la mi rtog go /de bas na/ blo gros
142b5(mdo sde): chen po/ khyod kyis tshig rnam pa sna tshogs kyi rnam par rtog pa dang bral bar bya'o/ /de la 'di skad ces bya ste/ /dngos po kun gyi rang bzhin med/ /tshig kyang de bzhin med pa ste//
142b6(mdo sde): stong pa nyid dam stong nyid don/ /byis pas ma mthong rnam par rgyug /dngos po thams cad rang bzhin med/ /mi yi tshig kyang brtags pa ste/ /de yang yod pa ma yin no/ /snying po
142b7(mdo sde): rmi lam sprul 'dra bar/ /yongs su brtags par byas pa ni/ /mi 'khor mya ngan 'da' mi bya/ /ji ltar rgyal po tshong dpon dag /'ji ba'i ri dwags sna tshogs kyis/ /bu rnams
143a1(mdo sde): brid de rtser bcug cing / /de nas ri dwags dngos byin pa/ /de bzhin ngas kyang chos rnams kyi/ /mtshan nyid sna tshogs gzugs brnyan gyis/ /so
143a2(mdo sde): so rang rig yang dag mtha'/ /bu rnams la ni ngas bshad do/ /de nas yang bcom ldan 'das la byang chub sems dpa' sems dpa' chen po blo gros chen po sa 'di skad ces
143a3(mdo sde): gsol to/ /bcom ldan 'das/ chos thams cad kyi rang gi sems snang ba'i spyod yul rtogs par rnam par phye ba'i mtshan nyid mchis pa dang / ma mchis pa dang / gcig pa dang /
143a4(mdo sde): tha dad pa dang / gnyis ka dang / gnyis ka ma lags pa dang / mchis pa'ang ma lags/ ma mchis pa'ang ma lags pa dang / rtag pa dang / mi rtag pa spangs pa/ mu stegs can
143a5(mdo sde): gyi rtog pa mi rgyu ba/ 'phags pa'i so so rang gi ye shes kyis mkhyen par bgyi ba/ kun brtags pa'i rang dang spyi'i mtshan nyid las rnam par log pa/ don dam pa de kho na nyid
143a6(mdo sde): la 'jug pa/ sa'i mtshams sbyor zhing gong nas gong du rnam par dag pa'i mtshan nyid/ de bzhin gshegs pa'i sa la rjes su 'jug pa'i mtshan nyid sngon gyi smon lam gyis
143a7(mdo sde): gzugs sna tshogs kyi nor bu lta bur 'jug pa/ yul mtha' yas pa'i mtshan nyid lhun gyis grub par rab tu rgyu ba 'di dag la sogs pa la ci nas kyang bdag dang / byang chub
143b1(mdo sde): sems dpa' sems dpa' chen po gzhan rnams kun brtags pa'i rang bzhin gyi rang dang / spyi'i mtshan nyid las rnam par log pa'i lta ba can rnams su gyur te/ myur du bla na med
143b2(mdo sde): pa yang dag par rdzogs pa'i byang chub tu mngon par sangs rgyas nas/ sems can thams cad kyi bde ba phun sum tshogs pa thams cad yongs su rdzogs par bgyi ba bdag la
143b3(mdo sde): bshad du gsol/ bcom ldan 'das kyis bka' stsal pa/ blo gros chen po/ legs so/ /legs so/ /khyod don 'di gsol ba 'debs par sems pa ni blo gros chen po khyod
143b4(mdo sde): 'gro ba mang bo la phan pa dang / 'gro ba mang po la bde ba dang / 'jig rten la snying brtse ba dang / 'gro ba phal po che'i don dang / lha dang mi rnams la phan pa dang bde ba'i phyir zhugs
143b5(mdo sde): pa ste| blo gros chen po khyod legs so/ /blo gros chen po/ de'i phyir shin tu legs par nyon la yid la gzung zhig dang khyod la ngas bshad do/ /legs so/ /bcom ldan 'das
143b6(mdo sde): zhes gsol nas/ byang chub sems dpa' sems dpa' chen po blo gros chen pos bcom ldan 'das la phyir nyan to/ /bcom ldan 'das kyis de la 'di skad ces bka' stsal
143b7(mdo sde): te| blo gros chen po/ byis pa so so'i skye bo rnams kyis rang gi sems snang ba tsam du khong du mi chud pa dang / phyi rol gyi dngos po rnam pa sna tshogs la mngon par zhen pas yod pa
144a1(mdo sde): dang | med pa dang / gcig pa dang / tha dad pa dang / gnyis ka dang / gnyis ka ma yin pa dang / yod pa'ang ma yin/ med pa'ang ma yin pa dang /
144a2(mdo sde): rtag pa dang / mi rtag pa'i rang bzhin gyi bag chags kyi rgyu rnam par rtog pa la mngon par zhen pas rnam par rtog go /blo gros chen po/ 'di lta ste/ smig rgyu'i chu la dbyid
144a3(mdo sde): ka nyi mas gdungs pa'i ri dwags rnams chu'i dngos por rnam par rtog cing btung bar 'dod pa'i phyir rab tu rgyug ste/ rang gi sems kyi lta bas nor ba khong du ma chud pa'i phyir
144a4(mdo sde): 'di na chu med do zhes bya bar yang mi shes so/ /de bzhin du/ blo gros chen po/ byis pa so so'i skye bo rnams kyang thog ma med pa'i dus kyi rnam pa sna tshogs kyis spros pa la
144a5(mdo sde): rnam par rtog pas bsgos pa'i blo can/ 'dod chags dang / zhe sdang dang / gti mug gi mes yongs su gdungs pa'i yid can/ gzugs rnam pa sna tshogs kyi yul
144a6(mdo sde): la mngon par mos pa/ skye ba dang / 'jig pa dang / gnas par lta ba'i bsam pa can phyi nang gi dngos po la mi mkhas pa de dag gcig pa dang / tha dad pa dang / yod
144a7(mdo sde): pa dang / med par 'dzin par rab tu ltung ngo / /blo gros chen po/ 'di lta ste/ dri za'i grong khyer la grong khyer ma yin par mi mkhas pa rnams la grong khyer gyi 'du shes 'byung
144b1(mdo sde): ste| grong khyer lta bu de ni thog ma med pa'i dus nas grong khyer gyi sa bon gyi bag chags la mngon par zhen pa'i phyir snang ste/ blo gros chen po/ grong khyer de ni grong khyer yang ma yin/
144b2(mdo sde): grong khyer med pa'ang ma yin no/ /de bzhin du/ blo gros chen po/ rang gi sems snang ba tsam du khong du ma chud pa'i blo can thog ma med pa'i dus nas mu stegs can spros pa'i
144b3(mdo sde): bag chags la mngon par zhen pa rnams gcig pa dang / tha dad pa dang / yod pa dang / med pa'i smra ba la mngon par chags so/ /blo gros chen po/ 'di lta ste/ mi la la zhig
144b4(mdo sde): nyal ba'i rmi lam du bud med dang / skyes pa dang / glang po dang / rta dang / shing rta dang / rkang thang dang / grong dang / grong khyer dang / grong rdal dang / ba lang dang / ma he dang /
144b5(mdo sde): nags tshal dang / skyed mos tshal dang / ri dang / 'bab chu dang / rdzing rnam pa sna tshogs kyis mdzes par byas pa'i yul grong khyer rin po cher phyin pa snyam la/ sad nas de
144b6(mdo sde): sad pa dang yul grong khyer rin po che nyid rjes su dran na/ blo gros chen po/ de ji snyam du sems/ de ltar yang dag pa ma yin pa'i rmi lam rnam pa sna tshogs rjes su dran par
144b7(mdo sde): byed pa'i skyes bu de ci mkhas pa'i rang bzhin can yin nam/ gsol pa/ bcom ldan 'das/ ma lags so/ /bcom ldan 'das kyis bka' stsal pa/ de bzhin du/ blo
145a1(mdo sde): gros chen po/ byis pa so so'i skye bo lta ba ngan pas zin pa mu stegs can gyi blo can dag rang gi sems snang ba'i dngos po rmi lam lta bur khong du ma chud
145a2(mdo sde): pa rnams gcig pa dang / tha dad pa dang / yod pa dang / med par lta ba la rten to/ /blo gros chen po/ 'di lta ste/ ri me bris pa'i gzhi mtho dman med pa la byis pa rnams
145a3(mdo sde): mtho dman du rnam par rtog go / de bzhin du/ blo gros chen po/ ma 'ongs pa'i dus na mu stegs can gyi lta ba ngan pa'i bag chags kyi bsam pa rnam par rtog pa shin tu rgyas
145a4(mdo sde): pa de dag gcig pa dang / tha dad pa dang / gnyis ka dang / gnyis ka ma yin pa'i smra ba la mngon par zhen pa bdag nyid kyang brlag la/ yod pa dang med pa'i phyogs kyis dben
145a5(mdo sde): par gyur pa/ skye ba med par smra ba dag la'ang med pa zhes zer ba dag 'byung ste/ 'di dag ni rgyu dang / 'bras bu la skur ba/ dge ba dkar po'i phyogs kyi rgyu lta ba ngan pas tsa pa
145a6(mdo sde): nas phyung ba yin gyi/ 'di dag ni legs pa 'dod pa rnams kyis ring du spang bar bya'o zhes zer te/ bdag dang / gzhan dang / gnyis ka'i lta bar ltung ba'i bsam pa can/ yod
145a7(mdo sde): pa dang med par rnam par brtags nas sgro 'dogs pa dang / skur pa'i lta ba ngan par lhung ba'i bsam pa can de dag sems can dmyal ba la gzhol bar 'gyur ro/ /blo gros
145b1(mdo sde): chen po/ 'di lta ste/ rab rib can dag skra shad 'dzings pa mthong ba dang / 'di ni ngo mtshar to/ /'di ni ngo mtshar 'di re/ kye grogs po rnams/ ltos shig ces zer te /skra shad 'dzings
145b2(mdo sde): pa de ni mthong ba dang ma mthong ba'i phyir shin tu yod pa'ang ma yin te/ med pa'ang ma yin no/ /de bzhin du/ blo gros chen po/ mu stegs can gyi lta ba ngan pa rnam par rtog pa'i bsam
145b3(mdo sde): pa la mngon par zhen pa dag yod pa dang / med pa'i phyogs dang / gcig pa dang / tha dad pa dang / gnyis ka dang / gnyis ka ma yin pa'i smra ba la mngon par zhen cing / dam pa'i
145b4(mdo sde): chos la skur pa rnams bdag dang gzhan dag kyang log par lhung bar byed do/ /blo gros chen po/ 'di lta ste/ 'khor lo ma yin yang mgal me'i 'khor lo'i byis pa rnams 'khor lo'i
145b5(mdo sde): dngos por yongs su rtog ste/ mkhas pa rnams ni ma yin no/ /de bzhin du/ blo gros chen po/ lta ba ngan pa'i mu stegs can gyi bsam par lhung ba rnams srid par skye ba kun tu'ang
145b6(mdo sde): gcig pa dang / tha dad pa dang / gnyis ka dang / gnyis ka ma yin par yongs su rtog go /blo gros chen po/ 'di lta ste/ char 'bab pa'i tshe chu las chu bur 'byung ba nor bu shel 'dra
145b7(mdo sde): bar snang ba de la byis pa rnams nor bu shel gyi dngos por mngon par zhen cing rab tu rgyug ste/ blo gros chen po/ chu'i chu bur de dag ni gzung ba dang / gzung du med pa'i phyir nor bu'ang ma
146a1(mdo sde): yin| nor bu ma yin pa'ang ma yin no/ /de bzhin du/ blo gros chen po/ mu stegs can gyi lta ba rnam par rtog pa'i bsam pa'i bag chags kyis bsgos
146a2(mdo sde): pa rnams rkyen rnams kyis med pa las skye ba dang / yod pa las kyang 'jig par smra bar 'gyur ro/ /blo gros chen po/ gzhan yang tshad ma gsum gyi yan lag so sor gzhag pa
146a3(mdo sde): s te| 'phags pa'i ye shes so so rang gis rig par bya ba'i rang bzhin gnyis las rnam par grol bar bya ba'i dngos po'i rang bzhin du yod do zhes rnam par rtog par 'gyur
146a4(mdo sde): te| blo gros chen po/ rnal 'byor can sems dang / yid dang / yid kyi rnam par shes pa'i gnas shin tu gyur pa/ rang gi sems snang ba'i gzung ba dang 'dzin pa'i rnam par
146a5(mdo sde): rtog pa rab tu spangs pa/ de bzhin gshegs pa'i sa 'phags pa so so rang gis rig pa'i ye shes thob pa rnams la ni dngos po dang / dngos po med pa'i 'du shes mi 'byung
146a6(mdo sde): ngo| |blo gros chen po/ rnal 'byor can de lta bu'i tshul gyi yul can rnams la/ gal te dngos po dang dngos po med par 'dzin pa zhig 'jug tu zin na ni de nyid de dag gi bdag tu
146a7(mdo sde): 'dzin pa dang / gso bar 'dzin pa dang / skyes bur 'dzin pa dang / gang zag tu 'dzin par 'gyur ro/ /blo gros chen po/ gang 'di ltar dngos po'i rang bzhin dang / rang dang spyi'i
146b1(mdo sde): mtshan nyid bstan pa 'di ni/ blo gros chen po/ sprul pa'i sangs rgyas kyis bstan pa ste/ chos nyid kyi sangs rgyas kyis bstan pa ma yin no/ /blo gros chen po/ bstan pa ni byis pa'i
146b2(mdo sde): bsam pa la yod pa'i lta bas byung ba yin te/ rnam par 'jog pa rtogs pa'i rang bzhin gyi chos 'phags pa'i ye shes so so rang gis rig pa'i ting nge 'dzin gyi bde ba la gnas ngan
146b3(mdo sde): mi brjod do/ /blo gros chen po/ 'di lta ste/ chu'i nang na shing gi grib ma snang ste/ de ni shing gi dbyibs dang dbyibs med pa'i phyir grib ma'ang ma yin/ grib ma ma yin pa'ang ma yin
146b4(mdo sde): no| |de bzhin du/ blo gros chen po/ mu stegs can gyi lta ba'i bag chags kyis bsgos pa'i rnam par rtog pa can rnams rang gi sems snang ba tsam du khong du chud pa'i blo can dag
146b5(mdo sde): gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa rnam par rtog par 'gyur ro/ /blo gros chen po/ 'di lta ste/ me long gi nang du
146b6(mdo sde): rkyen ji lta ba bzhin du gzugs thams cad kyi gzugs brnyan snang ngo / /gzugs brnyan de dag ni rang gi rnam par rtog pa yin te/ gzugs dang gzugs ma yin par mthong ba'i
146b7(mdo sde): phyir gzugs kyang ma yin/ gzugs ma yin pa'ang ma yin te/ blo gros chen po/ 'on kyang byis pa rnams la rang gi sems snang ba'i rnam par rtog pa gzugs lta bur snang ngo / /
147a1(mdo sde): de bzhin du/ blo gros chen po/ gcig pa dang / tha dad pa dang / gnyis ka dang / gnyis ka ma yin pa'i lta ba'i rnam par rang gi sems kyi gzugs brnyan
147a2(mdo sde): kyang snang ngo / /blo gros chen po/ 'di lta ste/ brag ca ni ming dang / 'bab chu dang / rlung du phrad pa las 'byung zhing gud du grag ste/ de ni sgra dang sgra ma yin par grag pa'i phyir
147a3(mdo sde): dngos po'ang ma yin/ dngos po med pa'ang ma yin no/ /de bzhin du/ blo gros chen po/ yod pa dang / med pa dang / gcig pa dang / tha dad pa dang / gnyis ka dang / gnyis ka ma
147a4(mdo sde): yin pa'i lta ba rang gi sems kyi bag chags rnam par rtog pa rnams snang ngo / /blo gros chen po/ 'di lta ste/ rtswa dang / shing gel ba dang / lcug ma gyes pa med pa'i sa la nyi ma
147a5(mdo sde): dang phrad na smig rgyu ba'i dba' rlabs rab tu g.yo ste/ de dag ni chags pa dang mi chags pa'i phyir dngos po'ang ma yin/ dngos po med pa'ang ma yin no/ /de bzhin du/ blo
147a6(mdo sde): gros chen po/ byis pa rnams kyi rnam par rtog pa'i rnam par shes pa thog ma med pa'i dus kyi spros pa gnas ngan len gyi bag chags kyis bsgos pa ni skye ba dang / 'jig pa
147a7(mdo sde): dang | gnas pa dang / gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa dang / 'phags pa so so rang gi ye shes kyi
147b1(mdo sde): dngos po'i tshul du'ang smig rgyu bzhin du rlabs g.yo'o/ /blo gros chen po/ 'di lta ste/ ro langs dang / 'khrul 'khor gyi mi ni sems can med kyang 'dre dang sbyor bar ldan na g.yo
147b2(mdo sde): ba'i las byed de/ 'gro ba dang mi 'gro ba'i phyir med pa la rnam par rtog pa de la byis pa rnams mngon par zhen to/ /de bzhin du/ blo gros chen po/ byis pa so so'i skye bo lta ba ngan
147b3(mdo sde): pa'i mu stegs can gyi bsam par ltung ba dag gcig pa dang / tha dad par smra ba la mngon par zhen te/ de ni yang dag pa ma yin par sgro btags pa'o/ /de bas na/ blo gros chen
147b4(mdo sde): po| khyod kyis skye ba dang / mi skye ba dang / 'jig pa dang / gnas pa dang / gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa
147b5(mdo sde): dang | 'phags pa so so rang gi dngos po khong du chud par bya ba'i rnam par rtog pa dang bral bar bya'o/ /de la 'di skad ces bya ste/ /phung po rnam par shes dang lnga/ /chu la shing
147b6(mdo sde): gi grib ma bzhin/ /snang ba sgyu ma rmi lam 'dra/ /rnam par rig pas ma rtog cig /srid gsum 'di ni rmi lam dang / /skra shad 'dzings dang sgyu ma 'dra/ /smig rgyu chu bzhin nor pa ni/ /
147b7(mdo sde): rnam par bsgoms na rnam par grol/ /sems can slu ba'i smig rgyu ba/ /ji ltar dbyid ka g.yo ba na/ /ri dwags rnams ni chur 'dzin te/ /de la dngos po yod pa min/ /de bzhin rnam
148a1(mdo sde): shes sa bon kyang / /lta ba'i yul la rab tu g.yo/ /byis pa dag ni skye bar 'dzin/ /rab ri ba can gyi rab rib bzhin/ /thog ma med ldan 'khor ba nas/ /
148a2(mdo sde): dngos 'dzin byis pas phang blangs pa/ /ji ltar gzer la gzer bzhin du/ /'dzin pa brid de rnam par zlog /sgyu ma ro langs 'khrul 'khor dang / /rmi lam glog dang sprin lta bur/ /
148a3(mdo sde): nam yang rgyud gsum rnam chad par/ /skye bo mthong nas rnam par thar/ /'di la rnam rig gang yang med/ /mkha' la smig rgyu ji bzhin te/ /chos rnams de ltar rab shes na/ /
148a4(mdo sde): cung zad du yang khas blang med/ /rnam rig 'di ni ming tsam ste/ /mtshan nyid kyis ni yod pa min/ /gang la de dag brtags pa yi/ /phung po skra shad 'dzings pa 'dra/ /ri mo skra
148a5(mdo sde): shad 'dzings pa dang / /sgyu ma rmi lam dri za'i grong / /mgal me 'khor lo smig rgyu dag /med par mi la rab tu snang / /de bzhin rtag dang mi rtag dang / /gcig dang gnyis ka
148a6(mdo sde): gnyis min dag / thog ma med kyi nyes 'brel pas/ /byis pa rmongs pa rab tu rtog /mig dang me long chu rnams dang / /snod dang nor bu dag la yang / /de na gzugs brnyan
148a7(mdo sde): snang mod kyi/ /gzugs brnyan gang na'ang yod pa min/ /dngos por snang sems de bzhin te/ /sna tshogs gzugs su smig rgyu ba/ /mkha' la ji ltar snang ba bzhin/ /rmi lam
148b1(mdo sde): mo gsham bu yang 'dra/ /blo gros chen po/ gzhan yang de bzhin gshegs pa rnams kyi chos bstan pa ni bzhi las rnam par grol ba ste/ 'di ltar gcig pa dang / tha dad pa dang / gnyis
148b2(mdo sde): ka dang / gnyis ka ma yin pa'i phyogs rnam par spangs pa/ yod pa dang / med pa dang / sgro 'dogs pa dang / skur pa las rnam par grol ba'o/ /blo gros chen po/ de bzhin gshegs
148b3(mdo sde): pa rnams kyi chos bstan pa ni bden pa dang / rten cing 'brel par 'byung ba/ lam dang / 'gog pa dang / rnam par thar pa 'jug pa sngon du gtong ba yin te/ blo gros chen po/ de bzhin
148b4(mdo sde): gshegs pa rnams kyi chos bstan pa'i rang bzhin dang / dbang po dang / rgyu med pa dang / 'dod rgyal dang / rdul phra mo dang / dus dang / ngo bo nyid dang 'brel pa ma yin no/ /blo gros
148b5(mdo sde): chen po/ gzhan yang nyon mongs pa dang / shes bya'i sgrib pa gnyis rnam par dag par bya ba'i phyir ded dpon ltar snang ba med pa brgya rtsa brgyad dang / theg pa dang / sa'i yan lag
148b6(mdo sde): shin tu rnam par dbye ba'i mtshan nyid rnams mthar gyis rab tu bzhag go / blo gros chen po/ gzhan yang bsam gtan rnam pa bzhi ste/ rnam pa bzhi gang zhe na/ 'di lta ste/ byis
148b7(mdo sde): pa nye bar spyod pa'i bsam gtan dang / don rab tu 'byed pa'i bsam gtan dang / de bzhin nyid la dmigs pa'i bsam gtan dang / de bzhin gshegs pa'i bsam gtan dang
149a1(mdo sde): bzhi'o/ /blo gros chen po/ de la byis pa nye bar spyod pa'i bsam gtan gang zhe na/ 'di lta ste/ nyan thos dang rang sangs rgyas kyi rnal 'byor la rnal
149a2(mdo sde): 'byor ba rnams kyi gang zag la bdag med pa dang / dngos po rnams kyi rang dang spyi'i gzugs dang / keng rus dang / mi rtag pa dang / sdug bsngal ba dang / mi sdug pa'i mtshan
149a3(mdo sde): nyid la mngon par zhen pa sngon du btang ste/ 'di ni mtshan nyid 'di lta bu yin te/ gzhan du ma yin no zhes bltas nas dang po nas gong nas gong du 'du shes 'gog pa'i bar du
149a4(mdo sde): byis pa nye bar spyod pa yin no/ /de la/ blo gros chen po/ don rab tu 'byed pa'i bsam gtan gang zhe na/ 'di lta ste/ gang zag la bdag med pa dang / rang dang spyi'i mtshan
149a5(mdo sde): nyid dang / phyi rol gyi mu stegs byed pa bdag dang gzhan gnyis ka med par byas te/ chos la bdag med pa'i mtshan nyid kyi don rab tu 'byed pa'i go rim can ni don rab
149a6(mdo sde): tu 'byed pa'i bsam gtan yin no/ /de la/ blo gros chen po/ de bzhin nyid la dmigs pa'i bsam gtan gang zhe na/ 'di lta ste/ kun brtags pa bdag med pa
149a7(mdo sde): gnyis kyi rnam par mi rtog pa la yang dag pa ji lta ba bzhin du gnas pas rnam par rtog pa mi 'byung ba'i phyir de bzhin nyid la dmigs pa zhes bshad do/ /blo gros chen po/
149b1(mdo sde): de bzhin gshegs pa'i bsam gtan gang zhe na/ 'di lta ste/ de bzhin gshegs pa'i sa'i rnam pa la 'jug pa/ 'phags pa so so rang gi ye shes kyi mtshan nyid gsum gyi bde ba la
149b2(mdo sde): gnas pas sems can gyi don bsam gyis mi khyab pa byed pa'i phyir de bzhin gshegs pa'i bsam gtan zhes bshad do/ /de la 'di skad ces bya ste/ /don rab 'byed pa'i bsam
149b3(mdo sde): gtan dang / /byis pa nyer spyod bsam gtan dang / /de bzhin nyid dmigs bsam gtan dang / /de bzhin gshegs pa'i dge bsam gtan/ /rnal 'byor can gyis brtson byas na/
149b4(mdo sde): nyi ma zla ba'i dbyibs 'dra dang / /'od dang pad+mo lta bu dang / /ri mo nam mkha'i me 'dra mthong / /mtshan ma sna tshogs de dag ni/ /mu stegs can lam khrid par byed/ /nyan thos dag
149b5(mdo sde): dang rang rgyal gyi/ /spyod yul du yang lhung bar byed/ /'di dag thams cad rnam spangs shing / /snang ba med par nam gyur pa/ /de tshe sangs rgyas lha yi phyag /thams cad zhing nas
149b6(mdo sde): byung ba yis/ /de yi mgo la nyug mdzad de/ /yang dag rjes su 'gro ba'i ltas/ /de nas yang bcom ldan 'das la byang chub sems dpa' sems dpa' chen po blo gros chen pos
149b7(mdo sde): 'di skad ces gsol to/ /bcom ldan 'das/ mya ngan las 'das pa'o/ /mya ngan las 'das pa'o zhes bgyi na/ bcom ldan 'das/ ji ltar mya ngan las 'das pa/ mya ngan
150a1(mdo sde): las 'das pa zhes bgyi ba 'di ni chos gang gi tshig bla dwags lags/ bcom ldan 'das kyis bka' stsal pa/ rnam par shes pa thams cad kyi rang
150a2(mdo sde): bzhin gyi bag chags kun gzhi dang / yid dang / yid kyi rnam par shes pa'i lta ba'i bag chags rab tu gyur pa ni mya ngan las 'das pa'i tshul dang / rang bzhin stong pa nyid kyi
150a3(mdo sde): dngos po'i spyod yul te/ mya ngan las 'das pa'o zhes sangs rgyas rnams dang / ngas brjod do/ /gzhan yang / blo gros chen po/ mya ngan las 'das pa ni 'phags pa so so
150a4(mdo sde): rang gis rig pa'i ye shes kyi spyod yul te/ rtag pa dang / chad par rnam par rtog pa dang / dngos po dang / dngos po med par rnam par rtog pa srangs pa'o/ /ji ltar rtag pa ma
150a5(mdo sde): yin pa ni/ 'di lta ste/ rang dang spyi'i mtshan nyid du rnam par rtog pa spangs pas de'i phyir rtag pa ma yin no/ /de la chad pa ma yin pa ni/ 'di lta ste/ 'das pa dang / ma 'ongs
150a6(mdo sde): pa dang / da ltar byung ba'i 'phags pa thams cad so so rang gis rtogs par byed de/ de'i phyir chad pa ma yin no/ /blo gros chen po/ gzhan yang yongs su mya ngan las 'das
150a7(mdo sde): pa ni 'jig pa ma yin no/ /'chi ba ma yin no/ /blo gros chen po/ yongs su mya ngan las 'das pa gal te 'chi ba zhig yin na ni da dung yang skye ba'i rgyud du 'gyur ro/ /'on te
150b1(mdo sde): 'jig pa zhig yin na'ang 'dus byas kyi mtshan nyid du ltung bar 'gyur ro/ /blo gros chen po/ de'i phyir yongs su mya ngan las 'das pa ni 'jig pa ma yin/ 'chi ba ma yin te/ rnal
150b2(mdo sde): 'byor can rnams ni shi 'pho dang bral ba'i skyabs mngon du byed do/ /blo gros chen po/ gzhan yang mya ngan las 'das pa ni spangs pa med pa dang / thob pa med pa dang / chad pa ma
150b3(mdo sde): yin pa dang / rtag pa ma yin pa dang / don gcig pa ma yin pa dang / don tha dad pa ma yin pa'i phyir mya ngan las 'das pa zhes bya'o/ /blo gros chen po/ gzhan yang nyan thos
150b4(mdo sde): dang | rang sangs rgyas rnams kyi mya ngan las 'das pa ni rang dang spyi'i mtshan nyid khong du chud pa dang / 'du 'dzi med pa dang / yul la phyin ci log mang bar mthong bas rnam par rtog pa mi
150b5(mdo sde): 'byung ste/ de'i phyir de dag de la mya ngan las 'das pa'i blor 'gyur ro/ /blo gros chen po/ gzhan yang rang bzhin gnyis kyi mtshan nyid rnam pa gnyis yod de/ rnam pa gnyis
150b6(mdo sde): gang zhe na/ 'di lta ste/ brjod pa'i rang bzhin la mngon par zhen pa dang / dngos po'i rang bzhin la mngon par zhen pa'o/ /de la/ blo gros chen po/ brjod pa'i rang bzhin la
150b7(mdo sde): mngon par zhen pa ni thog ma med pa'i dus kyi tshig tu spros pa'i bag chags la mngon par zhen pa las 'byung ngo / /de la/ blo gros chen po/ dngos po'i rang bzhin la mngon par
151a1(mdo sde): zhen pa ni rang gi sems snang ba tsam du khong du ma chud pa las 'byung ngo / /blo gros chen po/ gzhan yang byin gyi rlabs gnyis kyis byin du brlabs pa'i byang
151a2(mdo sde): chub sems dpa' dag de bzhin gshegs pa dgra bcom pa yang dag par rdzogs pa'i sangs rgyas rnams kyi zhabs la gtug cing 'dri ba yongs su 'dri'o/ /byin gyi rlabs gnyis
151a3(mdo sde): po gang gis byin du brlabs she na/ 'di lta ste/ ting nge 'dzin la snyoms par 'jug pa'i byin gyi rlabs kyis byin du brlabs dang / sku dang zhal dang / phyag thams cad kyis
151a4(mdo sde): dbang bskur ba'i byin gyis brlabs so/ /de la/ blo gros chen po/ byang chub sems dpa' sems dpa' chen po rnams sa dang po las sangs rgyas kyi byin gyi rlabs kyis byin
151a5(mdo sde): du brlabs nas/ byang chub sems dpa'i ting nge 'dzin theg pa chen po rab tu snang ba zhes bya ba la snyoms par 'jug ste/ byang chub sems dpa' sems dpa' chen po dag byang
151a6(mdo sde): chub sems dpa'i ting nge 'dzin theg pa chen po rab tu snang ba la snyoms par zhugs ma thag tu/ phyogs bcu'i 'jig rten gyi khams na bzhugs pa'i de bzhin gshegs pa
151a7(mdo sde): dgra bcom pa yang dag par rdzogs pa'i sangs rgyas rnams kyis zhal bstan te/ sku dang / zhal dang / gsung thams cad yang dag par bstan pas/ blo gros chen po/ byang
151b1(mdo sde): chub sems dpa' sems dpa' chen po rdo rje'i snying po dang / yon tan de lta bu'i mtshan nyid dang ldan pa'i byang chub sems dpa' sems dpa' chen po gzhan dag la ji lta ba bzhin
151b2(mdo sde): du byin gyis brlabs mdzad do/ /blo gros chen po/ de ltar sa dang po la byang chub sems dpa' sems dpa' chen po dag ting nge 'dzin la snyoms par 'jug par byin gyi rlabs rab tu 'thob
151b3(mdo sde): b o| |bskal pa brgya stong du kun bsags pa'i dge ba'i rtsa ba dag gis mthar gyis sa'i phyogs dang mi mthun pa'i phyogs kyi mtshan nyid rtogs par khong du chud pas byang chub sems
151b4(mdo sde): dpa'i sa chos kyi sprin la pad+mo chen po'i gzhal med khang du stan la 'dug pa'i byang chub sems dpa' sems dpa' chen po rin po che'i rgyan thams cad kyis brgyan pa'i cod paN can/ de dang mthun pa'i byang chub sems dpa' sems dpa' chen po rnams kyis yongs su bskor ba la rgyal ba'i phyag phyogs bcu'i 'jig rten nas byung ba/
151b5(mdo sde): ba bla dang / gser dang / me
151b6(mdo sde): tog tsam pa ka dang / zla ba'i 'od zer dang / pad+mo 'dra bas byang chub sems dpa' sems dpa' chen po pad+mo chen po'i gzhal med khang na stan la 'dug pa de la dbang byed pa dang /
151b7(mdo sde): 'khor los bsgyur ba dang / dbang po'i rgyal po ltar spyi bo nas dbang bskur ro/ /sku dang zhal dang phyag thams cad kyis dbang bskur bas byang chub sems dpa' de dang byang chub
152a1(mdo sde): sems dpa' de dag ni phyag gi dbang bskur ba'i byin gyi rlabs kyis byin du brlabs pa zhes bya'o/ /blo gros chen po/ 'di ni byang chub sems dpa' sems
152a2(mdo sde): dpa' chen po rnams kyi byin gyi rlabs gnyis te/ byin gyi rlabs gnyis po des byin du brlabs pas byang chub sems dpa' sems dpa' chen po rnams sangs rgyas thams cad
152a3(mdo sde): kyi zhal du lta'i/ de lta ma yin na ni/ de bzhin gshegs pa dgra bcom pa yang dag par rdzogs pa'i sangs rgyas rnams la blta bar mi nus so/ /blo gros chen po/ gzhan
152a4(mdo sde): byang chub sems dpa' sems dpa' chen po rnams ting nge 'dzin dang / rdzu 'phrul dang / bstan pa'i rnam pa gang ci spobs kyang de dag thams cad kyi sangs rgyas kyi byin gyi
152a5(mdo sde): rlabs gnyis kyis byin gyis brlabs pa'o/ /blo gros chen po/ gal te yang byin gyi rlabs med par byang chub sems dpa' sems dpa' chen po rnams kyi spobs pa 'byung na
152a6(mdo sde): ni| blo gros chen po/ byis pa so so'i skye bo rnams kyis kyang spobs pa 'byung bar 'gyur ro/ /de ci'i phyir zhe na/ 'di lta ste/ byin gyis ma brlabs pa'i phyir ro/ /blo gros
152a7(mdo sde): chen po/ rtswa dang / shing gel pa dang / lcug ma dang / shing dang / ri dang / ro mo'i cha byad rnams pa sna tshogs dang / grong khyer dang / khang pa dang / khyim dang / gzhal med
152b1(mdo sde): khang gi gnas dag kyang de bzhin gshegs pa byon pa'i byin gyi rlabs kyi sgra 'byin na/ blo gros chen po/ sems yod pa dag lta ci smos/ blo gros chen po/ lkug pa dang / 'on pa dang / long
152b2(mdo sde): ba dag kyang rang gi nyes pa las rnam par grol te/ blo gros chen po/ de bzhin gshegs pa'i byin gyi rlabs ni de ltar yon tan gyi bye brag che'o/ /blo gros chen pos yang gsol pa/
152b3(mdo sde): bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas rnams byang chub sems dpa' sems dpa' chen po dag la ting nge
152b4(mdo sde): 'dzin la snyoms par 'jug par gnas pa'i dus dang khyad par gyis sa la dbang bskur ba'i byin gyi rlabs ci'i slad du mdzad/ bcom ldan 'das kyis bka' stsal pa/ bdud kyi
152b5(mdo sde): las dang nyon mongs pa'i mi 'khrugs pa dang / nyan thos kyi bsam gtan dang sar mi ltung ba dang / de bzhin gshegs pa'i sa so so rang gis rig par bya ba dang / 'thob pa'i
152b6(mdo sde): chos dang / khong du chud pa rnam par 'phel ba'i phyir/ blo gros chen po/ rgyu 'di rnams kyis de bzhin gshegs pa dgra bcom pa yang dag par rdzogs pa'i sangs rgyas rnams byang
152b7(mdo sde): chub sems dpa' sems dpa' chen po dag la byin gyi rlabs kyis byin du rlob bar mdzad do/ /blo gros chen po/ byin gyis ma brlabs pa'i byang chub sems dpa' sems dpa' chen po
153a1(mdo sde): dag ni mu stegs can dang / nyan thos dang / bdud kyi bsam par lhung zhing bla na med pa yang dag par rdzogs pa'i byang chub tu mngon par 'tshang mi rgya ste/
153a2(mdo sde): de ltar de'i phyir byang chub sems dpa' sems dpa' chen po dag de bzhin gshegs pa dgra bcom pa yang dag par rdzogs pa'i sangs rgyas rnams kyis rjes su bzung ba
153a3(mdo sde): yin no/ /de la 'di skad ces bya ste/ mi yi dbang po'i byin rlabs las/ /dbang bskur ting 'dzin dag la sogs/ /smon lam dag gis rnam sbyangs pa/ /dang po dang ni bcu
153a4(mdo sde): par 'byung / /de nas yang bcom ldan 'das la byang chub sems dpa' sems dpa' chen po blo gros chen pos 'di skad ces gsol to/ /bcom ldan 'das kyis rten cing
153a5(mdo sde): 'brel bar 'byung ba bshad pas rgyu rnam par brjod pa nyid bgyi ste/ rang gi tshul gyis slar glan pa'i gtam ma gsungs na/ bcom ldan 'das/ mu stegs byed rnams kyang gang
153a6(mdo sde): las dngos po rnams 'byung ba 'di lta ste/ gtso bo dang / dbang po dang / skyes bu dang / dus dang / rdul phra mo 'jug pas rgyu las 'byung bar brjod do/ /bcom ldan 'das
153a7(mdo sde): kyis ni rkyen gyi rnam grangs gzhan gyis dngos po rnams kyi skye ba bka' stsal mod kyi/ grub pa'i mtha'i bye brag tu dbye ba ni ma mchis so/ /bcom ldan 'das/ mu stegs byed dag kyang
153b1(mdo sde): mchis pa dang ma mchis pa las skye bar brjod do/ /bcom ldan 'das kyis kyang dngos po rnams ma mchis pa las rkyen rnams 'byung ba dang / byung nas kyang 'jig par gsungs te/
153b2(mdo sde): gang yang bcom ldan 'das kyis ma rig pa'i rkyen gyis 'du byed nas/ rga shi'i bar du gsungs pa 'di'ang bcom ldan 'das kyis rgyu med par smra ba rnam par brjod pa gsungs kyi/ rgyur
153b3(mdo sde): smra ba ni ma lags so/ /bcom ldan 'das/ 'di yod na 'di yod do zhes bgyi ba 'di ni cig car gnas pa rnams la rung gi rim gyis 'byung ba la bltos par gnas pa rnams la ni ma
153b4(mdo sde): lags te/ mu stegs byed kyis rnam par brjod pa nyid bzang gi /khyod kyi sa ni bzang po ma lags so/ /bcom ldan 'das/ ci'i slad du zhe na/ mu stegs byed rnams kyi ni rten
153b5(mdo sde): cing 'brel bar 'byung ba ma lags kyi rgyus 'bras bu mngon par sgrub bo/ /bcom ldan 'das khyod kyi rgyu'ang 'bras bu la ltos/ 'bras bu'ang rgyu la ltos pas rgyu dang rkyen dang yang
153b6(mdo sde): 'dres te/ de bzhin du phan tshun thug pa ma mchis par yang 'gyur ro/ /'di yod na 'di yod do zhes brjod pa ni 'jig rten rgyu ma mchis par yang 'gyur ro/ /bcom ldan 'das
153b7(mdo sde): kyis bka' stsal pa/ blo gros chen po/ gzung ba dang 'dzin pa med pa dang / rang gi sems snang ba tsam du khong du chud pa'i phyir 'di yod pas 'di yod do zhes brjod kyang rgyu dang byed
154a1(mdo sde): par smra ba dang / rgyu rkyen 'dres par yang mi 'gyur ro/ /blo gros chen po/ gang gzung ba dang / 'dzin pa la mngon par zhen cing phyi rol gyi rang gi yul
154a2(mdo sde): gyi dngos po med par rang gi sems snang ba tsam du khong du ma chud pa de dag la ni 'di lta bu'i nyes par 'gyur gyi/ nga'i rten cing 'brel bar 'byung ba brjod pa la nyes par mi 'gyur
154a3(mdo sde): ro| |blo gros chen pos yang gsol pa/ bcom ldan 'das/ brjod pa ma mchis pa las na dngos po thams cad kyang ma mchis mod/ bcom ldan 'das/ gal te dngos po
154a4(mdo sde): dag ma mchis su lags na ni brjod par yang 'byung bar mi 'gyur na/ 'byung ba las ni de'i slad du brjod pa ma mchis pas/ bcom ldan 'das/ dngos po thams cad kyang mchis
154a5(mdo sde): so| |bcom ldan 'das kyis bka' stsal pa/ blo gros chen po/ dngos po med pa dag kyang brjod par bya ba yod de/ 'di ltar ri bong gi rwa dang / rus sbal gyi spu dang / mo gsham
154a6(mdo sde): gyi bu la sogs pa 'jig rten na brjod par snang mod kyi/ blo gros chen po/ de dag ni dngos po'ang ma yin/ dngos po med pa'ang ma yin te/ brjod kyang brjod do/ /de lta bas na/
154a7(mdo sde): blo gros chen po/ gang brjod pa yod pa'i phyir dngos po thams cad kyang yod do zhes khyod zer ba'i smra ba de ni spangs so/ /blo gros chen po/ brjod pa ni sangs rgyas kyi zhing thams
154b1(mdo sde): cad du grags pa ma yin/ blo gros chen po/ brjod pa ni byas pa ste/ blo gros chen po/ sangs rgyas kyi zhing la la ni mig mi 'dzum pas/ la la na snol gyis/ la la na smin ma bskyod
154b2(mdo sde): pas| la la na mig rig rig byas pas/ la la na bgad pas/ la la na glal bas/ la la na mgul ba sel ba'i sgras/ la la na zhing dran pas/ la la na lus bskyod pas
154b3(mdo sde): chos ston te/ blo gros chen po/ 'di lta ste/ de bzhin gshegs pa dgra bcom pa yang dag par rdzogs pa'i sangs rgyas kun tu bzang po'i sangs rgyas kyi zhing mi 'dzum spos dri zhim
154b4(mdo sde): zhes bya ba'i 'jig rten gyi khams na/ byang chub sems dpa' sems dpa' chen po de dag mig mi 'dzum par lta bas mi skye ba'i chos la bzod pa dang / ting nge 'dzin gyi khyad par
154b5(mdo sde): gzhan yang rab tu 'thob bo/ /blo gros chen po/ de ltar de'i phyir brjod pa yod pas dngos po thams cad yod pa ni ma yin no/ /blo gros chen po/ de ni 'jig rten 'di nyid na'ang
154b6(mdo sde): snang ste/ srin bu dang sbrang ma la sogs pa sems can gyi khyad par dag kyang brjod pa med par rang gi bya ba byed do/ /de la 'di skad ces bya ste/ /nam mkha' ri bong rwa dag dang / /mo
154b7(mdo sde): gsham gyi ni bu dag kyang / /med bzhin tshig tu brjod pa ltar/ /dngos la rtog pa'ang de bzhin no/ /rgyu dang rkyen rnams 'dus pa las/ /'byung bar bus pa rnam rtog ste/ /tshul 'di
155a1(mdo sde): rab tu mi shes pas/ /srid gsum gnas na rab tu 'khyam// //'phags pa lang+kar gshegs pa/ bam po bzhi pa/ de nas yang byang chub sems
155a2(mdo sde): dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/ bcom ldan 'das kyis gang la rtag pa'i sgrar yang gsungs/
155a3(mdo sde): bcom ldan 'das kyis bka' stsal pa/ blo gros chen po/ gang gi phyir nor pa 'di ni 'phags pa rnams la'ang phyin ci log ma yin par snang bas na nor pa la bya'o/ /'di
155a4(mdo sde): lta ste/ blo gros chen po/ 'jig rten na mi mkhas pa dag gis smig rgyu dang / mgal me'i 'khor lo dang / skra shad 'dzings pa dang / dri za'i grong khyer dang / sgyu ma dang / rmi
155a5(mdo sde): lam dang / gzugs brnyan dang / mig yor skyes bu phyin ci log tu 'dzin gyi mkhas pa rnams kyis ni ma yin te/ mi snang ba'ang ma yin no/ /blo gros chen po/ nor pa de ni
155a6(mdo sde): rnam pa du mar snang bas nor pa la mi rtag par yang mi byed do/ /de ci'i phyir zhe na/ 'di lta ste/ dngos po dang / dngos po med pa rnam par spangs pa'i phyir ji ltar na'ang / blo
155a7(mdo sde): gros chen po/ nor pa'i dngos po dang / dngos po med pa rnam par spangs she na/ 'di lta ste/ yi dwags rnams kyis mthong ba dang mi mthong ba'i phyir rgya mtsho'i rlabs dang /
155b1(mdo sde): gang+gA'i chu lta bur byis pa thams cad spyod yul sna tshogs kyi phyir ro/ /de bas na de'i phyir/ blo gros chen po/ nor pa ni dngos po ma yin no/ /'di ltar chu de gzhan dag la snang bas
155b2(mdo sde): na de'i phyir dngos po med pa'ang ma yin no/ /de ltar nor pa ni 'phags pa rnams la phyin ci log dang phyin ci log ma yin pa rnam par spangs pa'o/ /de ltar yang / blo gros chen po/
155b3(mdo sde): de'i phyir 'di lta ste/ mtshan ma'i mtshan nyid tha dad pa ma yin pas nor pa ni rtag pa ste/ blo gros chen po/ nor pa ni mtshan ma sna tshogs rnam pa mang por rnam par rtog pas rnam
155b4(mdo sde): par brtags kyang tha dad du mi 'gyur te/ des na de'i phyir/ blo gros chen po/ nor pa ni rtag pa'o/ /blo gros chen po/ ji ltar na'ang nor pa de kho na yin zhe na/ blo gros chen po/
155b5(mdo sde): 'di ltar nor pa 'di la 'phags pa rnams phyin ci log gi blo'ang mi 'jug /phyin ci log ma yin pa'i blor yang ma yin te/ blo gros chen po/ 'phags pa rnams nor pa 'di la
155b6(mdo sde): gyi nar 'du shes pa las gzhan du med de/ 'phags pa'i ye shes kyi dngos por 'du shes pa ma yin no/ /blo gros chen po/ gyi na zhes bya ba de ni byis pa rnams kyis brjod pa
155b7(mdo sde): yin te/ 'phags pas brjod pa ni ma yin no/ /blo gros chen po/ nor pa de'ang phyin ci log dang / phyin ci log ma yin par rnam par brtags pas/ 'di lta ste/ 'phags pa'i
156a1(mdo sde): rigs sam/ byis pa so so'i skye bo'i rigs dang / rigs gnyis 'thob par byed pa yin no/ /blo gros chen po/ 'phags pa'i rigs kyang 'di lta ste/ nyan
156a2(mdo sde): thos dang / rang sangs rgyas dang / sangs rgyas su dbye bas rnam pa gsum du dbye bar 'gyur ro/ /de la/ blo gros chen po/ ji ltar na byis pa rnams kyis nor pa la rnam par brtags
156a3(mdo sde): pas nyan thos kyis theg pa'i rigs skyed ce na/ 'di lta ste/ blo gros chen po/ rang dang spyi'i mtshan nyid la mngon par zhen pas mngon par zhen na nyan thos kyi theg pa'i rigs su
156a4(mdo sde): 'gyur te/ de ltar na/ blo gros chen po/ nor pa de nyan thos kyi theg pa'i rigs 'thob par byed pa yin no/ /de la/ blo gros chen po/ ji ltar na nor pa de nyid la rnam par brtags
156a5(mdo sde): pas| rang sangs rgyas kyi theg pa'i rigs 'thob par byed pa yin zhe na/ blo gros chen po/ 'di lta ste/ nor pa de nyid kyi rang dang spyi'i mtshan nyid la mngon par zhen pa dang / 'du
156a6(mdo sde): 'dzi med pa'i phyir rang sangs rgyas kyi theg pa'i rigs 'thob par byed pa yin no/ /blo gros chen po/ de la ji ltar na mkhas pa rnams kyis nor pa de nyid la rnam par brtags
156a7(mdo sde): pas sangs rgyas kyi theg pa'i rigs 'thob par byed pa yin zhe na/ 'di lta ste/ blo gros chen po/ rang gi sems snang ba tsam du khong du chud pa'i phyir phyi rol la dngos po dang /
156b1(mdo sde): dngos po med par rnam par mi rtog pas rnam par brtags na/ sangs rgyas kyi theg pa'i rigs 'thob par byed pa yin no/ /des na de'i phyir/ blo gros chen po/ 'di ni rigs te
156b2(mdo sde): rigs kyi don to/ /blo gros chen po/ byis pa rnams kyis nor pa la dngos po sna tshogs kyi rang bzhin du 'di ni de bzhin te/ gzhan du ma yin no zhes rnam par brtags pas na 'khor
156b3(mdo sde): ba'i theg pa'i rigs 'thob par byed pa yin te/ des na de'i phyir/ blo gros chen po/ byis pa rnams kyis nor pa la dngos po sna tshogs su brtags te/ de'ang dngos po'ang ma yin/ dngos po med
156b4(mdo sde): pa'ang ma yin no/ /blo gros chen po/ nor pa de nyid rnam par brtags pas/ 'phags pa rnams kyi sems dang / yid dang / yid kyi rnam par shes pa'i gnas ngan len gyi bag chags kyi rang
156b5(mdo sde): bzhin gyi chos las gzhan du gyur pas nor pa ni 'phags pa rnams la de bzhin nyid ces bya'o/ /blo gros chen po/ de'i phyir 'di ltar de bzhin nyid ni sems las grol ba'o/ /
156b6(mdo sde): zhes smras pa yin te/ blo gros chen po/ tshig 'di nyid bstan pa'i phyir ngas 'di skad smras te/ rtog pa rnams kyis kyang rnam par spangs pa/ rtog pa thams cad dang bral ba'o zhes bya
156b7(mdo sde): ba'i bar du smras pa yin no/ /blo gros chen pos gsol pa/ bcom ldan 'das/ nor pa mchis sam/ ma mchis/ bcom ldan 'das kyis bka' stsal pa/ blo gros chen po/
157a1(mdo sde): nor pa ni sgyu ma lta bur yod kyi/ mtshan nyid la mngon par zhen pa ni yod pa ma yin no/ /blo gros chen po/ de ste nor pa mtshan nyid la mngon par zhen
157a2(mdo sde): pas yod du zin na/ blo gros chen po/ dngos po la mngon par zhen pa ma bzlog par 'gyur ro/ /blo gros chen po/ 'di'ang rten cing 'brel bar 'byung ba pa dang / mu stegs byed
157a3(mdo sde): kyi rgyu las skye ba bzhin du 'gyur ro/ /blo gros chen pos gsol pa/ bcom ldan 'das/ gal te nor pa de sgyu ma dang 'dra na ni/ de'i phyir nor pa gzhan gyi rgyur 'gyur ro/ /
157a4(mdo sde): bcom ldan 'das kyis bka' stsal pa/ blo gros chen po/ sgyu ma ni gnas ngan len gyi nyes pa 'thob par mi byed pas nor pa'i rgyu ma yin no/ /blo gros chen po/ sgyu ma ni rnam
157a5(mdo sde): par ma brtags na gnas ngan len gyi nyes pa 'thob par mi byed do/ /blo gros chen po/ sgyu ma ni skyes bu gzhan gyi rig sngags kyi mthus 'byung ste/ rang gi rnam par rtog pa'i
157a6(mdo sde): gnas ngan len gyi bag chags kyi mthu las ni ma yin no/ /de bas na de'i phyir de ni nyes pa 'thob par byed pa ma yin te/ de ni/ blo gros chen po/ gang ci'ang rung ba'i
157a7(mdo sde): mngon par chags pas byis pa rnams mtshan mar lta bas slu ba tsam ste/ 'phags pa rnams la ni ma yin no/ /de la 'di skad ces bya ste/ /'phags pas nor pa mi mthong
157b1(mdo sde): ste| |yang dag pa yang skabs der min/ /gang phyir skabs der yang dag na/ /nor pa yang dag nyid du 'gyur/ /nor pa thams cad spangs nas kyang / /gal te mtshan mar skyer
157b2(mdo sde): zin na/ /de nyid de yi nor pa ste/ /rab rib yongs su ma dag bzhin/ /gzhan yang / blo gros chen po/ sgyu mar med pa ma yin pa dang chos mthun pa mthong bas ni chos thams
157b3(mdo sde): cad sgyu ma lta bu ma yin no/ /blo gros chen pos gsol pa/ bcom ldan 'das/ ci sgyu ma sna tshogs la mngon par chags pa'i mtshan nyid kyis chos thams cad sgyu ma lta bu lags
157b4(mdo sde): sam| de ste log pa la mngon par chags pa'i mtshan nyid kyis lags/ bcom ldan 'das/ gal te sgyu ma sna tshogs la mngon par chags pa'i mtshan nyid kyis dngos po thams cad sgyu ma lta bu
157b5(mdo sde): lags na ni/ bcom ldan 'das/ 'on dngos po rnams sgyu ma lta bu ma lags so/ /de ci'i slad du zhe na/ 'di lta ste/ gzugs kyi mtshan nyid sna tshogs rgyu med par mthong ba'i
157b6(mdo sde): slad du ste/ bcom ldan 'das/ gang gis sgyu ma bzhin du gzugs kyi mtshan nyid sna tshogs kyi rnam par snang bar 'gyur ba'i rgyu gang yang ma mchis so/ /des na de'i phyir/
157b7(mdo sde): bcom ldan 'das/ sgyu ma sna tshogs kyi mtshan nyid la mngon par chags pa dang / /chos mthun pas dngos po rnams sgyu ma lta bu ma lags so/ bcom ldan 'das kyis bka'
158a1(mdo sde): stsal pa/ blo gros chen po/ sgyu ma sna tshogs kyi mtshan nyid la mngon par chags pa dang / chos mthun pas chos thams cad sgyu ma lta bu ma yin mod
158a2(mdo sde): kyi| blo gros chen po/ log pa myur ba'i glog dang 'dra bar chos mthun pas chos thams cad sgyu ma lta bu'o/ /blo gros chen po/ 'di lta ste/ glog 'gyu ba skad cig tu 'jig
158a3(mdo sde): pas zhig par lta bas mthong ba ni byis pa rnams la mi snang ste/ de bzhin du/ blo gros chen po/ dngos po thams cad kyang rang gi rnam par rtog pa'i spyi'i mtshan nyid la
158a4(mdo sde): rab tu rnam par 'byed pa med pa dang / gzugs kyi mtshan nyid la mngon par chags pas snang ngo / /de la 'di skad ces bya ste/ sgyu mar med min chos mthun pas/ /dngos
158a5(mdo sde): po rnams ni yod par brjod/ /log par myur ba'i glog 'dra bas/ /de phyir sgyu ma lta bur shes/ /yang blo gros chen pos gsol pa/ gang 'di bcom ldan 'das kyis
158a6(mdo sde): dngos po thams cad ni ma skyes pa dang / sgyu ma lta bu'o zhes kyang gsungs te/ bcom ldan 'das/ de skad du bka' stsal pa dngos po rnams skye ba med pa la sgyu ma lta bur brjod
158a7(mdo sde): na khyod kyi tshig snga phyi 'gal ba'i nongs par 'gyur gor ma chag / bcom ldan 'das kyis bka' stsal pa/ blo gros chen po/ ngas dngos po rnams skye ba med pa la sgyu ma lta
158b1(mdo sde): bur brjod pa ni tshig snga phyi 'gal ba'i nyes par mi 'gyur ro/ /de ci'i phyir zhe na/ 'di lta ste/ skye ba dang / skye ba med pa rang gi sems snang ba tsam du rtogs pa dang / phyi rol gyi
158b2(mdo sde): dngos po dang / dngos po yod pa dang / med pa las mi skye bar mthong bas na/ blo gros chen po/ nga'i tshig snga phyi 'gal ba'i nyes par mi 'gyur ro/ /blo gros chen po/ de ni mu stegs
158b3(mdo sde): byed kyi rgyu'i phyogs las skye ba gzhig pa'i phyir dngos po thams cad sgyu ma lta bur ma skyes pa zhes bya'o/ /blo gros chen po/ mu stegs byed glen pa'i sde rnams ni dngos po rnams
158b4(mdo sde): yod pa dang med pa las skye bar 'dod de/ rang gi rnam par rtog pa sna tshogs la mngon par chags pa'i rkyen las ni ma yin no/ /blo gros chen po/ nga yi ni yod na'ang ma yin/
158b5(mdo sde): med na'ang mi skye'o/ /des na de'i phyir/ blo gros chen po/ skye ba med pa'i tshig nyid du brjod do/ /yang / blo gros chen po/ dngos por bstan pa ni 'khor ba yongs su gzung ba
158b6(mdo sde): dang | med do zhes chad pa bzlog pa dang / nga'i slob ma rnams las sna tshogs kyis skye ba'i gnas yongs su gzung ba'i phyir te/ dngos po'i sgra gzung bas ni 'khor ba yongs
158b7(mdo sde): su gzung bar bya'o/ /blo gros chen po/ byis pa so so'i skye bo 'di dag lta ba ngan pa'i mtshan nyid la mngon par chags shing / chos thams cad kyi yang dag pa gnas pa ji lta ba
159a1(mdo sde): bzhin ma yin par mthong bas bdag dang gzhan la slu bar gyur ta re zhes sgyu ma lta bu'i dngos po'i rang bzhin dang / mtshan nyid du bstan pas
159a2(mdo sde): dngos po'i rang bzhin dang / mtshan nyid rnam par bzlog ste/ byis pa so so'i skye bo'i lta ba ngan pa'i mtshan nyid du lhung ba'i bsam pa can rang gi sems snang ba tsam du ma
159a3(mdo sde): rtogs pa/ rgyu dang / rkyen dang / byed pa las skye ba'i mtshan nyid du mngon par chags pa rnams glen pa'i phyir/ chos thams cad sgyu ma dang / rmi lam gyi rang bzhin dang / mtshan
159a4(mdo sde): nyid du bstan to/ /de la/ blo gros chen po/ chos thams cad kyi yang dag pa gnas pa ji lta ba bzhin du mthong ba ni 'di lta ste/ rang gi sems snang ba tsam la 'jug pa'o/ /de
159a5(mdo sde): la 'di skad ces bya ste/ skye ba med la rgyu yang med/ /dngos pos 'khor ba kun sdud de/ /rgyu las gsog dang 'drar mthong na/ /mtshan nyid la ni rnam mi rtog /gzhan yang /
159a6(mdo sde): blo gros chen po/ ming dang / tshig dang / yi ge'i tshogs rab tu rtogs pa gang gis byang chub sems dpa' sems dpa' chen po rnams don dang / tshig dang / yi ge'i rjes
159a7(mdo sde): su mi 'brang zhing myur du bla na med pa yang dag par rdzogs pa'i byang chub tu mngon par rdzogs par sangs rgyas nas/ sems can thams cad kyang de bzhin du khong du chud par
159b1(mdo sde): byed pa'i ming dang / tshig dang / yi ge'i tshogs kyi mtshan nyid rab tu bstan to/ /de la/ blo gros chen po/ ming gi tshogs ni 'di lta ste/ dngos po gang la gnas te ming du gdags
159b2(mdo sde): pa'o| |tshogs de ni dngos po dang / tshogs dang / lus zhes bya ba don tha mi dad do/ blo gros chen po/ de ni ming gi tshogs so/ /blo gros chen po/ tshig gi tshogs ni 'di lta ste/ tshig
159b3(mdo sde): gi don mang po bden pa dang / gdon mi za ba dang / thug pa dang / dmigs pa zhes bya ba don tha mi dad de/ blo gros chen po/ de ni tshig gi tshogs ngas bstan pa byas so/ /yang / blo
159b4(mdo sde): gros chen po/ yi ge'i tshogs ni 'di lta ste/ gang gis ming dang tshig snang bar byed pa yin te/ yi ge dang / rtags dang / mtshan ma dang / dmigs pa dang / 'dogs pa zhes
159b5(mdo sde): bya ba ni don tha mi dad do/ /gzhan yang / blo gros chen po/ tshig gi tshogs ni 'di lta ste/ tshig thug pa'o/ /blo gros chen po/ ming ni 'di lta ste/ yi ge rnams kyi rang gi ming tha dad
159b6(mdo sde): pa a zhes bya ba nas ha'i bar du'o/ /de la/ blo gros chen po/ yi ge'i tshogs ni 'di lta ste/ thung du 'dren pa dang / ring du 'dren pa dang / yi ge'i mjug go /de la/ blo gros chen
159b7(mdo sde): po| tshig gi tshogs ni glang po che dang / rta dang / mi dang / ri dwags dang / ba lang dang / ma he dang / lug dang / phyugs la sogs pa gang sa la 'gro ba rnams ni tshig gi tshogs
160a1(mdo sde): zhes bya ba'i ming 'thob bo/ /yang / blo gros chen po/ ming dang / yi ge ni phung po gzugs med pa bzhi rnams ming gis brjod pa'i phyir ming ngo / /yi ge ni
160a2(mdo sde): rang gi mtshan nyid kyis snang bar byed pas na yi ge'o/ /blo gros chen po/ de ni ming dang / tshig dang / yi ge'i tshogs rnams kyi ming dang tshig brjod pa'i mtshan nyid de/ de la
160a3(mdo sde): khyod kyis 'dris par bya'o/ /de la 'di skad ces bya ste/ /tshig dang yi ge tshogs rnams dang / /ming la'ang rnam pa'i bye brag tu/ /mi shes byis pa chags pa ni/ /glang po chen po
160a4(mdo sde): rdzab song bzhin/ /gzhan yang / blo gros chen po/ ma 'ongs pa'i dus ni/ mi mkhas pa log pa'i rtog ge pa dag la mkhas pa dag gis dris te/ gcig pa dang / tha dad pa dang /
160a5(mdo sde): gnyis ka dang / gnyis ka ma yin par lta ba'i mtshan nyid las rnam par grol ba/ mtha' gnyis kyi tshul dris na/ rigs pa dang / rgyu dang / blo med pas 'di ni dri ba ma yin
160a6(mdo sde): te| tshul bzhin ma yin no zhes de skad ces zer ro/ /'di lta ste/ gzugs la sogs pa dang / mi rtag pa gcig gam tha dad ces bya ba dang / de bzhin du 'du byed las mya ngan
160a7(mdo sde): las 'das pa dang / mtshan las mtshan gyi gzhi dang / yon tan las yon tan can dang / 'byung ba dang / 'byung ba las gyur pa dang / snang ba las mthong ba dang / rdul las
160b1(mdo sde): rdul phra mo dang / ye shes las rnal 'byor can rnams dang / de dag la sogs pa gcig nas gcig tu go rim gyi mtshan nyid kyi tshul gyis lung bstan pa rnams dris na 'di ni
160b2(mdo sde): gzhag pa ste/ bcom ldan 'das kyis lung ma bstan to zhes zer ro/ /skyes bu gti mug pa de dag ni ji ltar nyan pa rnams blo dang mi ldan pa'i phyir de bzhin gshegs pa dgra
160b3(mdo sde): bcom pa yang dag par rdzogs pa'i sangs rgyas rnams sems can rnams kyi skrag pa'i gnas spang ba'i phyir lung mi bstan pa rnams lung mi ston to/ /de ni/ blo gros chen po/ mu
160b4(mdo sde): stegs byed kyi lta ba zhig pa'i phyir de bzhin gshegs pa rnams kyis ma bshad do/ /blo gros chen po/ mu stegs byed ni 'di skad ces 'di ltar lus de ni srog dang bcas pa'o/ /
160b5(mdo sde): lus kyang gzhan/ srog kyang gzhan no zhes de la sogs pa lung mi ston par smra ste/ blo gros chen po/ lung mi ston pa ni mu stegs can rgyu la rnam par rmongs pa rnams kyi yin te/ nga'i
160b6(mdo sde): gsung rab la ni ma yin no/ /blo gros chen po/ nga'i gsung rab gzung ba dang / 'dzin pa dang mi ldan pa la ni rnam par rtog pa'ang mi 'jug na/ de dag la gzhag pa lta ga la yod/
160b7(mdo sde): blo gros chen po/ gang gzung ba dang / 'dzin pa la mngon par chags shing rang gi sems snang ba tsam du mi shes pa'i blo can de dag la ni gzhag pa yod do/ /blo gros chen po/ de
161a1(mdo sde): b zhin gshegs pa dgra bcom pa yang dag par rdzogs pa'i sangs rgyas rnams ni tshig dris pa la lung bstan pa rnam pa bzhis sems can rnams la
161a2(mdo sde): chos ston te/ blo gros chen po/ gzhag pa zhes bya ba de ni ngas dus gzhan du bstan par byas pa yin te/ dbang po yongs su ma smin pa rnams la gzhag pa yin no/ /gzhan
161a3(mdo sde): yang / blo gros chen po/ chos thams cad ni bya ba dang byed pa med pa ste/ byed pa med pas na mi skye'o/ /de'i phyir chos thams cad ni ma skyes pa zhes bya'o/ /blo gros chen po/
161a4(mdo sde): chos thams cad ni ngo bo nyid med pa ste/ de ci'i phyir zhe na/ blo gros chen po/ 'di ltar rang gi blos rnam par dpyad na rang dang spyi'i mtshan nyid kyis dngos po mi rigs pas
161a5(mdo sde): na de'i phyir chos thams cad ngo bo nyid med pa zhes bya'o/ /de la/ blo gros chen po/ chos thams cad ni blang ba dang / dor ba med pa yin te/ de ci'i phyir zhe na/ blo gros chen
161a6(mdo sde): po| 'di ltar rang dang spyi'i mtshan nyid blang na'ang blang du med/ dor na'ang dor du med do/ /des na de'i phyir/ blo gros chen po/ chos thams cad ni blang ba dang dor ba med pa'o//
161a7(mdo sde): yang / blo gros chen po/ chos thams cad ni ma 'gags pa yin te/ de ci'i phyir zhe na/ 'di lta ste/ dngos po'i ngo bo nyid dang / mtshan nyid med pas na chos thams cad mi
161b1(mdo sde): dmigs te/ de'i phyir chos thams cad ni ma 'gags pa zhes bya'o/ /de la'ang / blo gros chen po/ chos thams cad ni mi rtag pa yin te/ de ci'i phyir/ de skad ces bya zhe na/ mtshan
161b2(mdo sde): nyid skye ba mi rtag pa yin pas/ de'i phyir chos thams cad mi rtag pa zhes bya'o/ /de la'ang / blo gros chen po/ chos thams cad ni rtag pa yin te/ de ci'i phyir zhe na/ 'di lta ste/ mtshan
161b3(mdo sde): nyid skye ba mi skye ba'i dngos po rtag pas brtags pa ste/ de'i phyir/ blo gros chen po/ chos thams cad rtag pa zhes bya'o/ /de la 'di skad ces bya ste/ lung bstan pa ni rnam bzhi ste/ /mgo
161b4(mdo sde): gcig dang ni dri ba dang / /rnam par dbye dang gzhag pa rnams/ /mu stegs byed kyi smra bzlog pa'o/ /yod dang med las skye bar ni/ /bye brag pa dang grangs can zhes/ /lung du mi ston
161b5(mdo sde): thams cad kyang / /de dag nyid kyis rab tu bstan/ /blo yis rnam par gzhigs na yang / /gang phyir rang bzhin mi rig ste/ /de phyir de dag brjod du med/ /ngo bo nyid kyang med par
161b6(mdo sde): bstan| |de nas yang byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/ rgyun du zhugs pa'i 'gro
161b7(mdo sde): ba rab tu dbye ba'i tshul gyis mtshan nyid gang gis bdag dang / byang chub sems dpa' sems dpa' chen po gzhan rnams rgyun du zhugs pa rnams kyi rgyun du chud pa'i 'gro ba rab tu
162a1(mdo sde): dbye ba'i tshul gyis mtshan nyid la mkhas pas gong nas gong du lan gcig phyir 'ong ba dang / phyir mi 'ong ba dang / dgra bcom par 'gyur pa'i thabs
162a2(mdo sde): kyi mtshan nyid kyi rnam par shes shing sems can rnams la de lta de lta bur chos bstan pa dang / ci nas bdag med pa'i mtshan nyid gnyis dang / sgrib pa gnyis so so rnam par
162a3(mdo sde): sbyangs te/ sa rnams kyi sa'i mtshan nyid las 'da' ba rtogs par khong du chud pas/ de bzhin gshegs pa'i bsam gyis mi khyab pa'i 'gro ba dang / yul dang / spyod yul rab
162a4(mdo sde): tu rnyed nas gzugs sna tshogs kyi nor bu dang 'dra bar sems can thams cad kyi 'tsho bar 'gyur ba dang / chos thams cad kyi yul dang / 'gro ba la 'dod pa bzhin du longs
162a5(mdo sde): spyod pas nye bar 'tsho bar 'gyur ba'i rgyun du zhugs pa rnams kyi rgyun du chud pa'i 'gro ba rab tu dbye ba'i tshul gyi mtshan nyid bdag la bshad du gsol/ bcom ldan 'das kyis
162a6(mdo sde): bka' stsal pa/ blo gros chen po/ de'i phyir legs par nyon la shin tu yid la gzung zhig dang ngas khyod la bshad do/ /legs so/ /bcom ldan 'das zhes gsol nas/
162a7(mdo sde): byang chub sems dpa' sems dpa' chen po blo gros chen pos bcom ldan 'das la slar nyan pa dang / bcom ldan 'das kyis de la 'di skad ces bka' stsal to/ /blo gros chen po/
162b1(mdo sde): rgyun du zhugs pa rnams kyi rgyun du chud pa'i 'bras bu rab tu dbye ba ni 'di gsum ste/ gsum gang zhe na/ 'di lta ste/ tha ma dang / bar ma dang / mchog go /de la/ blo gros chen po/ tha
162b2(mdo sde): ma ni po zos kyang tshe'i srid pa bdun no/ /yang / blo gros chen po/ bar ma ni srid pa gsum dang / lngas yongs su mya ngan las 'da' bar 'gyur ba'o/ /blo gros chen po/ mchog gi ni tshe de nyid la
162b3(mdo sde): yongs su mya ngan las 'da' bar 'gyur ba'o/ /blo gros chen po/ gsum po de dag la kun nas sbyor ba gsum ste/ chen po dang / bar ma dang / chung du yin no/ /de la/ blo gros chen
162b4(mdo sde): po| kun nas sbyor ba gsum po gang zhe na/ 'di lta ste/ 'jig tshogs la lta ba dang / the tshom dang / tshul khrims dang / brtul zhugs snyems pa dang / blo gros chen po/ de dag ni
162b5(mdo sde): kun nas sbyor ba gsum rnams te/ bye brag gis gong nas gong du dgra bcom pa rnams kyi dgra bcom pa'i 'bras bur 'gyur ro/ /de la/ blo gros chen po/ 'jig tshogs la lta ba'ang
162b6(mdo sde): rnam pa gnyis so/ /'di lta ste/ lhan cig skyes pa dang / yongs su brtags pa ste/ gzhan gyi dbang las yongs su brtags pa'i rang bzhin no/ /'di lta ste/ blo gros chen po/ gzhan
162b7(mdo sde): gyi dbang gi rang gi rang bzhin gyi gnas la kun brtags pa'i rang bzhin la mngon par zhen pa sna tshogs 'byung ste/ de la'ang kun brtags pas mtshan nyid bas na/ de la yod pa'ang ma
163a1(mdo sde): yin| med pa'ang ma yin/ yod med gnyis ka'ang ma yin mod kyi/ 'on kyang smig rgyu la ri dwags lta bur sna tshogs kyi rang bzhin gyi mtshan nyid la mngon
163a2(mdo sde): par chags pas byis pa dag rnam par rtog go / blo gros chen po/ de ni rgyun du zhugs pa'i kun brtags pa'i 'jig tshogs la lta ba ste/ mi shes pas yun ring por mngon par zhe na
163a3(mdo sde): pa bsags pa'o/ /de'ang gang zag la bdag med pa'i phyir 'dzin pa med pas spangs par 'gyur ro/ /blo gros chen po/ rgyun du zhugs pa'i lhan cig skyes pa'i 'jig tshogs la
163a4(mdo sde): lta ba ni bdag dang gzhan gyi lus mnyam pa nyid dang / phung po bzhi gzugs med pa'i mtshan nyid dang / gzugs skye ba 'byung ba dang / 'byung ba las gyur pa dang / 'byung ba
163a5(mdo sde): rnams phan tshun du rgyu'i mtshan nyid kyi phyir gzugs 'byung ba ma yin no zhes bya ste/ rgyun du zhugs pas yod pa dang / med pa'i phyogs su lta ba ma mthong ba'i phyir 'jig tshogs
163a6(mdo sde): la lta ba spangs par 'gyur ro/ /de bas na de ltar 'jig tshogs la lta ba spangs pa la 'dod chags mi 'byung ste/ blo gros chen po/ de ni 'jig tshogs la lta ba'i mtshan nyid
163a7(mdo sde): do| |blo gros chen po/ the tshom gyi mtshan nyid ni 'di lta ste/ khong du chud pa 'thob pa'i chos dang / shin tu mthong ba'i mtshan nyid kyi phyir snga ma'i 'jig tshogs la lta ba gnyis
163b1(mdo sde): su rnam par rtogs pa spangs pa'i phyir chos rnams la the tshom med par 'gyur te/ de dag pa dang ma dag pas ston pa gzhan la lta bar mi 'gyur ro/ /de ni/ blo gros chen po/ rgyun
163b2(mdo sde): du zhugs pa'i the tshom gyi mtshan nyid do/ /blo gros chen po/ ji ltar rgyun du zhugs pa tshul khrims mi snyems zhe na/ 'di lta ste/ sdug bsngal ba'i skye ba gnas kyi mtshan nyid rab tu
163b3(mdo sde): mthong bas mi snyems so/ /blo gros chen po/ snyems pa ni 'di lta ste/ tshul khrims dang / brtul zhugs dang / dka' thub mi 'gyur ba dag gis byis pa so so'i skye bo longs spyod dang /
163b4(mdo sde): bde ba 'dod pa rnams 'khor bar skye ba gnyer te/ des mi snyems so/ /de de ltar mi snyems pa'ang gzhan du bdag gis so so rang gis rig pa'i khyad par du 'gro bar yongs su bsngo ste/
163b5(mdo sde): tshul khrims kyi yan lag gis rnam par mi rtog pa/ zag pa med pa'i chos kyi mtshan nyid lta bur rab tu sbyor ro/ /de ni/ blo gros chen po/ rgyun du zhugs pa'i tshul khrims dang / brtul
163b6(mdo sde): zhugs snyems pa'i mtshan nyid yin no/ /blo gros chen po/ kun nas spyor ba gsum spangs pa'i rgyun du zhugs pa la ni 'dod chags dang / zhe sdang dang / gti mug mi 'byung ngo / /blo gros
163b7(mdo sde): chen pos gsol pa/ bcom ldan 'das kyis 'dod chags ni rnam pa mang du bstan na/ de'i 'dod chags gang spangs pa lags/ bcom ldan 'das kyis bka' stsal pa/ blo gros
164a1(mdo sde): chen po| yul la lus kyi dbang po'i 'dod chags bud med dang phrad pa las skyes pa/ de ltar bde ba la ma 'ongs pa na sdug bsngal skye ba'i rgyur 'gyur
164a2(mdo sde): ba| khu tshur dang / thal mo dang / mthang sprad pa dang / 'o byed pa dang / 'khyud pa dang / snol ba dang / mig zur gyis blta ba dag gi 'dod chags de dag de la mi 'byung ngo / /de ci'i
164a3(mdo sde): phyir zhe na/ 'di lta ste/ ting nge 'dzin gyi bde ba la gnas pa thob pas spangs pa yin te/ de'i mya ngan las 'das pa rtogs par bya ba'i 'dod chags ni ma spangs so/ /blo gros chen
164a4(mdo sde): po| lan gcig phyir 'ong ba'i mtshan nyid gang zhe na/ 'di lta ste/ mtshan mar lta ba'i mtshan gyi gzhi dang / mtshan nyid med pas gzugs kyi mtshan nyid du snang ba'i rnam par
164a5(mdo sde): rtog pa lan gcig 'byung ngo / /bsam gtan gyi yul gyi mtshan nyid rab tu mthong bas 'jig rten 'dir lan gcig 'ongs nas sdug bsngal mthar dbyung ba'i phyir yongs su
164a6(mdo sde): mya ngan las 'da' ste/ de'i phyir lan gcig phyir 'ong ba zhes bya'o/ /de la/ blo gros chen po/ ji ltar na phyir mi 'ong ba yin zhe na/ 'di lta ste/ 'das pa dang / ma 'ongs pa
164a7(mdo sde): dang / da ltar byung ba'i gzugs kyi mtshan nyid dngos po yod pa dang / med pa la mi 'jug pa dang / lta ba'i nyes pa bag la nyal gyi rnam par rtog pa mi 'ong bsan phyir mi 'ong ba ste/
164b1(mdo sde): kun nas sbyor ba rnams spangs pas na phyir mi 'ong ba zhes bya'o/ /blo gros chen po/ dgra bcom pa ni bsam gtan dang / bsam gtan du bya ba dang / ting nge 'dzin dang / rnam par thar pa
164b2(mdo sde): dang / stobs dang / mngon par shes pa dang / nyon mongs pa dang / sdug bsngal la rnam par rtog pa med pas dgra bcom pa zhes bya'o/ /blo gros chen pos gsol pa/ bcom
164b3(mdo sde): ldan 'das kyis dgra bcom pa gsum du bka' stsal na/ bcom ldan 'das/ dgra bcom pa'i sgra 'di gang dang sbyar/ ci bcom ldan 'das/ zhi ba phyogs gcig gi lam rab tu
164b4(mdo sde): thob pa'am/ de ste byang chub tu smon lam goms pa dge ba'i rtsa ba la rmongs pa'am/ 'on te 'phrul pas sprul pa lags/ bcom ldan 'das kyis bka' stsal pa/ blo gros chen
164b5(mdo sde): po| zhi ba phyogs gcig gi lam rab tu thob pas nyan thos yin te/ gzhan dag ma yin no/ /blo gros chen po/ byang chub sems dpa'i spyod pa spyad pas na smra ba dang / sangs rgyas
164b6(mdo sde): 'phrul pas sprul pa gzhan rnams ni thabs la mkhas pa dang / smon lam sngon du 'gro bas sangs rgyas kyi 'khor gyi dkyil 'khor mdzes par bya ba'i phyir 'khor gyi dkyil 'khor du skye
164b7(mdo sde): ba ston to/ /blo gros chen po/ rnam par rtog pa 'jug pa'i gnas gzhan sna tshogs bstan pa ni 'di lta ste/ 'bras bu thob par bya ba'i bsam gtan dang / bsam gtan du bya ba
165a1(mdo sde): dang / bsam gtan pa las rnam par dben pa dang / rang gi sems snang bar khas len pas 'bras bu thob pas mtshan nyid du bstan to/ /gzhan
165a2(mdo sde): yang / blo gros chen po/ gal te rgyun du zhugs pa 'di snyam du 'di dag ni kun nas sbyor ba yin te/ bdag ni 'di dag dang mi ldan par sems na gnyis su gyur cing bdag
165a3(mdo sde): tu lta bar lhung ba dang / kun nas sbyor ba ma spangs par 'gyur ro/ /gzhan yang / blo gros chen po/ bsam gtan dang / tshad med pa dang / gzugs med pa'i khams las
165a4(mdo sde): shin tu 'da' ba'i phyir/ rang gi sems snang ba'i mtshan nyid las ldog par bya ste/ 'du shes dang / tshor ba 'gog pa'i snyoms par 'jug pa ni sems tsam pas na/ blo
165a5(mdo sde): gros chen po/ rang gi sems snang ba'i rgyud las de'ang 'da' bar mi rung ngo / /de la 'di skad ces bya ste/ bsam gtan rnams dang tshad med dag /ting nge 'dzin dang gzugs
165a6(mdo sde): med rnams/ /'du shes 'gog pa ma lus par/ /sems tsam la ni yod pa min/ /rgyun du chud kyi 'bras bu dang / /lan gcig 'ong gi de bzhin te/ /phyir mi 'ong ba'i 'bras
165a7(mdo sde): bu dang / /dgra bcom nyid kyang sems 'khrul bar/ /bsam gtan bsam bya bsam gtan pa/ /spong dang bden pa mthong ba dang / /de dag rtog pa tsam yin par/ /gang gis
165b1(mdo sde): rtogs pa de 'grol lo/ /gzhan yang / blo gros chen po/ blo rnam pa gnyis te/ rab tu rnam par 'byed pa'i blo dang / rnam par rtog pa'i mtshan nyid 'dzin pa la mngon par chags
165b2(mdo sde): pas rab tu 'jog pa'i blo'o/ /de la/ blo gros chen po/ rab tu rnam par 'byed pa'i blo zhes bya ba ni 'di lta ste/ blo gang gis dngos po'i rang bzhin dang / mtshan nyid la rab tu
165b3(mdo sde): gzhigs na mtha' bzhi dang bral ba mi dmigs te/ de ni rab tu rnam par 'byed pa'i blo'o/ /de la/ blo gros chen po/ mtha' bzhi ni 'di lta ste/ gcig pa dang / tha dad pa dang /
165b4(mdo sde): gnyis ka dang / gnyis ka ma yin pa dang / yod pa dang / med pa dang / rtag pa dang / mi rtag pa dang bral ba ni mtha' bzhi zhes bshad do/ /blo gros chen po/ chos thams cad
165b5(mdo sde): ni mtha' bzhi po de dag dang bral ba zhes bya'o/ /blo gros chen po/ mtha' bzhi pa 'di chos thams cad yongs su brtags pa la rab tu sbyar bar bya'o/ /de la/ blo gros chen po/ rnam
165b6(mdo sde): par rtog pa'i mtshan nyid 'dzin pa la mngon par chags pas rab tu 'jog pa'i blo gang zhe na/ 'di lta ste/ blo gros chen po/ rnam par rtog pa'i mtshan nyid 'dzin pa la mngon
165b7(mdo sde): par chags pa gang gis tsha ba dang / gsher ba dang / g.yo ba dang / sra ba yang dag pa ma yin pa yongs su rtog pa'i mtshan nyid 'byung ba chen po rnams su dam 'cha' ba dang /
166a1(mdo sde): rgyu dang / mtshan nyid dang / dpe la mngon par chags pas yang dag pa ma yin pa sgro 'dogs pas sgro 'dogs te/ de ni rnam par rtog pa'i mtshan nyid
166a2(mdo sde): 'dzin pa la mngon par chags pas rab tu 'jog pa'i blo'o/ /blo gros chen po/ de ni blo gnyis kyi mtshan nyid de/ blo gnyis kyi mtshan nyid gang dang ldan pas/ byang chub sems
166a3(mdo sde): dpa' sems dpa' chen po chos dang gang zag la bdag med pa'i mtshan nyid rtogs par khong du chud cing / snang ba med pa'i blo rab tu rnam par 'byed pa spyod pa'i sa la mkhas
166a4(mdo sde): pa rnams sa dang po rab tu 'thob ste/ ting nge 'dzin brgya la snyoms par 'jug /ting nge 'dzin gyi bye brag rab tu 'thob pas sangs rgyas dang byang chub sems dpa' brgya'ang
166a5(mdo sde): mthong / bskal pa brgyar thog ma'i mtha' dang / tha ma'i mthar 'jug /zhing brgya'ang snang bar byed de/ zhing brgya'ang snang bar byas nas gong nas gong du sa'i mtshan nyid kyi cho
166a6(mdo sde): ga shes te/ smon lam gyi bye brag gis rnam par 'phrul zhing chos kyi sprin gyi dbang bskur bas dbang bskur te/ de bzhin gshegs pa'i so so rang gi sa thob nas mthar thug
166a7(mdo sde): pa'i gnas bcu dang rab tu ldan pa'i chos su gyur te/ so so rang gis rig pa'i bde bas mnyam par bzhag cing sems can yongs su smin par bya ba'i phyir sprul ba'i 'od
166b1(mdo sde): zer sna tshogs kyis rnam par mdzes so/ /blo gros chen po/ gzhan yang byang chub sems dpa' sems dpa' chen pos 'byung ba chen po dang / 'byung ba las gyur pa la mkhas par
166b2(mdo sde): bya'o| |blo gros chen po/ ji ltar na byang chub sems dpa' sems dpa' chen po 'byung ba chen po dang / 'byung ba las gyur pa la mkhas pa yin zhe na/ blo gros chen po/ de la byang
166b3(mdo sde): chub sems dpa' sems dpa' chen po 'di la yang dag par rab tu slob ste/ gang la 'byung ba chen po skye ba med pa de ni bden pa'o/ /'byung ba chen po 'di dag ni yang dag par
166b4(mdo sde): ma byung ba'o zhes rab tu mthong ngo / /de ltar rab tu mthong bas rang gi sems snang ba tsam du khong du chud pa dang / phyi rol gyi dngos po dngos po med pa'i phyir 'di lta ste/ khams
166b5(mdo sde): gsum 'di ni 'byung ba dang 'byung ba las gyur pa med pa/ ming dang rnam par rtog pa tsam/ ming dang rang gi sems snang ba rnam par rtog pa tsam ste/ mtha' bzhi'i tshul rnam par
166b6(mdo sde): dag pa bdag dang / bdag gi med pa/ rang gi mtshan nyid kyi gnas yang dag pa ji lta ba bzhin du gnas pa/ rang gi mtshan nyid ma skyes par grub par rab tu mthong ngo / /de la/
166b7(mdo sde): blo gros chen po/ ji ltar na 'byung ba chen po rnams kyi 'byung ba las gyur pa yin zhe na/ 'di lta ste/ blo gros chen po/ gsher bar rnam par rtog pa 'byung ba chen po ni phyi nang gi
167a1(mdo sde): chu'i khams sgrub bo/ /blo gros chen po/ tsha bar rnam par rtog pa 'byung ba chen po ni phyi nang gi me'i khams sgrub bo/ /blo gros chen po/ g.yo bar rnam
167a2(mdo sde): par rtog pa 'byung ba chen po ni phyi nang gi rlung gi khams sgrub bo/ /blo gros chen po/ gzugs bye brag 'byed pa rnam par rtog pa'i 'byung ba chen po ni phyi nang gi sa'i khams nam
167a3(mdo sde): mkha' dang bcas pa bskyed do/ /log pa la bden par chags pas ni phung po lnga 'dus pa dang / 'byung ba chen po dang 'byung ba las gyur pa skye'o/ /blo gros chen po/ rnam par
167a4(mdo sde): shes pa'ang tshig dang / yul sna tshogs la mngon par chags shing 'dod pa'i rgyus 'gro ba gzhan du mtshams sbyor bar 'byung ngo / /sa'i 'byung ba dang 'byung ba las gyur pa
167a5(mdo sde): rnams la ni rgyu 'byung ba chen po rnams yod kyi/ 'byung ba chen po rnams ni med do/ /de ci'i phyir zhe na/ blo gros chen po/ 'di lta ste/ dngos po dang / mtshan ma dang / mtshan nyid
167a6(mdo sde): dang / dbyibs dang / bya ba'i bdag nyid dang / sbyor ba med pas 'byung ba chen po rnams mi skye'o/ /dngos po dang / mtshan ma dang / mtshan nyid dang / dbyibs dang / bya ba dang
167a7(mdo sde): sbyor bar ldan pa rnams kyi bya ba 'dus pa las skye bar 'gyur gyi/ mtshan ma dang mi ldan pa las ma yin no/ /de lta bas na/ blo gros chen po/ 'byung ba chen po dang / 'byung ba
167b1(mdo sde): las gyur ba'i mtshan nyid ni mu stegs byed rnams kyis rnam par brtags pa yin te/ ngas ni ma yin no/ /gzhan yang / blo gros chen po/ phung po rnams kyi phung po'i rang bzhin dang /
167b2(mdo sde): mtshan nyid rab tu bstan to/ /de la/ blo gros chen po/ phung po lnga rnams te/ lnga gang zhe na/ 'di lta ste/ gzugs dang / tshor ba dang / 'du shes dang / 'du byed dang / rnam par
167b3(mdo sde): shes pa rnams so/ /de la/ blo gros chen po/ phung po bzhi rnams ni gzugs med de/ tshor ba dang / 'du shes dang / 'du byed rnams dang / rnam par shes pa rnams so/ /blo gros
167b4(mdo sde): chen po| gzugs ni 'byung ba bzhi las gyur pa dang / phan tshun du mtshan nyid mi mthun pa'i 'byung ba rnams so/ /blo gros chen po/ gzugs med pa bzhir bgrang ba med de/
167b5(mdo sde): nam mkha' bzhin no/ /'di lta ste/ blo gros chen po/ nam mkha' ni grangs kyi mtshan nyid las 'das mod kyi/ 'on kyang gcig ni nam mkha'o zhes rnam par rtog pa de bzhin du/
167b6(mdo sde): blo gros chen po/ phung po rnams kyang grangs kyi mtshan nyid dang / bgrang ba las 'das te/ dngos po dang / dngos po med pa rnam par spangs pa mtha' bzhi dang bral yang byis pa
167b7(mdo sde): rnams kyis grangs dang / bgrang bar brjod pas rab tu brjod de/ 'phags pa rnams kyis ni ma yin no/ /blo gros chen po/ 'phags pa rnams kyis ni sgyu ma'i gzugs sna tshogs lta bur
168a1(mdo sde): gcig dang / tha dad pa spangs par 'dogs te/ rmi lam dang / gzugs brnyan gyi skyes bu lta bur gnas gzhan ma yin pa dang / 'phags pa'i ye
168a2(mdo sde): shes rtogs pa la shin tu rmongs pa'i phyir phung por rnam par rtog pa snang ngo / /blo gros chen po/ de ni phung po rnams kyi phung po'i rang bzhin gyi mtshan nyid de/ rnam par rtog pa de
168a3(mdo sde): khyod kyis bzlog par bya'o/ /rnam par bzlog nas sangs rgyas kyi zhing thams cad du 'khor gyi dkyil 'khor dang / mu stegs can gyi lta ba bzlog pa'i phyir rab tu dben pa'i
168a4(mdo sde): chos bstan par bya'o/ /blo gros chen po/ rab tu dben pa'i chos bstan pa byas pas ni/ chos la bdag med pa mthong ba rnam par dag par 'gyur/ ring du song ba'i sa la'ang
168a5(mdo sde): rab tu 'jug par 'gyur ro/ /de la ring du song ba'i sa chen por rab tu zhugs pas ting nge 'dzin du ma la dbang byed par 'gyur ro/ /yid kyi lus rab tu thob pas sgyu ma lta bu'i ting
168a6(mdo sde): nge 'dzin rab tu 'thob bo/ /de stobs dang / mngon par shes pa dang / dbang rnams rtogs par khong du chud pas sa lta bur sems can thams cad kyi 'tsho bar 'gyur ro/ /'di
168a7(mdo sde): lta ste| blo gros chen po/ sa ni sems can thams cad kyi 'tsho ba yin te/ de bzhin du byang chub sems dpa' sems dpa' chen po'ang sems can thams cad kyi 'tsho bar gyur
168b1(mdo sde): pa yin no/ /gzhan yang / blo gros chen po/ mya ngan las 'das pa rnam pa bzhi ste/ bzhi gang zhe na/ 'di lta ste/ dngos po'i rang bzhin med pa'i mya ngan las 'das pa dang / mtshan
168b2(mdo sde): nyid sna tshogs kyi dngos po med pa'i mya ngan las 'das pa dang / rang gi mtshan nyid kyi dngos po med par rtogs pa'i mya ngan las 'das pa dang / phung po rnams kyi rang dang spyi'i
168b3(mdo sde): mtshan nyid kyi rgyud kyi rgyun chad pa'i mya ngan las 'das pa dang / de dag ni/ blo gros chen po/ mu stegs byed rnams kyi mya ngan las 'das pa yin te/ nga'i gsung rab la ma yin
168b4(mdo sde): no| |blo gros chen po/ nga'i gsung rab la ni/ rnam par rtog pa dang bcas pa'i yid kyi rnam par shes pa bzlog pa'i mya ngan las 'das pa zhes bya'o/ /blo gros chen pos gsol
168b5(mdo sde): pa| bcom ldan 'das kyis rnam par shes pa brgyad du rnam par ma bzhag gam/ bcom ldan 'das kyis bka' stsal pa/ blo gros chen po/ rnam par bzhag go /blo gros chen
168b6(mdo sde): pos gsol pa/ de gal te/ bcom ldan 'das rnam par bzhag na ji ltar yid kyi rnam par shes pa ldog par 'gyur la/ rnam par shes pa bdun rnams ni ma lags/ bcom
168b7(mdo sde): ldan 'das kyis bka' stsal pa/ de'i rgyu dang dmigs pa'i phyir rnam par shes pa 'dus pa bdun rnams 'byung bar 'gyur te/ blo gros chen po/ yid kyi rnam par shes pa yul bye brag
169a1(mdo sde): 'byed pa la mngon par chags shing 'byung bas bag chags kyis kun gzhi rnam par shes pa shin tu rgyas par byed do/ /yid dang lhan cig tu
169a2(mdo sde): bdag dang bdag gir 'dzin pa la mngon par chags pas ngar sems pa lta bur rjes su 'jug ste/ kun gzhi rnam par shes pa rgyur gyur cing de la dmigs pa las tha dad pa
169a3(mdo sde): ma yin pa'i mtshan nyid do/ /rang gi sems snang ba'i yul la mngon par chags pas gcig gi rgyur gcig gyur pa'i sems pa 'dus pa 'byung ste/ blo gros chen po/ rgya
169a4(mdo sde): mtsho'i rlabs lta bur rang gi sems snang ba'i yul gyi rlung gis bskyod pas 'jug cing ldog go / de lta bas na/ blo gros chen po/ yid kyi rnam par shes pa bzlog pas rnam
169a5(mdo sde): par shes pa bdun rnams kyang ldog par 'gyur ro/ /de la 'di skad ces bya ste/ bya ba dang ni mtshan nyid dang / /dngos por mya ngan nga mi 'da'/ /rnam rtog rnam par shes
169a6(mdo sde): pa las| |bzlog pas mya ngan nga 'das so/ /de rgyu de la dmigs pa ste/ /yid kyi rgyud kyang shin tu gnas/ /sems kyi rgyud rnams de 'byin te/ /rnam par shes pa'ang
169a7(mdo sde): rab tu gnas/ /ji ltar chu chen zad nas ni/ /rlabs rnams kun tu'ang mi 'byung ltar/ /de bzhin rnam shes sna tshogs kyang / /'gags na 'byung bar mi 'gyur ro/ /gzhan
169b1(mdo sde): yang | blo gros chen po/ kun brtags pa'i rang bzhin rab tu dbye ba'i tshul gyi mtshan nyid rab tu tha dad pa rtogs pa gang gis khyod dang / byang chub sems dpa' sems dpa' chen po
169b2(mdo sde): gzhan rnams rnam par rtog pa dang / brtags pa spangs shing / 'phags pa bdag gi so so rang gis rig pa dang / mu stegs can gyi tshul dang / yul shin tu mthong ba'i blo gzung
169b3(mdo sde): ba dang / 'dzin pa'i rnam par rtog pa spangs nas gzhan gyi dbang gi mtshan nyid sna tshogs rnam pa tha dad pa kun brtags pa'i rang bzhin lta bur so sor mi rtog par 'gyur ba'i kun
169b4(mdo sde): brtags pa'i rang bzhin rab tu dbye ba'i tshul gyi mtshan nyid bstan to/ /de la/ blo gros chen po/ kun brtags pa'i rang bzhin rab tu dbye ba'i tshul gyi mtshan nyid gang zhe na/ 'di
169b5(mdo sde): lta ste| brjod pa la rnam par rtog pa dang / smra bar bya ba la rnam par rtog pa dang / mtshan nyid la rnam par rtog pa dang / nor la rnam par rtog pa dang / rang bzhin la rnam par
169b6(mdo sde): rtog pa dang / rgyu la rnam par rtog pa dang / lta ba la rnam par rtog pa dang / rig pa la rnam par rtog pa dang / skye ba la rnam par rtog pa dang / skye ba med pa la rnam par rtog pa dang /
169b7(mdo sde): 'brel ba la rnam par rtog pa dang / bcings pa dang ma bcings pa la rnam par rtog pa yin te/ de ni/ blo gros chen po/ brjod pa yongs su brtags pa'i rang bzhin rab tu dbye ba'i
170a1(mdo sde): tshul gyi mtshan nyid do/ /de la/ blo gros chen po/ brjod pa la rnam par rtog pa gang zhe na/ 'di lta ste/ dbyangs dang glu snyan pa sna tshogs la mngon par
170a2(mdo sde): chags pa yin te/ de ni blo gros chen po/ brjod pa la rnam par rtog pa'o/ /de la blo gros chen po smra bar bya ba la rnam par rtog pa gang zhe na/ 'di lta ste/ gang ci'ang rung smra bar bya
170a3(mdo sde): ba'i dngos po'i rang bzhin 'phags pa'i ye shes dang / rtogs pas shes par bya ba gang la gnas te/ brjod pa 'jug par 'gyur ba yod do zhes rnam par rtog pa'o/ /de la
170a4(mdo sde): blo gros chen po mtshan nyid la rnam par rtog pa gang zhe na/ 'di lta ste/ smra bar bya ba smig rgyu lta bu la mtshan nyid sna tshogs su mngon par chags pas mngon par zhen te/
170a5(mdo sde): 'di lta ste/ dngos po thams cad la tsha ba dang / gsher ba dang / g.yo ba dang / sra ba'i mtshan nyid du rnam par rtog pa'o/ /de la nor la rnam par rtog pa gang zhe na/ 'di lta ste/
170a6(mdo sde): gser dang / dngul dang / nor rin po che rnam pa mang po'i yul brjod pa'o/ /de la rang bzhin la rnam par rtog pa gang zhe na/ 'di lta ste/ dngos po'i ngo bo nyid du 'dzin cing / 'di
170a7(mdo sde): lta ste| 'di ni 'di bzhin gyi gzhan du ma yin no zhes log par rnam par rtog pa'i lta bas rnam par lta'o/ /de la rgyu la rnam par rtog pa gang zhe na/ 'di lta ste/ rgyu dang rkyen gang
170b1(mdo sde): gis rgyu'i mtshan nyid las skye ba yod pa dang / med par snang bar byed pa de ni rgyu la rnam par rtog pa'o/ /de la lta ba la rnam par rtog pa gang zhe na/ 'di lta ste/ yod pa dang / med
170b2(mdo sde): pa dang / gcig pa dang / tha dad pa dang / gnyis ka dang / gnyis ka ma yin par log par lta ba'i mu stegs can gyi rnam par rtog pa la mngon par chags pa'o/ /de la rigs la
170b3(mdo sde): rnam par rtog pa gang zhe na/ 'di lta ste/ bdag dang bdag gi mtshan nyid rigs pas brtsad de ston pa'o/ /de la skye ba la rnam par rtog pa gang zhe na/ 'di lta ste/ rkyen rnams kyi
170b4(mdo sde): dngos po yod pa dang / med pa skye bar mngon par chags pa'o/ /de la mi skye ba la rnam par rtog pa gang zhe na/ 'di lta ste/ dngos po thams cad rgyu med pa'i lus sngon ma skyes pa
170b5(mdo sde): yin te| ma byung ba las rkyen gyis 'byung ba'o/ /de la 'brel bar rnam par rtog pa gang zhe na/ 'di lta ste/ gser gyi skud pa bzhin du gang dang gang du 'brel ba'o/ /de la bcings pa
170b6(mdo sde): dang | ma bcings pa la rnam par rtog pa gang zhe na/ 'di lta ste/ bcings pa'i rgyu dang / bcing bar bya ba mngon par chags pa bzhin te/ ji ltar skyes bu thabs dang ldan pas thag pa
170b7(mdo sde): la mdud pa bor ba dang 'grol ba lta bu'o/ /blo gros chen po/ de dag ni kun brtags pa'i rang bzhin rab tu dbye ba'i tshul gyi mtshan nyid de/ kun brtags pa'i rang bzhin rab tu dbya
171a1(mdo sde): pa'i tshul gyi mtshan nyid de la byis pa so so'i skye bo thams cad mngon par chags te/ blo gros chen po/ gzhan gyi dbang gi mtshan nyid la yod pa dang
171a2(mdo sde): med par mngon par chags pas yongs su brtags pa'i mtshan nyid sna tshogs la mngon par chags te/ sgyu ma'i gnas sna tshogs mthong ba bzhin no/ /byis pa rnams kyi sgyu
171a3(mdo sde): ma gzhan du mthong ba'i blos rnam par rtog ste/ blo gros chen po/ sna tshogs dang sgyu ma ni gcig pa'ang ma yin/ tha dad pa'ang ma yin no/ /gal te tha dad na ni sna tshogs sgyu ma'i
171a4(mdo sde): rgyu las byung ba ma yin par 'gyur ro/ /de ste sna tshogs dang tha mi dad na ni sgyu ma dang / sna tshogs bye brag med par 'gyur ro/ /de'i bye brag mthong bas na gcig pa'ang ma yin/ tha
171a5(mdo sde): dad pa'ang ma yin no/ /des na de'i phyir blo gros chen po khyod dang / byang chub sems dpa' sems dpa' chen po gzhan dag gis sgyu ma la yod pa dang med par mi chags par
171a6(mdo sde): bya'o| |de la 'di skad ces bya ste/ /sems ni yul dang kun tu 'brel/ /rtog pa la ni rnam shes 'jug /snang ba med dang bye phrag la/ /shes rab yang dag rab tu 'jug /kun
171a7(mdo sde): brtags pa yi rang bzhin yod/ /gzhan gyi dbang ni med pa ste/ /nor ba dag gis brtags pa snang / /gzhan gyi dbang la mi rtog go /yan lag dbang pos grub pa yi/ /sgyu
171b1(mdo sde): ma ji ltar mi grub pa/ /de bzhin mtshan ma sna tshogs kyang / /rab tu brtags na mi 'grub bo/ /mtshan ma gnas ngan len gyi dngos/ /'ching ba sems las byung ba ste/ /mi shes
171b2(mdo sde): rnams kyis kun brtags pa/ /gzhan gyi dbang du'ang rnam par rtog /gang 'di brtags pa'i dngos po ni/ /de nyid gzhan gyi dbang yin te/ /brtags pa sna tshogs snang ba ni/ /gzhan
171b3(mdo sde): gyi dbang du de brjod do/ /kun rdzob dang ni don dam ste/ /rgyu las skyes pa gsum du med/ /brtags pa dag ni kun rdzob bshad/ /de 'chad 'phags pa'i spyod yul lo/ /rnal 'byor
171b4(mdo sde): can gyi dngos po ltar/ /sna tshogs gcig tu rnam mdzes kyang / /de la sna tshogs yod pa min/ /de bzhin brtags pa'i mtshan nyid do/ /ji ltar rab rib can dag gis/ /snang ba'i
171b5(mdo sde): gzugs la sna tshogs brtags/ /rab rib gzugs min gzugs med min/ /de bzhin mkhas pas gzhan gyi dbang / /ji ltar gser rnams dag pa dang / /chu yang rnyog pa spangs
171b6(mdo sde): pa dang / /nam mkha' dag ni sprin med ltar/ /de bzhin dag pa rab tu brtags/ /brtags pa la ni dngos po med/ /gzhan gyi dbang ni yod pa ste/ /sgro btags pa dang skur ba dang /
171b7(mdo sde): rnam par brtags na 'jig par 'gyur/ /gal te brtags pa dngos med la/ /bden par gzhan gyi dbang yod na/ /dngos po med par dngos po ste/ /dngos po med las dngos po
172a1(mdo sde): 'byung / /kun brtags pa la gnas nas ni/ /gzhan gyi dbang ni nye bar dmigs/ /ming dang mtshan ma 'brel ba las/ /kun brtags pa ni skye bar
172a2(mdo sde): 'gyur| |brtags pa shin tu ma grub ste/ /gzhan las byung ba ma yin no/ /de tshe don dam rang bzhin ni/ /shin tu dag pa shes par 'gyur/ /kun brtags pa ni rnam bcu
172a3(mdo sde): ste| |gzhan gyi dbang ni rnam pa drug / so so rang rig de bzhin nyid/ /rig bya'o de phyir bye brag med/ /chos lnga yang dag nyid yin te/ /de bzhin du yang rang bzhin gsum/ /
172a4(mdo sde): rnal 'byor can gyis de bsgoms na/ /de bzhin nyid las mi 'da'o/ /mtshan ma dag ni gzhan gyi dbang / /gang ming de ni brtags pa ste/ /kun brtags pa dang mtshan ma ni/ /
172a5(mdo sde): gzhan gyi dbang las 'byung ba'o/ /blo yis rnam par gzhigs na ni/ /gzhan dbang med cing brtags pa'ang med/ /grub pa'i dngos po yod med na/ /blo yis ci zhig rnam
172a6(mdo sde): par brtags/ /yod med rnam par spangs pa yi/ /grub pa'i dngos po yod na ni/ /yod dang med las grol ba yi/ /dngos po gnyis su ji ltar 'gyur/ /kun brtags pa yi rang
172a7(mdo sde): bzhin la/ /rang bzhin gnyis ni rab gnas te/ /brtags pa dag ni sna tshogs snang / /rnam dag 'phags pa'i spyod yul lo/ /brtags pa sna tshogs snang ba ni/ /gzhan gyi dbang
172b1(mdo sde): zhes brjod pa ste/ /rnam pa gzhan du brtags na ni/ /mu stegs smra la gnas par 'gyur/ /rtog pa brtags zhes bya ba ste/ /mthong ba'i phyir na rgyu las byung / /rnam rtog gnyis las grol
172b2(mdo sde): ba ni| |de nyid yongs su grub pa yin/ /yang blo gros chen pos gsol ba/ bcom ldan 'das/ 'phags pa so so rang gi ye shes dang / theg pa gcig po rtogs pa'i mtshan nyid
172b3(mdo sde): gang gis bdag dang / byang chub sems dpa' sems dpa' chen po gzhan rnams 'phags pa so so rang gi ye shes dang / theg pa gcig po la mkhas shing / sangs rgyas kyi
172b4(mdo sde): chos thams cad la gzhan gyi dring la mi 'jog par 'gyur ba'i 'phags pa so so rang gi ye shes rtogs pa dang / theg pa gcig po'i mtshan nyid bshad du gsol/ bcom ldan 'das
172b5(mdo sde): kyis bka' stsal pa/ blo gros chen po/ de'i phyir shin tu legs par nyon la yid la gzung zhig dang / ngas khyod la bshad do/ /legs so/ /bcom ldan 'das zhes gsol nas/
172b6(mdo sde): byang chub sems dpa' sems dpa' chen po blo gros chen pos bcom ldan 'das la slar nyan pa dang / bcom ldan 'das kyis 'di skad ces bka' stsal to/ /blo gros chen po/ byang
172b7(mdo sde): chub sems dpa' sems dpa' chen po gcig tu dben par song ste/ tshad ma dang / yid brtan pa'i lung la rnam par rtog pa med pas/ so so rang gi blos rnam par dpyod de/
173a1(mdo sde): gzhan gyi dring la mi 'jog cing / lta ba dang / rnam par rtog pa spangs nas/ gong nas gong du de bzhin gshegs pa'i sa la rab tu 'jug par 'bad do/ /blo gros
173a2(mdo sde): chen po/ de ni so so rang gi 'phags pa'i ye shes rtogs pa'i mtshan nyid do/ /de la theg pa chen po rtogs pa'i mtshan nyid gang zhe na/ 'di lta ste/ theg pa gcig gi lam rig cing
173a3(mdo sde): khong du chud pas theg pa gcig ces bya'o/ /theg pa gcig gi lam rig cing khong du chud pa gang zhe na/ 'di lta ste/ gzung ba dang / 'dzin pa'i rnam par rtog pa yang dag pa nyid ji lta ba
173a4(mdo sde): bzhin du gnas pas rnam par rtog pa mi 'byung ba'i phyir theg pa gcig po khong du chud par byas pa yin no/ /blo gros chen po/ theg pa gcig po khong du chud pa 'di ni nga ma gtogs
173a5(mdo sde): par mu stegs can gzhan dang / nyan thos dang / rang sangs rgyas dang / tshangs pa la sogs pas ston pa sngon ma thob pa thob bo/ /des na de'i phyir/ blo gros chen po/ theg pa
173a6(mdo sde): gcig ces bya'o/ /blo gros chen pos gsol ba/ bcom ldan 'das kyis ci'i slad du theg pa gsum du bshad de/ theg pa gcig tu ma bshad/ bcom ldan 'das kyis bka' stsal
173a7(mdo sde): pa| blo gros chen po/ 'di ltar nyan thos dang / rang sangs rgyas thams cad ni de bzhin gshegs pa'i 'dul ba dang / rab tu dben pa'i rnal 'byor gyi lung gis 'grol gyi rang gis
173b1(mdo sde): ma yin te/ blo gros chen po/ bdag nyid yongs su mya ngan las mi 'da' ba'i chos can yin pas na/ nyan thos dang / rang sangs rgyas thams cad la theg pa gcig tu ma bshad do/ /
173b2(mdo sde): gzhan yang / blo gros chen po/ nyan thos dang / rang sangs rgyas thams cad ni shes bya'i sgrib pa dang / las kyi bag chags ma spangs pa'i phyir/ chos la bdag med pa ma rtogs shing bsam
173b3(mdo sde): gyis mi khyab par 'gyur ba'i shi 'pho ma thob pas nyan thos rnams la theg pa gsum du bstan te/ theg pa gcig tu ma yin no/ /blo gros chen po/ de dag nam nyes pa'i bag chags thams
173b4(mdo sde): cad spangs shing / chos la bdag med par rtogs pa de ni/ de dag bag chags kyi nyes pa dang / ting nge 'dzin gyis myos pa med par gyur nas zag pa med pa'i dbyings nas slar sad de/
173b5(mdo sde): yang 'jig rten dang / 'jig rten las 'das pa zag pa med pa'i dbyings su gtogs pa'i tshogs rnams yongs su bskangs nas/ chos kyi sku bsam gyis mi khyab pa la dbang byed pa rab
173b6(mdo sde): tu 'thob par 'gyur ro/ /de la 'di skad ces bya ste/ lha yi theg dang tshangs pa'i theg /nyan thos kyi'ang de bzhin te/ /de bzhin gshegs dang rang rgyal gyi/ /theg pa de dag ngas bshad
173b7(mdo sde): do| |ji srid sems can 'jug pa'i par/ /theg pa dag la thug pa med/ /sems ni shin tu gyur pa na/ /theg pa med cing 'gro ba'ang med/ /theg pa rnam par gzhag med kyang / /sems
174a1(mdo sde): can rnams ni drang ba'i phyir/ /theg pa tha dad ngas bshad de/ /theg pa gcig tu ngas bstan to/ /de bzhin rnam grol gsum po dang / /chos la bdag med de nyid
174a2(mdo sde): dang / /mnyam nyid ye shes nyon mongs pa/ /rnam par grol bas de dag spangs/ /ji ltar shing dag rgya mtsho la/ /rlabs rnams kyis ni rnam par g.yengs/ /de bzhin nyan thos
174a3(mdo sde): rmongs pa yang / /mtshan nyid rnams kyis rab tu g.yengs/ /kun nas ldang dang bral mod kyi/ /nyon mongs bag chags rnams dang 'brel/ /ting 'dzin myos pas rab myos te/ /
174a4(mdo sde): zag pa med pa'i dbyings na 'khod/ /mtha' mar phyin pa de la med/ /phyir yang de las mi ldog ste/ /ting nge 'dzin gyi lus thob nas/ /bskal ba'i bar du de mi sad/ /ji ltar skyes
174a5(mdo sde): bur ro ba/ /chang dang bral nas sangs 'gyur bzhin/ /de na de dag nga gyi yang / /chos kyi sku ni thob par 'gyur/ /lang+kar gshegs pa sum khri drug stong pa las/ chos thams cad
174a6(mdo sde): bsdus pa zhes bya ba'i le'u ste gnyis pa'o/ / //de nas yang bcom ldan 'das kyis byang chub sems dpa' sems dpa' chen po blo gros chen po la 'di skad ces
174a7(mdo sde): bka' stsal to/ /blo gros chen po/ yid kyi lus rtogs par rab tu dbye ba'i mtshan nyid rab tu bstan gyi/ de shin tu legs par nyon la yid la gzung zhig dang / ngas khyod la
174b1(mdo sde): bshad do/ /legs so/ /bcom ldan 'das zhes gsol nas/ byang chub sems dpa' sems dpa' chen po blo gros chen pos bcom ldan 'das la slar nyan pa dang / de la bcom ldan
174b2(mdo sde): 'das kyis 'di skad ces bka' stsal to/ /blo gros chen po/ yid kyi lus rnam pa gsum ste/ rnam pa gsum gang zhe na/ 'di lta ste/ ting nge 'dzin gyi bde ba la snyoms par 'jug pa'i
174b3(mdo sde): yid kyi lus dang / chos kyi ngo bo nyid rtogs pa khong du chud pa'i yid kyi lus dang / rigs su lhan cig skyes pa'i 'du byed kyi bya ba'i yid kyi lus te/ sa dang po nas gong nas gong du sa'i
174b4(mdo sde): mtshan nyid yongs su shes pas rnal 'byor can rnams kyi sa thob par 'gyur ro/ /de la/ blo gros chen po/ ting nge 'dzin gyi bde ba la snyoms par 'jug pa'i yid kyi lus gang zhe na/
174b5(mdo sde): 'di lta ste/ sa gsum dang / bzhi dang / lnga la rang gi sems rnam pa mang po dben par spyod pas sems kyi rgya mtsho la 'jug par rnam par shes pa'i rlabs kyi mtshan nyid bde ba la
174b6(mdo sde): snyoms par 'jug pa'i yid mi 'byung ste/ rang gi sems snang ba'i yul dngos po yod pa dang / dngos po med pa yongs su shes pas yid kyi lus zhes bya'o/ /de la chos kyi ngo bo nyid rtogs
174b7(mdo sde): par khong du chud pa'i yid kyi lus gang zhe na/ 'di lta ste/ sa brgyad pa la sgyu ma la sogs pa'i chos la snang ba med pa'i rab tu rnam par 'byed pa khong du chud pas sems kyi gnas shin
175a1(mdo sde): tu gyur te/ sgyu ma lta bu'i ting nge 'dzin rab tu 'thob pa dang / ting nge 'dzin gyi sgo gzhan dag rab tu 'thob pa dang / mtshan ma dang / dbang dang / mngon par shes
175a2(mdo sde): pa du ma'i me tog rgyas shing / yid kyi mgyogs pa dang mtshungs pa sgyu ma dang / rmi lam dang / gzugs brnyan lta bu 'byung ba las gyur ba ma yin la/ 'byung ba dang / 'byung ba
175a3(mdo sde): l as gyur pa 'dra bar gzugs thams cad kyi yan lag sna tshogs 'dus pa sangs rgyas kyi zhing thams cad du 'khor gyi dkyil 'khor du rjes su song ba'i lus de ni chos kyi ngo bo nyid
175a4(mdo sde): rtogs par khong du chud pa'i phyir yid kyi lus zhes bya'o/ /de la ris su lhan cig skyes pa'i 'du byed kyi bya ba'i yid kyi lus gang zhe na/ 'di lta ste/ sangs rgyas kyi chos thams cad
175a5(mdo sde): so so rang gis rig pa bde ba'i mtshan nyid khong du chud pas ris su lhan cig skyes pa'i 'du byed kyi bya ba yid kyi lus zhes bya'o/ /blo gros chen po/ lus gsum gyi mtshan nyid rab tu
175a6(mdo sde): rnam par 'byed pa shes pa 'di la khyod kyis brtson par bya'o/ /de la 'di skad ces bya ste/ /theg pa nga yi theg ma yin/ /yi ge med cing sgra yang med/ /bden pa med de rnam thar med/ /
175a7(mdo sde): snang ba med cing spyod yul med/ /'on kyang theg chen theg pa ste/ /ting nge 'dzin la dbang byed cing / /yid kyi lus ni sna tshogs la/ /dbang gi me tog dag gis brgyan/ /de nas yang
175b1(mdo sde): byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/ mtshams med pa lnga po gang bgyis pas rigs kyi
175b2(mdo sde): bu'am| rigs kyi bu mo mnar med par 'gyur ba'i mtshams med pa lnga bcom ldan 'das kyis gsungs pa gang lags/ bcom ldan 'das kyis bka' stsal pa/ blo gros chen po/
175b3(mdo sde): de'i phyir shin tu legs par nyon la yid la gzung zhig dang / ngas khyod la bshad do/ /legs so/ /bcom ldan 'das zhes gsol nas/ byang chub sems dpa' sems dpa'
175b4(mdo sde): chen po blo gros chen pos bcom ldan 'das la slar nyan pa dang / bcom ldan 'das kyis 'di skad ces bka' stsal to/ /de la/ blo gros chen po/ mtshams med pa lnga rnams gang
175b5(mdo sde): zhe na| 'di lta ste/ pha dang / ma dang / dgra bcom pa gsod pa dang / dge 'dun 'byed pa dang / de bzhin gshegs pa la gnod sems kyis khrag phyung ba'o/ /de la/ blo gros chen
175b6(mdo sde): po| sems can rnams kyi ma gang zhe na/ 'di lta ste/ dga' ba'i 'dod chags dang ldan pa'ang 'byung ba can gyi sred pa ni ma lta bur gnas so/ /ma rig pa ni mched kyi grong rnams
175b7(mdo sde): bskyed pa'i phyir pha lta bu ste/ pha ma de gnyis shin tu rtsa ba nas bcad nas pha ma bsad pa yin no/ /de la dgra bcom pa bsad pa gang zhe na/ 'di lta ste/ bag la nyal dgra dang mtshungs
176a1(mdo sde): pa byi ba'i dug ltar khong nas ldang ba'i chos can shin tu bcom na dgra bcom pa bsad pa yin no/ /de la dge 'dun 'byed pa gang zhe na/ 'di lta ste/ phung po
176a2(mdo sde): phan tshun du mtshan nyid mi mthun pa 'dus pa shin tu rtsa ba nas bcom pas dge 'dun phye ba zhes bya'o/ /blo gros chen po/ rang dang / spyi'i dang / phyi rol rang gi sems snang ba
176a3(mdo sde): tsam du shes par byed pa/ rnam par shes pa 'dus pa brgyad rnams la rnam par thar pa gsum zag pa med pa'i gnod sems kyis shin tu bcom na rnam par shes pa'i sangs
176a4(mdo sde): rgyas la gnod sems kyis khrag phyung ba yin te/ mtshams med pa byed pa zhes bya'o/ /blo gros chen po/ rigs kyi bu'am/ rigs kyi bu mos mtshams med pa lnga po de dag
176a5(mdo sde): byas na mngon par rtogs pa'i chos can yin te/ mtshams med pa byed pa yin no/ /gzhan yang / blo gros chen po/ gang bshad pas khyod dang / byang chub sems dpa'
176a6(mdo sde): sems dpa' chen po gzhan rnams ma 'ongs pa'i dus na shin tu rmongs par mi 'gyur ba'i phyi rol gyi mtshams med pa rnams khyod la bshad par bya'o/ /'di lta ste/ gang
176a7(mdo sde): bstan pa brjod pa las mtshams med pa rnams gsungs pa ste/ gang byas pas rnam par grol ba gsum po las gang yang rung ba dang mngon par rtogs par mi 'gyur te/
176b1(mdo sde): sprul pa'i byin gyi rlabs kyis mngon par rtogs pa ni ma gtogs so/ /blo gros chen po/ sprul pa'i byin gyi rlabs kyis nyan thos ni byang chub sems dpa'i byin gyis brlabs sam/ de bzhin
176b2(mdo sde): g shegs pa'i byin gyi rlabs kyis gang la la mtshams med pa byas nas 'gyod par gyur pa la de'i 'gyod par lta ba bzlog pa dang brtson pa bor ba la 'gyod par lta ba med par bya ba'i phyir
176b3(mdo sde): slar rab tu spro bar byed par 'gyur snyam nas sprul pa'i byin gyi rlabs kyis mngon par rtogs par rab tu ston to/ /blo gros chen po/ mtshams med pa byed pa la ni mngon par rtogs pa
176b4(mdo sde): gcig tu nges pa med de/ rang gi sems snang ba tsam du rig pa dang / lus dang / longs spyod dang / gnas rtogs pa'i rnam par rtog pa bdag dang bdag gir 'dzin pa rab tu dben
176b5(mdo sde): pa mthong bas/ gal te brgya lam na dge ba'i bshes gnyen dang phrad na 'gro ba'i mtshams gzhan du rang gi rnam par rtogs pa'i nyes pa las grol bar 'gyur ba ni ma gtogs so/ /de la
176b6(mdo sde): 'di skad ces bya ste/ sred pa dag ni mar bshad de/ /ma rig pa yang phar shes so/ /rnam shes yul rnams rig pas na/ /sangs rgyas su ni de yang bstan/ /bag la nyal ni dgra bcom
176b7(mdo sde): ste| |phung po lnga 'dus dge 'dun no/ /mtshams med par ni mtshams bcad pas/ /de ni mtshams med las yin no/ /yang blo gros chen pos gsol ba/ bcom ldan 'das/
177a1(mdo sde): sangs rgyas rnams kyi sangs rgyas pa nyid bdag la bshad du gsol/ bcom ldan 'das/ ji ltar na sangs rgyas sangs rgyas rnams kyi sangs rgyas pa
177a2(mdo sde): nyid lags/ bcom ldan 'das kyis bka' stsal pa/ chos dang gang zag la bdag med par rtogs pa dang / sgrib pa gnyis yongs su shes shing khong du chud pa dang / shi
177a3(mdo sde): 'pho gnyis thob pa dang / nyon mongs pa gnyis spangs pa'i phyir/ blo gros chen po/ sangs rgyas bcom ldan 'das rnams kyi sangs rgyas pa nyid yin no/ /blo gros chen po/
177a4(mdo sde): chos de dag nyid khong du chud pas nyan thos dang / rang sangs rgyas rnams kyi sangs rgyas pa nyid yin te/ des na de'i phyir/ blo gros chen po/ thog pa gcig tu bshad do/ /de la
177a5(mdo sde): 'di skad ces bya ste/ /bdag med gnyis dang nyon mongs dang / /de bzhin sgrib pa rnam gnyis dang / /bsam gyis mi khyab 'gyur ba yi/ /shi 'pho thob pas de bzhin gshegs// //
177a6(mdo sde): 'phags pa lang+kar gshegs pa/ bam po lnga pa/ de nas yang byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /
177a7(mdo sde): bcom ldan 'das kyis 'khor gyi nang du gshegs nas gang 'das pa'i sangs rgyas thams cad ni nga nyid do/ /skyes pa'i rabs skye ba sna tshogs su'ang nga nyid de dang de'i tshe rgyal po
177b1(mdo sde): nga 'dzin dang / glang po che dang / ne tso dang / rgyas pa dang / dbang po dang / mig bzang la sogs pa'o zhes bcom ldan 'das kyis skyes pa'i rabs brgya stong bshad pa rnams ci la dgongs
177b2(mdo sde): te gsungs/ bcom ldan 'das kyis bka' stsal pa/ blo gros chen po/ de bzhin gshegs pa dgra bcom pa yang dag par rdzogs pa'i sangs rgyas rnams ni mtshungs pa rnam pa bzhi
177b3(mdo sde): la dgongs nas 'khor gyi nang du gshegs na/ 'di lta ste/ nga nyid de'i tshe de'i dus na log par dad sel dang / gser thub dang / 'od srung du gyur to zhes tshig 'byin to/ /mtshungs pa
177b4(mdo sde): rnam pa bzhi gang la dgongs she na/ 'di lta ste/ yi ge mtshungs pa dang / gsung mtshungs pa dang / chos mtshungs pa dang / sku mtshungs pa ste/ blo gros chen po/ de bzhin gshegs pa
177b5(mdo sde): dgra bcom pa yang dag par rdzogs pa'i sangs rgyas rnams mtshungs pa de bzhi la dgongs nas 'khor gyi nang du gshegs na tshig 'byin to/ /de la/ blo gros chen po/ yi ge mtshungs pa
177b6(mdo sde): gang zhe na/ 'di lta ste/ yi ge gang gis nga'i ming sangs rgyas zhes bya ba sangs rgyas bcom ldan 'das de dag gi'ang yi ge de nyid de/ blo gros chen po/ yi ge de dag kyang yi ge'i rang bzhin
177b7(mdo sde): du bye brag med pas de ni/ blo gros chen po/ yi ge mtshungs pa yin no/ /de la/ blo gros chen po/ de bzhin gshegs pa dgra bcom pa yang dag par rdzogs pa'i sangs rgyas rnams kyi gsung
178a1(mdo sde): mtshungs pa gang zhe na/ 'di lta ste/ nga'i gsung gi rnam par rtog pa'ang rnam pa drug cu rtsa bzhi pa tshangs pa'i sgra skad kyi dbyangs 'byung ngo / /blo gros chen
178a2(mdo sde): p o| de bzhin gshegs pa dgra bcom pa yang dag par rdzogs pa'i sangs rgyas de dag gi gsung gi rnam par rtog pa'ang de bzhin du rnam pa drug cu rtsa bzhi pa tshangs pa'i sgra skad kyi
178a3(mdo sde): dbyangs 'byung ste/ ka la ping ka dang / tshangs pa'i sgra skad kyi dbyangs kyi rang bzhin du bye brag med cing lhag chad med do/ /de la sku mtshungs pa gang zhe na/ 'di lta ste/ nga dang de
178a4(mdo sde): bzhin gshegs pa dgra bcom pa yang dag par rdzogs pa'i sangs rgyas de dag gi ni chos kyi sku dang / gzugs dang / mtshan dang dpe byad bzang po'i skur mtshungs shing bye brag med
178a5(mdo sde): de| 'dul ba'i dbang gis sems can gyi 'gro ba'i bye brag de dang der de bzhin gshegs pa rnams gzugs sna tshogs ston pa ni ma gtogs so/ /de la/ blo gros chen po/
178a6(mdo sde): chos mtshungs pa gang zhe na/ 'di lta ste/ de dag dang nga ni byang chub kyi phyogs kyi chos sum cu rtsa bdun gyi chos rnams thugs su chud pa yin te/ blo gros chen po/ de bzhin gshegs pa
178a7(mdo sde): dgra bcom pa yang dag par rdzogs pa'i sangs rgyas rnams mtshungs pa rnam pa bzhi po de dag la dgongs nas 'khor gyi nang du gshegs na tshig 'byin to/ /de la 'di skad ces bya ste/ 'od
178b1(mdo sde): srung log par dad sel dang / /gser thub dag kyang nga yin zhes/ /mnyam pa nyid du mnyam gyur pas/ /rgyal ba'i sras la ngas bshad do/ /yang blo gros chen pos gsol pa/ gang
178b2(mdo sde): 'di bcom ldan 'das kyis gang gi nub mo de bzhin gshegs pa mngon par rdzogs par sangs rgyas nas/ gang gi nub mo yongs su mya ngan las 'da' bar 'gyur ba de'i bar du de bzhin
178b3(mdo sde): gshegs pas yi ge gcig kyang ma bshad/ 'chad par mi 'gyur te/ tshig med pa ni sangs rgyas kyi tshig go zhes gsungs na/ tshig med pa sangs rgyas kyi tshig go zhes bgyi ba de de
178b4(mdo sde): bzhin gshegs pa dgra bcom pa yang dag par rdzogs pa'i sangs rgyas kyis ci la dgongs te gsungs/ bcom ldan 'das kyis bka' stsal pa/ blo gros chen po/ chos gnyis la
178b5(mdo sde): dgongs te ngas 'di skad ces smras so/ /chos gnyis po gang zhe na/ 'di lta ste/ so so rang gi chos nyid dang / sngon gyi lugs kyi chos nyid la dgongs te/ blo gros chen po/ chos gnyis
178b6(mdo sde): po de la dgongs nas ngas de skad ces bshad do/ /de la so so rang gi chos nyid la dgongs pa gang zhe na/ 'di lta ste/ gang de bzhin gshegs pa de dag gis thugs su chud pa so so rang
178b7(mdo sde): gis rig pa'i spyod yul tshig gi rnam par rtog pa dang bral ba/ yi ge dang gnyis kyi yul las rnam par grol ba de ngas kyang lhag chad med par khong du chud do/ /de la sngo na gyi lugs kyi
179a1(mdo sde): chos nyid gang zhe na/ blo gros chen po/ 'di lta ste/ sngon gyi chos nyid kyi lam 'di ni gser dang / dngul dang / mu tig gi 'byung khungs bzhin te/ blo gros chen
179a2(mdo sde): po| chos kyi dbyings gnas pa ni de bzhin gshegs pa rnams byung yang rang / ma byung yang rung / de'i chos nyid dang / chos kyi gnas nyid dang / chos mi 'gyur ba ni grong khyer rnying pa'i
179a3(mdo sde): lam bzhin du 'jug pa'o/ /'di lta ste/ blo gros chen po/ skyes bu la la zhig 'brog dgon pa na 'khyam pa las grong khyer rnying pa lam ma gol bar 'jug pa zhig mthong nas grong
179a4(mdo sde): khyer der song ste/ der zhugs nas grong khyer du gnas shing grong khyer gyi bya ba dang bde ba rjes su myong na/ blo gros chen po/ de ji snyam du sems/ lam gang nas grong khyer der zhugs
179a5(mdo sde): pa'i lam de dang / grong khyer sna tshogs dag skyes bu des byas ba yin nam/ gsol pa/ ma lags so/ /bcom ldan 'das kyis bka' stsal pa/ de bzhin du/ blo gros chen po/
179a6(mdo sde): gang nga dang de bzhin gshegs pa de dag gis thugs su chud pa'i chos nyid dang / chos kyi gnas nyid dang / chos mi 'gyur ba nyid dang / de bzhin nyid dang / yang dag pa nyid dang /
179a7(mdo sde): bden pa nyid de ni 'dug pa ste/ des na de'i phyir/ blo gros chen po/ ngas 'di skad du gang gi nub mo de bzhin gshegs pa mngon par rdzogs par sangs rgyas nas/ gang gi nub mo
179b1(mdo sde): yongs su mya ngan las 'da' bar 'gyur ba de'i bar du de bzhin gshegs pas yi ge gcig kyang ma bshad/ 'chad par mi 'gyur ro zhes smras so/ /de la 'di skad ces bya ste/ gang gi
179b2(mdo sde): nub mo thugs su chud/ /gang la yongs su mya ngan 'das/ /ngas ni de yi bar du yang / /cung zad bstan pa ma yod do/ /so so rang chos lugs rnams la/ /dgongs nas rab tu ngas bshad
179b3(mdo sde): de| |pa dang sangs rgyas de dag gis/ /cung zad bye brag byas pa med/ /de nas yang byang chub sems dpa' sems dpa' chen po blo gros chen pos bcom ldan 'das la gsol ba btang
179b4(mdo sde): pa| bcom ldan 'das/ ci nas bdag dang byang chub sems dpa' sems dpa' chen po gzhan rnams yod pa dang med pa spangs nas myur du bla na med pa yang dag par rdzogs pa'i
179b5(mdo sde): byang chub tu mngon par 'tshang rgya ba'i chos thams cad kyi yod pa dang med pa'i mtshan nyid bshad du gsol/ bcom ldan 'das kyis bka' stsal pa/ blo gros chen po/ de'i phyir
179b6(mdo sde): shin tu legs par nyon la yid la gzung zhig dang / ngas khyod la bshad do/ /legs so/ /bcom ldan 'das zhes gsol nas/ byang chub sems dpa' sems dpa' chen po blo
179b7(mdo sde): gros chan pos bcom ldan 'das la slar nyan pa dang / de la bcom ldan 'das kyis 'di skad ces bka' stsal to/ /blo gros chen po/ 'jig rten 'di dag ni gnyis la gnas so/ /
180a1(mdo sde): 'di lta ste/ yod pa la gnas pa dang / med pa la gnas te skye ba dang / mi skye bar mos pa'i lta bar ltung ba 'byung ba ma yin pa la 'byung ba'i blo'o/ /de la/ blo
180a2(mdo sde): gros chen po/ ji ltar na 'jig rten yod pa la gnas she na/ 'di lta ste/ 'jig rten na rgyu dang / rkyen rnams yod pas skye'i/ med pas ma yin no/ /yod pa skye ba skye ste/ med pa ni ma
180a3(mdo sde): yin no/ /blo gros chen po/ de skad du dngos po dag yod par smra na rgyu dang rkyen rnams dang / 'jig rten gyi rgyu yod pa las med par smra ba yin no/ /de la/ blo gros chen po/ ji ltar
180a4(mdo sde): na med pa la gnas pa yin zhe na/ 'di lta ste/ 'dod chags dang / zhe sdang dang / gti mug khas blang ba byas la/ slar 'dod chags dang / zhe sdang dang / gti mug med par
180a5(mdo sde): rnam par rtog go / blo gros chen po/ gang dngos po'i mtshan nyid rab tu dben pa'i phyir dngos po yod par khas mi len pa dang / dngos po'i mtshan nyid rab tu dben pa'i phyir
180a6(mdo sde): gang sangs rgyas dang / nyan thos dang / rang sangs rgyas la 'dod chags dang / zhe sdang dang / gti mug rnams khas mi len na/ blo gros chen po/ yod ces bya ba dang / med
180a7(mdo sde): ces bya ba 'di la rnam par 'jig par byed pa gang yin/ blo gros chen pos gsol pa/ bcom ldan 'das/ gang 'di 'dod chags dang / zhe sdang dang / gti mug khas blangs la
180b1(mdo sde): phyis khas mi len pa lags so/ /bcom ldan 'das kyis bka' stsal pa/ blo gros chen po/ legs so/ /legs so/ /blo gros chen po/ gang khyod kyis de ltar go ba ni khyod legs
180b2(mdo sde): so| |blo gros chen po/ 'dod chags dang / zhe sdang dang / gti mug med pa 'ba' zhig rnam par 'jig par byed pa ma yin te/ nyan thos dang / rang sangs rgyas dang / sangs rgyas rnams
180b3(mdo sde): kyang rnam par 'jig par byed pa yin no/ /de ci'i phyir zhe na/ 'di lta ste/ nyon mongs pa rnams gcig pa dang / tha dad pa dang / nang dang phyi rol tu mi dmigs pa'i phyir te/ blo gros
180b4(mdo sde): chen po| 'dod chags dang / zhe sdang dang / gti mug lus med pa'i phyir nang dang phyi rol tu mi dmigs so/ /blo gros chen po/ 'dod chags dang / zhe sdang dang / gti mug gi dngos
180b5(mdo sde): po rnams khas mi len par sangs rgyas dang / nyan thos dang / rang sangs rgyas rnams kyang rnam par 'jig par byed pa yin no/ /bcing bar bya ba dang / bcing ba'i rgyu med pa'i phyir sangs
180b6(mdo sde): rgyas dang / nyan thos dang / rang sangs rgyas de dag ni rang bzhin gyis rnam par grol ba'o/ /blo gros chen po/ bcing bar bya ba yod na/ bcing ba dang bcing ba'i rgyu'ang yod de/ blo gros chen
180b7(mdo sde): po| de skad zer ba'ang rnam par 'jig par byed pa yin no/ /blo gros chen po/ de ni med pa'i mtshan nyid de/ blo gros chen po/ ngas de la dgongs nas gang zag tu lta ba ri rab tsam
181a1(mdo sde): yang bla'i/ yod pa dang / med pa'i nga rgyal can gyi stong pa nyid du lta ba ni ma yin no zhes bshad de/ blo gros chen po/ med pa'i nga rgyal can yang rnam
181a2(mdo sde): par 'jig par byed pa yin no/ /rang dang spyi'i mtshan nyid du lhung ba'i bsam pa rang gi sems snang ba tsam du rab tu mi shes te/ mi shes pas phyi rol gyi dngos po mi rtag par
181a3(mdo sde): lta ba'i phyir phung po dang / khams dang / skye mched skad cig ma gcig nas gcig tu dbye bas phye ba rtog pa dang / yi ge med pa la rgyud kyi rgyun gyis 'jug cing ldog par rnam par
181a4(mdo sde): rtog na'ang rnam par 'jig par byed pa yin no/ /de la 'di skad ces bya ste/ ji tsam sems kyi spyod yul ba/ /yod dang med pa mtha' gnyis te/ /spyod yul rnam par spangs na ni/ /
181a5(mdo sde): sems kyang yang dag 'gag par 'gyur/ /yul la 'dzin pa med pa'i phyir/ /'gog pa med pa ma yin te/ /ji ltar 'phags pa'i spyod yul ltar/ /de bzhin nyid kyi gnas yod
181a6(mdo sde): do| |rkyen gyis yod dang med pa las/ /ma byung ba las gang skye zhing / /byung nas 'jig par 'gyur zhes pa'ang / /nga yi bstan la de mi gnas/ /sangs rgyas rnams dang mu stegs
181a7(mdo sde): dang / /nga dang gzhan rnams su yis kyang / /rkyen gyis yod par ma bsgrubs na/ /ji lta bu na med par 'gyur/ /yod pa dag ni sus bsgrubs na/ /gang rnams rkyen gyis med par
181b1(mdo sde): 'gyur| |skye bar smra ba lta log pas/ /yod dang med par rnam par rtog /gang rnams cung zad mi skye ba/ /cung zad 'gog par mi 'gyur te/ /'jig rten dben par mthong bas na/ /yod dang
181b2(mdo sde): med par de mi 'dzin/ /de nas yang byang chub sems dpa' sems dpa' chen po blo gros chen pos bcom ldan 'das la gsol pa btab pa/ bcom ldan 'das/ grub pa'i mtha'i
181b3(mdo sde): tshul gyi mtshan nyid tha dad pa'i bye brag rab tu rtogs pa gang gis bdag dang / byang chub sems dpa' sems dpa' chen po gzhan rnams grub pa'i mtha'i tshul gyi mtshan nyid rtogs
181b4(mdo sde): par khong du chud cing / myur du bla na med pa yang dag par rdzogs pa'i byang chub tu mngon par 'tshang rgya ba dang / rtog pa can dang / log par mu stegs can dang / bdud thams cad kyi
181b5(mdo sde): dring la mi 'jog par 'gyur ba grub pa'i mtha'i tshul gyi mtshan nyid bdag la bshad du gsol/ bde bar gshegs pa/ bdag la bshad du gsol/ de bzhin gshegs pa dgra bcom
181b6(mdo sde): pa yang dag par rdzogs pa'i sangs rgyas gsung ba'i mchog bdag la bshad du gsol/ bcom ldan 'das kyis bka' stsal pa/ blo gros chen po/ de'i phyir shin tu legs par
181b7(mdo sde): nyon la yid la gzung zhig dang / ngas khyod la bshad do/ /legs so/ /bcom ldan 'das zhes gsol nas/ byang chub sems dpa' sems dpa' chen po blo gros chen pos bcom
182a1(mdo sde): ldan 'das la slar nyan pa dang / bcom ldan 'das kyis de la 'di skad ces bka' stsal to/ /blo gros chen po/ nyan thos dang / rang sangs rgyas dang / byang
182a2(mdo sde): chub sems dpa' thams cad kyi grub pa'i mtha'i tshul gyi mtshan nyid rnam pa gnyis so/ /'di lta ste/ grub pa'i mtha'i tshul dang / bshad pa'i tshul lo/ /de la/ blo gros chen po/ grub
182a3(mdo sde): pa'i mtha'i tshul ni 'di lta ste/ so so rang gis rig pa'i bye brag gi mtshan nyid de/ tshig gi rnam par rtog pa dang / yi ge med pa zag pa med pa'i dbyings rtogs pa thob par byed pa/
182a4(mdo sde): so so rang gi rtogs pa'i rang gi mtshan nyid mu stegs can dang / bdud thams cad spangs pa/ rtog pa pa dang / mu stegs can dang / bdud de dag thams cad rnam par bcom nas
182a5(mdo sde): so so rang gis rig pa rnam par mdzes so/ /blo gros chen po/ de ni grub pa'i mtha'i tshul gyi mtshan nyid do/ /de la bshad pa'i tshul gang zhe na/ 'di lta ste/ bstan pa yan lag
182a6(mdo sde): dgu sna tshogs su bshad pa yin te/ gcig pa dang / tha dad pa dang / yod pa dang med pa'i phyogs spangs pa thabs mkhas pa'i cho ga sngon du 'gro bas sems can thams cad la
182a7(mdo sde): bshad pa 'jug ste/ su ci la mos par 'gyur ba de la de 'chad do/ /blo gros chen po/ de ni bshad pa'i tshul gyi mtshan nyid de/ de la khyod dang / byang chub sems dpa' sems
182b1(mdo sde): dpa' chen po gzhan dag gis brtson par bya'o/ /de la 'di skad ces bya ste/ grub pa'i mtha' dang tshul rnams ni/ /so so rang rig bstan pa ste/ /tha dang shes pa sus mthong ba/ /de dag
182b2(mdo sde): rtog pa'i dbang mi 'gro / ji ltar byis pa rnam rtog bzhin/ /bden pa'i dngos po yod med na/ /ji ltar thar pa dngos med par/ /rtog pa can rnams 'dod mi 'gyur/ /skye dang 'jig par
182b3(mdo sde): 'brel par ni/ /'dus byas so sor bltas na yang / /lta ba gnyis po rab rgyas te/ /rnam par bzlog par mi mthong ngo / /'jig rten rnams brtags sgyu ma dang / /chu shing phung ltar mthong
182b4(mdo sde): na ni| |mya ngan 'das pa yid spangs pa/ /gcig po 'di ni bden pa yin/ /'dod chags dang ni zhe sdang med/ /gti mug med cing gang zag med/ /sred las byung ba'i phung po rnams/ /rmi
182b5(mdo sde): lam 'dra bar yod pa'o/ /de nas yang byang chub sems dpa' sems dpa' chen po blo gros chen pos bcom ldan 'das la gsol ba btab pa/ bcom ldan 'das/ yang dag pa ma
182b6(mdo sde): yin par yongs su rtog pa'i mtshan nyid bcom ldan 'das kyis bdag la bshad du gsol/ /bde bar gshegs pas bdag la bshad du gsol/ /bcom ldan 'das/ ji ltar ci zhig
182b7(mdo sde): gang gis su'i yang dag pa ma yin par yongs su rtog pa 'byung ba 'byung bar 'gyur/ bcom ldan 'das/ yang dag pa ma yin par yongs su rtog pa yang dag pa ma yin par yongs su
183a1(mdo sde): rtog pa zhes bgyi na/ bcom ldan 'das/ yang dag pa ma yin par yongs su rtog pa zhes bgyi ba de gang lags/ ci la so sor rnam par brtags pas yang dag
183a2(mdo sde): pa ma yin par yongs su rtog par 'gyur/ bcom ldan 'das kyis bka' stsal pa/ legs so/ /legs so/ /blo gros chen po/ gang khyod de lta bu'i don gsol ba 'debs pa ni/ blo
183a3(mdo sde): gros chen po/ khyod skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang mi skye bo phal po che'i don dang / phan pa dang / bde ba'i phyir zhugs
183a4(mdo sde): pa legs so/ /blo gros chen po/ de'i phyir shin tu legs par nyon la yid la gzung zhig dang / ngas khyod la bshad do/ /legs so/ /bcom ldan 'das zhes gsol nas/ byang
183a5(mdo sde): chub sems dpa' sems dpa' chen po blo gros chen pos bcom ldan 'das la slar nyan pa dang / bcom ldan 'das kyis de la 'di skad ces bka' stsal to/ /blo gros chen
183a6(mdo sde): po| don rnam pa tha dad pa sna tshogs yang dag pa ma yin par kun brtags pa la mngon par chags pas mi rnams kyi rnam par rtog pa 'byung ba 'byung ste/ blo gros chen po/ gzung
183a7(mdo sde): ba dang / 'dzin pa la mngon par chags shing zhen pa dang / rang gi sems snang ba tsam du ma rtogs pa'i blo can dang / blo gros chen po/ yod pa dang med par lta ba'i phyogs su lhung
183b1(mdo sde): ba'i mu stegs byed kyi lta ba la so sor rnam par rtog pa'i bag chags shin tu rgyas pa rnams kyi phyi rol gyi don sna tshogs dmigs pa la mngon par chags pa dang / bdag dang bdag
183b2(mdo sde): gir mngon par chags pas rnam par rtog pa zhes bsgrags pa sems dang sems las byung ba mang po 'byung ba 'byung ngo / /blo gros chen pos gsol pa/ bcom ldan 'das/ gal
183b3(mdo sde): te don rnam pa tha dad pa sna tshogs su yang dag pa ma yin par yongs su rtogs pa la mngon par chags pas mi rnams kyi rnam par rtog pa 'byung ba 'byung ste/ yod pa dang med pa'i phyogs
183b4(mdo sde): la lta bar lhung ba/ gzung ba dang / 'dzin pa dang / mu stegs byed kyi lta ba la so so rnam par rtog pa'i bag chags rgyas pa rnams phyi rol gyi don sna tshogs su dmigs pa la mngon par
183b5(mdo sde): chags shing rang gi sems snang ba tsam du ma rig pa dang / yod pa dang med pa'i dngos po sna tshogs la mngon par chags pas rnam par rtog pa zhes bsgrags pa sems dang sems
183b6(mdo sde): las byung ba mang po 'byung ba 'byung ba na/ bcom ldan 'das/ phyi rol gyi don sna tshogs kyi mtshan nyid yod pa dang med pa'i phyogs su lhung ba'i mtshan nyid dngos po dang dngos po
183b7(mdo sde): med pa las dben pa lta ba'i mtshan nyid las ji ltar bzlog pa de bzhin du/ bcom ldan 'das/ don dam pa'ang tshad ma dang / dbang po dang / cha shas dang / dpe dang / rgyu'i mtshan
184a1(mdo sde): nyid las rnam par bzlog pa na/ bcom ldan 'das/ gcig la yang dag pa ma yin pa'i don sna tshogs kyi dngos po yod pa dang / med par mngon par
184a2(mdo sde): chags pa la so sor rnam par rtog cing rnam par rtog pa 'byung gi / don dam pa'i mtshan nyid la mngon par chags shing rnam par rtog pas ni rnam par rtog pa mi 'byung ba ji lta
184a3(mdo sde): bu| bcom ldan 'das/ gcig la ni 'byung / gcig la ni mi 'byung zhes gsung na/ yod pa dang med pa'i phyogs la mngon par chags pa dang / khyod la mi mtshungs pa'i
184a4(mdo sde): rgyur smra bar 'gyur ro/ /yang dag pa ma yin par rnam par rtog pa'i lta ba 'byung bar gsung na/ sgyu ma'i yan lag gi skyes bu tha dad pa rnam pa sna tshogs las gzugs gcig
184a5(mdo sde): grub pa bzhin du so sor rnam par rtog pas mtshan nyid sna tshogs su rnam par brtags pas dngos po dang / dngos po med par rnam par rtog pa las bzlog pa'i phyir 'jig
184a6(mdo sde): rten rgyang pan gyi lta ba dang bsam par lhung bar 'gyur ro/ /bcom ldan 'das kyis bka' stsal pa/ blo gros chen po/ rnam par rtog pa 'byung ba'am/ ldog pa med do/ /de ci'i
184a7(mdo sde): phyir zhe na/ 'di lta ste/ yod pa dang med pa las rnam par rtog pa mi 'byung ba dang / phyi rol snang ba'i dngos po med pa dang / rang gi sems snang ba tsam du rtog pas/ blo gros
184b1(mdo sde): chen po| rnam par rtog pa 'byung ba'ang med/ ldog pa'ang med de/ blo gros chen po/ gzhan du na byis pa rnams kyi rang gi sems sna tshogs kyi rnam par rtog pas brtags pa dang /
184b2(mdo sde): sna tshogs kyi dngos po'i mtshan nyid la mngon par chags pas lo rgyus las byung ba sngon du 'gro ba'i rnam par rtog pa 'byung bar bshad do/ /ji ltar na byis pa so so'i skye bo 'di dag
184b3(mdo sde): rang gi rnam par rtog pa'i sems tsam du khong du chud pa dang / bdag dang bdag gir mngon par chags pa las lta ba rnam par bzlog ste/ rgyu dang / rkyen dang / 'bras bu'i nyes pa
184b4(mdo sde): las bzlog cing rang gi sems snang ba tsam du rtogs pas sems dang bsam pa shin tu gyur te/ sa thams cad la rigs par byas shing / de bzhin gshegs pa bdag gi so so rang
184b5(mdo sde): gis rig pa'i spyod yul chos lnga dang / rang bzhin dang / dngos po dang / lta ba dang / rnam par rtog pa ldog pa thob par 'gyur zhes te/ des na de'i phyir/ blo gros chen po/ 'di ltar sgyu
184b6(mdo sde): ma la rnam par rtog pa yang dag pa ma yin pa'i don sna tshogs la mngon par chags pa 'byung ste/ rang gi rnam par rtog pa sna tshogs kyi don la yang dag pa'i don ji lta ba bzhin du
184b7(mdo sde): yongs su shes pas rnam par grol bar 'gyur zhes ngas smras so/ /de la 'di skad ces bya ste/ rgyu rnams dang ni rkyen rnams kyis/ /gang rnams 'jig rten 'byung zhes pa/ /mtha'
185a1(mdo sde): bzhi dang ni ldan pa ste/ /de dag nga yi tshul mi shes/ /rgyu dag dang ni rkyen rnams las/ /'jig rten yod med mi skye ste/ /gang na'ang yod med yod min na/ /
185a2(mdo sde): byis pa rnams kyis ji ltar brtag /yod min med min yod med min/ /de ltar 'jig rten nam mthong na/ /de tshe sems kyang rnam ldog ste/ /bdag med par yang rtog par 'gyur//
185a3(mdo sde): gang phyir rkyen las byung bas na/ /dngos po thams cad ma skyes pa/ /rkyen rnams thams cad 'bras bu ste/ /'bras bu las ni srid mi skye/ /'bras bu gnyis su 'gyur bas na/ /
185a4(mdo sde): 'bras bu la ni 'bras mi skye/ /rnam pa gnyis su rab 'gyur bas/ /'bras bu'i dngos po mi dmigs so/ /dmigs dang dmigs bya med par yang / /nam zhig 'dus byas rnams
185a5(mdo sde): mthong na/ /sems med pa yi sems tsam ste/ /sems tsam du yang ngas bshad do/ /tsam de ngo bo nyid kyi dbyibs/ /rkyen dang dngos po spangs pa ste/ /mthar thug dngos po
185a6(mdo sde): tshangs pa'i mchog / de ni tsam zhes ngas bshad do/ /bden par bdag ni brtags pa ste/ /rdzas yod dngos po ma yin no/ /de bzhin phung po'i phung po nyid/ /btags pa yin
185a7(mdo sde): te rdzas med do/ /mnyam pa nyid ni rnam bzhi ste/ /mtshan dang rgyu dang dngos las byung / /bdag med pa yi mnyam pa ste/ /bzhi pa rnal 'byor rnal 'byor pa'i/ /lta ba thams
185b1(mdo sde): cad rnam bzlog pa'i/ /rtog dang brtag pa spangs pa ste/ /dmigs med skye ba med pa ni/ /sems tsam du yang ngas bshad do/ /dngos med dngos min ma yin pa/ /dngos dang dngos med
185b2(mdo sde): rnam par spangs/ /de bzhin sems las grol ba ni/ /sems tsam du yang ngas bshad do/ /de bzhin nyid dang stong pa'i mtha'/ /mya ngan 'das dang chos kyi dbyings/ /sna tshogs yid
185b3(mdo sde): kyi lus rnams ni/ /sems tsam du yang ngas bshad do/ /rnam rtog bag chags 'brel pa yi/ /sna tshogs sems las byung ba ste/ /mi rnams la ni phyi rol snang / /'jig rten pa yi
185b4(mdo sde): sems tsam mo/ /phyi rol snang ba yod med de/ /sems ni sna tshogs rnams su snang / /lus dang longs spyod gnas 'dra bar/ /sems tsam du yang ngas bshad do/ /de nas yang
185b5(mdo sde): byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /gang bcom ldan 'das kyis byang chub sems dpa' sems dpa'
185b6(mdo sde): chen po dang gzhan dag gis sgra ji bzhin gyi don du gzung bar mi bya'o zhes de skad gsungs na/ bcom ldan 'das/ ji ltar na byang chub sems dpa' sems dpa' chen po sgra
185b7(mdo sde): ji bzhin gyi don du 'dzin pa ma lags/ sgra gang / don gang lags/ bcom ldan 'das kyis bka' stsal pa/ blo gros chen po/ de'i phyir shin tu legs par nyon la yid la gzung
186a1(mdo sde): zhig dang / ngas khyod la bshad do/ /legs so/ /bcom ldan 'das zhes gsol nas/ byang chub sems dpa' sems dpa' chen po blo gros chen pos bcom
186a2(mdo sde): ldan 'das la slar nyan pa dang / bcom ldan 'das kyis de la 'di skad ces bka' stsal to/ /de la/ blo gros chen po/ sgra gang zhe na/ 'di lta ste/ tshig dang yi ger phrad
186a3(mdo sde): pa'i rnam par rtog pa yin te/ so dang / 'gram pa dang / rkan dang / lce dang / mchu sbyar ba las byung ba phan tshun smra bar rnam par rtog pa'i bag chags kyi rgyu las skyes pa ni
186a4(mdo sde): sgra zhes bya'o/ /de la/ blo gros chen po/ don gang zhe na/ 'di lta ste/ byang chub sems dpa' sems dpa' chen po gcig pu dben par song nas thos pa dang / bsams pa
186a5(mdo sde): d ang | bsgoms pa'i shes rab kyis mya ngan las 'das pa'i grong khyer du 'gro ba'i lam rang gi blos bag chags kyi gnas rab tu gyur pa sngon du 'gro ba so so rang gis rig pa
186a6(mdo sde): 'phags pa'i spyod yul sa dang sa'i gnas gzhan gyi bye brag dang / don gyi mtshan nyid 'jug pa la rab tu dpyod na/ don la mkhas pa yin no/ /gzhan yang / blo gros chen
186a7(mdo sde): po| sgra'i don la mkhas pa'i byang chub sems dpa' sems dpa' chen po ni sgra dang / don dang / don dang sgrar yang gcig pa'ang ma yin/ tha dad pa'ang ma yin par yang dag
186b1(mdo sde): par rjes su lta ste/ blo gros chen po/ gal te sgra dang / don tha dad na ni/ don gsal bar byed pa'i rgyu sgra ma yin par 'gyur na/ nor rdzas la mar me bzhin du don de la sgras rjes su
186b2(mdo sde): 'jug go / 'di lta ste/ blo gros chen po/ skyes bu la la zhig mar me thogs nas phyogs 'di na nga'i nor 'di lta bu 'di na yod do zhes nor la lta ba de bzhin du/ blo gros chen po/ tshig
186b3(mdo sde): tu rnam par rtog pa'i sgra'i mar mes byang chub sems dpa' sems dpa' chen po rnams tshig gi rnam par rtog pa dang bral ba/ so so rang gis rig pa'i don gyi yul la rjes su 'jug
186b4(mdo sde): go / gzhan yang / blo gros chen po/ ma skyes pa dang / ma 'gags pa dang / rang bzhin gyis yongs su mya ngan las 'das pa dang / theg pa gsum dang / theg pa gnyis dang / theg pa
186b5(mdo sde): gcig dang / chos lnga dang / sems dang / rang bzhin la sogs pa la sgra ji bzhin du mngon par chags pa la brten nas mngon par chags pa'i phyir sgyu ma sna tshogs mthong ba'i
186b6(mdo sde): rnam par rtog pa lta bur sgro 'dogs pa dang / skur ba'i lta bar lhung ba yin no/ /rnam pa gzhan du gnas pa la rnam pa gzhan du so sor rnam par rtog pas 'di lta ste/ blo gros chen
186b7(mdo sde): po| sgyu ma sna tshogs ni rnam pa gzhan du lta ba yin na/ byis pa rnams rnam pa gzhan du so sor rnam par rtog ste/ 'phags pa rnams kyis ni ma yin no/ /de la 'di skad ces bya ste/
187a1(mdo sde): ji bzhin sgra la rnam brtags nas/ /chos nyid la yang sgro 'dogs te/ /de dag de la sgro btags pas/ /sems can dmyal ba'i gnas su lhung / /phung po
187a2(mdo sde): rnams la bdag med de/ /phung po rnams kyang bdag la med/ /rnam rtog bzhin du de dag med/ /de dag med pa ma yin no/ /dngos po thams cad yod par ni/ /ji ltar byis
187a3(mdo sde): pas rnam brtags bzhin/ /de ste mthong bzhin de yod na/ /thams cad yang dag mthong bar 'gyur/ /chos rnams thams cad med pas na/ /nyon mongs pa dang dag pa'ang
187a4(mdo sde): med| |ji ltar mthong ba bzhin min te/ /de dag med pa'ang ma yin no/ /gzhan yang / blo gros chen po/ ye shes dang rnam par shes pa'i mtshan nyid rnam pa tha dad par rab
187a5(mdo sde): tu rtogs pa gang gis khyod dang / byang chub sems dpa' sems dpa' chen po gzhan rnams ye shes dang rnam par shes pa'i mtshan nyid rtogs par khong du chud cing / myur
187a6(mdo sde): du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i ye shes dang rnam par shes pa'i mtshan nyid khyod la bshad do/ /de la/ blo
187a7(mdo sde): gros chen po/ ye shes ni rnam pa gsum ste/ 'jig rten pa dang / 'jig rten las 'das pa dang / 'jig rten las 'das pa'i mchog go /de la skyes nas 'jig pa ni
187b1(mdo sde): rnam par shes pa'o/ /mi skyes mi 'jig pa ni ye shes so/ /gzhan yang / blo gros chen po/ mtshan ma dang mtshan ma med par lhung ba dang / yod pa dang med par ltung ba dang /
187b2(mdo sde): mtshan nyid sna tshogs kyi rgyu las skyes pa ni rnam par shes pa'o/ /mtshan ma dang mtshan ma med pa las shin tu 'das pa'i mtshan nyid ni ye shes so/ /gzhan yang / blo gros chen
187b3(mdo sde): po| de la gsog pa'i mtshan nyid ni rnam par shes pa'o/ /bri ba'i mtshan nyid ni ye shes so/ /de la rnam pa gsum ni 'di lta ste/ rang dang spyi'i mtshan nyid rtogs par byed pa dang /
187b4(mdo sde): skye ba dang 'jig pa rtogs par byed pa dang / skye ba med pa dang 'gog pa med par rtogs par byed pa'o/ /de la 'jig rten pa'i ye shes ni yod pa dang / med pa'i phyogs la mngon par
187b5(mdo sde): chags pa mu stegs byed dang / byis pa so so'i skye bo thams cad kyi'o/ /de la 'jig rten las 'das pa'i ye shes ni rang dang / spyi'i mtshan nyid du ltung ba'i bsam pa la mngon
187b6(mdo sde): par chags pa nyan thos dang / rang sangs rgyas thams cad kyi'o/ /de la 'jig rten las 'das pa'i mchog gi ye shes ni sangs rgyas dang / byang chub sems dpa' rnams kyi
187b7(mdo sde): snang ba med pa'i chos la rab tu rnam par 'byed pa dang / skye ba med pa dang / 'gog pa med par mthong ba dang / yod pa dang med pa'i phyogs dang bral ba/ de bzhin gshegs pas
188a1(mdo sde): bdag med pa thugs su chud pa'i phyir 'byung ba'o/ /gzhan yang / blo gros chen po/ chags pa med pa'i mtshan nyid ni ye shes so/ /yul sna tshogs la chags
188a2(mdo sde): pa'i mtshan nyid ni rnam par shes pa'o/ /gzhan yang / blo gros chen po/ gsum du 'dus pa'i bya ba skye ba dang ldan pa'i mtshan nyid ni rnam par shes so/ /mi ldan pa'i ngo bo
188a3(mdo sde): nyid ni ye shes so/ /gzhan yang / blo gros chen po/ thob pa med pa'i mtshan nyid ni ye shes te/ bdag gi so so rang gi 'phags pa'i ye shes kyis rtogs pa'i spyod yul du mi
188a4(mdo sde): 'byung ba'i phyir chu la chu zla bzhin no/ /de la 'di skad ces bya ste/ /sems kyis su ni las rnams gsog /ye shes kyis ni rnam par 'byed/ /shes rab kyis kyang snang med dang //
188a5(mdo sde): mthu yang rab tu thob par byed/ /sems ni yul dang 'brel pa ste/ /rtog ge dag la ye shes 'jug /snang ba med dang bye brag la/ /shes rab yang dag rab tu 'jug /sems
188a6(mdo sde): dang yid dang rnam shes dang / 'du shes rtog pa spangs pa ste/ /rnam par rtog pa'i chos thob pa/ /nyan thos rnams ni rgyal sras min/ /zhing dang bzod pa'i khyad par la/ /de
188a7(mdo sde): bzhin gshegs kyi ye shes dge / bye brag don du de skyes te/ /kun tu spyod pa rnam par spangs/ /nga ye shes rab rnam gsum ste/ /gang gis 'phags pa rab phye ba/ /gang
188b1(mdo sde): gis mtshan nyid rtogs pa dang / /dngos po rnams dang gang 'brel pa'o/ /theg pa gnyis dang mi ldan zhing / /shes rab snang ba rnam par spangs/ /dngos po yod par chags pas ni//
188b2(mdo sde): nyan thos rnams kyis 'byung bar 'gyur/ /sems tsam la ni 'jug pas na/ /bde gshegs shes rab dri ma med/ /gzhan yang / blo gros chen po/ mu stegs byed 'gyur bar smra
188b3(mdo sde): ba rnams kyi 'gyur bar lta ba rnam pa dgu yod de/ 'di lta ste/ dbyibs 'gyur ba dang / mtshan nyid 'gyur ba dang / rgyu 'gyur ba dang / rigs pa 'gyur ba dang / lta ba 'gyur pa dang /
188b4(mdo sde): skye bar 'gyur ba dang / dngos po 'gyur ba dang / rkyen snang bar byed par 'gyur ba dang / bya ba snang bar byed pa'i 'gyur ba dang / blo gros chen po/ 'gyur bar lta ba de dgu ste/ de dag la bsams
188b5(mdo sde): nas mu stegs byed thams cad bdag yod pa dang med pa las skye bar 'gyur bar smra ba yin no/ /de la dbyibs 'gyur ba gang zhe na/ 'di lta ste/ dbyibs gzhan du 'gyur ba mthong ba'i
188b6(mdo sde): phyir gser gyi rgyan sna tshogs su 'gyur ba mthong ba bzhin no/ /'di lta ste/ blo gros chen po/ gser ni gdu bu dang / sor gdub dang / spen tog la sogs par 'gyur bas yongs
188b7(mdo sde): su bsgyur na dbyibs sna tshogs su gyur par snang yang gser gyi dngos po ni mi 'gyur ro/ /de bzhin du/ blo gros chen po/ dngos po thams cad 'gyur bar mu stegs byed kha cig rnam par rtog
189a1(mdo sde): go| kha cig ni rgyu la rtog ste/ de dag ni yongs su brtag pa bzung nas de bzhin du'ang ma yin/ gzhan du'ang ma yin no/ /de ltar 'gyur ba tha
189a2(mdo sde): dad pa thams cad kyang zho dang / 'o ma dang / chang dang / 'bras bu smin pa bzhin du blta'o/ /'di lta ste/ blo gros chen po/ zho dang / 'o ma dang / chang dang / 'bras bu
189a3(mdo sde): la sogs pa de dag ni mu stegs byed de dag gis 'gyur ba re rer rnam par brtags te/ de la rang gi sems snang ba phyi rol gyi dngos po dngos po med pas yod pa dang med
189a4(mdo sde): pa ni gang yang mi 'gyur ro/ /de bzhin du/ blo gros chen po/ byis pa so so'i skye bo rnams kyi rang gi rnam par rtog pa goms pa 'jug par lta ste/ blo gros chen po/ sgyu ma
189a5(mdo sde): dang rmi lam gyi gzugs 'byung ba mthong ba bzhin du 'di la chos gang yang 'jug pa'am ldog pa med do/ /'di lta ste/ blo gros chen po/ rmi lam na mo gsham gyi bu skye ba
189a6(mdo sde): dang | 'chi ba bzhin du 'jug pa dang ldog pa'ang mthong ngo / /de la 'di skad ces bya ste/ /'byung dang dngos dang dbang po la/ /dus dang dbyibs dang 'gyur ba dang / /srid
189a7(mdo sde): pa bar mar bsdu bar yang / /gang rtog de dag mi mkhas pa'o/ /'jig rten rten cing 'brel 'byung bar/ /rgyal ba rnam par mi rtog ste/ /'on kyang 'jig rten 'di dang ni//
189b1(mdo sde): rkyen nyid dri za'i grong khyer bzhin/ /de nas yang byang chub sems dpa' sems dpa' chen po blo gros chen pos chos thams cad kyi mtshams sbyor ba'i don yongs su dgrol ba'i
189b2(mdo sde): phyir bcom ldan 'das la gsol ba btab pa/ bcom ldan 'das/ mtshams sbyor ba dang / mtshams sbyor ba ma lags pa'i mtshan nyid tha dad pa'i bye brag rab tu rtogs pa gang
189b3(mdo sde): gis bdag dang / byang chub sems dpa' sems dpa' chen po gzhan rnams mtshams sbyor ba dang / mtshams sbyor ba ma lags pa thams cad kyi thabs la mkhas pas sgra ji
189b4(mdo sde): bzhin gyi don la chags pa'i mtshams sbyor bar mi lhung ba dang / chos thams cad kyi mtshams sbyor ba dang / mtshams sbyor ba ma lags pa la mkhas pas tshig dang yi ge la
189b5(mdo sde): so sor rnam par rtog pa rnams blos rab tu bcom ste/ sangs rgyas kyi zhing thams cad kyi 'khor du spyod cing stobs dang / dbang dang mngon par shes pa dang / gzugs kyi phyag
189b6(mdo sde): rgyas btab pa/ sprul pa'i 'od zer sna tshogs kyis mthar thug pa'i gnas bcu dang shin tu 'brel pa'i blo zla ba dang / nyi ma dang / nor bu dang / 'byung ba chen po spyod pa'i tshul
189b7(mdo sde): lhun gyis grub pa dang mtshungs pa/ chos thams cad la rang gi rnam par rtog pa'i mtshan nyid las lta ba rnam par bzlog cing rmi lam dang / sgyu ma la sogs pa'i chos thams
190a1(mdo sde): cad mthong bas sangs rgyas kyi sa'i gnas la rjes su zhugs pa/ sems can gyi khams thams cad ci rigs par chos ston pas drangs te/ mri lam
190a2(mdo sde): dang sgyu ma la sogs pa'i chos thams cad yod pa dang med pa'i phyogs spangs pa/ skye ba dang 'jig par rnam par rtog pa dang bral ba la sgra gzhan gyi rnam grangs la 'jug pa'i
190a3(mdo sde): gnas kyis rab tu 'god par 'gyur ba/ chos thams cad kyi mtshams sbyor ba dang / mtshams sbyor ba ma lags pa'i mtshan nyid bdag la bshad du gsol/ de bzhin
190a4(mdo sde): gshegs pa dgra bcom pa yang dag par rdzogs pa'i sangs rgyas kyis bdag la bshad du gsol/ bcom ldan 'das kyis bka' stsal pa/ legs so/ /legs so/ /
190a5(mdo sde): blo gros chen po/ de'i phyir shin tu legs par nyon la yid la gzung zhig dang / ngas khyod la bshad do/ /legs so/ /bcom ldan 'das zhes gsol nas/ byang chub sems
190a6(mdo sde): dpa' sems dpa' chen po blo gros chen pos bcom ldan 'das la slar nyan pa dang / bcom ldan 'das kyis de la 'di skad ces bka' stsal to/ /blo gros chen po/ chos
190a7(mdo sde): thams cad kyi sgra ji bzhin du mngon par chags pa'i mtshams sbyor ba ni tshad med de/ mtshan nyid la mngon par chags pa'i mtshams sbyor ba dang / rkyen la mngon par
190b1(mdo sde): chags pa'i mtshams sbyor ba dang / dngos po dang dngos po med pa la mngon par chags pa'i mtshams sbyor ba dang / skye ba dang / mi skye bar rnam par rtog pa la mngon par
190b2(mdo sde): chags pa'i mtshams sbyor ba dang / 'gog pa dang 'gog pa med pa la mngon par chags pas so so rnam par rtog pa'i mtshams sbyor ba dang / mtshan nyid la mngon par chags
190b3(mdo sde): pa'i mtshams sbyor ba dang / theg pa dang theg pa ma yin pa la mngon par chags pas so sor rnam par rtog pa'i mtshams sbyor ba dang / 'dus byas dang 'dus ma byas la so sor
190b4(mdo sde): rnam par rtog par la mngon par chags pa'i mtshams sbyor ba dang / sa dang sa'i rang gi mtshan nyid rnam par rtog pa la mngon par chags pa'i mtshams sbyor ba dang / rang gi
190b5(mdo sde): rnam par rtog pa mngon par rtog pa'i mtshams sbyor ba dang / yod pa dang med pa'i phyogs mu stegs can gyi gnas la so sor rnam par rtog pa'i mtshams sbyor ba dang / theg
190b6(mdo sde): pa gsum dang theg pa gcig mngon par rtogs pa rnam par rtog pa'i mtshams sbyor ba dang / blo gros chen po/ de dag dang gzhan rnams ni byis pa so so'i skye bo rnams kyi rang
190b7(mdo sde): gi yul la rnam par rtog pa'i mtshams sbyor ba yin te/ byis pa so so'i skye bo rnams mtshams sbyor ba de dag la mtshams sbyar nas/ dngos po dang dngos po med par mtshams
191a1(mdo sde): sbyor ba'i mtshan nyid la mngon par chags shing zhen pas so sor rnam par rtog cing / dar gyi srin bu bzhin du rang gi rnam par rtog pa'i lta bas
191a2(mdo sde): mtshams sbyor bar 'dod pa'i phyir rang gi rnam par rtog pa'i lta ba mtshams sbyor ba'i skud pas bdag dang gzhan la yongs su 'khri'o/ /blo gros chen po/ chos thams cad rab
191a3(mdo sde): tu dben par mthong bas 'di la mtshams sbyor ba dang / mtshams sbyor ba'i mtshan nyid gang yang med do/ /blo gros chen po/ rnam par rtog pa'i 'jug pa'i phyir byang chub
191a4(mdo sde): sems dpa' sems dpa' chen po chos thams cad la dben par lta zhing gnas so/ /gzhan yang / blo gros chen po/ phyi rol gyi dngos po dngos po med pa rang gi sems snang
191a5(mdo sde): ba'i mtshan nyid du khong du chud cing snang ba med pa rang gi sems tsam gyi rjes su 'brang ba dang / yod pa dang med pa'i dngos po thams cad la rnam par rtog pa'i mtshams sbyor
191a6(mdo sde): ba rab tu dben par mthong bas chos thams cad la mtshams sbyor ba'ang med/ mtshams sbyor ba'i mtshan nyid kyang med do/ /blo gros chen po/ 'di la gang yang 'ching
191a7(mdo sde): ba'ang med/ 'grol ba'ang med de/ gzhan du na logs par lhung ba'i blos bcings pa dang thar bar shes so/ /de ci'i phyir zhe na/ 'di lta ste/ chos thams cad la yod pa dang
191b1(mdo sde): med pa la mtshams sbyor pa mi dmigs pa'i phyir ro/ /gzhan yang / blo gros chen po/ byis pa so so'i skye bo rnams kyi mtshams sbyor ba rnam pa gsum mo/ /de ni 'dod chags dang /
191b2(mdo sde): zhe sdang dang / gti mug yin te/ dga' ba'i 'dod chags dang ldan pa'ang srid pa can gyi sred pa dang / gang la mtshams sbyar nas 'gro ba rnams kyi mtshams sbyor ba 'byung ba'o//
191b3(mdo sde): de la sems can rnams kyi 'gro ba lngar mtshams sbyar ba ni mtshams sbyor ba yin te/ blo gros chen po/ mtshams sbyor ba chad nas ni mtshams sbyor ba dang / mtshams sbyor
191b4(mdo sde): ba'i mtshan nyid du shes pa'ang med do/ /gzhan yang / blo gros chen po/ gsum 'dus pa'i rkyen dang / bya ba sbyor ba la mngon par chags pa'i phyir rnam par shes pa rnams
191b5(mdo sde): kyi mtshams sbyor te/ bar chad med par 'jug pa'i tshul du mngon par chags pas srid pa'i mtshams sbyor bar 'gyur ro/ /rnam par shes pa rnams kyi gsum 'dus pa'i rkyen
191b6(mdo sde): las bzlog pa dang / rnam par thar pa gsum ma mthong bas mtshams sbyor ba thams cad mi 'byung ngo / /de la 'di skad ces bya ste/ yang dag ma yin yongs rtog ni/ /mtshams
191b7(mdo sde): sbyor mtshan nyid ces bya ste/ /de ni yang dag yongs shes na/ /mtshams sbyor ba yi dra ba 'chad/ /dngos por shes pa'i sgra 'dzin pas/ /ji ltar dar gyi srin bu bzhin/ /byis
192a1(mdo sde): pa mtshams sbyor mi mkhas pa/ /rang gi rnam par rtog pas 'ching / /yang blo gros chen pos gsol pa/ gang bcom ldan 'das kyis 'di skad du
192a2(mdo sde): rnam par rtog pa gang dang gang gis dngos po gang dang gang brtags pa de dag ni kun brtags pa nyid de/ de dag la rang bzhin med ngo zhes bka' stsal pa/ bcom ldan 'das/
192a3(mdo sde): de gal te kun brtags pa nyid lags te dngos po'i rang bzhin gyi mtshan nyid mi rig na/ bcom ldan 'das kyis de skad bka' stsal pa'i chos thams cad kun brtags pa'i
192a4(mdo sde): rang bzhin du gyur pas kun nas nyon mongs pa dang / rnam par byang ba'i dngos po'ang ma mchis par 'gyur ro/ /bcom ldan 'das kyis bka' stsal pa/ blo gros chen po/ de
192a5(mdo sde): de bzhin tshe/ ji skad smras pa de bzhin no/ /blo gros chen po/ ji ltar byis pa so so'i skye bo rnams kyis dngos po'i rang bzhin rnam par brtags pa de lta bur ma yin te/ de ni
192a6(mdo sde): kun brtags pa nyid de/ dngos po'i rang bzhin dang mtshan nyid mi rig go /blo gros chen po/ 'on kyang 'phags pa rnams kyis 'phags pa'i ye shes dang / 'phags pa'i
192a7(mdo sde): mthong ba dang / 'phags pa'i shes rab kyi mig gis dngos po'i rang bzhin ji ltar rtogs pa de lta bur dngos po'i rang bzhin yin no/ /blo gros chen pos gsol pa/
192b1(mdo sde): bcom ldan 'das/ de gal te 'phags pa rnams kyis rdzu 'phrul dang / sha'i mig gis ma lags kyi 'phags pa'i ye shes dang / 'phags pa'i mthong ba dang / 'phags pa'i shes
192b2(mdo sde): rab kyi mig gis dngos po'i ngo bo nyid rtogs pa de bzhin du 'gyur te/ byis pa so so'i skye bo dag gis dngos po'i rang bzhin ji ltar brtags pa de ltar ma lags na/ bcom ldan
192b3(mdo sde): 'das/ ji ltar 'phags pa'i ngo bo'i dngos po khong du ma chud pa'i phyir byis pa so so'i skye bo rnams kyi rnam par rtog pa ldog par 'gyur/ bcom ldan 'das/ de dag ni phyin ci log
192b4(mdo sde): kyang ma lags/ phyin ci ma log pa'ang ma lags so/ /de ci'i slad du zhe na/ 'di lta ste/ 'phags pa'i dngos po'i ngo bo'i rang bzhin khong du ma chud pa dang / yod pa dang / med pa'i
192b5(mdo sde): mtshan nyid las ldog pa mthong ba'i slad du'o/ /bcom ldan 'das/ 'phags pa rnams kyis dngos po ji ltar rnam par brtags pa'ang rang gi mtshan nyid kyi yul la spyod yul ma
192b6(mdo sde): lags pa'i phyir de bzhin du mi 'gyur ro/ /bcom ldan 'das/ de dag gi dngos po'i rang bzhin dang / mtshan nyid de'ang sgyu ma bstan pas kun brtags pa'i rang bzhin nyid
192b7(mdo sde): snang ngo / /'di ltar ste/ dngos po'i mtshan nyid la lta bar ltung bas gzhan dag gi spyod yul du 'gyur te/ bcom ldan 'das/ dngos po'i rang gi mtshan nyid khong du ma chud pa'i
193a1(mdo sde): phyir de dag ji lta ba bzhin ma lags pas thugs pa ma mchis par 'gyur ro/ /bcom ldan 'das/ kun brtags pa'i rang bzhin gyi rgyu las skyes
193a2(mdo sde): pa dngos po'i rang bzhin gyi mtshan nyid ma lags pa na/ de ji ltar kun rtog pas so sor rnam par brtags pa ji lta bur brtags pa de bzhin du mi 'gyur/ bcom ldan 'das/ so
193a3(mdo sde): sor rnam par rtog pa'i mtshan nyid kyang gzhan/ dngos po'i rang bzhin gyi mtshan nyid kyang gzhan te/ bcom ldan 'das/ rnam par rtog pa dang / rang bzhin gyi mtshan nyid
193a4(mdo sde): rgyu mi mthun pa de dag byis pa so so'i skye bo rnams kyis phan tshun du brtags na ji ltar de bzhin du mi 'gyur/ 'di ltar sems can rnams kyi rnam par rtog pa bzlog pa'i
193a5(mdo sde): slad du ji ltar so sor rnam par rtog pas rnam par brtags pa de bzhin du med do zhes bgyi'am/ bcom ldan 'das/ ci khyod kyis sems can rnams kyi yod pa dang / med
193a6(mdo sde): par lta ba bzlog ste/ dngos po'i rang bzhin la mngon par chags pa dang / 'phags pa'i ye shes kyi spyod yul dang yul la mngon par chags pas yod par lta ba la dgod
193a7(mdo sde): dam| 'phags pa'i ye shes kyi ngo bo nyid kyi dngos po bstan pas rab tu dben pa'i chos bstan pa ma mchis par bgyi 'am/ bcom ldan 'das kyis bka' stsal pa/ blo
193b1(mdo sde): gros chen po/ 'phags pa'i dngos po'i rang bzhin bstan pas ngas rab tu dben pa'i chos bstan pa med par bya ba 'ang ma yin/ yod par lta ba la dgod pa'ang ma yin gyi/ blo gros
193b2(mdo sde): chen po/ ngas thog ma med pa'i dus nas dngos po'i rang bzhin gyi mtshan nyid la mngon par chags pa'i sems can rnams kyi skrag pa'i gnas yongs su spang ba'i phyir 'phags pa'i
193b3(mdo sde): ye shes kyi dngos po'i rang bzhin la mngon par chags pa'i mtshan nyid du lta bas rab tu dben pa'i chos bstan par bya ste/ blo gros chen po/ ngas dngos po'i rang bzhin bstan pa'i
193b4(mdo sde): ma byas mod kyi/ blo gros chen po/ 'di ltar bdag nyid kyis yang dag pa ji lta ba bzhin du khong du chud pas dben pa'i phyir la spyod par 'gyur ro/ /nor sel mtshams med par
193b5(mdo sde): mthong bas rang gi sems snang ba tsam du zhugs shing phyi rol gyi snang ba dngos po dang / dngos po med pa las lta ba rnam par bzlog ste/ rnam par thar pa gsum gyis yang dag pa
193b6(mdo sde): j i lta ba bzhin du khong du chud pa'i phyag rgyas shin tu btab cing yod pa dang med pa'i dngos po rnam par spangs pas dngos po'i rang bzhin rnams la so so rang gis rig pa'i blos
193b7(mdo sde): mngon sum du gnas par 'gyur ro/ /gzhan yang / blo gros chen po/ byang chub sems dpa' sems dpa' chen pos chos thams cad ma skyes pa'o zhes dam bca' bar mi
194a1(mdo sde): bya'o| |de ci'i phyir zhe na/ dam bca' ba'ang dngos po thams cad kyi nang du 'du ba dang / de'i rgyus 'jug pa'i mtshan nyid kyi phyir dngos po thams
194a2(mdo sde): cad ma skyes pa'o zhes dam bcas te smras na/ blo gros chen po/ byang chub sems dpa' sems dpa' chen po dam bcas pa las nyams par 'gyur ro/ /dam bcas pa'ang de
194a3(mdo sde): las ltos te 'byung bas na dngos po thams cad ma skyes pa'o zhes dam gang bcas pa de'i dam bcas pa de'ang nyams par 'gyur ro/ /de ste dam bcas pa de'ang chos thams
194a4(mdo sde): cad kyi nang du gtogs pa'i phyir ma skyes pa na dam bcas pa'ang mtshan nyid tha mi dad de/ ma skyes pa'i phyir chos thams cad ma skyes par smra ba ni rab tu nyams par 'gyur ro/ /
194a5(mdo sde): dam bcas pa'i yan lag gi rgyus dam bcas pa yod pa dang med pa las ma skyes so/ /blo gros chen po/ dam bcas pa de'ang dngos po thams cad kyi nang du gtogs pas yod
194a6(mdo sde): pa dang med pa las ma skyes pa'i mtshan nyid do/ /blo gros chen po/ gal te dam bcas pa ma skyes pa des dngos po thams cad ma skyes pa'o zhes dam bca' bar byed na/ de ltar
194a7(mdo sde): na'ang dam bcas pa las nyams par 'gyur ro/ /dam bcas pa'ang yod pa dang med pa las mi skye ba'i dngos po'i mtshan nyid las dam bca' bar mi bya'o/ /blo gros chen
194b1(mdo sde): po| de dag gi dam bcas pa dang ma skyes pa'i rang bzhin gyis mtshan nyid yin te/ de lta bas na/ blo gros chen po/ nyes pa mang po'i skyon chags pa'i phyir khyod kyis dam bca' bar mi
194b2(mdo sde): bya'o| |yan lag rnams kyang phan tshun rgyur gyur pa'i mtshan nyid mi 'dra ba dang / byas pa'i phyir yan lag rnams dam bca' bar mi bya'o/ /blo gros chen po/ 'di lta ste/ chos
194b3(mdo sde): thams cad ma skyes pa dang / de bzhin du chos thams cad stong pa dang / ngo bo nyid med pa'o zhes byang chub sems dpa' sems dpa' chen pos dam bca' bar mi bya mod kyi/
194b4(mdo sde): blo gros chen po/ byang chub sems dpa' sems dpa' chen pos dngos po thams cad sgyu ma dang rmi lam lta bur bstan par bya ste/ gzhan du na/ blo gros chen po/ byis pa rnams
194b5(mdo sde): yod pa dang med par ltung ba de dag skrag par mi 'gyur ba dang / theg pa chen po las ring du mi 'gyur bar byis pa rnams kyis skrag pa'i gnas spang ba'i phyir snang ba dang mi snang ba'i
194b6(mdo sde): mtshan nyid dang / lta ba dang / blo slu bar byed pa'i phyir chos thams cad sgyu ma dang / rmi lam lta bur bstan par bya'o/ /de la 'di skad ces bya ste/ rang bzhin med cing rnam rig med/ /
194b7(mdo sde): dngos po med cing kun gzhi med/ /'di dag ro bzhin byis pa yi/ /log pa'i rtog pa can gyis brtags/ /chos rnams thams cad ma skyes par/ /mu stegs kun las bsgrag
195a1(mdo sde): pa'i phyir/ /dngos po rkyen dang ldan pa ni/ /su la'ang skyes pa yong med do/ /dngos po thams cad ma skyes par/ /dam bca' ba la mi rtag ste/ /de 'grub
195a2(mdo sde): de rgyu ldan pa'i phyir/ /de dag blo yang nyams par 'gyur/ /ji ltar log par skra shad 'dzings/ /skye bo rab rib can gyis mthong / /de bzhin dngos por rnam rtog 'di/ /log
195a3(mdo sde): par byis pas rnam par brtags/ /srid pa gsum ni brtags pa tsam/ /dngos po'i rang bzhin yong med de/ /brtags pa dngos po'i rang bzhin du/ /rtog pa can rnams
195a4(mdo sde): rtog par 'gyur/ /mtshan dang dngos po'i rnam rig dang / /yid kyi rnam par g.yos pa las/ /nga yi sras rnams 'das nas ni/ /de dag rnam par mi rtog spyod/ /smig rgyu
195a5(mdo sde): pa la ji lta bur/ /chu med pa la chu 'dzin pa/ /snang la byis pa de bzhin te/ /'phags pa rnams ni khyad par ldan/ /'phags pa'i mthong ba dag pa ste/ /rnam par thar
195a6(mdo sde): pa gsum la skyes/ /skye dang 'jig las rnam grol te/ /snang ba med la rab tu spyod/ /dngos po rnams ni snang ba med de/ /rnal 'byor can la'ang med pa'ang min/ /
195a7(mdo sde): dngos dang dngos med mnyam pas ni/ /'phags pa rnams kyi 'bras bu skye/ /ji ltar dngos po dngos med dang / /mnyam pa nyid du ji ltar byed/ /phyi dang nang gi g.yo ba
195b1(mdo sde): rnams/ /nam zhig sems kyis mi shes na/ /de na 'jig par byed pa ste/ /sems kyi mnyam pa nyid kyang mthong / /blo gros chen pos gsol ba/ bcom ldan 'das kyis
195b2(mdo sde): 'di skad du nam dmigs par bya ba'i don shes pas mi dmigs pa de na rnam par rig pa tsam du gzhag pa yin te/ rnam par rig pa'i gzung ba med pas 'dzin pa'ang 'dzin
195b3(mdo sde): pa med pa yin no/ /de 'dzin pa med pas rnam par rtog pa zhes bsgrags pa'i rnam par shes pa'ang mi 'jug go zhes gsungs na/ bcom ldan 'das/ dngos po rnams kyi
195b4(mdo sde): rang dang spyi'i mtshan nyid sna tshogs tha mi dad par khong du ma chud pa'i phyir shes pas mi dmigs sam/ 'on te rang dang spyi'i mtshan nyid sna tshogs kyi dngos po'i ngo bo nyid zil
195b5(mdo sde): du brlag pa'i phyir shes pas mi dmigs sam/ de ste rtsig pa dang / re lde dang / rdzing dang / ra ba dang / sa dang / chu dang / rlung dang / mes chod pa rnams dang / rgyang
195b6(mdo sde): ring po dang / nye ba'i phyir shes bya'i don shes pas mi dmigs sam/ de ste long ba dang / byis pa dang / rgan po'i dbang po dang ldan pas shes bya'i don mi dmigs/ bcom
195b7(mdo sde): ldan 'das/ de gal te rang dang spyi'i mtshan nyid sna tshogs tha mi dad pa khong du ma chud pa'i phyir shes pas mi dmigs na ni/ bcom ldan 'das/ shes pa zhes kyang mi bgyi
196a1(mdo sde): ste| gang don yod pa mi dmigs pa de ni mi shes pa'o/ /de ste rang dang spyi'i mtshan nyid sna tshogs kyi dngos po'i ngo bo nyid zil du brlag pa'i phyir
196a2(mdo sde): shes pas mi dmigs na ni/ bcom ldan 'das/ de'ang mi shes pa ste shes pa ma lags so/ /bcom ldan 'das/ shes bya yod na shes pa 'byung gi med pa las
196a3(mdo sde): ma lags te/ de dang ldan pas na shes bya shes pa zhes bya'o/ /de ste rtsig pa dang / re lde dang / rdzing dang / ra ba dang / sa dang / chu dang / rlung dang / mes chod pa rnams
196a4(mdo sde): dang / rgyang ring po dang / nye ba'i phyir mi dmigs pa dang / phyis pa dang / rgan po dang / long bar gyur bas dbang po rnams ma tshang ba'i phyir shes pas mi dmigs na ni/
196a5(mdo sde): bcom ldan 'das/ blo ma tshang ba'i phyir yod pa'i don mi dmigs te/ de ni shes pa ma lags kyi mi shes pa'o/ /bcom ldan 'das kyis bka' stsal pa/ blo gros chen
196a6(mdo sde): po| de ni de ltar na mi shes pa ma yin te shes pa'o/ /blo gros chen po/ ngas de la dgongs te nam mi dmigs pa'i don shes pas mi dmigs pa de ni rnam par rig pa tsam
196a7(mdo sde): du gzhag pa yin no zhes ma bshad de/ rang gi sems snang ba tsam du khong du chud pa dang / yod pa dang med pa las phyi rol gyi dngos po dngos po med pa'i phyir shes pas
196b1(mdo sde): don ma dmigs so/ /de mi dmigs pa'i phyir shes bya dang shes pa mi 'byung ngo / /rnam par thar pa gsum ma rjes su rtogs pas shes pa'ang mi dmigs te/ rtog pa can thog ma
196b2(mdo sde): med pa'i dus nas dngos po dang dngos po med par spros pa'i bag chags kyis bsgos pa'i blo can rnams kyis ni de ltar mi shes so/ /de dag mi shes pas phyi rol gyi rdzas dang /
196b3(mdo sde): dbyibs dang mtshan nyid kyi dngos po med do zhes byas nas rnam par rtog pa mi 'byung ba ni sems tsam du ston to/ /bdag dang bdag gi mtshan nyid du 'dzin pa la mngon par chags
196b4(mdo sde): shing zhen pa rang gi sems snang ba tsam du khong du ma chud pas shes pa dang shes bya so sor rnam par rtog ste/ de dag shes pa dang shes byar so sor rnam par rtog pas phyi rol gyi dngos
196b5(mdo sde): po dang dngos po med pa la rab tu rnam par 'byed pa mi dmigs pas chad par lta ba la rab tu rten to/ /de la 'di skad ces bya ste/ de ste dmigs bya yod bzhin du/ /shes pas
196b6(mdo sde): mthong bar mi 'gyur na/ /de ni shes min mi shes pa/ /de dag rtog can rnams kyi tshul/ /gzhan min mtshan nyid med pa dang / /chod pa dang ni nye ring phyir/ /de ste shes
196b7(mdo sde): pas mi mthong na/ /de ni log pa'i shes zhes bya/ /byis pa rgan po ldongs gyur pa/ /shes bya de yang yod bzhin du/ /gal te shes pa mi skye na/ /de yang log pa'i shes zhes
197a1(mdo sde): bya| |gzhan yang / blo gros chen po/ byis pa so so'i skye bo rnams thog ma med pa'i dus kyi spros pa lus kyi gnas ngan len rang gi so sor rnam par rtog
197a2(mdo sde): pA gar thabs su gar byed cing / rang gi grub pa'i mtha'i tshul bstan pa la mi mkhas te/ rang gi sems snang ba phyi rol gyi dngos po'i mtshan nyid du mngon par chags pas
197a3(mdo sde): thabs su bstan pa brjod pa la mngon par chags te/ mtha' bzhi'i tshul rnam par dag pa rang gi grub pa'i mtha'i tshul la ni rab tu mi sgom mo/ /blo gros chen pos gsol
197a4(mdo sde): pa| bcom ldan 'das/ de de bzhin te/ bka' stsal pa bzhin no/ /bcom ldan 'das/ gang gis bdag dang / byang chub sems dpa' sems dpa' chen po gzhan
197a5(mdo sde): rnams ma 'ongs pa'i dus na bshad pa dang / grub pa'i mtha'i tshul la mkhas pas mu stegs can dang / nyan thos dang / rang sangs rgyas kyi theg pa pa log par rtog
197a6(mdo sde): pa can rnams kyis slu bar mi 'gyur ba'i bshad pa dang / grub pa'i mtha'i tshul gyis mtshan nyid bdag la bshad du gsol/ bcom ldan 'das kyis bka' stsal pa/ blo
197a7(mdo sde): gros chen po/ de'i phyir shin tu legs par nyon la yid la zungs shig dang / ngas khyod la bshad do/ /legs so/ /bcom ldan 'das zhes gsol nas/ byang chub
197b1(mdo sde): sems dpa' sems dpa' chen po blo gros chen pos bcom ldan 'das la slar nyan pa dang / bcom ldan 'das kyis de la 'di skad ces bka' stsal to/ /blo gros chen po/
197b2(mdo sde): 'das pa dang / ma 'ongs pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi tshul ni rnam pa gnyis so/ /
197b3(mdo sde): 'di lta ste/ bstan pa'i tshul dang / grub pa'i mtha' so sor gzhag pa'i tshul lo/ /de la bstan pa brjod pa'i tshul gang zhe na/ 'di lta ste/ blo gros chen po/ chos
197b4(mdo sde): sna tshogs kyi mdo bshad pa ste/ sems can rnams la sems dang / mos pa ji lta ba bzhin du ston pa'o/ /blo gros chen po/ de la grub pa'i mtha'i tshul gang zhe na/
197b5(mdo sde): 'di lta ste/ gang gis rnal 'byor can rnams rang gi sems snang ba ni rnam par rtog pa rnam par ldog par byed pa'o/ /'di lta ste/ gcig pa dang / tha dad pa dang / gnyis
197b6(mdo sde): ka dang / gnyis ka ma yin pa'i phyogs dang bral ba sems dang / yid dang / yid kyi rnam par shes pa las 'das pa bdag gi so so rang gis rig pa 'phags pa'i spyod
197b7(mdo sde): yul rgyu dang / lta ba dang / rigs pa'i mtshan nyid las rnam par bzlog pa/ mu stegs byed dang / nyan thos dang / rang sangs rgyas kyi theg pa pa log pa'i rtog pa can
198a1(mdo sde): yod pa dang / med pa'i mthar lhung ba rnams kyis ma myangs pa de ni ngas grub pa'i mthar bshad do/ /blo gros chen po/ de ltar grub pa'i mtha'i
198a2(mdo sde): tshul dang / bstan pa'i mtshan nyid de la khyod dang byang chub sems dpa' sems dpa' chen po gzhan dag gis brtson par bya'o/ /de la 'di skad ces bya ste/ nga yi
198a3(mdo sde): tshul ni rnam gnyis te/ grub pa'i mtha' dang bstan pa'o/ /byis pa rnams la brjod pa bshad/ /rnal 'byor can gyi grub mtha'o/ /de nas yang byang chub sems dpa'
198a4(mdo sde): sems dpa' chen po blo gros chen pos/ bcom ldan 'das la 'di skad ces gsol to/ /bcom ldan 'das/ re zhig dus gcig gi tshe/ de bzhin gshegs
198a5(mdo sde): pa dgra bcom pa yang dag par rdzogs pa'i sangs rgyas kyis bka' stsal pa/ 'di lta ste/ 'jig rten rgyang pan pa sngags dang / spobs pa sna tshogs can la mi bsten
198a6(mdo sde): to| |mi 'grogs so/ /bsnyen bkur mi bya ste/ de la brten pas 'jig rten gyi zang zing kun sdud de/ chos sdud pa ma yin no zhes gsungs na/ ci'i slad du 'jig
198a7(mdo sde): rten rgyang pan pa sngags dang / spobs pa sna tshogs can de la bsten pas 'jig rten gyi zang zing kun sdud de/ chos sdud par mi 'gyur ro zhes bcom ldan 'das kyis
198b1(mdo sde): gsungs/ blo gros chen po/ 'jig rten rgyang pan pa ni sngags dang / spobs pa sna tshogs can te/ rgyu dang tshig dang yi ge sna tshogs kyis byis pa dag rnam par rmongs par
198b2(mdo sde): byed de/ rigs pa dang ldan pas ma yin/ don dang ldan pas ma yin no/ /'di ltar gyi na byis pa'i smra ba ston te/ blo gros chen po/ de'i phyir 'jig rten rgyang pan pa sngags
198b3(mdo sde): dang / spobs pa sna tshogs zhes bya'o/ /yi ge sna tshogs snyan pas byis pa rnams yang dag pa'i tshul la rab tu 'jug pas ni mi 'jug go /bdag nyid chos thams cad khong
198b4(mdo sde): du ma chud cing mtha' gnyis su lhung ba'i lta bas byis ba dag rnam par rmongs par byed de/ 'gro ba'i mtshams las rab tu mthar ba'i phyir bdag nyid kyang phung bar byed de/
198b5(mdo sde): rang gi sems snang ba tsam du khong du ma chud cing phyi rol gyi dngos po'i rang bzhin la mngon par chags pas rnam par rtog pa ldog par mi 'gyur ro/ /des na de'i phyir/ blo gros
198b6(mdo sde): chen po/ 'jig rten rgyang pan pa sngags dang / spobs pa sna tshogs can ni skye ba dang / rga ba dang / na ba dang / 'chi ba dang / slob pa'i mya ngan dang / smre sngags 'don pa
198b7(mdo sde): dang / sdug bsngal ba dang / yid mi bde ba dang / 'khrug pa la sogs pa las yongs su ma thar te/ tshig dang yi ge sna tshogs dang / rgyu dang dpe nye bar sgrubs pas byis pa
199a1(mdo sde): dag rnam par rmongs par byed do/ /blo gros chen po/ de'i slob ma klu'i gzugs dang cha byad 'dzin pas dbang po'ang gtsug lag mang po la mkhas pa'i blo
199a2(mdo sde): ste| rang gi sgra'i gtsug lag ston pa yin mod kyi/ mtho ris su dbang po'i 'khor 'dus par dam bca' bar byas te/ yang na khyod kyi shing rta rtsib ma stong pa bcag go /yang
199a3(mdo sde): na nga'i klu'i lus dang / mgo gdengs ka can re re nas bcad do zhes dam bcad nas 'jig rten rgyang ban pa'i slob ma klu'i gzugs can dang / cha byad 'dzin pas brgya byin
199a4(mdo sde): lha'i dbang po chos dang ldan pas pham par byas te/ shing rta'i rtsib ma stong pa bcag nas slar 'jig rten 'dir 'ongs so/ /de ltar/ blo gros chen po/ 'jig rten rgyang ban pa
199a5(mdo sde): ni rgyu dang dpe sna tshogs su 'brel ba ste/ 'di ltar byol song las bslabs pas kyang lha dang lha ma yin gyi 'jig rten gyi tshig dang yi ge sna tshogs kyis rnam par rmongs par
199a6(mdo sde): byed do/ /'dud dang zad par lta bar mngon par chags pa la rab tu 'god na mi rnams lta ci smos/ des na de'i phyir/ blo gros chen po/ 'jig rten rgyang ban pa ni sdug
199a7(mdo sde): bsngal skye ba'i rgyu 'thob par byed pas yongs su spang par bya ba yin te/ mi bsnyen to/ /mi sten to/ /bsnyen bkur mi bya'o/ /blo gros chen po/ 'jig rten rgyang ban
199b1(mdo sde): rnams ni lus dang / blo dang yul dmigs pa tsam du tshig dang yi ge sna tshogs kyis ston to/ /blo gros chen po/ 'jig rten rgyang ban pa ni 'bum las phyi ma'i dus phyi ma'i tshe
199b2(mdo sde): lnga brgya tha ma la ngan pa'i rtog pa'i rgyur lta ba bstan pas bsdus bgyes par 'gyur ro/ /slob ma ma yin pa yongs su bzung bas bsdus pa gyes par 'gyur te/ blo gros chen
199b3(mdo sde): po| 'jig rten rgyang pan gyi bsdus pa rgyu dang / tshig sna tshogs su 'brel ba gyes pa de nyid rang gi rgyu la chags shing zhen pa'i mu stegs byed rnams 'chad de/ rang gi tshul ni
199b4(mdo sde): ma yin no/ /blo gros chen po/ mu stegs byed gang la yang rang gi gtsug lag gi tshul med de/ gzhan du na 'jig rten rgyang pan nyid rgyu'i sgo rnam pa brgya stong du mas 'chad
199b5(mdo sde): de| bdag gi tshul ma yin mod kyi/ gti mug pas 'di ni 'jig rten rgyang pan du mi shes so/ /blo gros chen pos gsol pa/ bcom ldan 'das/ gal te mu stegs byed
199b6(mdo sde): rnams rang gi rgyu la chags shing zhen pas 'jig rten rgyang pan pa nyid tshig dang / yi ge dang dpe nye bar bsgrub pa sna tshogs kyis 'chad de/ rang gi tshul ma lags na/ ci bcom
199b7(mdo sde): ldan 'das kyang mu stegs byed thams cad kyi gzhung nye bar ston pa'i nang du gtogs pas lha dang / mi dang / lha ma yin 'ongs shing lhags pa phyogs so so nas 'dus pa rnams
200a1(mdo sde): la tshig dang yi ge sna tshogs kyis 'jig rten rgyang pan nyid ston te rang gi gzhung ma lags sam/ bcom ldan 'das kyis bka' stsal pa/ blo gros
200a2(mdo sde): chen po/ nga ni 'jig rten rgyang pan mi 'chad de/ 'du ba dang zad pa ma yin gyi/ blo gros chen po/ 'du ba dang zad pa med pa ston to/ /de la/ blo gros chen po/ 'du
200a3(mdo sde): ba zhes bya ba ni skye ba'i phung po ste/ 'dus pa 'ong ba las 'byung ba'o/ /de la/ blo gros chen po/ zad pa med pa zhes bya ba ni 'jig pa'o/ /'du ba dang zad pa zhes bya ba ni
200a4(mdo sde): mi skye ba'i tshig bla dwags te/ blo gros chen po/ nga ni mu stegs byed thams cad kyi rnam pa rtog pa'i nang du gtogs par mi 'chad do/ /de ci'i phyir zhe na/ 'di lta ste/
200a5(mdo sde): phyi rol gyi dngos po dang dngos po med pa la ma chags shing rang gi sems snang ba tsam la gnas pa dang / 'jug pa rnam pa gnyis su rnam par rtog pa mi 'jug pa dang /
200a6(mdo sde): mtshan ma'i spyod yul med pa dang / rang gi sems snang ba tsam du khong du chud pas rang gi sems snang ba'i rnam par rtog par mi 'jug go /rnam par rtog pa mi 'jug
200a7(mdo sde): pas mtshan ma med pa dang / stong pa nyid dang / smon pa med pa'i rnam par thar pa gsum la zhugs pa'i phyir grol ba zhes bya'o/ /blo gros chen po/ ngas mngon par
200b1(mdo sde): shes pa dus gcig gi tshe sa'i phyogs zhig na 'dug pa na/ bram ze 'jig rten rgyang pan pa zhig nga ga la ba der 'ongs te phyin pa dang / bcom ldan 'das kyis skabs ma phye bar
200b2(mdo sde): nga la 'di skad ces zer ro/ /kye gau ta ma/ thams cad ni byas pa'o/ /blo gros chen po/ ngas de la 'di skad ces byas so/ /kye bram ze/ gal te thams cad byas she na/ 'di
200b3(mdo sde): ni 'jig rten rgyang pan dang po'o/ /kye gau ta ma/ thams cad ma byas pa'o/ /gal te bram ze/ thams cad ma byas she na/ de'ang 'jig rten rgyang pan gnyis so/ /de bzhin
200b4(mdo sde): du thams cad mi rtag pa dang / thams cad rtag pa dang / thams cad bskyed pa dang / thams cad bskyed pa ma yin pa de ni/ bram ze/ 'jig rten rgyang pan na drug go /yang / blo
200b5(mdo sde): gros chen po/ bram ze 'jig rten rgyang pan pa nga la 'di skad ces zer ro/ /kye gau ta ma/ 'thad pa'i gtan tshigs sna tshogs mthong bas na thams cad gcig pa'o/ /thams
200b6(mdo sde): cad tha dad pa'o/ /thams cad gnyis ka'o/ /thams cad gnyis ka ma yin pa'o/ /thams cad rgyu la rag lus pa'o/ /de dag ni bram ze 'jig rten rgyang pan bcu gcig go/
200b7(mdo sde): gzhan yang / kye gau ta ma/ thams cad lung bstan pa'o/ /thams cad lung ma bstan pa'o/ /bdag yod do/ /bdag med do/ /'jig rten 'di yod do/ /'jig rten 'di
201a1(mdo sde): med do/ /'jig rten pha rol yod do/ /'jig rten pha rol med pa'o/ /'jig rten pha rol yod med gnyis ka'o/ /thar pa yod do/ /thar pa med do/ /
201a2(mdo sde): thams cad skad cig pa'o/ /thams cad skad cig pa ma yin pa'o/ /nam mkha' dang ma brtags par 'gog pa dang / mya ngan las 'das pa ni/ kye gau ta ma/ byas pa'o/ /
201a3(mdo sde): ma byas pa'o/ /bar ma do'i srid pa yod do/ /bar ma do'i srid pa med do zhe'o/ /blo gros chen po/ ngas de la 'di skad ces byas so/ /kye bram ze/ de ltar na de dag kyang
201a4(mdo sde): 'jig rten rgyang pan pa nyid yin te/ kye bram ze/ 'jig rten rgyang pan pa 'di ni/ khyod kyi yin gyi nga'i ma yin no/ /kye bram ze/ nga ni thog ma med pa'i dus nas spros pa
201a5(mdo sde): rnam par rtog pa'i bag chags gnas ngan len gyi rgyu las srid pa gsum skyes par ston te/ bram ze rang gi sems snang ba tsam du khong du ma chud pas rnam par rtog pa
201a6(mdo sde): 'byung gi / pha rol gyi dngos po mi dmigs pa las ni ma yin no/ /'di lta ste/ mu stegs byed rnams kyi bdag dang / dbang po dang / don gsum phrad pa lta bu nga'i
201a7(mdo sde): ma yin no/ /kye bram ze/ nga ni rgyur smra ba'ang ma yin/ rgyu med par smra ba'ang ma yin te/ gzhan du na rnam par rtog pa nyid gzung ba dang / 'dzin pa'i dngos por
201b1(mdo sde): rab tu bzhag ste/ rten cing 'brel te 'byung bar ston to/ /khyod lta bu dang bdag tu 'dzin par lhung ba'i rgyud can gzhan dag gis mi rig go /blo gros chen po/ mya ngan las
201b2(mdo sde): 'das pa dang / nam mkha' dang / 'gog pa dag grangs gsum du'ang mi rung na byas par lta ci smos/ gzhan yang / blo gros chen po/ bram ze 'jig rten rgyang pa na pa nga
201b3(mdo sde): la 'di skad ces zer ro/ /kye gau ta ma/ srid pa gsum po 'di mi shes pa dang / sred pa dang / las kyi rgyu las byung ngam/ de ste rgyu med pa/ kye bram ze/ 'di gnyis ka'ang
201b4(mdo sde): 'jig rten rgyang pan pa'o/ /kye gau ta ma/ dngos po thams cad rang dang spyi'i mtshan nyid du lhung ba'o/ /kye bram ze/ de'ang 'jig rten rgyang pan pa nyid yin te/ bram ze/ ji tsam
201b5(mdo sde): du yid las rnam par g.yos pa dang / phyi rol gyi don la mngon par chags shing rnam par rtog pa de tsam du 'jig rten rgyang phan pa'o/ /yang / blo gros chen po/ bram ze
201b6(mdo sde): 'jig rten rgyang pan pa nga la 'di skad ces zer ro/ /kye gau ta ma/ bdag gi grags pa ni mu stegs byed thams cad kyi tshig dang / yi ge dang / rgyu dang / dpe sna tshogs nye ba
201b7(mdo sde): sgrub pas ston na/ kye gau ta ma/ 'jig rten rgyang pan pa ma yin pa gang yang yod dam/ kye bram ze/ gang khyod kyi grub pa'ang ma yin la/ ma grub pa'ang ma yin/ tshig dang
202a1(mdo sde): yi ge sna tshogs kyis mi ston pa'ang ma yin/ don dang mi ldan pa'ang ma yin te/ don dang yang ldan pa yod do/ /gang ma grub par ston pa de 'jig
202a2(mdo sde): rten rgyang pan ma yin nam/ kye bram ze/ phyi rol gyi dngos po yang dag pa ma yin par rnam par rtog pa spros pa la mngon par chags pa'i mu stegs byed thams cad dang /
202a3(mdo sde): khyod kyi blos mi rtog pa 'jig rten rgyang pa na ma yin pa yod do/ /'di lta ste/ yod pa dang / med pa las rnam par rtog pa mi 'jug pa rang gi sems snang ba tsam du khong du
202a4(mdo sde): chud pas rnam par rtog pa mi 'jug ste/ phyi rol gyi yul la 'dzin pa med pas rnam par rtog pa rang gi gnas na 'dug go /de bas na 'jig rten rgyang pan pa ma yin pa 'di ni
202a5(mdo sde): nga'i ste khyod kyi ma yin no/ /rang gi gnas na 'dug ces bya ba ni mi 'jug pa'i don te/ rnam par rtog pa mi skye ba ni mi 'jug pa zhes bya'o/ /kye bram ze/ de ltar na gang 'jig
202a6(mdo sde): rten rgyang pan pa ma yin pa de ni mdor na/ kye bram ze/ gang du rnam par shes pa rgyu ba med pa'o/ /'gro ba dang / 'chi 'pho dang / skye ba dang / 'dod pa dang / mngon par chags
202a7(mdo sde): pas zhen pa dang / mngon pa dang / lta ba'i gnas dang / snyems pa dang / mtshan nyid sna tshogs la mngon par chags pa dang / 'du ba dang / sred pa'i mtshams sbyor ba
202b1(mdo sde): dang / rgyu la mngon par chags pa de dag ni/ kye bram ze/ khyod kyi 'jig rten rgyang pa na te nga'i ma yin no/ /blo gros chen po/ bram ze'i 'jig rten rgyang pa na pa de 'ongs te nga la de
202b2(mdo sde): skad dris nas/ de la ngas de skad du lan btab pa dang / cang mi zer bar gyur te song ngo / /de nas yang nag po'i phyogs kyi klu'i rgyal po bram ze'i gzugs su 'ongs nas/ bcom
202b3(mdo sde): ldan 'das la 'di skad ces gsol to/ /kye gau ta ma/ 'on kyang 'jig rten pha rol nyid kyang med do/ /'o na khye'u khyod gang nas 'dir 'ongs/ gau ta ma/ bdag ni dkar po'i gling
202b4(mdo sde): nas 'dir 'ongs so/ /bram ze/ de nyid 'jig rten pha rol yin no/ /de nas khye'u spobs pa med par tshar bcad nas mi snang bar gyur to/ /nga la ma dris par rang gi tshul so sor
202b5(mdo sde): bca' ba brjod par sems te/ shAkya'i bu ni nga'i tshul gyi phyi rol te/ nyon mongs 'jug pa med pa dang / mtshan nyid med pa dang / rgyu med par smra zhing rang gi rnam par rtog par
202b6(mdo sde): snang ba'i mtshan nyid khong du chud pas rnam par rtog pa mi 'jug par smra snyam mo/ /blo gros chen po khyod kyang 'jig rten rgyang pan pa sngags dang / spobs pa sna tshogs can la
202b7(mdo sde): bsnyen nas zang zing kun sdud par 'gyur te/ chos sdud pa ma yin zhes ci'i phyir de ltar nga la 'dri/ bcom ldan 'das/ zang zing dang / chos zhes bgyi ba tshig gi don gang
203a1(mdo sde): lags/ bcom ldan 'das kyis bka' stsal pa/ blo gros chen po/ gang khyod kyis ma 'ongs pa'i 'gro ba'i tshogs la bltas te/ tshig gi don
203a2(mdo sde): gnyis la dpyod par zhugs pa legs so/ /legs so/ /blo gros chen po/ de'i phyir shin tu legs par nyon la yid la gzung zhig dang / ngas khyod la bshad do/ /legs
203a3(mdo sde): so| |bcom ldan 'das zhes gsol nas/ byang chub sems dpa' sems dpa' chen po blo gros chen pos bcom ldan 'das la slar nyan pa dang / bcom ldan 'das
203a4(mdo sde): kyis de la 'di skad ces bka' stsal to/ /de la/ blo gros chen po/ zang zing gang zhe na/ 'di lta ste/ zang zing ni reg pa dang / 'dres pa dang / nyug pa dang / snyems pa dang /
203a5(mdo sde): myang ba dang / phyi rol gyi yul la mngon par chags pa dang / lta ba ngan pas mtha' gnyis la 'jug pa dang / phung po'ang 'byung ba dang / skye ba dang / rga ba dang / na ba
203a6(mdo sde): dang / 'chi ba dang / mya ngan dang / smre sngags 'don pa dang / sdug bsngal ba dang / yi mug pa dang / 'khrug pa 'byung ba dang / yang srid pa can gyi sred pa la sogs
203a7(mdo sde): pa ni nga dang sangs rgyas gzhan dag gis kyang zang zing zhes brjod do/ /blo gros chen po/ 'di ni 'jig rten rgyang ban pa de la bsten pas zang zing kun sdud par 'gyur te/
203b1(mdo sde): chos mi sdud pa dang / 'jig rten rgyang pan 'thob par 'gyur ro/ /de la/ blo gros chen po/ chos sdud pa gang zhe na/ 'di lta ste/ rang gi sems kyi chos bdag med pa khong du chud pa
203b2(mdo sde): dang | chos dang gang zag la bdag med pa'i mtshan nyid mthong bas rnam par rtog pa mi 'jug pa dang / sa rnams gong nas gong du yongs su shes pas sems dang / yid dang
203b3(mdo sde): yid kyi rnam par shes pas ldog pa dang / sangs rgyas thams cad kyi ye shes su dbang bskur ba rtogs pa dang / thug pa med pa'i gnas yongs su bzung ba dang / chos thams
203b4(mdo sde): cad la lhun gyis 'grub pas dbang byed pa ni chos zhes bya'o/ /blo gros chen po/ lnga pa thams cad kyi spros pa la rnam par rtog pa'i dngos po mtha' gnyis su lhung bar
203b5(mdo sde): byed pas mu stegs byed smra ba ni 'di lta ste/ byis pa rnams phal cher rtag pa dang chad pa dang mtha' gnyis su lhung bar byed de/ mkhas pa rnams ni ma yin no/ /rgyu med
203b6(mdo sde): par smra ba yongs su bzung bas rtag par lta bar 'gyur ro/ /rgyu zhig pas rgyu'i dngos po med pa'i phyir chad par lta bar 'gyur te/ skye ba dang / gnas pa dang / 'jig par
203b7(mdo sde): mi mthong bas chos zhes bya'o/ /de ni/ blo gros chen po/ chos dang zang zing nges par gtan la dbab pa yin te/ de la khyod dang byang chub sems dpa' sems dpa' chen
204a1(mdo sde): po gzhan dag gis bslab par bya'o/ /de la 'di skad ces bya ste/ /bsdu ba dag gis sems can gdul/ /tshul khrims kyis ni dbang du bya/ /shes
204a2(mdo sde): rab dag gis lta ba gzhig / rnam par thar pas shin tu spel/ /'di kun 'jig rten rgyang pan te/ /mu stegs can gyis gang bshad rdzun/ /rgyu dang 'bras bu yod lta bas/ /
204a3(mdo sde): rang gi grub pa'i mtha' yang med/ /nga 'dra gcig pu rang grub mtha'/ /rgyu dang 'bras bu rnam par spangs/ /'jig rten rgyang pan rnam bral ba/ /slob ma'i sde la bshad
204a4(mdo sde): par bya/ /sems tsam de ni snang ba med/ /rtag dang chad pa spangs pa yi/ /gzung dang 'dzin pa'i dngos po ru/ /sems ni rnam pa gnyis su snang / /ji srid sems
204a5(mdo sde): ni 'jug pa'i bar/ /de srid 'jig rten rgyang pan yin/ /'jig rten rang gi sems mthong na/ /rnam par rtog pa mi 'jug go /'du ba 'bras bu don grub pa/ /zad pa 'bras
204a6(mdo sde): bu ma mthong ba/ /'du dang zad pa yongs shes na/ /rnam par rtog pa mi 'jug go /rtag dang mi rtag byas pa dang / /ma byas pa dang gzhan min gzhan/ /de la sogs
204a7(mdo sde): pa thams cad ni/ /'jig rten rgyang pa na tshul yin no// //'phags pa lang+kar gshegs pa/ bam po drug pa/ de nas yang byang chub sems dpa'
204b1(mdo sde): sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/ 'di lta ste/ mya ngan las 'das pa zhes gang mu stegs byed
204b2(mdo sde): thams cad rnam par rtog pa mya ngan las 'das pa/ mya ngan las 'das pa zhes bgyi ba de gang gi tshig bla dwags lags/ bcom ldan 'das kyis bka' stsal pa/ blo gros
204b3(mdo sde): chen po/ de'i phyir shin tu legs par nyon la yid la gzung zhig dang / ji ltar mu stegs byed rnams mya ngan las 'das par rtog la/ de dag gi rnam par rtog pa dang mthun
204b4(mdo sde): par mya ngan las 'das par 'gyur ba ngas khyod la bshad do/ /legs so/ /bcom ldan 'das zhes gsol nas/ byang chub sems dpa' sems dpa' chen po blo gros chen
204b5(mdo sde): pos bcom ldan 'das la slar nyan pa dang / de la bcom ldan 'das kyis 'di skad ces bka' stsal to/ /blo gros chen po/ mu stegs byed kha cig ni phung po dang / khams dang /
204b6(mdo sde): skye mched rnams 'gog pa dang / yul la 'dod chags dang bral ba dang / rtag tu chos mi mthun par mthong bas sems dang sems las byung ba mang po mi 'byung
204b7(mdo sde): ste| 'das pa dang / ma 'ongs pa dang / da ltar gyi yul mi dran pa dang / mar me dang / sa bon dang / rlung bzhin du rgyu zad pas rnam par rtog pa mi 'jug par
205a1(mdo sde): brjod do/ /de'i phyir de dag la mya ngan las 'das pa'i blor 'gyur mod kyi/ blo gros chen po/ 'jig par lta bas mya ngan las mi 'da'o/ /blo
205a2(mdo sde): gros chen po/ gzhan dag ni yul la rnam par rtog pa zad pas mda'i shugs zad pa bzhin du yul gzhan gyi gnas su song na thar pa'o zhes brjod do/ /yang mu stegs
205a3(mdo sde): byed kha cig ni blo dang rig par bya ba mthong ba rnam par zhig pas thar par brjod do/ /kha cig ni rnam par rtog pa mi 'jug cing / rtag pa dang mi rtag pa mthong bas thar
205a4(mdo sde): par rtog go / kha cig ni mtshan mar rnam par rtog pa mang po ni sdug bsngal skye ba 'thob par byed pa'o snyam nas/ rang gi sems snang ba tsam la mi mkhas pa dag dang /
205a5(mdo sde): mtshan mas 'jigs shing skrag ste/ mtshan ma mthong bas bde ba 'dod pa'i phyir mya ngan las 'das pa'i blor 'gyur bar brjod do/ /yang kha cig ni nang dang phyi'i
205a6(mdo sde): chos thams cad kyi rang dang spyi'i mtshan nyid khong du chud cing 'das pa dang / ma 'ongs pa dang / da ltar byung ba'i dngos po mi 'jig ste/ yod pas mya ngan las
205a7(mdo sde): 'das par rtog go / kha cig ni bdag dang / sems can dang / srog dang / gso ba dang / skyes bu dang / gang zag dang / chos thams cad mi 'jig pas mya
205b1(mdo sde): ngan las 'das par rtog go / blo gros chen po/ mu stegs byed mi mkhas pa'i blo can kha cig ni rang bzhin dang / skyes bu'i byed brag mthong ba dang / yon tan 'gyur ba
205b2(mdo sde): byed pa'i phyir mya ngan las 'das par rtog go / kha cig ni bsod nams dang / bsod nams ma yin pa yongs su zad pas/ kha cig ni nyon mongs pa zad par shes pas/
205b3(mdo sde): kha cig ni 'jig rten rnams ni dbang pos rang dbang du byas par mthong bas mya ngan las 'das par rtog go /kha cig ni 'jig rten gyi 'byung ba 'di ni gcig gis gcig
205b4(mdo sde): zhugs pa ste/ rgyu las ma yin no zhes rgyu de la mngon par chags bzhin du gti mug las khong du mi chud de/ de khong du chud pas mya ngan las 'das par rtog go /blo gros
205b5(mdo sde): chen po/ mu stegs byed kha cig ni bden pa dang / lam khong du chud pas mya ngan las 'das par rtog go /kha cig ni yon tan dang / yon tan can mngon par khong du
205b6(mdo sde): chud cing gcig pa dang / tha dad pa dang / gnyis ka dang / gnyis ka ma yin par mthong bas mya ngan las 'das pa'i blor 'gyur ro/ /kha cig ni rang bzhin las byung
205b7(mdo sde): ba yin te/ rma bya'i rnam par bkra ba dang / rin po che'i 'byung khungs rnam pa mang po dang / tsher ma rno ba lta bur dngos po rnams kyi rang bzhin mthong bas mya ngan las 'das
206a1(mdo sde): par rtog go / blo gros chen po/ kha cig ni de kho na nyi shu rtsa lnga khong du chud pas/ kha cig ni skye dgu skyong ba dang / yon tan drug bstan pa 'dzin pas
206a2(mdo sde): mya ngan las 'das par rtog go / kha cig ni byed pa po dus yin par mthong ba'i phyir 'jig rten 'byung ba dus la rag las so zhes de ltar khong du chud pas mya ngan las 'das
206a3(mdo sde): par rtog go / blo gros chen po/ kha cig ni srid pas so/ /kha cig ni srid pa med pas so/ /kha cig ni srid pa dang / srid pa med par yongs su shes pas so/ /kha cig ni srid
206a4(mdo sde): pa dang / mya ngan las 'das pa bye brag med par mthong bas mya ngan las 'das par rtog go /blo gros chen po/ thams cad mkhyen pa'i seng+ge'i sgra sgrogs pa kha cig ni 'di
206a5(mdo sde): lta ste/ rang gi sems snang ba tsam du khong du chud pa dang / phyi rol gyi dngos po la ma chags pa dang / mtha' bzhi dang bral ba yang dag par ji ltar gnas pa bzhin du
206a6(mdo sde): mthong ba dang / rang gi sems snang bar rnam par rtog pa'i mtha' gnyis su ma lhung ba dang / gzung ba dang / 'dzin pa mi dmigs pa dang / tshad ma thams cad kyis de kho na
206a7(mdo sde): nyid grub par ma mthong ba dang / rnam par slu ba'i phyir de kho na nyid mi rtog ste/ de bsal ba dang / bdag gi so so rang gi 'phags pa'i chos khong du chud pa dang / bdag
206b1(mdo sde): med pa gnyis rtogs pa dang / nyon mongs pa gnyis rnam par log pa dang / sgrib pa gnyis rnam par dag pa dang / sa'i gong nas gong du de bzhin gshegs pa'i sa la sgyu ma
206b2(mdo sde): la sogs pa'i gzugs brnyan gyi ting nge 'dzin gyis sems dang / yid dang / yid kyi rnam par shes pa las bzlog pas mya ngan las 'das par rtog go /de ltar log pa'i
206b3(mdo sde): mu stegs can rtog pa can rnams kyis gzhan dag bstan kyang de rigs pa dang mi ldan zhing mkhas pas spangs pa yin te/ blo gros chen po/ de dag thams cad ni mtha' gnyis
206b4(mdo sde): su lhung ba'i bsam pas mya ngan las 'das par rtog go / blo gros chen po/ de lta bu la sogs pa'i rnam par rtog pas mu stegs byed thams cad mya ngan las 'das par
206b5(mdo sde): yongs su rtogs kyang 'di la gang yang 'jug pa'am ldog pa med do/ /blo gros chen po/ mu stegs byed so so'i mya ngan las 'das pa de ni rang gi gtsug lag la mos pa dang /
206b6(mdo sde): sna tshogs kyis yongs su brtags na 'khrul te/ ji ltar de dag gis rnam pa brtags pa de bzhin du mi gnas so/ /yid kyi g.yo ba dang / 'ong ba dang / 'gro ba'i phyir
206b7(mdo sde): gang la'ang mya ngan las 'das pa med do/ /blo gros chen po/ de la khyod dang byang chub sems dpa' gzhan dag gis bslab par bya ste/ mu stegs byed thams cad kyi mya nga
207a1(mdo sde): las 'das par lta ba las bzlog par bya'o/ /de la 'di skad ces bya ste/ /mya ngan 'das lta'i mu stegs can/ /tha dad pa ni rnam par rtog /de dag
207a2(mdo sde): gi ni rtog pa tsam/ /thar pa'i thabs ni yod pa min/ /bcings dang bcing bya rnam grol ba/ /thabs rnams rnam par spangs pa ste/ /mu stegs thar bar rtog mod kyi/ /thar bar
207a3(mdo sde): rung bar mi 'gyur ro/ /mu stegs can tshul blo gros kyis/ /du mar tha dad bral bar snang / /de phyir de dag thar med na/ /blun po dag gis ji ltar brtag /rgyu dang 'bras bu
207a4(mdo sde): ngan lta bu/ /mu stegs can kun rnam par myos/ /yod med phyogs su smra ba rnams/ /de phyir de dag thar ba med/ /byis pa smra ba'i spros la dga' ba dag /yang dag
207a5(mdo sde): nyid la blo gros yangs mi byed/ /smra ba khams gsum sdug bsngal skye gnas te/ /yang dag nyid ni sdug bsngal 'jig pa'i rgyu/ /me long la ni ji ltar gzugs/ /snang
207a6(mdo sde): yang yod pa ma yin ltar/ /bag chags dag gis me long la/ /byis pas sems ni rnam gnyis mthong / /sems kyi snang ba mi shes pas/ /rnam par rtog pa rnam
207a7(mdo sde): gnyis skye/ /sems kyi snang ba yongs shes na/ /rnam par rtog pa mi 'byung ngo / /sems nyid sna tshogs 'gyur ba ste/ /mtshan dang mtshan gyi gzhi yang spangs/ /ji
207b1(mdo sde): ltar byis pas rnam brtags bzhin/ /snang ba'i rnam pa snang ba med/ /srid gsum rnam par rtog tsam pas/ /phyi rol gyi ni don med de/ /rnam rtog sna tshogs snang ba ni/ /byis
207b2(mdo sde): pa dag gis mi rtogs so/ /ming dang 'du shes bye brag gis/ /mdo dang mdo las rnam rtog bshad/ /brjod pa dag ni ma gtogs par/ /brjod par bya ba'ang mi rig go/
207b3(mdo sde): de nas byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/ gang gis bdag dang / byang
207b4(mdo sde): chub sems dpa' sems dpa' chen po gzhan rnams de bzhin gshegs pa'i ngo bo nyid la mkhas pas/ bdag nyid kyang gzhan rnams kyang khong du chud par bgyi ba'i
207b5(mdo sde): sangs rgyas kyi rang gi sangs rgyas pa nyid de bzhin gshegs pa dgra bcom pa yang dag par rdzogs pa'i sangs rgyas kyis bdag la bshad du gsol/ bcom ldan 'das kyis
207b6(mdo sde): bka' stsal pa/ blo gros chen po/ de'i phyir khyod nyid kyis dris shig dang / ji ltar khyod kyis bzod pa de bzhin du ngas lan sbyin no/ /blo gros chen pos gsol
207b7(mdo sde): pa| bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas byas pa'am/ ma byas pa'am/ rgyu 'am/ 'bras bu'am/ mtshan
208a1(mdo sde): nam| mtshan gyi gzhi'am/ brjod pa'am/ brjod par bya ba 'am/ blo 'am/ rig par bya ba'am/ bcom ldan 'das/ de lta bu la
208a2(mdo sde): sogs pa'i tshig gi nges pa'i sgra ni gcig gam/ tha dad dam ci lags/ bcom ldan 'das kyis bka' stsal pa/ blo gros chen po/ de bzhin gshegs pa dgra bcom
208a3(mdo sde): pa yang dag par rdzogs pa'i sangs rgyas ni de lta bu la sogs pa'i tshig gi nges pa'i sgrar byas pa'ang ma yin/ ma byas pa'ang ma yin/ rgyu'ang ma yin/ 'bras bu'ang ma yin
208a4(mdo sde): no| |de ci'i phyir zhe na/ 'di lta ste/ gnyis ka yang nyes par 'gyur ba'i phyir ro/ /blo gros chen po/ gal te de bzhin gshegs pa byas pa yin na ni mi rtag par 'gyur te/
208a5(mdo sde): mi rtag pa'i phyir 'bras bu'o cag kyang de bzhin gshegs par 'gyur bas na/ de ni nga dang de bzhin gshegs pa gzhan dag gis de ltar ma dgongs so/ /de ste ma
208a6(mdo sde): byas pa yin na ni bdag nyid du ma red pas na/ tshogs yang dag par bsgrub pa'ang don med par 'gyur te/ ma byas pa'i phyir ri bong gi rwa dang / mo gsham gyi bu
208a7(mdo sde): dang mtshungs par yang 'gyur ro/ /blo gros chen po/ gang rgyu'ang ma yin/ 'bras bu'ang ma yin pa de ni yod pa'ang ma yin/ med pa'ang ma yin no/ /gang yod pa'ang
208b1(mdo sde): ma yin/ med pa'ang ma yin pa de ni mtha' bzhi'i phyi rol to/ /blo gros chen po/ mtha' bzhi ni 'jig rten gyi spyod pa yin te/ gang mtha' bzhi'i phyi rol de ni mo gsham gyi bu ltar
208b2(mdo sde): tshig tsam du 'gyur ro/ /blo gros chen po/ mo gsham gyi bu ni tshig tsam ste mtha' bzhir lhung ba ma yin no/ /ma lhung bas na mkhas pa rnams la tshad ma ma yin no/ /mkhas pa rnams
208b3(mdo sde): kyis de ltar de bzhin gshegs pa thams cad kyi tshig gi don rig par bya'o/ /blo gros chen po/ mkhas pa rnams kyis gang yang ngas chos thams cad bdag med pa'o zhes
208b4(mdo sde): bshad pa de'i don kyang khong du chud par gyis shig / blo gros chen po/ bdag med pa'i dngos po ni bdag med pa nyid de/ rta dang ba lang bzhin du chos thams cad ni bdag gi dngos por
208b5(mdo sde): yod de/ gzhan gyi dngos por med do/ /'di lta ste/ blo gros chen po/ ba lang gi dngos po ni rta'i bdag nyid ma yin/ rta'i dngos po ni ba lang gi bdag nyid ma yin te/ de ni yod de
208b6(mdo sde): med pa'ang ma yin no/ /de gnyis ni rang gi mtshan nyid du med pa ma yin te/ de gnyis rang gi mtshan nyid du yod do/ /de bzhin du/ blo gros chen po/ chos thams cad rang gi
208b7(mdo sde): mtshan nyid du'ang med pa'ang ma yin te/ de dag ni yod do/ /de bas na byis pa so so'i skye bo rnams kyis rnam par rtog pa bzung nas/ bdag med par khong du chud de/ rnam par mi
209a1(mdo sde): rtog pas ni ma yin no/ /de bzhin du chos thams cad stong pa nyid dang / skye ba med pa dang / ngo bo nyid med par rig par bya'o/ /de bzhin du de bzhin
209a2(mdo sde): gshegs pa phung po rnams dang gcig pa'ang ma yin/ tha dad pa'ang ma yin te/ gal te phung po rnams dang gcig pa ma yin na ni phung po rnams byas pa'i phyir mi rtag par 'gyur
209a3(mdo sde): ro| |de ste tha dad na ni gnyis yod na gzhan du 'gyur te/ ba lang gi rwa bzhin no/ /de la dngos po thams cad ni 'dra bas tha dad pa ma yin no/ /ring po'i bye brag mthong bas tha dad pa
209a4(mdo sde): ma yin no/ /blo gros chen po/ ba lang gi rwa g.yas pa las ni g.yon pa gzhan/ g.yon pa las kyang g.yas pa gzhan yin te/ de bzhin du ring po dang thung ngu'ang phan tshun
209a5(mdo sde): du'o| |de bzhin du kha dog sna tshogs kyang phan tshun tha dad do/ /de bzhin gshegs pa'ang phung po dang / khams dang / skye mched rnams dang tha dad pa'ang ma yin no/ /de bzhin
209a6(mdo sde): du thar pa dang / de bzhin gshegs pa'ang tha dad pa'ang ma yin/ gcig pa'ang ma yin te/ de bzhin gshegs pa nyid thar pa'i sgras bstan to/ /de ste thar pa dang / de bzhin
209a7(mdo sde): gshegs pa tha dad pa ni gzugs kyi mtshan nyid dang ldan par 'gyur te/ gzugs kyi mtshan nyid dang ldan pa'i phyir mi rtag par 'gyur ro/ /de ste gcig na ni rnal 'byor
209b1(mdo sde): can rnams kyi thob pa'i mtshan nyid bye brag med par 'gyur te/ blo gros chen po/ rnal 'byor can rnams kyis ni bye brag kyang mthong bas na de'i phyir gcig pa'ang ma yin/ tha
209b2(mdo sde): dad pa'ang ma yin no/ /de bzhin du shes pa dang / shes bya'ang gcig pa'ang ma yin/ tha dad pa'ang ma yin no/ /blo gros chen po/ gang rtag pa'ang ma yin/ mi rtag pa'ang
209b3(mdo sde): ma yin/ rgyu'ang ma yin/ 'bras bu'ang ma yin/ 'dus byas kyang ma yin/ 'dus ma byas kyang ma yin/ blo'ang ma yin/ rig par bya ba'ang ma yin/ mtshan kyang ma yin/
209b4(mdo sde): mtshan gyi gzhi'ang ma yin/ phung po rnams kyang ma yin/ phung po rnams tha dad pa'ang ma yin/ smra ba'ang ma yin/ smra bar bya ba'ang ma yin/ gcig pa dang / tha
209b5(mdo sde): dad pa dang / gnyis ka dang / gnyis ka ma yin pa dang / ma 'brel ba de ni tshad ma thams cad las rnam par log pa'o/ /gang tshad ma thams cad las rnam par log pa
209b6(mdo sde): de ni tshig tsam du 'gyur te/ gang tshig tam de ni ma skyes pa'o/ /gang ma skyes pa de ni ma 'gags pa'o/ /gang ma 'gags pa de ni nam mkha' dang mtshungs so/ /blo gros chen
209b7(mdo sde): po| nam mkha' ni rgyu'ang ma yin/ 'bras bu'ang ma yin no/ /gang rgyu'ang ma yin pa/ 'bras bu'ang ma yin pa de ni dmigs pa med pa'o/ /gang dmigs pa med pa de ni spros pa thams
210a1(mdo sde): cad las 'das pa'o/ /gang spros pa thams cad las 'das pa de ni de bzhin gshegs pa yin te/ de ni/ blo gros chen po/ yang dag par rdzogs
210a2(mdo sde): pa'i sangs rgyas pa nyid do/ /de ni sangs rgyas pa nyid de/ tshad ma dang / dbang po thams cad las rnam par bzlog pa'o/ /de la 'di skad ces bya ste/ tshad dang dbang po rnam par log/
210a3(mdo sde): 'bras bu ma yin rgyu yang min/ /blo dang rig par bya ba med/ /mtshan dang mtshan gyi gzhi yang spangs/ /phung por brten nas sangs rgyas pa/ /gang na'ang sus kyang ma
210a4(mdo sde): mthong ste/ /gang na sus kyang ma mthong ba/ /de la ji ltar rnam par sgom/ /byas pa ma yin ma byas min/ /'bras bu ma yin rgyu yang min/ /phung po ma yin phung dang
210a5(mdo sde): min| |gzhan dang ma yin 'dre ba'i phyir/ /gang rnams gang gi dngos po ru/ /brtags kyang mi snang ma yin pa/ /de yang med par mi rtag ste/ /de ni chos kyi
210a6(mdo sde): chos nyid do/ /yod pa'i zlas grangs med pa ste/ /yod pa'ang med pa'i zlas grangs so/ /de bas med par shes mi bya/ /yod par ni yang mi rtog go /bdag dang bdag
210a7(mdo sde): med phyogs bslad cing / /sgra tsam la ni 'jug pa dag /de dag gnyis kyi mthar bying ste/ /brlag nas byis pa rlog par byed/ /nyes pa kun las grol ba yi/ /nga yi
210b1(mdo sde): tshul ni nam mthong na/ /de ni yang dag mthong ba ste/ /'dren pa dag la'ang de mi smod/ /de nas yang byang chub sems dpa' sems dpa' chen po blo gros chen pos bcom
210b2(mdo sde): ldan 'das la 'di skad ces gsol to/ /gang 'di bstan pa brjod pa las bcom ldan 'das kyis skye ba med pa dang / 'gog pa med pa zhes smos pa mdzad de/ bcom ldan
210b3(mdo sde): 'das kyis skye ba med pa dang / 'gog pa med pa 'di ni de bzhin gshegs pa'i tshig bla dwags so zhes kyang gsungs na/ gang bcom ldan 'das kyis de skad gsungs pa de skye ba med
210b4(mdo sde): pa dang / 'gog pa med pa 'di dngos po ma mchis pa'am/ 'on tam 'di de bzhin gshegs pa'i rnam grangs gzhan lags/ yod pa dang med pa'i phyogs mi mthong
210b5(mdo sde): bas chos thams cad ma skyes pa ma 'gags pa'o zhes bcom ldan 'das kyis bshad na/ gal te chos thams cad ma skyes zhes bgyi na ni/ bcom ldan 'das/ chos
210b6(mdo sde): thams cad ma skyes pa'i phyir chos zhes smos su'ang mi rung ngo / /de ste chos la la zhig gi rnam grangs gzhan zhig lags na ni/ bcom ldan 'das/ de bshad du gsol/ bde
210b7(mdo sde): bar gshegs pa/ bshad du gsol/ bcom ldan 'das kyis bka' stsal pa/ de'i phyir/ blo gros chen po/ shin tu legs par nyon la yid la gzung zhig dang ngas khyod la
211a1(mdo sde): bshad do/ /legs so/ /bcom ldan 'das zhes gsol nas/ byang chub sems dpa' sems dpa' chen po blo gros chen po bcom ldan 'das la slar
211a2(mdo sde): nyan pa dang / bcom ldan 'das kyis de la 'di skad ces bka' stsal to/ /blo gros chen po/ de bzhin gshegs pa ni dngos po med pa'ang ma yin te/ chos thams cad skye ba med
211a3(mdo sde): pa dang / 'gog pa med pa smos pa'ang ma yin/ rkyen la ltos pa'ang ma yin/ ngas skye ba med pa smos par bya ba don med pa'ang ma yin gyi/ blo gros chen po/ 'di ni de bzhin
211a4(mdo sde): gshegs pa'i yid kyi rang bzhin gyi chos kyi sku'i tshig bla dwags te/ mu stegs can thams cad dang / nyan thos dang / rang sangs rgyas dang / sa bdun la rab tu gnas
211a5(mdo sde): pa'i byang chub sems dpa' rnams kyi yul ma yin pa ma skye pa de ni de bzhin gshegs pa'i tshig bla dwags te rnam grangs kyi tshig go / 'di lta ste/ blo gros chen po/ brgya byin
211a6(mdo sde): dbang po grong khyer 'jig dang / lag pa byed pa spyod pa dang / lus 'dus pa gzugs dang / sa gnas nor 'dzin dang / nam mkha' go 'byed 'od rgyu zhes de la
211a7(mdo sde): sogs pa dngos po re re la rnam grangs kyi tshig gi sgra mang po rnam par brtags pa yod de/ de dag ni ming mang ba'i phyir dngos po mang por mi rtog mod kyi/ rang bzhin ma yin
211b1(mdo sde): par yang mi 'gyur ro/ /de bzhin du/ blo gros chen po/ nga'ang mi mjed kyi 'jig rten gyi khams na ming grangs med pa brgya stong phrag gsum du byis pa rnams kyi rna lam du grag
211b2(mdo sde): ste| de dag gis nga brjod kyang 'di dag ni de bzhin gshegs pa'i ming gi rnam grangs su shes so/ /de la/ blo gros chen po/ kha cig ni nga la de bzhin gshegs par shes so//
211b3(mdo sde): la las ni rang 'byung bar/ de bzhin du la las ni 'dren pa dang / rnam par 'dren pa dang / yongs su 'dren pa dang / sangs rgyas dang / khyu mchog dang / tshangs pa dang / 'jug sel
211b4(mdo sde): dang / dbang phyug dang / gtso bo dang / ser skya dang / yang dag mu dang / mi gnod mu khyud dang / zla ba dang / nyi ma dang / rtse ba po dang / rnam par 'dor dang / ne tso dang / dbang po dang /
211b5(mdo sde): stobs can dang / chu bdag ces rab tu shes so/ /gzhan la la na skye ba med pa dang / 'gog pa med pa dang / stong pa nyid dang / de bzhin nyid dang / bden pa nyid dang / yang dag
211b6(mdo sde): pa nyid dang / yang dag pa'i mtha' dang / chos kyi dbyings dang / mya ngan las 'das pa dang / rtag pa dang / mnyam pa nyid dang / gnyis su med pa dang / mtshan ma med pa dang /
211b7(mdo sde): rkyen las sangs rgyas su 'gyur ba'i rgyu bstan pa dang / rnam par thar pa dang / lam dang / bden pa rnams dang / thams cad mkhyen pa dang / rgyal ba dang / yid
212a1(mdo sde): kyi rang bzhin no zhes rab tu shes so/ /blo gros chen po/ de la sogs pa ming grangs med pa brgya stong phrag gsum tshang ba lhag chad med par nga la
212a2(mdo sde): 'jig rten gyi khams 'di dang / gzhan dag na skye bo rnams kyis shes te/ chu'i zla ba bzhin du zhugs pa'ang med/ byung ba'ang med mod kyi/ byis pa rnams mtha' gnyis su
212a3(mdo sde): lhung ba'i rgyud kyis khong du mi tshud de/ 'on kyang nga la bkur sti byed/ nga la gtso bor byed/ ri mor byed/ mchod par byed de/ tshig gi don dang / nges pa'i tshig la mi
212a4(mdo sde): mkhas pas ming tha dad pa ma yin par rang gi tshul mi shes so/ /bshad pa'i sgra dang / brjod pa la mngon par chags pas skye ba med pa dang / 'gog pa med pa'i dngos
212a5(mdo sde): po med par rtog ste/ de bzhin gshegs pa'i ming gi rnam grangs gzhan du dbang pa dang / brgya byin dang / grong khyer 'jig lta bur ni mi rtog go /chos thams cad
212a6(mdo sde): sgra ji bzhin pa'i don du brjod pa'i phyir 'brang bas rang gi tshul so sor gzhog pa brjod pa la mi mos so/ /blo gros chen po/ skyes bu blun po de dag 'di skad du don ni sgra ji
212a7(mdo sde): bzhin pa nyid de/ sgra las don gzhan ma yin no/ /de ci'i phyir zhe na/ 'di lta ste/ don la lus med pa'i phyir sgra las don gzhan ma yin te/ sgra nyid don yin no zhes zer
212b1(mdo sde): ro/ /blo gros chen po/ sgra'i rang bzhin yongs su mi shes pas mi mkhas pa'i blo can rnams ni ji ltar sgra ni skye zhing 'jig gi /don ni ma skyes mi 'jig pa de ltar mi shes so/ /blo gros chen po/
212b2(mdo sde): sgra ni yi ger lhung ba'o/ /don ni yi ger ma lhung ba ste/ dngos po dang dngos po med pa rnam par spangs pa'i phyir skye ba med cing lus med do/ /blo gros chen po/ yi ge rnams yod
212b3(mdo sde): pa dang / med pa mi dmigs pa'i phyir de bzhin gshegs pa rnams ni yi ger lhung bas chos mi ston te/ gzhan du na yi ger ma lhung bas chos ston to/ /blo gros chen po/ chos
212b4(mdo sde): la yi ge med pa'i phyir gang gis yi ger lhung ba'i chos 'chad pa de ni 'khyil ba ste/ des na de'i phyir/ blo gros chen po/ bshad pa brjod pa las de bzhin gshegs pa rnams
212b5(mdo sde): kyis yi ge gcig kyang ma bshad/ 'chad par mi 'gyur ro zhes pa dang / sangs rgyas dang byang chub sems dpa' gzhan dag gis bstan to/ /de ci'i phyir zhe na/ 'di lta ste/ chos
212b6(mdo sde): thams cad la yi ge med pa'i phyir don dang mi ldan par yang mi 'chad de/ rnam par rtog pa bzung nas 'chad do/ /blo gros chen po/ chos thams cad ma bshad na ni bstan pa 'jig
212b7(mdo sde): par 'gyur te/ bstan pa zhig na ni sangs rgyas dang / rang sangs rgyas dang / nyan thos rnams kyang med par 'gyur ro/ /de dag med na ni su la ci zhig bshad de/ nges na de'i phyir
213a1(mdo sde): blo gros chen po/ byang chub sems dpa' sems dpa' chen pos bshad pa brjod pa'i sgra la mngon par ma chags par bya'o/ /blo gros chen po/ bshad
213a2(mdo sde): pa'i brjod pa ni sems can rnams kyi bsam pa bzhin du zhugs pas 'khrul pa yin te/ nga dang de bzhin gshegs pa dgra bcom pa yang dag par rdzogs pa'i sangs rgyas
213a3(mdo sde): gzhan rnams kyis ni sems dang / yid dang / yid kyi rnam par shes pa bzlog pa'i phyir mos pa tha dad pa'i sems can rnams la chos bstan par bya'i/ chos thams cad snang
213a4(mdo sde): ba med pa/ rang gi sems snang ba tsam du khong du chud pa'i phyir/ rnam par rtog pa rnam pa mang po log pas bdag gi so so rang gi 'phags pa'i ye shes rtogs pa bzlog
213a5(mdo sde): pa ni ma yin no/ /blo gros chen po/ byang chub sems dpa' sems dpa' chen pos don la rton par bya'i/ yi ge la rton par mi bya'o/ /blo gros chen po/ yi ge'i phyir 'brang
213a6(mdo sde): ba'i rigs kyi bu'am/ rigs kyi bu mo ni bdag kyang don las nyams par byed cing / gzhan yang khong du chud par mi byed do/ /chos thams cad dang / sa'i rang gi mtshan
213a7(mdo sde): nyid la mi mkhas pa/ tshig dang nges pa'i sgra mngon par mi shes pa'i ngan par rtog ge pa rnams lta ba ngan par lhung ba'i rgyud kyis rang gi phyogs sgrogs par byed do/ /de
213b1(mdo sde): ste chos thams cad dang / sa'i rang gi mtshan nyid la mkhas shing / tshig gi rnam grangs dang / nges pa'i tshig rtogs par khong du chud de/ dngos po'i don dang / rigs pa la mkhas
213b2(mdo sde): par gyur na/ de'i phyir bdag nyid kyang yang dag pa mtshan ma med pa'i bde bas tshim par byed cing / gzhan yang yang dag par theg pa chen po la 'god do/ /blo gros chen po/
213b3(mdo sde): theg pa chen po yang dag par yongs su bzung na/ sangs rgyas dang / byang chub sems dpa' dang / nyan thos dang / rang sangs rgyas rnams yongs su bzung ba byas pa yin no/ /
213b4(mdo sde): sangs rgyas dang / byang chub sems dpa' dang / nyan thos dang / rang sangs rgyas rnams yongs su bzung bas sems can rnams yongs su bzung ba byas pa yin no/ /sems can
213b5(mdo sde): thams cad yongs su bzung bas dam pa'i chos yongs su bzung ba yin no/ /blo gros chen po/ dam pa'i chos yongs su bzung bas sangs rgyas kyi rigs mi 'chad par byas pa
213b6(mdo sde): yin no/ /sangs rgyas kyi rigs mi 'chad pa'i phyir skye gnas kyi bye brag rab tu 'thob par shes so/ /de bas na skye gnas dam pa 'thob pa de dag tu byang chub sems dpa'
213b7(mdo sde): sems dpa' chen po rnams skye ba yongs su 'dzin cing / theg pa chen po rab tu bzung ba'i phyir dbang bcus gzugs dang / cha byad sna tshogs 'dzin par gyur te/ sems can
214a1(mdo sde): gyi cha byad dang / bag la nyal gyi mtshan nyid rtogs par khong du chud pas de bzhin nyid du chos ston to/ /de la de bzhin nyid dang / gzhan ma yin
214a2(mdo sde): pa nyid dang / de kho na nyid dang / blang ba med pa dang / dor ba med pa'i mtshan nyid dang / spros pa thams cad nye bar zhi ba ni de kho na nyid ces bya'o/ /blo gros chen po
214a3(mdo sde): de kho na nyid la yi ge med pa'i phyir/ rigs kyi bu'am/ rigs kyi bu mos sgra ji bzhin gyi don du chags pa la mkhas par mi bya ste/ sor mo la lta ba lta bur mi bya'o/ /
214a4(mdo sde): 'di lta ste/ blo gros chen po/ la las kha cig la sor mo'i rtse mos ci zhig bstan na/ de sor mo'i rtse mo nyid la lta zhing 'brang ba de bzhin du/ blo gros chen po/ byis pa
214a5(mdo sde): so so'i skye bo'i sde rnams byis pa'i rang bzhin can lta bur sgra ji bzhin gyi sor mo'i rtse mo la mngon par chags shing zhen to/ /de ltar sgra'i sor mo'i rtse mo la mngon
214a6(mdo sde): par chags bzhin du 'chi ba'i dus byed par 'gyur te/ sgra ji bzhin gyi sor mo'i rtse mo don spangs la/ don dam pa khong du chud par bya ba ni mi byed do/ /'di lta ste/ blo
214a7(mdo sde): gros chen po/ byis pa rnams kyi zas dang / skom ni g.yos ma byas par su'ang za ba med de/ la la g.yos su ma byas par za na'ang kha zas mthar gyis g.yos su bya ba
214b1(mdo sde): mi shes pas de smyon par brtag par 'gyur ro/ /de bzhin du/ blo gros chen po/ skye ba med pa dang / 'gog pa med pa'ang mngon par 'dus ma byas na mdzes par mi 'gyur gyi/
214b2(mdo sde): 'di la gdon mi za bar mngon par 'du bya bar 'gyur te/ sor mo'i rtse mo'i don mthong ba bzhin du tshig tsam ni ma yin no/ /des na de'i phyir/ blo gros chen po/ don la brtson par
214b3(mdo sde): bya'o| |blo gros chen po/ don ni rab tu dben pa ste/ mya ngan las 'da' ba'i rgyu'o/ /sgra ni rnam par rtog pa dang 'brel pa ste/ 'khor ba 'thob par byed do/ /blo gros chen po/ don
214b4(mdo sde): ni mang du thos pa rnams las rnyed par 'gyur ro/ /blo gros chen po/ mang du thos pa zhes bya ba ni 'di lta ste/ don la mkhas pa yin gyi/ sgra la mkhas pa ma yin no/ /de la don
214b5(mdo sde): la mkhas pa ni gang mu stegs byed smra ba thams cad dang ma 'dres par lta ba yin te/ nam bdag kyang mi ltung gzhan yang ltung bar mi byed pa de ni/ blo gros chen po/ de ltar
214b6(mdo sde): don la mang du thos pa don dang ldan pa yin no/ /de bas na don 'dod pas de dag la bstan par bya'o/ /de las bzlog pa ni sgra ji bzhin gyi don la mngon par chags pa yin te/
214b7(mdo sde): de dag ni de kho na nyid tshol bas spang bar bya'o/ /yang / blo gros chen po/ sangs rgyas kyi byin gyi rlabs kyis byin du brlabs pas 'di skad ces gsol to/ /skye ba med
215a1(mdo sde): pa dang / 'gog pa med pa'i lta bas ni bcom ldan 'das kyis bye brag tu bgyis pa gang yang ma mchis so/ /de ci'i slad du zhe na/ bcom ldan
215a2(mdo sde): 'das| mu stegs byed thams cad kyi rgyu rnams kyang ma skyes ma 'gags pa'o/ /bcom ldan 'das khyod kyi yang nam mkha' dang ma brtags par 'gog pa dang / mya ngan
215a3(mdo sde): las 'das pa'i dbyings rnams ma skyes ma 'gags pa'o/ /bcom ldan 'das/ mu stegs byed rnams kyang byed pa dang / rkyen gyi rgyu las 'gro ba rnams 'byung bar brjod/
215a4(mdo sde): bcom ldan 'das kyis kyang rgyu de nyid la rkyen to zhes bgyi bar ming gi bye brag gzhan btags nas mi shes pa dang sred pa dang / las dang rnam par rtog pa'i rkyen rnams las
215a5(mdo sde): 'gro ba rnams skye bar brjod de/ khyod dang de dag phyi rol gyi rkyen rnams kyis phyi rol gyi dngos po skye ba la'ang de bzhin te/ bcom ldan 'das/ de'i phyir smra ba 'di dang mu
215a6(mdo sde): stegs byed kyi smra bar bye brag ma mchis par 'gyur ro/ /rdul phra mo dang / gtso bo dang / dbang phyug dang / skye dgu'i bdag po la sogs pa rdzas dgu dang bcas pa rnams ma
215a7(mdo sde): skyes ma 'gags pa ste/ bcom ldan 'das khyod kyi yang dngos po thams cad yod pa dang med pa mi dmigs pas na ma skyes ma 'gags pa'o/ /'byung ba mi 'jig pas na
215b1(mdo sde): rang gi mtshan nyid mi skye mi 'gog go / gang de dag gi rnam par gyur kyang 'byung ba rnams ni 'byung ba nyid de/ 'byung ba'i rang bzhin mi 'dor ro/ /bcom ldan 'das/ de ni 'byung
215b2(mdo sde): ba'i rnam par rtog pa'i 'gyur bar khyod dang / mu stegs byed thams cad kyis rnam par brtags te/ des na de'i phyir smra ba 'di ni bye brag ma mchis te/ gang gis de
215b3(mdo sde): bzhin gshegs pa gsung ba bye brag tu 'gyur zhing / mu stegs byed thams cad kyi smra ba ma lags pa'i bye brag bshad du gsol/ bcom ldan 'das/ rang gi smra
215b4(mdo sde): ba bye ba brag ma mchis na ni skye ba med pa dang / 'gog pa med pa rgyur gyur pas mu stegs byed rnams kyang sangs rgyas su 'gyur bar mchi'o/ /bcom ldan 'das kyis 'jig rten
215b5(mdo sde): gyi khams gcig tu de bzhin gshegs pa mang po 'byung ba ni gnas med de/ skabs ma yin no zhes gsungs na/ 'bras bu yod pa dang med pa yongs su bzung bas bdag gi smra
215b6(mdo sde): ba bye brag ma mchis na ni/ de bzhin gshegs pa mang por 'gyur ro/ /bcom ldan 'das kyis bka' stsal pa/ blo gros chen po/ nga'i skye ba med pa dang / 'gog pa med pa ni
215b7(mdo sde): mu stegs byed rnams kyi skye ba med pa dang / 'gog pa med par smra ba dang mi mtshungs te skye ba dang / mi rtag par smra ba dang yang mtshungs pa ma yin no/ /de ci'i phyir zhe na/ blo gros
216a1(mdo sde): chen po/ mu stegs byed rnams kyi ni dngos po'i rang bzhin ma skyes pa/ mi 'gyur ba'i mtshan nyid thob pa yod de/ nga'i na de ltar yod pa dang /
216a2(mdo sde): med pa'i phyogs su lhung ba ma yin no/ /blo gros chen po/ nga'i ni yod pa dang / med pa'i phyogs dang bral ba ste/ skye ba dang 'jig pa dang bral ba dngos po'ang ma yin/
216a3(mdo sde): dngos po med pa'ang ma yin te/ sgyu ma dang rmi lam gyi gzugs sna tshogs mthong ba lta bur dngos po med pa'ang ma yin no/ /ji ltar dngos po med pa ma yin zhe na/ 'di lta
216a4(mdo sde): ste| gzugs kyi rang bzhin gyi mtshan nyid gzung du med pa'i phyir ro/ /snang ba dang / mi snang ba dang / gzung ba dang / gzung du med pas/ des na de'i phyir dngos po thams
216a5(mdo sde): cad dngos po'ang ma yin/ ngo bo med pa'ang ma yin no/ /'di ltar rang gi sems snang ba tsam khong du chud pas rnam par rtog pa mi 'jug pa'i phyir/ 'jig rten rang la
216a6(mdo sde): gnas shing bya ba med pa yin na/ byis pa rnams kyang bya ba dang ldan par rtog ste/ 'phags pa rnams ni ma yin no/ /blo gros chen po/ de ni dri za'i grong khyer dang / sgyu ma'i
216a7(mdo sde): skyes bu lta bur yang dag pa ma yin pa'i don rnam par rtog pas myos pa'o/ /'di lta ste/ blo gros chen po/ byis pa'i rang bzhin can la la dri za'i grong khyer gyi nang du sgyu ma'i skyes
216b1(mdo sde): bu sems can 'gron po mang po sna tshogs 'di dag zhugs so/ /'di dag byung ngo zhes 'jug pa dang 'byung bar rtog ste/ de la gang yang zhugs pa dang 'byung ba ni med kyi/ de ltar de
216b2(mdo sde): dag gi rnam par rtog pa nor ba nyid do/ /de bzhin du 'di ni/ blo gros chen po/ skye ba dang mi skye bar byis pa rnams kyis nor ba yin te/ sgyu ma'i skyes bu skyes ba bzhin du 'di la 'dus
216b3(mdo sde): byas sam/ 'dus ma byas gang yang med do/ /sgyu ma'i skyes bu ni yod pa dang / med pa ci'ang mi byed pas na skye ba'am 'gag pa med do/ /de bzhin du chos thams cad kyang skye ba
216b4(mdo sde): dang 'jig pa spangs pa ste/ gzhan du na byis pa rnams log par ltung ba'i 'du shes kyis skye ba dang / 'gag par rtog pa/ 'phags pa rnams ni ma yin no/ /de la/ blo gros chen po/
216b5(mdo sde): log pa zhes bya ba ni ji ltar dngos po'i rang bzhin brtags pa de bzhin du'ang ma yin/ gzhan du'ang ma yin no/ /gzhan du brtags na ni dngos po thams cad kyi ngo bo nyid la chags
216b6(mdo sde): pa nyid du 'gyur bas dben pa mi mthong ngo / /dben pa ma mthong na rnam par rtog pa ldog par mi 'gyur ro/ /de bas na de'i phyir/ blo gros chen po/ mtshan ma med pa mthong ba ni
216b7(mdo sde): dge ba yin te/ mtshan ma mthong ba ni ma yin no/ /mtshan ma ni skye ba'i rgyu yin pas mi dge ba'o/ /blo gros chen po/ mtshan ma med pa ni rnam par rtog pa mi 'gyur ba yin te/ mi
217a1(mdo sde): skye ba mya ngan las 'das par bshad do/ /de la/ blo gros chen po/ mya ngan las 'das pa ni yang dag pa gnas pa ji lta ba bzhin du mthong bas rnam par
217a2(mdo sde): rtog pa sems dang / sems las byung ba mang po shin tu gyur pas/ sngar drangs pa de bzhin gshegs pa 'phags pa bdag gis so so rang gi ye shes kyis thugs su chud pa
217a3(mdo sde): ni mya ngan las 'das pa zhes bshad do/ /de la 'di skad ces bya ste/ skye ba rnam par bzlog pa'i phyir/ /mi skye ba ni rab tu bsgrub/ /rgyu med smra ba bshad pa ni/ /byis pa
217a4(mdo sde): rnams kyis mi rig go / 'di dag thams cad ma skyes pa/ /dngos po med cing rgyun kyang med/ /rmi lam rgyu 'dra dri za'i grong / /rgyu med pa yi dngos po yod/ /ma skyes rang
217a5(mdo sde): bzhin med pa dang / /ji ltar stong pa'ang bdag la gsungs/ /'dus pa dag ni ma gtogs par/ /blo yis dngos po mi rig go /de phyir ma skyes stong pa ste/ /rang bzhin med
217a6(mdo sde): pa ngas bshad do/ /de bzhin 'dus pa re rer yang / /snang ba med pas yod ma yin/ /'dus pa mu stegs lta ba ltar/ /'jig pa med par 'gyur ba min/ /rmi lam skra shad
217a7(mdo sde): 'dzings pa dang / /sgyu ma smig rgyu dri za'i grong / /rgyu med pa dag snang ba ltar/ /'jig rten sna tshogs de bzhin no/ /rgyu med smra bas bcad bya ste/ /ma skyes pa yang rab tu bsgrub/ /
217b1(mdo sde): skye ba med par rab bsgrubs na/ /nga yi tshul ni mi 'jig go /rgyu med smra pa bstan na ni/ /ji ltar ci las ji dag gis/ /gang du rgyu med skye 'gyur zhes/ /mu stegs can rnams 'jigs
217b2(mdo sde): pa skye| |rgyu las ma yin rgyu med par/ /nam zhig 'dus byas mthong ba na/ /de ni skye 'jig smra ba yi/ /lta ba rnam par ldog par 'gyur/ /dngos po med par skye med dam/ /de ste
217b3(mdo sde): rkyen la brtag pa'am/ /'on te dngos po'i ming lags sam/ /don med pa'am bdag la gsungs/ /dngos med mi skye ma yin te/ /rkyen la brtag pa'ang ma yin no/ /dngos po'i ming
217b4(mdo sde): yang de min te/ /don med pa'ang ming ma yin/ /nyan thos dang ni rang rgyal dang / /sa bdun du ni phyin rnams dang / /mu stegs spyod yul min pa'o/ /de ni mi skye mtshan nyid do/ /rgyu dang
217b5(mdo sde): rkyen rnams bzlog pa dang / /byed pa dag ni dgag pa dang / /sems tsam du ni rnam gzhag pa/ /skye ba med par ngas bshad do/ /dngos po rgyu las 'byung med pa/ /rtog dang brtags
217b6(mdo sde): pa spangs pa ste/ /yod med phyogs las grol ba ni/ /skye ba med par ngas bshad do/ /sems ni snang las rnam grol ba/ /rang bzhin gnyis kyang spangs pa ste/ /gnas rnams
217b7(mdo sde): rab tu gyur pa ni/ /skye ba med par ngas bshad do/ /phyi rol dngos po dngos med min/ /sems kyang yongs su gzung ba med/ /lta ba thams cad rab spangs pa/ /de ni skye med
218a1(mdo sde): mtshan nyid do/ /de bzhin stong pa rang bzhin med/ /de la sogs pa'i tshig kun brtags/ /nam yang stong pas stong ma yin/ /skye ba med pa'i stong pa'o//
218a2(mdo sde): rkyen gyi rnam par 'dus pa las/ /rab tu 'jug cing ldog par 'gyur/ /'dus pa las ni logs shig na/ /skye ba med cing 'gag pa'ang med/ /gcig pa dang ni tha dad du/
218a3(mdo sde): ji ltar mu stegs can rtog bzhin/ /dngos po tha dad ma yin dang / /'dus las gud na gang na'ang med/ /yod med dngos po mi skye ste/ /med min yod min gang na'ang med/
218a4(mdo sde): de phyir gzhan du 'dus pa ni/ /rab tu 'jug cing ldog par 'gyur/ /'di ni brtags pa tsam nyid de/ /phan tshun ltos pa 'brel pa'o/ /rkyen rnams 'brel las logs
218a5(mdo sde): shig na/ /bskyed par bya ba'i don med do/ /bskyed pa med pas skye ba med/ /mu stegs can gyi skyon gyis spangs/ /'brel pa tsam du ngas bshad de/ /byis pa rnams
218a6(mdo sde): kyis mi rig go / gang na 'brel las logs shig na/ /dngos po bskyed pa yod ces pa/ /'brel pa rnam par 'jig pa ste/ /rgyu med smra bar shes par bya/ /gang na 'brel
218a7(mdo sde): las logs shig na/ /dngos po su la yod na ni/ /mar me bzhin du rdzas rigs rnams/ /'brel pa snang bar byed par 'gyur/ /'brel pa dag las logs shig tu/ /
218b1(mdo sde): chos gang mi mkhas rtog pa ni/ /ma skyes ngo bo nyid med de/ /rang bzhin nam mkha' lta bu'o/ /'phags pas thob pa'i chos nyid ni/ /skye ba med pa gzhan yin te/ /gang de'i
218b2(mdo sde): skye ba mi 'byung ba/ /de ni mi skye bzod pa yin/ /nam zhig 'jig rten 'di dag kun/ /'di ni 'brel pa tsam mo zhes/ /'brel pa nyid du mthong ba na/ /de na sems kyang mnyam
218b3(mdo sde): par 'jog / mi shes sred pa las la sogs/ /'brel pa dag ni nang gi yin/ /'khor lo chu shing 'jig la sogs/ /sa bon 'byung sogs phyi rol lo/ /'brel pa tsam
218b4(mdo sde): ni 'di dag min/ /gang na dngos po rkyen gzhan las/ /kha cig skye bar 'dod na ni/ /rigs dang lung la de mi gnas/ /gal te bskyed bya'i dngos med na/ /blo yang gang gi rkyen
218b5(mdo sde): las byung / /'di dag phan tshun bskyed pa ste/ /de phyir de dag rkyen du shes/ /drod gsher sra dang g.yo ba yi/ /chos rnams byis pas rnam brtags te/ /'dus pa 'di ni chos
218b6(mdo sde): ma yin/ /de phyir ngo bo nyid med do/ /nad pa'i dbang du sman pa dag /bya ba tha dad ston mod kyi/ /de la gtsug lag tha dad med/ /nad kyis phye ba tha dad do/ /de bzhin ngas
218b7(mdo sde): kyang sems can rgyud/ /nyon mongs nyes pa'i skyon chags pa/ /dbang po dag gis stobs shes nas/ /byis pa dag la tshul bshad do/ /nyon mongs dbang po tha dad pas
219a1(mdo sde): nga yi bstan pa dbyer mi phyed/ /yan lag brgyad ldan zhi ba yi/ /lam ni theg pa gcig yin no/ /de nas yang byang chub sems dpa' sems dpa'
219a2(mdo sde): chen po blo gros chen pos bcom ldan 'das la 'di skad ces gsol to/ /bcom ldan 'das/ mi rtag pa nyid do/ /mi rtag pa nyid do zhes mu stegs byed thams cad kyis
219a3(mdo sde): rnam par brtags te/ khyod kyis kyang bstan pa brjod pa thams cad las/ kye ma 'du byed mi rtag ste/ skye zhing 'jig pa'i chos can no zhes gsungs na/ de ci bcom ldan
219a4(mdo sde): 'das yang dag pa'am log pa'am/ bcom ldan 'das/ mi rtag pa nyid la rnam pa du mchis/ bcom ldan 'das kyis bka' stsal pa/ blo gros chen po/ mu stegs byed
219a5(mdo sde): thams cad kyis rnam pa brgyad du rnam par brtags te ngas ni ma yin no/ /rnam pa brgyad gang zhe na/ de la/ blo gros chen po/ la la ni rab tu rtsom pa las rnam par ldog
219a6(mdo sde): pa mi rtag pa nyid ces zer te/ blo gros chen po/ rab tu rtsom pa zhes bya ba ni skye ba yin te/ mi skye ba ni mi rtag pa nyid do/ /kha cig ni dbyibs rnam par ldog pa mi rtag
219a7(mdo sde): pa nyid ces zer ro/ /kha cig ni gzugs nyid mi rtag pa zhe'o/ /kha cig ni gzugs 'gyur ba'i bye brag gzhan ni mi rtag pa nyid yin te/ chos thams cad bar chad
219b1(mdo sde): med par rgyun du rang gi ngang gis 'jig pa bral ba/ 'o ma las zhor 'gyur ba'i bye brag tha dad pa bzhin du dngos po thams cad la'ang mi mthong ba dang / zhig pa'i mi rtag pa
219b2(mdo sde): nyid 'jug ce'o/ /kha cig ni dngos po mi rtag par rtog go /kha cig ni dngos po'i dngos po med par mi rtag par rtog go /kha cig ni mi rtag pa'ang de'i nang du 'dus pa'i phyir
219b3(mdo sde): chos thams cad skye ba med pa'i mi rtag pa zhe'o/ /de la/ blo gros chen po/ dngos po'i dngos po med pa mi rtag pa nyid ces bya ba ni 'di lta ste/ 'byung ba dang 'byung ba las gyur
219b4(mdo sde): ba'i rang gi mtshan nyid 'jig cing mi dmigs pa dang / 'byung ba'i ngo bo nyid mi 'jug pa'o/ /de la skye ba med pa'i mi rtag pa zhes bya ba ni/ 'di lta ste/ rtag tu mi rtag pa dang /
219b5(mdo sde): yod pa dang med pa las mi 'byung ba dang / chos thams cad mi mthong ba dang / rdul phra mo'i bar du brtags na mi mthong ba 'di ni mi skye ba'i tshig bla dwags kyi skye ba ni ma yin
219b6(mdo sde): no| |blo gros chen po/ de ni mi skye ba mi rtag pa nyid kyi mtshan nyid de/ de khong du ma chud pas mu stegs byed thams cad skye ba mi rtag par smra bar rab tu lhung ngo / /gzhan yang
219b7(mdo sde): blo gros chen po/ gang dngos po mi rtag par 'dod pa ni rang gi blos rnam par brtags pa ste/ dngos po rtag pa'ang ma yin/ mi rtag pa'ang ma yin no/ /de ci'i phyir zhe na/ 'di
220a1(mdo sde): lta ste| blo gros chen po/ mi rtag pa ni rang mi 'jig go /'di la/ blo gros chen po/ dngos po thams cad kyi dngos po med pa ni mi rtag pa'i 'bras
220a2(mdo sde): bu'o| |mi rtag pa med pa'i dngos po thams cad ngo bo med pa mi dmigs te/ dbyig pa dang / rdo ba dang / tho ba gang yang rung bas gcag par bya ba dang / gcog pa bzhin
220a3(mdo sde): phan tshun du bye brag med par snang ba mthong ngo / /de'i phyir mi rtag pa nyid ni rgyu dngos po thams cad kyi ngo bo med pa ni 'bras bu ste/ 'di ni mi rtag pa nyid do/ /'di ni 'bras
220a4(mdo sde): bu'o zhes rgyu dang 'bras bu bye brag med pa'i phyir rgyu dang 'bras bu'ang bye brag med do/ /dngos po rgyu med pa'i phyir dngos po thams cad rtag pa'o/ /blo gros chen po/ dngos
220a5(mdo sde): po thams cad ngo bo med pa ni rgyu med pa yin te/ byis pa so so'i skye bo rnams kyis khong du mi chud do/ /rgyu ni 'bras bu mi 'dra ba mi bskyed do/ /de ste bskyed du zin na dngos
220a6(mdo sde): po de dag thams cad mi rtag pa'i 'bras bu mi 'dra bar 'gyur te/ rgyu dang 'bras bu bye brag med par 'gyur na rgyu dang 'bras bu'i bye brag kyang mthong ngo / /gal te de dag
220a7(mdo sde): gi mi rtag pa nyid dngos po yin na ni bya ba dang / rgyu'i ngo bo dang / mtshan nyid du lhung bar 'gyur ro/ /dngos po gcig gam dngos po thams cad du rdzogs par yang 'gyur ro/ /
220b1(mdo sde): bya ba'i rgyu dang dngos po'i mtshan nyid du lhung ba'i phyir mi rtag pa bdag nyid mi rtag par 'gyur ro/ /mi rtag pa nyid mi rtag pas na dngos po thams cad rtag par yang 'gyur te/ rtag pa nyid du 'gyur ro/ /
220b2(mdo sde): de ste mi rtag pa dngos po thams cad kyi nang du song ba yin na ni/ de'i phyir dus gsum du lhung bar 'gyur te/ de la gang 'das pa'i gzugs ni de dang lhan cig tu zhig go /ma
220b3(mdo sde): 'ongs pa'ang gzugs mi skye ba'i phyir mi skyes pa'o/ /da ltar yang gzugs dang mtshan nyid tha mi dad de/ gzugs ni 'byung ba chen po rnams kyi gnas kyi bye brag go /'byung
220b4(mdo sde): rnams kyi 'byung ba las gyur pa'i rang bzhin ni mi 'jig go / mu stegs byed gcig dang tha dad pa spangs pa'i phyir 'byung ba rnams kyi 'byung ba las gyur pa'i rang bzhin ni mi
220b5(mdo sde): 'jig go / mu stegs byed thams cad kyi 'byung ba thams cad ni mi 'jig pa'i phyir srid pa gsum po thams cad ni 'byung ba dang / 'byung ba las gyur pa yin te/ de la skye
220b6(mdo sde): ba dang / gnas pa dang / 'gyur bar gdags so/ /gang la mu stegs byed rnams kyis mi rtag pa nyid du brtag pa 'byung ba dang / 'byung ba las gyur pa dang / tha dad pa'i mi
220b7(mdo sde): rtag pa gzhan gang yod/ 'byung ba ni rang bzhin gyi mtshan nyid mi 'jig pas na 'jug pa'ang med/ ldog pa'ang med do/ /de la rab tu rtsom pa las ldog pa mi rtag pa nyid
221a1(mdo sde): ces bya ba ni 'byung ba rnams 'byung ba gzhan mi rtsom mo/ /phan tshun mi mthun pa'i rang gi mtshan nyid pas na bye brag mi brtsom mo/ /de dag de'i bye brag
221a2(mdo sde): med pa dang / yang mi rtsom pa dang / rnam pa gnyis dang ldan pa'i phyir mi rtsom pa la mi rtag pa'i blor 'gyur ro/ /de la dbyibs rnam par ldog pa'i mi rtag pa zhes bya ba ni
221a3(mdo sde): 'di lta ste/ 'byung ba dang 'byung ba las gyur pa rab tu 'jig pa'i bar du mi 'gyur ro/ /blo gros chen po/ rab tu 'jig pa zhes bya ba ni rdul phra mo'i bar du rab tu 'byed
221a4(mdo sde): cing yongs su rtog pa'o/ /'jig pa ni 'byung ba dang / 'byung ba las gyur pa'i dbyibs gzhan du mthong ba'i phyir ring thung mi dmigs pa yin te/ 'byung ba rnams
221a5(mdo sde): 'jig pa'i phyir rdul phra mo 'byung ba rnams la ni ma yin no/ /dbyibs rnam par ldog par lta bas grangs can gyi smra bar lhung ngo / /de la dbyibs mi rtag pa nyid ces
221a6(mdo sde): bya ba ni 'di lta ste/ su la gzugs nyid mi rtag pa de la dbyibs nyid mi rtag pa nyid de 'byung ba rnams kyi ma yin no/ /de ste 'byung ba rnams la mi rtag pa nyid na ni 'jig
221a7(mdo sde): rten gyi spyod pa med par 'gyur ro/ /'jig rten gyi spyod pa med pa na ni dngos po thams cad tshig tsam dang / yang rang gi mtshan nyid yang skye ba mthong ba'i phyir 'jig
221b1(mdo sde): rten rgyan pan pa'i lta bar ltung bar 'gyur ro/ /de la 'gyur ba'i mi rtag pa zhes bya ba ni 'di lta ste/ gzugs gzhan du 'gyur ba mthong ba ste/ 'byung ba rnams ni ma yin no/ /gser
221b2(mdo sde): gyi dbyibs dang / rgyan 'gyur ba mthong ba bzhin te/ gser ni gser gyi dngos po las gzhan zhig pa med mod kyi/ rgyan gyi dbyibs zhig pa yin no/ /gang rnam par 'gyur ba
221b3(mdo sde): lhung ba de la sogs pa gzhan dag tu de la sogs pa'i rnam pas mu stegs byed rnams mi rtag par lta ba la rnam par rtog go / 'byung ba rnams ni mes bsregs kyang rang gi mtshan
221b4(mdo sde): nyid yin pa'i phyir/ gcig gis gcig mi tshig go /blo gros chen po/ rang gi mtshan nyid med par gyur pas 'byung ba dang / 'byung ba las gyur pa'i dngos po chad par 'gyur
221b5(mdo sde): ro| |blo gros chen po/ nga'i ni rtag pa'ang ma yin/ mi rtag pa'ang ma yin no/ /de ci'i phyir zhe na/ phyi rol gyi dngos po khas mi len pa dang / srid pa gsum sems tsam du
221b6(mdo sde): bstan pa dang / mtshan nyid sna tshogs ma bstan pa'i phyir ro/ /'byung ba chen po'i gnas kyi bye brag ni 'jug pa'ang med ldog pa'ang med do/ /'byung ba dang 'byung ba las gyur
221b7(mdo sde): pa rnam par rtog pa gnyis su mi 'jug ste/ gzung ba dang / 'dzin pa'i mtshan nyid med pa dang / rnam par rtog pa'i 'jug pa gnyis yongs su shes pa dang / phyi rol gyi
222a1(mdo sde): dngos po dang / dngos po med par lta ba dang bral ba dang / rang gi sems tsam du khong du chud pa'i phyir rnam par rtog pa ni rtog pa'i mngon par 'du
222a2(mdo sde): byed pas 'jug gi mngon par 'du ma byas pas ni ma yin no/ /sems dang / rnam par rtog pa dang / dngos po dang / dngos po med pa dang bral zhing rang gi sems
222a3(mdo sde): snang ba tsam du khong du chud pa'i phyir/ 'jig rten pa dang / 'jig rten las 'das pa dang / 'jig rten las 'das pa mchog gi chos thams cad ni rtag pa nyid kyang
222a4(mdo sde): ma yin/ mi rtag pa nyid kyang ma yin no/ /rang gi rnam par rtog pa khong du ma chud pa'i phyir lta ba ngan pa mtha' gnyis su lhung ba'i bsam pas mu stegs byed gtam gyi
222a5(mdo sde): skyes bu sngon ma grub pa thams cad mi rtag pa nyid du rtog go / blo gros chen po/ mu stegs byed thams cad dang / 'jig rten pa dang / 'jig rten las 'das pa dang / 'jig
222a6(mdo sde): rten las 'das pa'i mchog gi tshig tu rnam par rtog pa las byung ba'i chos thams cad kyi mtshan nyid rnam pa gsum ste/ byis pa lta bu'i so so'i skye bo rnams kyis khong
222a7(mdo sde): du mi chud do/ /de la 'di skad ces bya ste/ rab tu rtsom pa rnam ldog dang / /dbyibs kyi rnam pa gzhan gyur dang / /gzugs dang dngos po mi rtag par/ /mu stegs can
222b1(mdo sde): rnams myos shing rtog / 'byung ba 'byung bas nyid gnas pas/ /dngos po rnams la 'jig pa med/ /lta ba sna tshogs bying bas na/ /mu stegs can dag mi rtog go /mu
222b2(mdo sde): stegs can na dag gang la yang / /'jig pa med cing 'byung ba'ang med/ /'byung ba 'byung ba'i dngos rtag na/ /ci la mi rtag nyid du rtog /'di dag thams cad sems tsam
222b3(mdo sde): ste| |gzung dang 'dzin pa'i dngos por ni/ /rnam pa gnyis su sems 'jug ste/ /bdag dang bdag gi yong med do/ /tshangs la sogs pa gnas kyi bar/ /sems tsam
222b4(mdo sde): du ni ngas bshad de/ /sems tsam po ni ma rtogs par/ /tshangs la sogs pa 'grub pa min/ /lang+kar gshegs pa las/ mi rtag pa'i le'u ste gsum pa'o// //de nas yang byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /'gog pa'i go rims kyi mtshams sbyar ba'i mtshan
222b5(mdo sde): nyid la mkhas pa gang gis bdag dang / byang chub sems dpa' sems dpa' chen po gzhan rnams 'gog pa'i bde pa la snyoms par 'jug pa'i sgor rmongs par mi 'gyur
222b6(mdo sde): zhing nyan thos dang / rang sangs rgyas dang / mu stegs byed rnams rmongs par mi ltung bar 'gyur ba byang chub sems dpa' dang / nyan thos dang / rang sangs rgyas thams cad
223a1(mdo sde): kyi 'gog pa'i go rims kyi mtshams sbyor ba'i mtshan nyid bcom ldan 'das kyis bdag la bshad du gsol/ /bcom ldan 'das kyis
223a2(mdo sde): bka' stsal pa/ blo gros chen po/ shin tu legs par nyon la yid la gzung zhig dang ngas khyod la bshad do/ /legs so/ /bcom ldan 'das zhes gsol nas
223a3(mdo sde): byang chub sems dpa' sems dpa' chen po blo gros chen po bcom ldan 'das la slar nyan pa dang / bcom ldan 'das kyis de la 'di skad ces bka' stsal to/ /blo
223a4(mdo sde): gros chen po/ sa drug nas bzung ste/ byang chub sems dpa' sems dpa' chen po rnams dang / nyan thos dang / rang sangs rgyas rnams 'gog pa la snyoms par
223a5(mdo sde): 'jug ste/ sa bdun la ni sems skad cig sems skad cig la byang chub sems dpa' sems dpa' chen po rnams dngos po thams cad kyi ngo bo nyid kyi mtshan nyid bsal bas
223a6(mdo sde): snyoms par 'jug ste/ nyan thos dang / rang sangs rgyas rnams ni ma yin no/ /nyan thos dang / rang sangs rgyas de dag gi 'gog pa la snyoms par 'jug pa ni mngon
223a7(mdo sde): par 'du byed pa can gyis bzung ba dang / 'dzin pa'i mtshan nyid du lhung ba'o/ /de bas na de dag gi chos thams cad kyi thob pa bye brag med pa'i mtshan nyid dang / sna tshogs
223b1(mdo sde): kyi mtshan nyid med par gyur na mi rung bas sa bdun la ni sems skad cig sems skad cig la snyoms par 'jug go / chos thams cad kyi dge ba dang mi dge pa'i rang gi mtshan
223b2(mdo sde): nyid khong du ma chud pas snyoms par 'jug pa yin no/ /de bas na sa bdun la ni gang gis snyoms par 'jug par 'gyur ba'i sems skad cig sems skad cig la snyoms
223b3(mdo sde): par 'jug par 'jug pa mkhas pa med do/ /blo gros chen po/ sa brgyad la ni byang chub sems dpa' rnams dang / nyan thos dang / rang sangs rgyas rnams kyi sems dang / yid dang /
223b4(mdo sde): yid kyi rnam par shes pa'i rnam par rtog pa dang 'du shes ldog par 'gyur ro/ /sa dang po dang / sa drug la ni khams gsum pa sems dang / yid dang / yid kyi rnam par
223b5(mdo sde): shes pa tsam ste/ bdag dang bdag gi med pa rang gi rnam par rtog pa las byung ba phyi rol gyi dngos po'i mtshan nyid sna tshogs su lhung ba ma yin par mngon par rjes su mthong
223b6(mdo sde): ngo| |gzhan du na byis pa rnams kyi rang gi sems nyid gzung ba dang 'dzin pa'i dngos por rnam pa gnyis su 'gyur te/ thog ma med pa'i dus nas spros pa'i gnas ngan len gyi
223b7(mdo sde): bag chags kyis bsgos pa rnams kyi mi shes pas khong du mi chud do/ /blo gros chen po/ sa brgyad la ni nyan thos dang / rang sangs rgyas dang / byang chub sems dpa' rnams
224a1(mdo sde): kyi mya ngan las 'das pa yin te/ byang chub sems dpa' rnams ni gang gis yongs su mya ngan las mi 'da' bar ting nge 'dzin gyi sangs rgyas rnams
224a2(mdo sde): kyis ting nge 'dzin gyi bde ba de las rnam par 'dzin to/ /gal te ma bzung du zin na de bzhin gshegs pa'i sa yongs su ma bskangs pa'i phyir/ sems can gyi bya ba'ang
224a3(mdo sde): rgyun chad par 'gyur/ de bzhin gshegs pa'i rigs kyi gdung yang chad par 'gyur bas na/ sangs rgyas bcom ldan 'das de dag sangs rgyas kyi che ba nyid bsam gyis
224a4(mdo sde): mi khyab pa'ang ston te/ de'i phyir de dag yongs su mya ngan las mi 'da'o/ /nyan thos dang / rang sangs rgyas rnams ni ting nge 'dzin gyi bde bas 'phrogs par 'gyur
224a5(mdo sde): te| de bas na de dag ni de la mya ngan las 'da' ba'i blor 'gyur ro/ /blo gros chen po/ sa bdun la byang chub sems dpa' sems dpa' chen po rnams rang dang spyi'i mtshan
224a6(mdo sde): nyid mi shes shing sa'i go rims dang / mtshams sbyor ba la mi mkhas pas mu stegs byed kyi lta ba dang lam du song na mi rung ngo zhes sems dang / yid dang / yid kyi rnam
224a7(mdo sde): par shes pa'i mtshan nyid 'dris par bya ba la mkhas pa dang / bdag dang bdag gir 'dzin pa dang / chos dang / gang zag la bdag med pa dang / 'jug pa dang / ldog
224b1(mdo sde): pa dang / rang dang spyi'i mtshan nyid la 'dris par bya ba dang / so so yang dag par rig pa rnam par gdon mi za ba la mkhas pa dang / dbang la chags pa'i bde ba dang / sa'i
224b2(mdo sde): go rims la rjes su 'jug pa dang / byang chub kyi phyogs kyi chos rnam par dbye ba ngas byas so/ /de'i phyir sa'i go rims rnam par bzhag pa byas te/ blo gros chen po/ 'di la
224b3(mdo sde): gang yang 'jug pa'am ldog pa med do/ /gzhan du na 'di lta ste/ sa'i go rims dang / mtshams sbyar ba khams gsum pa sna tshogs su btags pa 'di ni rang gi sems snang
224b4(mdo sde): ba tsam ste/ byis pa rnams kyis ni khong du ma chud do/ /byis pa rnams kyis khong du ma chud pas khams gsum pa sna tshogs su btags pa 'di ni sa'i go rims kyi mtshams sbyar ba
224b5(mdo sde): bstan pa dang / nga dang sangs rgyas de dag gis rnam par bzhag go /gzhan yang / blo gros chen po/ nyan thos dang / rang sangs rgyas rnams ni byang chub sems dpa'i sa brgyad
224b6(mdo sde): la 'gog pa'i snyoms par 'jug pa'i bde ba'i myos pas myos te/ rang gi sems snang ba tsam la mi mkhas pas rang dang / spyi'i mtshan nyid kyi sgrib pa'i bag chags dang /
224b7(mdo sde): gang zag dang chos la bdag med par 'dzin pa'i lta bar ltung bas rnam par rtog pa de la mya ngan las 'das pa mos pa'i blor 'gyur te/ rab tu dben pa'i chos la mo
225a1(mdo sde): pa'i blo ni ma yin no/ /blo gros chen po/ byang chub sems dpa' rnams ni 'gog pa'i ting nge 'dzin gyi bde ba'i sgo mthong nas sngon gyi smon lam dang /
225a2(mdo sde): snying brtse ba dang / snying rje dang ldan zhing mthar thug pa'i gnas kyi 'jug pa rnam par dbye ba shes pas yongs su mya ngan las mi 'da' ste/ de dag ni rnam par rtog
225a3(mdo sde): par mi 'jug pas mya ngan las 'das pa'ang yin no/ /de dag gi gzung ba dang 'dzin pa'i rnam par rtog pa ni rnam par log go /chos thams cad rang gi sems tsam du
225a4(mdo sde): khong du chud pas rnam par rtog pa mi 'jug kyang sems dang / yid dang / yid kyi rnam par shes pa dang / phyi rol gyi dngos po'i ngo bo nyid dang mtshan nyid la mngon par
225a5(mdo sde): chags pa'i rnam par rtog pa dang bral ba rnams ni sangs rgyas kyi chos kyi phyir mi 'jug pa'ang ma yin te/ de bzhin gshegs pa'i bdag gi so so rang gis khong du chud
225a6(mdo sde): par bya ba'i phyir ye shes sngon du 'gro bas skyes bu rmi lam na chu bo las rgal ba bzhin du 'jug go / 'di lta ste/ blo gros chen po/ la la nyal ba'i rmi lam na 'bad pa dang /
225a7(mdo sde): brtson pa chen pos chu chen po la bdag nyid rgal ba las de ma rgol bar sad do/ /sad nas ci 'di bden nam/ 'on te rdzun snyam du rtog go /de 'di ltar 'di ni bden
225b1(mdo sde): pa'ang ma yin/ rdzun pa'ang ma yin te/ gzhan du na mthong ba dang / thos pa dang / bye brag phyed pa dang / rnam par rig pa dang / myong ba'i rnam par rtog pa'i bag chags sna tshogs
225b2(mdo sde): kyi gzugs dang / dbyibs su lhung ba yin te/ yod pa dang med par rnam par rtog pa yongs su spangs pa'i yid kyi rnam par shes pas myong ba'i rmi lam na snang ba mthong ngo snyam
225b3(mdo sde): mo| |de bas na/ blo gros chen po/ byang chub sems dpa' sems dpa' chen po rnams kyang byang chub sems dpa'i sa brgyad la rnam par rtog pa mi 'jug par mthong ba dang /
225b4(mdo sde): sa dang bo nas bdun du 'pho ba dang / chos thams cad mngon bar rtogs pa dang / sgyu ma la sogs pa'i chos dang mtshungs pas chos thams cad la brtson pa dang / gzung ba
225b5(mdo sde): dang 'dzin pa rnam par rtog pa dang bral ba'i sems dang sems las byung ba'i rnam par rtog ba rgyu ba mthong nas sangs rgyas kyi chos rnams la rab tu sbyor ro/ /blo gros chen
225b6(mdo sde): po| 'di ni byang chub sems dpa' rnams kyi mya ngan las 'das pa'i phyir khong du ma chud pa khong du chud par bya ba'i sbyor ba yin te/ rnam par 'jig pa ni ma yin no/ /sems dang /
225b7(mdo sde): yid dang / yid kyi rnam par shes pa dang / rnam par rtog pa dang / 'du shes med par gyur pas mi skye ba'i chos la bzod pa thob par 'gyur te/ blo gros chen po/ snang ba
226a1(mdo sde): med pa rnam par rtog pas dben pa'i chos bstan pa'i phyir don dam pa 'di la go rims dang / go rims kyi mtshams sbyar ba med do/ /de la 'di
226a2(mdo sde): skad ces bya ste/ sems tsam dang ni snang med dang / /sangs rgyas sa dang gnas rnams ni/ /de dag sangs rgyas rnams kyis bshad/ /'chad cing 'chad par 'gyur ba'o//
226a3(mdo sde): sa bdun dag ni sems yin te/ /'di la snang med brgyad pa'o/ /'dir ni sa gnyis gnas yin te/ sa gzhan nga yi rang bzhin no/ /bdag dang so so rang rig pa/ /sa
226a4(mdo sde): 'di nga yi rang bzhin te/ /dbang phyug chen po'i gnas kyi mchog /'og min shin tu rnam par mdzes/ /me yi ji lta de bzhin du/ /de yi 'od zer sna tshogs pa/ /yid
226a5(mdo sde): 'ong zhi ba rab tu 'byung / /de dag srid gsum sprul par byed/ /srid pa gsum po kha cig sprul/ /kha cig snga nas sbrul pa ste/ /der ni theg pa rnams ston pa/ /de ni nga yi
226a6(mdo sde): rang bzhin sa/ /bcu po pa ni dang po yin/ /dang po pa ni brgyad pa yin/ /dgu po yang ni bdun pa yin/ /bdun po pa yang brgyad po yin/ /gnyis po pa ni gsum po
226a7(mdo sde): yin| |bzhi po yang ni lnga po yin/ /gsum po yang ni drug yin te/ /snang med pa la rim ci yod/ /mngon par rtogs pa'i le'u ste bzhi pa'o// //de nas
226b1(mdo sde): yang byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/ de bzhin gshegs pa dgra bcom
226b2(mdo sde): pa yang dag par rdzogs pa'i sangs rgyas rtag gam/ de ste mi rtag gam ci lags/ bcom ldan 'das kyis bka' stsal pa/ blo gros chen po/ de bzhin gshegs pa ni rtag
226b3(mdo sde): pa'ang ma yin/ mi rtag pa'ang ma yin no/ /de ci'i phyir zhe na/ 'di lta ste/ gnyis kar yang nyes par 'gyur ba'i phyir ro/ /blo gros chen po/ gnyis kar yang nyes par 'gyur
226b4(mdo sde): ba ni rtag tu zin na ni rgyur 'gyur ro/ /blo gros chen po/ mu stegs byed thams cad kyi rgyu rnams ni ma byas pa rtag pa ste/ de bas na ma byas pa rtag pa'i phyir de bzhin gshegs pa
226b5(mdo sde): ni rtag pa'ang ma yin no/ /mi rtag na ni byas pa mi rtag par 'gyur ro/ /phung po dang / mtshan dang / mtshan gyi gzhi med pa'i phyir phung po zhig pas chad par 'gyur te/ de
226b6(mdo sde): bzhin gshegs pa ni chad pa ma yin no/ /blo gros chen po/ byas pa thams cad ni mi rtag pa yin te/ rdza ma dang / ras dang / re lde dang / rtswa dang / shing dang / pha gu bzhin
226b7(mdo sde): du thams cad kyang mi rtag par 'gyur ro/ /byas pa'i phyir thams cad mkhyen pa'i ye shes kyi tshogs kyang don med par 'gyur ro/ /bye brag gi gtan tshigs med pas na byis
227a1(mdo sde): pa thams cad kyang de bzhin gshegs par 'gyur ro/ /de lta bas na/ blo gros chen bo/ de bzhin gshegs pa ni rtag pa'ang ma yin/ mi
227a2(mdo sde): rtag pa'ang ma yin no/ /gzhan yang / blo gros chen bo/ de bzhin gshegs pa ni rtag pa ma yin te/ de ci'i phyir zhe na/ nam mkha' bzhin du tshogs don med par gyur
227a3(mdo sde): pa'i phyir ro/ /'di lta ste/ blo gros chen po/ nam mkha' ni rtag pa'ang ma yin te/ rtag pa dang / mi rtag pa spangs pas gcig pa dang / tha dad pa
227a4(mdo sde): dang | gnyis ka dang / gnyis ka ma yin pa dang / rtag pa dang / mi rtag pa'i nyes pas brjod par bya ba ma yin no/ /gzhan yang / blo gros chen po/ skye ba med pa rtag
227a5(mdo sde): pas ri bong dang / rta dang / bong bu dang / rnga mo dang / sbal ba dang / sbrul dang / bya dang / nya'i ra dang mtshungs par 'gyur te/ skye ba med pa rtag par 'gyur ba'i phyir
227a6(mdo sde): de bzhin gshegs pa ni rtag pa'ang ma yin no/ /gzhan yang / blo gros chen po/ rnam grangs gang gis de bzhin gshegs pa rtag pa de lta bu'i rnam grangs kyang yod do/ /
227a7(mdo sde): de ci'i phyir zhe na/ 'di lta ste/ mngon bar rtogs pa thugs su chud pa'i ye shes rtag pas na de bzhin gshegs pa ni rtag pa'o/ /blo gros chen po/ de bzhin gshegs
227b1(mdo sde): pa dgra bcom pa yang dag par rdzogs pa'i sangs rgyas rnams kyi mngon par rtogs pa thugs su chud pa'i ye shes ni rtag pa ste/ de bzhin gshegs pa rnams byung yang rung / ma byung
227b2(mdo sde): yang rung ste/ nyan thos dang / rang sangs rgyas dang / mu stegs byed thams cad kyis mngon par rtogs pa rnams la chos nyid dang / chos mi 'gyur ba nyid dang / chos gnas pa
227b3(mdo sde): nyid 'di ni 'dug pa ste/ nam mkha' la ni chos gnas pa mi 'gyur na byis pa so so'i skye bo rnams kyis ni khong du ma chud do/ /blo gros chen po/ de bzhin gshegs pa rnams kyi
227b4(mdo sde): thugs su chud pa'i ye shes ni shes rab dang / ye shes kyis rab tu phye ba ste/ blo gros chen po/ de bzhin gshegs pa ni sems dang / yid dang / yid kyi rnam par shes pa
227b5(mdo sde): dang | phung po dang / khams dang / skye mched dang / ma rig pa'i bag chags kyis rab tu phye ba ni ma yin no/ /blo gros chen po/ srid pa gsum po thams cad ni yang dag pa ma
227b6(mdo sde): yin par rnam par rtog pa las byung ste/ de bzhin gshegs pa rnams ni yang dag pa ma yin par yongs su rtog pa las byung ba ma yin no/ /blo gros chen po/ gnyis po yod na
227b7(mdo sde): rtag pa dang / mi rtag pa nyid du 'gyur te/ gnyis su med pa la ni ma yin no/ /blo gros chen po/ chos thams cad gnyis su med pa dang / ma skyes pa'i mtshan nyid pas na gnyis
228a1(mdo sde): po dben pa'o/ /des na de'i phyir/ blo gros chen po/ de bzhin gshegs pa dgra bcom pa yang dag par rdzogs pa'i sangs rgyas rnams ni
228a2(mdo sde): rtag pa'ang ma yin/ mi rtag pa'ang ma yin te/ blo gros chen po/ ji srid du tshig gi rnam par rtog pa 'jug pa de srid du rtag pa dang mi rtag pa'i nyes par 'gyur ro/ /blo
228a3(mdo sde): gros chen po/ rnam par rtog pa'i blo zad pas byis pa rnams kyi rtag pa dang / mi rtag par lta ba bzlog ste/ dben pa'i blo zad pa'i phyir ni ma yin no/ /de la 'di skad ces
228a4(mdo sde): bya ste| rtag dang mi rtag rnam grol zhing / /rtag dang mi rtag rab phye bar/ /gang gis sangs rgyas rtag mthong ba/ /de dag lta ba'i dbang mi 'gro /rtag pa dang ni mi rtag la//
228a5(mdo sde): yang dag bsdu ba don med 'gyur/ /rnam par rtog pa'i blo med pas/ /mi rtag pa dang rtag pa bzlog /ji srid du'ang dam 'cha' ba/ /de srid thams cad 'dres pa can/ /
228a6(mdo sde): rang sems tsam du blta bya ste/ /rtsod pa brtsam par mi bya'o/ /de bzhin gshegs pa rtag pa dang mi rtag par 'gyur ba zhes bya ba'i le'u ste lnga pa'o// //de nas
228a7(mdo sde): yang byang chub sems dpa' sems dpa' chen po blo gros chen pos bcom ldan 'das la gsol ba btab pa/ bcom ldan 'das kyis phung po dang / khams dang / skye
228b1(mdo sde): mched rnams 'jug pa dang / ldog pa bdag la bshad du gsol/ bde bar gshegs pas bdag la bshad du gsol/ /bdag ma mchis na gang zhig 'jug pa'am/ ldog
228b2(mdo sde): par gyur na/ byis pa rnams ni 'jug pa dang ldog pa la gnas pas sdug bsngal zad pa khong du ma chud pa'i phyir mya ngan las 'das pa rab tu mi shes so/ /bcom ldan 'das
228b3(mdo sde): kyis bka' stsal pa/ blo gros chen po/ de'i phyir shin tu legs par nyon la yid la gzung zhig dang ngas khyod la bshad do// legs so/ /bcom ldan 'das zhes gsol nas/
228b4(mdo sde): blo gros chen po byang chub sems dpa' sems dpa' chen po bcom ldan 'das la slar nyan pa dang / de la bcom ldan 'das kyis 'di skad ces bka' stsal to/ /blo gros chen po/
228b5(mdo sde): de bzhin gshegs pa'i snying po dge ba dang mi dge ba'i rgyur gyur pa/ skye ba dang / 'gro ba thams cad byed pa/ bdag dang bdag gi spangs pa ni gar mkhan bzhin du 'gro ba
228b6(mdo sde): nyam nga bar 'jug ste/ de khong du ma chud pas gsum 'dus pa'i rkyen gyi bya ba dang ldan par 'jug na/ rgyu la mngon par chags shing zhen pa'i mu stegs can rnams kyis ni
228b7(mdo sde): khong du mi chud do/ /thog ma med pa'i dus kyi spros pa'i gnas ngan len gyi bag chags rnam pa mang po bsgos pas/ kun gzhi rnam par shes pa zhes bsgrags pa/ ma rig
229a1(mdo sde): p a'i gnas kyis las skyes pa'i rnam par shes pa bdun dang lhan cig tu rgya mtsho chen po'i rlabs bzhin du rtag tu lus rgyun mi 'chad pa mi rtag
229a2(mdo sde): pa'i nyes pa dang bral ba/ bdag tu smra ba las rnam par log pa/ shin tu rang bzhin gyi yongs su dag pa 'jug go /de ma yin pa'i rnam par shes pa skyes nas 'jig
229a3(mdo sde): pa yid dang / yid kyi rnam par shes pa la sogs pa bdun po skad cig pa yin te/ yang dag pa ma yin par yongs su rtog pa'i rgyu las skyes pa/ dbyibs kyi bya ba dang /
229a4(mdo sde): bye brag la dmigs pa/ ming dang mtshan ma la mngon par chags shing zhen pa/ rang gi sems snang ba'i gzugs dang mtshan nyid khong du ma chud pa bde ba dang / sdug
229a5(mdo sde): bsngal mi myong bar thar pa'i rgyu ma yin par ming dang / mtshan ma dang / kun nas ldang ba'i 'dod chags kyis bskyod cing bskyed par byed pa de'i rgyu la dmigs pa'o/ /
229a6(mdo sde): zin pa'i dbang po zhes bya ba de dag yongs su zad cing 'gags nas de ma thag tu mi skye zhing gzhan dag kyang mi 'jug pa'i phyir/ rang gi blo'i rnam par rtog pa bde ba
229a7(mdo sde): dang | sdug bsngal mi myong ba/ 'du shes dang / tshor ba 'gog pa'i snyoms par 'jug pa la snyoms par zhugs pa/ bsam gtan bzhi dang / bden pa dang / rnam par
229b1(mdo sde): thar pa la mkhas pa'i rnal 'byor can rnams ni rnam par thar pa'i blor 'gyur ro/ /de bzhin gshegs pa'i snying po zhes bsgrags pa kun gzhi rnam par shes pa rab tu ma gyur
229b2(mdo sde): na| 'jug pa'i rnam par shes pa bdun rnams 'gag pa med do/ /de ci'i phyir zhe na/ rnam par shes pa rnams de'i rgyu dang de la dmigs par zhugs pa dang / nyan thos dang
229b3(mdo sde): rang sangs rgyas dang / mu stegs can gyi rnal 'byor la rnal 'byor ba thams cad kyi yul ma yin pa'i phyir te/ gang gis gang zag la bdag med par rtogs pa dang / phung po dang /
229b4(mdo sde): khams dang / skye mched rnams kyi rang dang spyi'i mtshan nyid yongs su bzung bas de bzhin gshegs pa'i snying po 'jug ste/ chos lnga dang / rang bzhin dang / chos la bdag
229b5(mdo sde): med par mthong bas sa'i rim pa mtshams sbyar ba gzhan du 'phos na ldog par 'gyur te/ gzhan mu stegs can gyi lam la lta ba rnams kyis bskyod mi nus so/ /de'i phyir byang
229b6(mdo sde): chub sems dpa'i sa mi g.yo ba la rab tu gnas pa ni ting nge 'dzin bden pa'i sgo'i lam bcu rab tu thob par 'gyur te/ ting nge 'dzin gyi sangs rgyas rnams kyis yang dag par bzung
229b7(mdo sde): ba de'i phyir sangs rgyas kyi chos bsam gyis mi khyab pa dang / rang gi smon lam la rnam par lta bas ting nge 'dzin gyi sgo yang dag pa'i mtha' las bzlog nas bdag gi 'phags
230a1(mdo sde): pa so so rang gis rig pas shes par bya ba nyan thos dang / rang sangs rgyas dang / mu stegs byed thams cad dang thun mong ma yin pa'i rnal 'byor
230a2(mdo sde): gyi lam gyis 'phags pa'i rigs kyi lam bcu dang / ye shes dang / yid kyi lus dang / ting nge 'dzin mngon par 'du byed pa med pa rab tu thob par 'gyur ro/ /de lta bas na
230a3(mdo sde): blo gros chen po/ khyad par 'dod pa'i byang chub sems dpa' sems dpa' chen po rnams kyis de bzhin gshegs pa'i snying po kun gzhi rnam par shes pa zhes bsgrags pa
230a4(mdo sde): rnam par sbyang bar bya'o/ /blo gros chen po/ gal te kun gzhi rnam par shes pa zhes bsgrags pa de bzhin gshegs pa'i snying po de la med du zin na/ blo gros chen po/
230a5(mdo sde): de bzhin gshegs pa'i snying po kun gzhi rnam par shes pa zhes bsgrags pa med pas 'jug pa'ang med/ ldog pa'ang med par 'gyur na/ blo gros chen po/ byis pa
230a6(mdo sde): dang | 'phags pa rnams la 'jug pa dang / ldog pa'ang yod de/ rnal 'byor can brtson pa mi 'dor ba rnams bdag gi so so rang gis rig pa tshe 'di la bde bar spyod
230a7(mdo sde): pas gnas so/ /blo gros chen po/ de bzhin gshegs pa'i snying po kun gzhi rnam par shes pa'i spyod yul de ni nyan thos dang / rang sangs rgyas dang / mu stegs can rnams
230b1(mdo sde): dpyod pa'i lta ba can rnams kyis khong du chud par dga'o/ /rang bzhin yongs su dag ba yin mod kyi/ glo bur gyi nyon mongs pas nye bar nyon mongs pa'i phyir de rnams la ma dag pa
230b2(mdo sde): ltar snang ste/ de bzhin gshegs pa rnams la ni ma yin te/ blo gros chen po/ de bzhin gshegs pa rnams la ni lag mthil na skyu ru ra'i 'bru bzhin du mngon sum gyi spyod yul
230b3(mdo sde): du 'gyur ro/ /blo gros chen po/ de nyid lha mo dpal gyi phreng ba'i phyir bstan pa brjod pa dang / blo rnams par dag cing zhib mo yangs pa mkhas pa'i byang chub sems dpa' gzhan
230b4(mdo sde): rnams kyi ched du de bzhin gshegs pa'i snying po kun gzhi rnam par shes par bsgrags pa rnam par shes pa bdun dang bcas pa/ 'jug pa la mngon par chags pa'i nyan thos rnams la
230b5(mdo sde): chos bdag med pa bstan pa'i phyir lha mo dpal gyi phreng ba'i ched du de bzhin gshegs pa'i yul bshad de/ nyan thos dang / rang sangs rgyas dang / mu stegs byed gzhan rnams
230b6(mdo sde): kyis rtogs pa'i yul ma yin no/ /gzhan du na/ blo gros chen po/ de bzhin gshegs pa'i snying po kun gzhi rnam par shes pa'i yul ni de bzhin gshegs pa'i yul te/
230b7(mdo sde): khyod lta bu zhi ba cing mkhas pa'i mos pa dang / blos rab tu 'byed pa'i byang chub sems dpa' sems dpa' chen po don la rton pa rnams kyi'ang yul te/ bstan pa brjod pa la sgra
231a1(mdo sde): ji bzhin du mngon par chags pa'i mu stegs can gzhan dang / nyan thos dang / rang sangs rgyas thams cad kyi ni ma yin no/ /de lta bas na/ blo gros
231a2(mdo sde): chen po khyod dang / byang chub sems dpa' sems dpa' chen po gzhan dag gis de bzhin gshegs pa thams cad kyi yul de bzhin gshegs pa'i snying po kun gzhi rnam
231a3(mdo sde): par shes pa yongs su shes par bya ba 'di la brtson par bya ste/ thos pa tsam gyis ni chog par mi bya'o/ /de la 'di skad ces bya ste/ de bzhin gshegs pa'i snying po ni/ /
231a4(mdo sde): rnam shes bdun dang ldan par yang / /'dzin pa gnyis kyis rab 'jug ste/ /yongs su shes pas ldog par 'gyur/ /gzugs brnyan bzhin du sems snang ste/ /thog ma
231a5(mdo sde): med nas yongs su bsgos/ /yang dag ji bzhin rnam bltas na/ /don dang 'dra yang don med do/ /ji ltar byis pa sor mo'i rtser/ /'dzin cing zla ba mi lta bar/ /de bzhin
231a6(mdo sde): yi ger 'brel ba rnams/ /nga yi yang dag nyid mi shes/ /sems ni gar mkhan bzhin du gnas/ /yid ni bzhad gad pa 'dra ste/ /lha dang bcas pa'i rnam par
231a7(mdo sde): shes| |snang ba tshon dang 'dra bar rtog/ //'phags pa lang+kar gshegs pa/ bam po bdun pa/ de nas yang bcom ldan 'das la byang chub sems
231b1(mdo sde): sems dpa' chen po blo gros chen pos gsol ba btab pa/ bdag med pa gnyis rab tu dbye ba rtogs pa'i mtshan nyid gang gis bdag dang / byang chub sems dpa' sems dpa' chen
231b2(mdo sde): po gzhan rnams sa thams cad kyi rim pa mtshams sbyor ba dag tu chos 'di dag rnam par sgom par 'gyur ba dang / chos de dag gis ci nas kyang sangs rgyas kyi chos thams cad kyi
231b3(mdo sde): rjes su 'jug par 'gyur ba dang / sangs rgyas kyi chos thams cad kyi rjes su zhugs pas de bzhin gshegs pa bdag gi so so rang gi sa'i bar du 'jug par 'gyur ba'i chos
231b4(mdo sde): lnga dang / rang bzhin dang / rnam par shes pa dang / bdag med pa gnyis rab tu dbye ba rtogs pa'i mtshan nyid bcom ldan 'das kyis bdag la bshad du gsol/ bde bar
231b5(mdo sde): gshegs pas bdag la bshad du gsol/ bcom ldan 'das kyis bka' stsal pa/ blo gros chen po/ de'i phyir shin tu legs par nyon la mid la gzung zhig dang ngas
231b6(mdo sde): khyod la bshad do/ /legs so/ /bcom ldan 'das zhes gsol nas/ byang chub sems dpa' sems dpa' chen po blo gros chen po bcom ldan 'das la slar nyan pa
231b7(mdo sde): dang / bcom ldan 'das kyis de la 'di skad ces bka' stsal to/ /blo gros chen po/ chos lnga dang / rang bzhin dang / rnam par shes pa dang / bdag med pa gnyis kyi rab tu dbye ba
232a1(mdo sde): rtogs pa'i mtshan nyid khyod la bshad do/ /'di lta ste/ ming dang / mtshan ma dang / rnam par rtog pa dang / yang dag pa'i ye shes dang / de bzhin
232a2(mdo sde): nyid dang / de bzhin gshegs pa'i bdag gi 'phags pa so so rang gis rig pa la 'jug pa/ rtag pa dang / chad pa dang / yod pa dang / med pa'i lta ba rnam par
232a3(mdo sde): spangs pa/ tshe 'di la bde ba'i sgro snyoms par 'jug pa/ bde bar gnas pa rnal 'byor can rnams la mngon sum du 'gyur ba'o/ /de la/ blo gros chen po/ chos lnga dang /
232a4(mdo sde): rang bzhin dang / rnam par shes pa dang / bdag med pa gnyis dang / rang gi sems dang / phyi rol gyi dngos po dang / dngos po med par khong du ma chud pa'i phyir byis pa
232a5(mdo sde): rnams kyi rnam par rtog pa 'jug gi 'phags pa rnams kyi ni ma yin no/ /blo gros chen pos gsol pa/ bcom ldan 'das/ yang ji ltar na byis pa rnams kyi rnam par
232a6(mdo sde): rtog pa 'jug cing / 'phags pa rnams kyi ma lags/ bcom ldan 'das kyis bka' stsal pa/ blo gros chen po/ ming dang / 'du shes dang / brda la chags pas byis
232a7(mdo sde): pa rnams sems kyi rjes su 'brang ste/ rjes su 'brang bas mtshan nyid sna tshogs su 'dod pas/ bdag dang bdag gir lta bar lhung ba'i bsam pa can rnams kha dog rgyas
232b1(mdo sde): pa la mngon par chags par byed de/ mngon par chags nas mi shes pas bsgribs pa rnams shin tu 'dod chags so/ /shin tu 'dod chags pa'i rnams 'dod chags dang /
232b2(mdo sde): zhe sdang dang / gti mug las byung ba'i las mngon par 'du byed do/ /mngon par 'dus byas nas phyir phyir zhing dar gyi srin bu bzhin du rang gi rnam par rtog pas yongs su dkris
232b3(mdo sde): pa'i blo can rnams 'gro ba'i rgya mtsho dang / dgon par lhung zhing zo ba'i 'khrul 'khor bzhin du mi 'da' yang gti mug pa'i phyir/ sgyu ma dang / smig rgyu dang / chu'i zla ba'i rang bzhin
232b4(mdo sde): dang 'dra bar/ bdag dang bdag gi dang bral ba'i chos thams cad yang dag pa ma yin par rnam par rtog pa las byung ba/ mtshan gyi gzhi dang / mtshan ma bral ba/ skye ba dang /
232b5(mdo sde): gnas pa dang / 'jig pa 'jug pa rnam par log pa/ rang gi sems kyi rnam par rtog pa las byung ba/ dbang phyug dang / dus dang / rdul phra mo dang / gtso bo las
232b6(mdo sde): byung ba ma yin par ni mi shes te/ blo gros chen po/ ming dang / mtshan mas g.yengs pa'i phyir/ byis pa rnams mtshan ma'i rjes su 'jug pas mtshan ma'i rjes su 'brang
232b7(mdo sde): ngo| |de la blo gros chen po/ mtshan ma ni mig gi rnam par shes pa'i snang bar 'gyur ba yin te/ gzugs zhes bya ba'o/ /de bzhin du rna ba dang / sna dang / lce dang / lus
233a1(mdo sde): dang | yid kyi rnam par shes pa rnams la sgra dang / dri dang / ro dang / reg bya dang / chos zhes bya ba ste/ 'di ni mtshan ma zhes bshad do/ /de
233a2(mdo sde): la/ blo gros chen po/ rnam par rtog pa ni gang gis ming du brjod cing / 'di ni glang po dang / rta dang / shing rta dang / rkang thang dang / skyes pa dang / bud med la sogs pa
233a3(mdo sde): zhes bya ba yin te/ de bzhin gyi 'di ni gzhan du ma yin no zhes mtshan ma gsal ba byed pa de ni rnam par rtog pa'o/ /blo gros chen po/ yang dag pa'i ye shes ni gang gis
233a4(mdo sde): ming dang / mtshan ma mi dmigs shing / phan tshun glo bur du 'byung ba'i phyir rnam par shes pa mi 'jug pa/ rtag pa med pa/ chad pa med pa'i phyir mu stegs byed dang / nyan
233a5(mdo sde): thos dang / rang sangs rgyas thams cad kyi sar ltung bar mi byed pas yang dag pa'i ye shes zhes bya'o/ /gzhan yang / blo gros chen po/ yang dag pa'i ye shes des/
233a6(mdo sde): byang chub sems dpa' sems dpa' chen po ming dang dngos por mi byed/ mtshan ma dngos po med par yang mi byed do/ /sgro 'dogs pa dang / skur ba'i mtha' gnyis su
233a7(mdo sde): ngan par lta ba rnam par spangs pa/ ming dang mtshan ma'i don mi 'jug par shes pa de lta bu ni de bzhin nyid 'di yin par bshad do/ /blo gros chen po/ de bzhin nyid la
233b1(mdo sde): gnas pa'i byang chub sems dpa' sems dpa' chen po ni snang ba med pa'i rtogs pa'i spyod yul thob pa'i phyir/ byang chub sems dpa'i sa rab tu dga' ba 'thob ste/ des byang
233b2(mdo sde): chub sems dpa'i sa rab tu dga' ba thob nas/ mu stegs can dang / ngan song gi 'gro ba thams cad las rnam par ldog pa yin te/ 'jig rten las 'das pa'i chos rtogs
233b3(mdo sde): pa la yang dag par zhugs pa/ rtog ge'i lta ba la ltad mo dang rnam par bral bas mtshan nyid la 'dris pa'i phyir sgyu ma la sogs pa sngon du 'gro ba'i chos kyi tshul rnam par sgom
233b4(mdo sde): zhing | mthar gyis bdag gi 'phags pa so so rang gis rig pa'i chos kyi mtshan nyid chos kyi sprin gyi sa'i bar du thob par 'gyur ro/ /chos kyi sprin gyi sa'i 'og tu ting nge 'dzin dang
233b5(mdo sde): stobs dang / dbang dang / mngon par shes pa'i me tog shin tu rgyas pa/ de bzhin gshegs pa'i sa'i par du rab tu thob par 'gyur ro/ /nges thob nas sems can yongs
233b6(mdo sde): su smin par bya ba'i phyir sprul pa'i 'od zer sna tshogs kyis rnam par mdzes te/ chu'i zla ba bzhin du thug pa med pa'i gnas la shin tu 'brel ba'i chos can mos pa tha dad pa'i sems
233b7(mdo sde): can rnams la chos ston te/ blo gros chen po/ byang chub sems dpa' sems dpa' chen po rnams de bzhin nyid la zhugs pa'i phyir yid dang / rnam par rig pa dang bral ba'i lus
234a1(mdo sde): de'ang thob par 'gyur ro/ /yang blo gros chen pos gsol pa/ bcom ldan 'das/ rang bzhin gsum po rnams chos lnga'i nang du 'dus sam/ 'on te
234a2(mdo sde): rang gi mtshan nyid du grub pa'am ci lags/ bcom ldan 'das kyis bka' stsal pa/ blo gros chen po/ 'di nyid kyi nang du rang bzhin gsum dang / rnam par shes pa brgyad
234a3(mdo sde): dang | bdag med pa gnyis kyang 'dus so/ /de la ming dang / mtshan ma ni yongs su kun brtags pa'i rang bzhin du shes par bya'o/ /gang yang / blo gros chen po/ de
234a4(mdo sde): la gnas shing zhugs pa'i rnam par rtog pa sems dang sems las byung ba zhes bsgrags pa nyi ma dang / 'od zer lhan cig pa bzhin dus gcig tu byung ba sna tshogs kyi
234a5(mdo sde): mtshan nyid rang gi rnam par rtog pa khong du chud par byed pa'i rang bzhin ni/ blo gros chen po/ gzhan gyi dbang zhes bya'o/ /blo gros chen po/ yang dag pa'i ye shes dang / de
234a6(mdo sde): bzhin nyid ni mi 'jig pa'i phyir rang bzhin yongs su grub par shes par bya'o/ /gzhan yang / blo gros chen po/ rang gi sems snang ba la mngon par chags pas ni rnam
234a7(mdo sde): par rtog pa brgyad du phye ste/ mtshan ma yang dag pa ma yin pa'i mtshan nyid la kun brtags pa'i phyir bdag dang bdag gir 'dzin pa gnyis rnam par zhi bas bdag med pa gnyis
234b1(mdo sde): skye'o| |blo gros chen po/ chos lnga po 'di rnams kyi nang du sangs rgyas kyi chos thams cad dang / sa rnam par dbye ba'i mtshams sbyar ba dang / nyan thos dang / rang sangs rgyas dang / byang
234b2(mdo sde): chub sems dpa' dang / de bzhin gshegs pa rnams kyi bdag gi 'phags pa'i so so rang gis rig pa'i ye shes rtogs pa la 'jug pa rnams kyang 'dus so/ /gzhan yang /
234b3(mdo sde): blo gros chen po/ chos lnga rnams ni mtshan ma dang / ming dang / rnam par rtog pa dang / de bzhin nyid dang / yang dag pa'i ye shes te/ blo gros chen po/ de la mtshan ma ni gang
234b4(mdo sde): dbyibs dang / rnam pa dang / khyad par dang / byad dang gzugs la sogs pa'i mtshan nyid du snang ba de ni mtshan ma'o/ /gang mtshan ma de nyid la rdza ma la sogs par ming
234b5(mdo sde): btags te/ 'di ni de bzhin gyi gzhan du ma yin no zhes bya ba de ni ming ngo / /blo gros chen po/ gang gis bde ba zhe'am/ go cha zhes ming de brjod cing mtshan ma gsal bar byed pa
234b6(mdo sde): sems dang / sems las byung bar bsgrags pa de ni rnam par rtog pa'o/ /chos de dag phan tshun du myong ba med cing kun brtags pa'ang ma yin pa'i phyir/ gang blo rab tu zhig
234b7(mdo sde): gi bar du ming dang / mtshan ma shin tu mi dmigs pa ni de bzhin nyid de kho na nyid yang dag par nges pa mthar thug pa/ rang bzhin dang / ngo bo nyid dang / mi dmigs pa de bzhin
235a1(mdo sde): nyid kyi mtshan nyid du nga dang / de bzhin gshegs pa gzhan dag gis kyang thugs su chud de/ ji lta ba bzhin du bshad do/ /btags so/ /bkrol
235a2(mdo sde): lo| |gsal bar byas so/ /gang gis khongs su chud cing yang dag par rdzogs pa dang / gang chad pa med pa dang / rtag pa med pa'i phyir rnam par rtog par mi 'jug pa/ bdag
235a3(mdo sde): gi 'phags pa so so rang gi ye shes dang mthun pa/ pha rol gyi phyogs mu stegs byed dang / nyan thos dang / rang sangs rgyas rnams kyi spyod yul ma yin pa de ni yang dag pa'i
235a4(mdo sde): ye shes te/ blo gros chen po/ de dag ni chos rnam pa lnga'o/ /'di dag nyid kyi nang du rang bzhin gsum dang / rnam par shes pa brgyad dang / bdag med pa gnyis dang /
235a5(mdo sde): sangs rgyas kyi chos thams cad kyang 'dus te/ blo gros chen po/ de la khyod kyis rang gi blo la mkhas par bya'o/ /gzhan yang byed du gzhug cing gzhan gyi dring la gzhog
235a6(mdo sde): par mi bya'o/ /de la 'di skad ces bya ste/ chos lnga dag dang rang bzhin dang / /rnam shes brgyad po nyid dag dang / /bdag med rnam pa gnyis par ni/ /theg chen thams
235a7(mdo sde): cad 'dus pa yin/ /ming dang mtshan ma kun brtags pa/ /rang bzhin gnyis kyi mtshan nyid de/ /yang dag ye shes de bzhin nyid/ /yongs su grub pa'i mtshan nyid do/ /
235b1(mdo sde): de nas yang bcom ldan 'das la byang chub sems dpa' sems dpa' chen po blo gros chen pos 'di skad ces gsol to/ /gang 'di skad du bcom ldan 'das kyis bstan pa brjod
235b2(mdo sde): pa las de bzhin gshegs pa 'das pa dang / ma byon pa dang / da ltar gyi gang+gA'i klung gi bye ma snyed do zhes gsung na/ bcom ldan 'das/ 'di la sgra ji bzhin gyi don gzung
235b3(mdo sde): bar bgyi'am/ 'on te don gyi bye brag gzhan zhig mchis sam ci lags/ bcom ldan 'das kyis de bka' stsal du gsol/ bcom ldan 'das kyis bka' stsal pa/ blo gros
235b4(mdo sde): chen po/ sgra ji bzhin gyi don du gzung bar mi bya ste/ blo gros chen po/ gang+gA'i klung gi bye ma'i tshad kyis ni dus gsum gcig gi sangs rgyas kyi tshad du'ang mi 'gyur te/ de ci'i phyir
235b5(mdo sde): zhe na| blo gros chen po/ 'di lta ste/ 'jig rten gyi phul las 'das pa dang 'dra ba dag dang / mi 'dra ba'i phyir dpe ni dpe ma yin no/ /blo gros chen po/ de bzhin gshegs
235b6(mdo sde): pa dgra bcom pa yang dag par rdzogs pa'i sangs rgyas rnams ni 'jig rten gyi phul las 'das pa dang 'dra bas mi 'dra ba'i dpe mi ston te/ blo gros chen po/ gzhan du na
235b7(mdo sde): rtag pa dang / mi rtag pa la mngon par zhen pa'i byis pa so so'i skye bo mu stegs byed kyi lta ba ngan pas brlag pa/ 'khor ba srid pa'i 'khor lo'i rjes su 'brang ba rnams skyo
236a1(mdo sde): bar bya ba'i phyir ji ltar 'di dag srid pa'i 'gro ba 'khor lo nyam nga ba de las skyo bar gyur te/ khyad par 'dod pas khyad par du rtsom par
236a2(mdo sde): ' gyur zhing sangs rgyas thob pa sla bar bsten pa'i phyir de bzhin gshegs pa rnams skye ba ni u dum wA ra'i me tog lta bu yin no zhes brtson 'grus rtsom par 'gyur
236a3(mdo sde): bas| de bzhin gshegs pa dgra bcom pa yang dag par rdzogs pa'i sangs rgyas gang+gA'i klung gi bye ma snyed ces bya ba 'di ni dpe tsam du bzhag pa'o/ /bstan pa brjod pa
236a4(mdo sde): las ngas 'dul ba'i skye bo rnams la bltas nas de bzhin gshegs pa rnams 'byung ba ni u dum wA ra'i me tog bzhin du rnyed par dka'o zhes bshad mod kyi/ blo gros chen po/
236a5(mdo sde): u dum wA ra'i me tog ni sngon sus kyang ma mthong zhing mthong bar mi 'gyur na/ blo gros chen po/ de bzhin gshegs pa rnams ni 'jig rten du mthong zhing da ltar yang
236a6(mdo sde): snang ste/ rang gi tshul so sor bzhag pa'i gtam gyi dbang du bya bar de bzhin gshegs pa rnams 'byung ba ni u dum wA ra'i me tog bzhin rnyed par dka'o zhes ni ma bshad
236a7(mdo sde): do| |blo gros chen po/ rang gi tshul so sor bzhag pa'i gtam bshad na 'jig rten gyi phul las 'das pa'i dpe rigs pa rnams mi bya ste/ yid ches par mi rung bas
236b1(mdo sde): na byis pa so so'i skye bo rnams dad par mi 'gyur ro/ /de kho na nyid ni sems dang / yid dang / yid kyi rnam par shes pa las 'das pa'i phyir bdag gi 'phags pa so so rang
236b2(mdo sde): gi ye shes kyi spyod yul la ni dpe rnams mi 'jug go / de kho na nyid ni de bzhin gshegs pa rnams yin te/ de'i phyir na de dag la dpe rnams gzhag par mi bya mod
236b3(mdo sde): kyi| blo gros chen po/ 'on kyang 'di ni dpe tsam du byas pa 'di lta ste/ de bzhin gshegs pa rnams ni gang+gA'i klung gi bye ma snyed dang mnyam ste/ mi rtog rnam par mi rtog pas
236b4(mdo sde): na mnyam zhing mi mnyam pa med do/ /blo gros chen po/ 'di lta ste/ dper na/ gang+gA'i klung gi bye ma rnams ni nya dang / rus sbal dang / chu srin byis pa gsod dang / mi dang /
236b5(mdo sde): ma he dang / seng ge dang / glang po dang / rta la sogs pas dkrugs kyang dkrugs so zhe'am/ ma dkrugs so zhes mi rtog /rnam par mi rtog cing dang la dri ma dang bral te rnam
236b6(mdo sde): par rtog pa med do/ /de bzhin du/ blo gros chen po/ de bzhin gshegs pa dgra bcom pa yang dag par rdzogs pa'i sangs rgyas rnams kyi bdag gi 'phags pa so so rang gi ye shes
236b7(mdo sde): ni gang+gA'i klung gi stobs dang / dbang dang / mngon par shes pa'i bye ma rnams byis ba mu stegs byed pha rol rgol ba'i pho nya thams cad kyis dkrugs kyang de bzhin gshegs pa
237a1(mdo sde): rnams kyis sngon gyi smon lam btab pa'i phyir mi rtog rnam par mi rtog ste/ bde ba'i snyoms par 'jug pa thams cad yongs su rdzogs pas sems
237a2(mdo sde): can rnams la mi rtog rnam par mi rtog go / de bas na de bzhin gshegs pa de dag ni mdza' ba dang / khong khro ba med pa'i phyir gang+gA'i klung gi bye ma dang mnyam ste bye brag
237a3(mdo sde): med do/ /'di lta ste/ blo gros chen po/ gang+gA'i klung gi bye ma rnams ni sa'i mtshan nyid kyi rang bzhin yin pas bskal pa 'tshig pa na sa ni bsregs kyang sa'i rang bzhin
237a4(mdo sde): mi 'dor ro/ /blo gros chen po/ me'i khams dang 'brel ba'i phyir sa ni mi 'tshig ste/ gzhan du na byis pa so so'i skye bo rnams log par ltung ba'i blos 'tshig par rtog
237a5(mdo sde): mod kyi/ de ni me'i rgyu las byung bas na mi 'tshig go /de bzhin du/ blo gros chen po/ de bzhin gshegs pa rnams kyi chos kyi sku'ang gang+gA'i klung gi bye ma dang mnyam ste
237a6(mdo sde): mi 'jig go / 'di lta ste/ blo gros chen po/ gang+gA'i klung gi bye ma rnams ni tshad med de/ de bzhin du/ blo gros chen po/ de bzhin gshegs pa rnams kyi 'od zer snang ba
237a7(mdo sde): tshad med pa'ang sems can yongs su smin par bskul ba'i phyir de bzhin gshegs pa rnams kyis sangs rgyas thams cad kyi 'khor gyi dkyil 'khor du gtong ngo / /'di
237b1(mdo sde): lta ste| blo gros chen po/ gang+gA'i klung gi bye ma rnams rang bzhin gzhan du mi rtsom ste/ bye ma rnams ni bye ma'i gnas nyid do/ /de bzhin du/ blo gros chen po/ de bzhin gshegs
237b2(mdo sde): pa dgra bcom pa yang dag par rdzogs pa'i sangs rgyas rnams ni srid pa thams cad du 'jug pa'i rgyu chad pa yin pas na 'khor bar 'jug pa'ang med/ ldog pa'ang med do/ /
237b3(mdo sde): 'di lta ste/ blo gros chen po/ gang+gA'i klung gi bye ma rnams ni phri'ang mngon pa med de/ bsnan kyang mngon pa med do/ /de bzhin du/ blo gros chen po/ chos la lus med pa'i
237b4(mdo sde): phyir de bzhin gshegs pa'i ye shes kyang sems can yongs su smin par bya ba'i sbyor bas mi zad mi 'phel lo/ /blo gros chen po/ chos ni lus med de/ lus dang ldan pa
237b5(mdo sde): la ni 'jig pa yod kyi lus dang mi ldan pa la ni ma yin no/ /'di lta ste/ blo gros chen po/ gang+gA'i klung gi bye ma rnams ni mar dang 'bru mar 'dod pas rab tu btsir kyang mar dang
237b6(mdo sde): 'bru mar med pa de bzhin du/ blo gros chen po/ de bzhin gshegs pa rnams ni sems can gyi sdug bsngal dag gis rab tu gzir kyang snying rje chen po dang ldan pa'i phyir de
237b7(mdo sde): bzhin gshegs pa rnams kyis sems can thams cad mya ngan las ma 'das kyi bar du chos kyi dbyings kyi rang gi ngang gi smon lam gyi bde ba mi 'dor ro/ /'di lta ste/ blo
238a1(mdo sde): gros chen po/ gang+gA'i klung gi bye ma rnams ni 'bab pa'i rgyun du mthun par 'bab ste/ chu med par ni ma yin no/ /de bzhin du/ blo gros chen po/ de bzhin
238a2(mdo sde): gshegs pa rnams kyi chos bstan pa thams cad kyang mya ngan las 'das pa 'bab pa'i rgyun du mthun par 'jug ste/ de'i phyir de bzhin gshegs pa rnams gang+gA'i klung
238a3(mdo sde): gi bye ma dang mnyam zhes bya'o/ /blo gros chen po/ 'gro ba'i don 'di ni de bzhin gshegs pa rnams la mi 'jug go /blo gros chen po/ 'jug pa ni 'gro ba'i don yin
238a4(mdo sde): te| blo gros chen po/ 'khor ba'i thog ma'i mtha' shes pa'ang med de/ mi shes na ji ltar 'gro ba'i don du bshad/ blo gros chen po/ 'gro ba'i don ni chad pa yin na/ /
238a5(mdo sde): phyis pa so so'i skye bo rnams kyis ni rab tu mi shes so/ /blo gros chen pos gsol pa/ bcom ldan 'das/ gal te sems can rnams 'khor ba'i thog ma'i mtha' shes
238a6(mdo sde): pa'ang med na/ de ji ltar srog chags rnams thar par shes/ bcom ldan 'das kyis bka' stsal pa/ blo gros chen po/ rang gi sems snang ba phyi rol gyi don yongs
238a7(mdo sde): su shes pas thogs med pa'i dus kyi spros pa/ gnas ngan len gyi rnam par rtog pa'i bag chags kyi rgyu rnam par log cing rang gi gnas shin tu gyur pa ni thar pa yin te/ blo
238b1(mdo sde): gros chen po/ 'jig pa ni ma yin no/ /de bas na blo gros chen po mtha' med pa'i gtam ni cir yang dgos pa ma yin no/ /blo gros chen po/ mtha' med pa'i mtha' zhes bya ba 'di ni
238b2(mdo sde): rnam par rtog pa'i rnam grangs te/ 'di la blos yongs su brtags na rnam par rtog pa las phyi'am nang gi sems can gzhan gang yang med do/ /blo gros chen po/ chos thams cad
238b3(mdo sde): ni shes pa dang / shes par bya bas dben pa yin te/ gzhan du na rang gi sems snang ba'i rnam par rtog pa yongs su mi shes pa'i phyir rnam par rtog pa 'jug ste/ de khong du chud
238b4(mdo sde): pas ldog par 'gyur ro/ /de la 'di skad ces bya ste/ gang gis gang+gA'i bye mnyam du/ /'jig med tshul gyi mthar thug pa/ /'dren pa rab tu mthong ba ni/ /de dag 'dren pa mthong
238b5(mdo sde): pa'o| |gang+gA'i bye ma ji bzhin du/ /nyes pa thams cad rnam spangs te/ /'bab phyogs mthun zhing rtag pa ltar/ /de bzhin sangs rgyas sangs rgyas nyid/ /de nas yang bcom ldan
238b6(mdo sde): 'das la byang chub sems dpa' sems dpa' chen po blo gros chen pos 'di skad ces gsol to/ /bcom ldan 'das/ bde bar gshegs pas chos thams cad skad cig tu
238b7(mdo sde): 'gyur bas 'jig pa bdag la bshad du gsol/ de bzhin gshegs pa dgra bcom pa yang dag par rdzogs pa'i sangs rgyas kyis bdag la bshad du gsol/ bcom ldan 'das/
239a1(mdo sde): ji ltar na chos thams cad skad cig pa lags/ bcom ldan 'das kyis bka' stsal pa/ blo gros chen po/ de'i phyir shin tu legs par nyon la yid
239a2(mdo sde): la gzung zhig dang ngas khyod la bshad do/ /legs so/ /bcom ldan 'das zhes gsol nas/ byang chub sems dpa' sems dpa' chen po blo gros chen po bcom ldan
239a3(mdo sde): 'das la slar nyan pa dang / bcom ldan 'das kyis de la 'di skad ces bka' stsal to/ /blo gros chen po/ chos thams cad/ chos thams cad ces bya ba ni 'di lta ste/ dge ba dang /
239a4(mdo sde): mi dge ba dang / 'dus byas dang / 'dus ma byas dang / 'jig rten pa dang / 'jig rten las 'das pa dang / kha na ma tho ba dang bcas pa dang / kha na ma tho ba med pa dang / zag pa
239a5(mdo sde): dang bcas pa dang / zag pa med pa dang / zin pa dang / ma zin pa rnams yin te/ blo gros chen po/ mdor na nye bar len pa'i phung po lnga sems dang / yid dang / yid kyi rnam
239a6(mdo sde): par shes pa'i bag chags kyi rgyu las byung ba rnams ni sems dang / yid dang / yid kyi rnam par shes pa'i bag chags rgyas pa'i byis pa so so'i skye bo rnams kyis dge ba
239a7(mdo sde): dang / mi dge bar yongs su brtags so/ /blo gros chen po/ ting nge 'dzin gyi bde ba dang / snyoms par 'jug pa rnams ni tshe 'di la bde bar gnas pa'i dngos pos 'phags
239b1(mdo sde): pa rnams kyi dge ba zag pa med pa zhes bya'o/ /blo gros chen po/ yang dge ba dang / mi dge ba ni 'di lta ste/ rnam par shes pa brgyad rnams so/ /brgyad gang zhe na/ 'di lta ste/
239b2(mdo sde): de bzhin gshegs pa'i snying po kun gzhi rnam par shes pa zhes bsgrags pa dang / yid dang / yid kyi rnam par shes pa dang / mu stegs can gyis brjod pa'i rnam par shes pa
239b3(mdo sde): 'dus pa lnga rnams so/ /blo gros chen po/ de la rnam par shes pa 'dus pa lnga rnams yid kyi rnam par shes pa dang bcas pa dge ba dang / mi dge ba'i skad cig ma gcig nas
239b4(mdo sde): gcig tu dbye bas tha dad du gyur pa/ rgyud kyi rgyun gyis lus tha mi dad pa 'byung ngo / /byung nas kyang 'jig par 'gyur ro/ /rang gi sems snang ba ma rtogs pa'i phyir 'gags ma
239b5(mdo sde): thag tu rnam par shes pa gzhan 'byung ste/ dbyibs byad kyi bye brag 'dzin pa'i yid kyi rnam par shes pa 'byung ngo / /rnam par shes pa 'dus pa lnga dang ldan par 'byung bar 'gyur
239b6(mdo sde): te| skad cig gi dus su mi gnas pa de ni skad cig pa'o zhes ngas bshad do/ /blo gros chen po/ kun gzhi rnam par shes pa de bzhin gshegs pa'i snying po zhes bsgrags pa
239b7(mdo sde): yid dang lhan cig pa ni/ 'jug pa'i rnam par shes pa'i bag chags kyis skad cig pa yin te/ zag pa med pa'i bag chags kyis ni skad cig pa ma yin no/ /byis pa so
240a1(mdo sde): so'i skye bo skad cig mar smra ba la chags pa rnams kyis ni chos thams cad kyi skad cig pa dang / skad cig pa ma yin pa 'di mi rtogs so/ /de ma
240a2(mdo sde): rtogs pa'i phyir chad par lta bas 'dus ma byas pa'i chos rnams kyang 'jig par byed do/ /blo gros chen po/ rnam par shes pa 'dus pa lnga rnams ni 'khor ba'ang ma yin/
240a3(mdo sde): bde ba dang sdug bsngal myong ba'ang ma yin/ mya ngan las 'da' ba'i rgyu'ang ma yin no/ /blo gros chen po/ de bzhin gshegs pa'i snying po ni bde ba dang sdug bsngal mi myong
240a4(mdo sde): ba'i rgyu dang bcas pa/ bag chags bzhi dang ldan pas 'jug cing ldog ste/ byis pa skad cig mar lta ba'i rnam par rtog pas bsgos pa'i blo can dag gis ni mi rtogs so/ /
240a5(mdo sde): blo gros chen po/ gzhan yang gser dang / rdo rje dang / rgyal ba'i ring srel dang / thob pa dang khyad par dag ni mi 'jig pa yin te/ blo gros chen po/ gal te mngon par
240a6(mdo sde): rtogs pa 'thob pa skad cig pa yin na ni/ 'phags pa rnams 'phags pa ma yin par 'gyur te/ 'phags pa rnams ni 'phags pa ma yin par mi 'gyur ro/ /blo gros chen po/
240a7(mdo sde): gser dang / rdo rje ni bskal par gzhal kyang de bzhin 'dug ste/ mi 'bri mi skye na/ byis pa ldem po dag tu bshad pa la mi mkhas pa dag gis phyi nang gi chos thams cad
240b1(mdo sde): skad cig pa'i don du ji ltar brtag / yang blo gros chen pos gsol pa/ gang yang bcom ldan 'das kyis 'di skad du pha rol tu phyin pa drug yongs su rdzogs par byas na sangs rgyas
240b2(mdo sde): thob par 'gyur ro zhes bka' stsal to/ /pha rol tu phyin pa de dag gang lags/ ji ltar na yongs su rdzogs par 'gyur/ bcom ldan 'das kyis bka' stsal pa/ blo gros chen
240b3(mdo sde): po| pha rol tu phyin pa'i bye brag ni 'di gsum ste/ gsum gang zhe na/ 'di lta ste/ 'jig rten pa dang / 'jig rten las 'das pa dang / 'jig rten las 'das pa'i mchog
240b4(mdo sde): go |blo gros chen po/ de la 'jig rten pa'i pha rol tu phyin pa'i bdag dang / bdag gir 'dzin pa la mngon par chags shing zhen pas mtha' gnyis su 'dzin pa srid par skye
240b5(mdo sde): ba'i gnas sna tshogs kyi phyir gzugs la sogs pa'i yul 'dod pa dag sbyin pa'i pha rol tu phyin pa yongs su rdzogs par byed do/ /de bzhin du/ blo gros chen po/ byis pa
240b6(mdo sde): rnams tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa yongs su rdzogs par byed de/ tshangs par skye bar bya ba'i
240b7(mdo sde): phyir mngon par shes pa dag kyang mngon par sgrub bo/ /de la 'jig rten las 'das pa'i pha rol tu phyin pa rnams kyis ni byis pa rnams bdag bde ba mya ngan las 'das pa 'dod pa
241a1(mdo sde): bzhin du nyan thos dang / rang sangs rgyas rnams mya ngan las 'das pa 'dod par lhung ba'i bsam pa can rnams sbyin pa la sogs pa la rab
241a2(mdo sde): tu sbyor ba'o/ /blo gros chen po/ 'jig rten las 'das pa'i mchog rnams ni/ byang chub sems dpa' sems dpa' chen po rnal 'byor dam pa la rnal 'byor pa
241a3(mdo sde): rnams rang gi sems snang ba tsam du 'dzin pa dang / rang gi sems gnyis su rtogs pa dang / rnam par rtog pa mi 'jug pa dang / len pa la 'dzin pa med pa dang /
241a4(mdo sde): rang gi sems dang / gzugs kyi mtshan nyid la mngon par ma chags pas sems can thams cad la phan pa dang / bde ba'i phyir sbyin pa'i pha rol tu phyin pa 'byung
241a5(mdo sde): bar 'gyur ro/ /gang dmigs pa de nyid la rnam par rtog par mi 'jug par sgom pa de ni tshul khrims te pha rol tu phyin pa'ang de'o/ /gang gzung ba dang 'dzin pa
241a6(mdo sde): yongs su shes pas rnam par rtog pa de nyid mi 'jug par bzod pa de ni bzod pa'i pha rol tu phyin pa'o/ /brtson 'grus gang gis na ma gyi cha stod dang / nam gyi cha smad
241a7(mdo sde): la brtson par byed cing rnal 'byor dang mthun par mthong bas rnam par rtog pa bzlog pa'i phyir de ni brtson 'grus kyi pha rol tu phyin pa'o/ /gang rnam par rtog pa bzlog
241b1(mdo sde): pa'i phyir mu stegs can gyi mya ngan las 'das pa 'dzin par mi ltung ba de ni bsam gtan gyi pha rol tu phyin pa'o/ /de la shes rab kyi pha rol tu phyin pa ni nam rang gi sems kyi rnam par
241b2(mdo sde): rtog pa med pa dang / blo rab tu 'byed pa'i bar du rab tu phye na mtha' gnyis su mi ltung zhing gnas gyur pa sngon du 'gro ba mi 'jig pas bdag gi 'phags pa'i so so rang gis rig pa
241b3(mdo sde): thob par bya'i phyir rab tu sbyor ba de ni shes rab kyi pha rol tu phyin pa'o/ /blo gros chen po/ de dag ni pha rol tu phyin pa rnams yin te/ 'di ni pha rol tu phyin pa'i don to/ /de la
241b4(mdo sde): 'di skad ces bya ste/ stong pa mi rtag skad cig par/ /'dus byas la ni byis pa rtog /'bab chu mar me sa bon dpes/ /skad cig pa yi don du rtog /byed pa med cing skad cig pa/ /
241b5(mdo sde): dben pa byed pa spangs pa dang / /chos rnams skye ba med pa ni/ /skad cig don du ngas bshad do/ /skyes ma thag tu 'jig par ni/ /byis pa rnams la'ang nga mi 'chad/ /dngos po rnams
241b6(mdo sde): kyi rnam rtog pa/ /bar chad med par 'gro bar g.yo/ /sems de 'byung bar byed pa yi/ /rgyu ni ma rig de yin te/ /ji srid gzugs dag mi shes pa/ /de srid bar du de gnas ci/ /
241b7(mdo sde): zhig par gyur ma thag tu ni/ /sems ni gzhan rnams rab 'byung ste/ /gzugs ni dus su mi gnas na/ /ci la dmigs te 'byung bar 'gyur/ /gang las gang du 'jug pa yi/ /sems
242a1(mdo sde): ni log pa'i rgyu las byung / /de ni rab tu ma grub na/ /ji ltar skad cig 'jig par rig /rnal 'byor can gyi snyoms 'jug dang / /gser dang rgyal ba'i
242a2(mdo sde): ring bsrel dang / /'od snang gnas kyi gzhal med khang / /'jig rten rgyu yis 'jig pa med/ /gnas pa rnams dang thos pa'i chos/ /sangs rgyas ye shes phun sum tshogs/ /
242a3(mdo sde): dge slong nyid dang shes thob rnams/ /skad cig mar ni ji ltar mthong / /sgyu ma dri za'i grong la sogs/ /gzugs rnams ji ltar skad cig pa/ /'byung ba ma yin gzugs
242a4(mdo sde): rnams dang / /'byung po de dag gang du song / /skad cig ma'i le'u ste drug pa'o// //de nas yang bcom ldan 'das la byang chub sems dpa' sems dpa' chen po
242a5(mdo sde): blo gros chen pos 'di skad ces gsol to/ /ci'i slad du bcom ldan 'das kyis dgra bcom pa rnams bla na med pa yang dag par rdzogs pa'i byang chub tu 'gyur ba dang / sems
242a6(mdo sde): can yongs su mya ngan las mi 'da' ba'i chos can rnams de bzhin gshegs par 'gyur bar yang lung bstan/ de bzhin gshegs pa gang gi nub mo bla na med pa yang dag par
242a7(mdo sde): rdzogs pa'i byang chub tu mngon par rdzogs par sangs rgyas pa nas/ gang gi nub mo yongs su mya ngan las 'das pa de'i bar du bcom ldan 'das kyis yi ge gcig kyang ma
242b1(mdo sde): gsungs ma bshad/ de bzhin gshegs pa rnams ni rtag tu mnyam par bzhag pa legs te/ mi rtog mi dpyod par 'phrul pa dag kyang sprul nas/ de dag gis de bzhin gshegs
242b2(mdo sde): pa'i bya ba mdzad pa/ rnam par shes pa rnams kyang skad cig ma gcig nas gcig tu tha dad pa'i mtshan nyid du bshad/ lag na rdo rje'ang khor mor rtag tu zhabs 'bring du 'brang / thog ma'i mtha'
242b3(mdo sde): mi 'dogs la/ mya ngan las 'das par 'dogs/ bdud dang bdud kyi las rnams dang / las kyi rgyu rnams dang / bram ze'i bu mo tsan tsa dang / mdzes ma kun tu rgyu dang / lhung
242b4(mdo sde): bzed bkrus bzhin pa la sogs pa las kyi sgrib pa dag gda' na/ bcom ldan 'das/ de ji ltar bcom ldan 'das kyis nongs pa dag ma spangs par/ rnam pa thams cad mkhyen
242b5(mdo sde): pa nyid thob/ bcom ldan 'das kyis bka' stsal pa/ blo gros chen po/ de'i phyir shin tu legs par nyon la yid la zungs shig dang ngas khyod la bshad do/ /legs so/ /bcom
242b6(mdo sde): ldan 'das zhes gsol nas/ byang chub sems dpa' sems dpa' chen po blo gros chen po bcom ldan 'das la slar nyan pa dang / bcom ldan 'das kyis de la 'di skad ces bka'
242b7(mdo sde): stsal to/ /phung po'i lhag ma ma lus pa'i mya ngan las 'das pa'i dbyings la'ang dgongs nas/ byang chub sems dpa'i spyod pa spyad pa rnams kyang rab tu spro bar bya ba'i phyir te/
243a1(mdo sde): blo gros chen po/ sangs rgyas kyi zhing 'di dang / gzhan dag na byang chub sems dpa'i spyod pa spyad pa rnams gang dag nyan thos kyi theg pas yongs su mya
243a2(mdo sde): ngan las 'da' bar 'dod pa yod de/ de dag nyan thos kyi theg pa 'dod pa las bzlog par bya ba dang / theg pa chen po la rab tu spro bar bya ba'i phyir sprul pa'i nyan thos rnams
243a3(mdo sde): la sprul ba'i sku dag gis lung bstan gyi/ chos nyid kyi sangs rgyas rnams kyis ni ma yin no/ /blo gros chen po/ de la dgongs nas nyan thos lung bstan to/ /blo gros chen po/ rnam par
243a4(mdo sde): grol ba ro gcig pa'i phyir nyan thos dang / rang sangs rgyas rnams nyon mongs pa'i sgrib pa spangs pa ni bye brag med mod kyi/ shes bya'i sgrib pa spangs pa ni ma yin no/ /blo gros chen
243a5(mdo sde): po| shes bya'i sgrib pa ni chos la bdag med pa mthong ba'i bye brag gis rnam par dag par 'gyur ro/ /nyon mongs pa'i sgrib pa ni gang zag la bdag med pa mthong ba'i bye
243a6(mdo sde): brag gis rnam par dag par 'gyur ro/ /nyon mongs pa'i sgrib pa ni yid kyi rnam par shes pa bzlog pa'i phyir/ gang zag la bdag med pa mthong ba la sgom pa sngon du 'gro bas spong
243a7(mdo sde): bar 'gyur ro/ /chos kyi sgrib pa rnam par grol ba de ni kun gzhi rnam par shes pa'i bag chags bzlog pa'i phyir rnam par dag par 'gyur ro/ /sngon gyi chos kyi lugs la dgongs
243b1(mdo sde): te| sngon dang phyis med pa mi 'byung ba'i phyir sngon bshad pa'i mi de de dag nyid kyis de bzhin gshegs pa mi rtog mi dpyod par chos 'chad de/ mkhyen bzhin du mdzad pa dang / dran
243b2(mdo sde): pa nyams pa med pa dang / bag chags kyis gzhi spangs pa dang / shi 'pho gnyis dang bral ba dang / nyon mongs ba dang / shes bya'i sgrib pa gnyis spangs pa'i phyir mi rtog mi dpyod
243b3(mdo sde): do| |blo gros chen po/ yid dang / yid kyi rnam par shes pa dang / mig gi rnam par shes pa la sogs pa bdun rnams ni dge ba zag pa med pa'i phyogs dang bral ba mi 'khor ba
243b4(mdo sde): yin te/ bag chags kyi rgyu las 'byung ba'i phyir skad cig ma'o/ /blo gros chen po/ de bzhin gshegs pa'i snying po ni 'khor zhing mya ngan las 'das pa dang / bde ba dang sdug
243b5(mdo sde): bsngal ba'i rgyu yin te/ byis pa so so'i skye bo stong pa nyid kyis g.yengs pa'i blo can dag ni rnam par dag pa nyid mi shes so/ /yang / blo gros chen po/ lag na rdo rje ni 'phrul
243b6(mdo sde): pas sprul pa'i de bzhin gshegs pa rnams kyi drung na 'dug gi / de bzhin gshegs pa dgra bcom pa yang dag par rdzogs pa'i sangs rgyas ngo bo rnams kyi drung na ni ma yin no/ /
243b7(mdo sde): blo gros chen po/ de bzhin gshegs pa ngo bo ni byis pa so so'i skye bo dang / nyan thos dang / rang sangs rgyas dang / mu stegs can thams cad kyi tshad ma dang / dbang po las
244a1(mdo sde): rnam par log pa yin te/ tshe 'di la bde bar gnas pa dag mthong bar rtogs pa'i chos shes pa'i bzod pas de rtogs par byed de/ de bas na lag
244a2(mdo sde): na rdo rje de'i zhabs 'bring na mi 'brang ngo / /sprul pa'i sangs rgyas thams cad ni las las byung ba ma yin te/ de dag la'ang de bzhin gshegs pa med/ de las gzhan
244a3(mdo sde): na'ang de bzhin gshegs pa med de/ rdza mkhan gyi dmigs pa la sogs pa'i spyor ba lta bus bya ba thams cad byed cing mtshan dang ldan pa'ang ston mod kyi/ rang gi tshul
244a4(mdo sde): so sor gzhag pa'i gtam bdag gi 'phags pa so so rang gis rig pa'i spyod yul ni mi ston to/ /blo gros chen po/ gzhan yang byis pa so so'i skye bo rnam ni rnam par shes
244a5(mdo sde): pa 'dus pa drug 'gags pas chad par lta ba la brten to/ /kun gzhi ma rtogs pa'i phyir rtog par lta bar 'gyur ro/ /blo gros chen po/ rang gi blo'i rnam par rtog pa'i thog
244a6(mdo sde): ma'i mtha' shes par mi rung ste/ rang gi blo'i rnam par rtog pa nyid bzlog pas thar par yang shes so/ /bag chags bzhi spangs pa'i phyir nyes pa thams cad spangs
244a7(mdo sde): par 'gyur ro/ /de la 'di skad ces bya ste/ theg pa gsum dang theg med dang / /sangs rgyas mya ngan 'das med dang / /thams cad sangs rgyas lung bstan cing / /
244b1(mdo sde): nyes pa dang yang bral bshad dang / /mngon par rtogs mtha'i ye shes dang / /de bzhin lan med rtogs pa dag /zhum pa rnams kyang spro bya'i phyir/ /de dag dgongs te bshad
244b2(mdo sde): pa'o| |sangs rgyas dag gis ye shes bskyed/ /de dag nyid kyis lam yang bshad/ /gzhan nas ma yin de nas 'gro /de phyir mya ngan de mi 'da' /srid pa'i 'dod gzugs
244b3(mdo sde): lha rnams kyi/ /bag chags rnam pa bzhir 'gyur te/ /yid kyi rnam par shes las byung / /kun gzhi dang ni yid la gnas/ /yid kyi rnam shes mig la sogs/ /mi rtag phyir ni
244b4(mdo sde): chad par ston/ /thog ma med pas rtag pa dang / /mya ngan 'da' mos lta bar 'gyur/ /de nas byang chub sems dpa' sems dpa' chen po blo gros chen pos bcom ldan 'das
244b5(mdo sde): la tshigs su bcad pa rnams kyis zhus nas/ yang bcom ldan 'das la gsol ba btab pa/ gang gis ma 'ongs pa dang da ltar byung ba'i dus na/ bdag dang / byang chub
244b6(mdo sde): sems dpa' sems dpa' chen po gzhan rnams kyis sems can sha za ba la sogs pa'i bag chags kyis bsgos pa/ sha'i zas la chags pa'i sems can rnams kyi ro
244b7(mdo sde): la sred pa spang ba'i slad du ci nas kyang sems can de dag ro'i sred pa bsal te/ chos kyi ro'i zas la mos pas sems can thams cad la bu gcig lta bur sdug pa dang ldan
245a1(mdo sde): zhing phan tshun du byams pa thob pa dang / thob nas kyang byang chub sems dpa'i sa rnams su byang bar byas te/ myur du bla na med pa yang dag par rdzogs
245a2(mdo sde): pa'i byang chub tu mngon par 'tshang rgya ba dang / nyan thos dang / rang sangs rgyas kyi sar ngal bsos te/ de bzhin gshegs pa'i sa bla na med pa 'thob par 'gyur ba'i chos
245a3(mdo sde): bshad par sha za ba nyes par blta ba bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis bdag la bshad du gsol/ bcom
245a4(mdo sde): ldan 'das/ mu stegs can gzhan ngan par bshad pa'i chos can 'jig rten rgyad pan gyi lta ba la mngon par zhen pa yod pa dang med pa'i phyogs dang / rtag pa dang chad par
245a5(mdo sde): smra ba rnams kyis kyang sha 'tshal ba bkag ste/ bdag kyang mi 'tshal na 'jig rten gyi mgon po khyod kyis bstan pa thugs rjes ro gcig tu gyur pa yang dag par rdzogs pa'i
245a6(mdo sde): sangs rgyas kyis gsungs pa la rang sha 'tshal ba dang / 'tshal ba mi bzlog pa lta cis 'byung / ci nas kyang bdag dang byang chub sems dpa' sems dpa' chen po gzhan
245a7(mdo sde): rnams kyis sems can rnams la de bzhin nyid du chos bstan par bgyi ba de/ bcom ldan 'das/ 'jig rten thams cad la thugs brtse ba thams cad du bu gcig dang
245b1(mdo sde): mtshungs par gzigs nas/ thugs rje chen po can gyis thugs brtse ba'i slad du sha 'tshal ba'i nongs pa legs par bshad du gsol/ bcom ldan 'das kyis bka' stsal pa/
245b2(mdo sde): blo gros chen po/ de'i phyir shin tu legs par nyon la yid la gzung zhig dang / ngas khyod la bshad do/ /legs so/ /bcom ldan 'das zhes gsol nas/ byang chub sems
245b3(mdo sde): dpa' sems dpa' chen po blo gros chen po bcom ldan 'das la phyir nyan pa dang / bcom ldan 'das kyis de la 'di skad ces bka' stsal to/ /blo gros chen po/ byang chub sems
245b4(mdo sde): dpa' snying brtse ba'i bdag nyid can gyis rgyu tshad med pa'i phyir sha thams cad bza' bar mi bya ste/ de dag la phyogs tsam zhig bshad par bya'o/ /de la/ blo gros chen po/
245b5(mdo sde): srog chags yun ring po nas 'khor ba rnams la gang pha'am/ ma'am/ spun nam/ sring mo'am/ bu'am/ bu mo'am/ gnyen bshes sam/ gnyen nam/ gnyen lta bur
245b6(mdo sde): gang yang rung bar ma gyur pa'i sems can de ni rnyed par sla ba'i rnam pa gang yang med do/ /gnyen dang gnyen lta bur gyur pa de dag tshe gzhan du lus brjes pa ri dwags dang /
245b7(mdo sde): phyugs dang / bya'i skye gnas gang yang rung bar gyur la/ byang chub sems dpa' sems dpa' chen po sangs rgyas kyi chos 'dod pa 'byung po thams cad bdag dang 'dra bar
246a1(mdo sde): gyur par 'dod pas/ skye bo srog chags su gyur pa thams cad las byung ba'i sha ji skad du bza' bar bya/ blo gros chen po/ srin po rnams kyang de
246a2(mdo sde): bzhin gshegs pa rnams kyi chos kyi chos nyid bzang po 'di thos nas sha za ba las rnam par ldog cing srin po'i rang bzhin dang bral nas snying rje can du 'gyur na/ chos 'dod pa'i
246a3(mdo sde): skye bo rnams lta ci smos/ de ltar na/ blo gros chen po/ tshe rabs 'phos pa de dang de dag tu sems can thams cad gnyen bshes dang / gnyen du gyur pa'i 'du shes kyis sems
246a4(mdo sde): can thams cad la bu gcig gi 'du shes su bsgom pa'i phyir byang chub sems dpa' snying brtse ba'i bdag nyid can gyis sha thams cad mi bza'o/ /blo gros chen po/ spyod pa
246a5(mdo sde): dang ldan pa'i byang chub sems dpa' ni sha bzar mi rung ba dang / 'khrul pa'i phyir yang sha thams cad mi bza' ste/ blo gros chen po/ bong bu dang / rnga mo dang / khyi
246a6(mdo sde): dang / glang dang / mi'i sha la sogs pa ni 'jig rten gyis bza' ba ma yin na/ 'di ltar bshan pa dag rin gyi phyir bzar rung ngo zhes zer zhing srang gi dbus dag tu
246a7(mdo sde): 'tshong bar byed pas de'i phyir yang / blo gros chen po/ byang chub sems dpas sha thams cad mi bza'o/ /blo gros chen po/ gtsang bar 'dod pa'i phyir yang byang
246b1(mdo sde): chub sems dpas ni sha ni khu chu dang khrag las byung ba'i phyir sha mi bza'o/ /'byung po rnams dngangs bar byed pa'i phyir yang / blo gros chen po/ byang chub sems dpa' byams
246b2(mdo sde): par 'dod pa rnal 'byor can gyis sha thams cad bza' bar mi bya'o/ /'di lta ste/ blo gros chen po/ sme sha can dang / gdol pa dang / nya pa la sogs pa khyi'i sha za ba'i
246b3(mdo sde): sems can rnams ni rgyang ma nas mthong yang khyi rnams 'jigs pas zugs te/ la la ni bdag cag kyang gsad du 'ong ngo zhes shi la thug par 'gyur ro/ /de bzhin du/ blo gros
246b4(mdo sde): chen po| nam mkha' dang / sa dang chu la gnas pa'i 'gro ba shin tu phra ba gzhan yod pa de dag kyang sha za ba rnams rgyang ma nas mthong ma thag tu sna'i dbang po rnon pos dri tshor
246b5(mdo sde): nas srin po las mi dag myur du 'byol ba bzhin te/ la la ni shir dogs par yang 'gyur ro/ /blo gros chen po/ de'i phyir dngangs par 'gyur bas byang chub sems dpa'
246b6(mdo sde): byams pa la gnas pas sha mi bza'o/ /blo gros chen po/ 'phags pa ma yin pa'i skye bos bsnyen cing dri mi zhim la mi snyan par byed pa dang / 'phags pa'i skye bos rnam
246b7(mdo sde): par spangs pa'i phyir yang byang chub sems dpas sha mi bza'o/ /blo gros chen po/ 'phags pa'i skye bo ni drang srong gi zas za ste/ khrag dang sha mi za bas/ de'i phyir yang
247a1(mdo sde): byang chub sems dpas sha mi za'o/ /blo gros chen po/ skye bo mang po'i sems rjes su bsrung ba'i phyir bstan pa la skur pa spang bar 'dod pa'i
247a2(mdo sde): byang chub sems dpa' snying rje'i bdag nyid can gyis sha mi bza'o/ /de 'di lta ste/ blo gros chen po/ 'jig rten na bstan pa la skur bar smra ba dag yod de/ kye ma/ 'di dag
247a3(mdo sde): gi dge sbyong nyid ni ci zhig yod/ 'di dag gi tshangs par 'jug pa'ang ga la yod de/ de ltar 'di dag ni sngon gyi drang srong gi zas por nas sha zan bzhin du sha'i zas kyis
247a4(mdo sde): lto gang zhing nam mkha' dang / sa dang / chu la gnas pa'i 'gro ba phra mo skrag par byed pa rnams 'jig rten 'di dag kun tu rgyu'o/ /'di dag gi dge sbyong nyid ni nyams so/ /
247a5(mdo sde): 'di dag gi sdig pa spangs pa nyid ni zhig go /'di dag la chos kyang med/ 'dul ba'ang med do zhes de ltar sdang ba'i sems 'chang ba rnams rnam pa du mas bstan pa la skur
247a6(mdo sde): to| |de'i phyir/ blo gros chen po/ skye bo mang po'i sems rjes su bsrung ba'i phyir bstan pa la skur pa spang bar 'dod pa'i byang chub sems dpa' snying rtse ba'i bdag nyid
247a7(mdo sde): can gyis sha thams cad mi bza'o/ /blo gros chen po/ shi ba'i ro dri mi zhim zhing mi 'phrod pa dang mtshungs pa'i phyir yang byang chub sems dpas sha mi bza'o/ /blo gros
247b1(mdo sde): chen po/ mi shi ba'i sha bsregs pa dang / de ma yin pa srog chags gzhan gyi sha ba sreg par yang dri'i khyad par gang yang med de/ de gnyis ka dri mi zhim par mtshungs so/ /
247b2(mdo sde): de'i phyir yang / blo gros chen po/ rnal 'byor can gtsang bar 'dod pa'i byang chub sems dpas sha thams cad mi bza'o/ /blo gros chen po/ dur khrod pa rnams dang / dgon
247b3(mdo sde): pa nags 'dab mi ma yin par rgyu ba bas mtha'i mal stan la gnas pa'i rnal 'byor pa rnal 'byor la spyod pa byams pa la gnas pa rnams dang / rig sngags 'chang ba/ rig
247b4(mdo sde): sngags grub par 'dod pa rnams kyi rig sngags sgrub pa dang / thar pa la bgegs byed pa'i phyir theg pa chen po la zhugs pa'i rigs kyi bu dang / rigs kyi bu mo rnams kyi rnal
247b5(mdo sde): 'byor sgrub pa thams cad kyi bar chad byed par 'gyur bar rjes su mthong nas bdag dang gzhan gyi lus la phan par 'dod pa'i byang chub sems dpas sha thams cad mi bza'o/ /
247b6(mdo sde): gzugs la dmigs pa rnam par shes pa'i rkyen gyis chags pa bskyed pa'i phyir/ yang 'byung po thams cad bdag tu gyur pa snying brtse ba'i bdag nyid can gyi byang chub sems
247b7(mdo sde): dpas sha thams cad mi bza'o/ /blo gros chen po/ de la lha rnams kyang spong ba'i phyir byang chub sems dpa' snying brtse ba'i bdag nyid can gyis sha thams cad mi bza'o/ /
248a1(mdo sde): blo gros chen po/ tshe 'di nyid la'ang de'i kha shin tu dri mi zhim par 'gyur ba'i phyir byang chub sems dpas sha thams cad mi bza'o/ /sdug bsngal
248a2(mdo sde): zhing nyal ba dang / sdug bsngal zhing sad pa dang / sdig pa'i rmi lam spu g.yo bar byed pa mthong ba dang / khyim stong pa na 'dug cing gcig pu dben par gnas pa'i tshe'ang de
248a3(mdo sde): la mdangs 'phrog pa'i mi ma yin pa rnams mdangs 'phrog pa dang / bar bar dngangs ba dang / glo bur du 'jigs shing skrag par 'gyur ba dang / zas kyi tshod mi zin te zos pa
248a4(mdo sde): dang / 'thungs pa dang / 'chos pa dang / myangs pa'i bcud legs par 'ju ba'i mchog tu mi 'gyur ba dang / lto srin po skyes pa dang / mdze mang po'i gzhir 'gyur ba/ nad
248a5(mdo sde): mang bar byed pa yin/ mi 'phrod pa'i 'du shes kyang mi 'thob ste/ ngas khab zas ni bu'i sha dang sman bzhin du bshad la/ blo gros chen po/ 'phags pa ma yin pa'i skye bos bsnyen
248a6(mdo sde): pa| 'phags pa'i skye bos rnam par spangs pa/ nyes pa du ma 'thob par byed pa/ yon tan du mas rnam par spangs pa/ drang srong ma yin pa'i zas mi bsod pa mi rung
248a7(mdo sde): ba'i zas sha dang khrag rnams ji ltar slob ma rnams la gnang bar bya/ blo gros chen po/ ngas ni 'phags pa'i skye bos rnam par ma spangs pa/ yon tan mang po 'thob par
248b1(mdo sde): byed pa/ nyes pa mang po rnam par spangs pa/ sngon gyi drang srong gi kha zas bsod pa/ 'bras dang / nas dang / gro dang / sran ma sde'u dang / bal sran dang / sran chung la sogs pa
248b2(mdo sde): dang / mar dang / 'bru mar dang / sbrang rtsi dang / hwags dang / bu ram dang / kha 'da' dang / sha kha ra la sogs pa'i zas rnams 'os shing brtags pa yin zhes gnang na/ blo gros
248b3(mdo sde): chen po/ ma 'ongs pa'i dus na/ skyes bu blun po 'dul ba la rnam par rtog pa/ rnam pa mang po smra ba sha zan gyi rigs kyi bag chags kyis bsgos pa/ ro la sred pa la shin tu
248b4(mdo sde): chags pa kha cig ni 'di bsod pa'i kha zas yin par 'dzin te/ blo gros chen po/ sngon gyi rgyal ba la bya ba byas pa/ dge ba'i rtsa ba bskyed pa/ dad pa can rnam par rtog pa mi
248b5(mdo sde): mnga' ba/ shAkya'i rigs kyi bu/ mi'i rigs kyi bu dang / rigs kyi bu mo lus dang / srog dang / longs spyod la ma chags pa/ ro la ma zhen pa/ ro la mi rkam pa/ snying rje
248b6(mdo sde): can| 'byung po thams cad bdag bzhin du red par 'dod pa/ sems can thams cad la bu gcig bzhin du sdug par lta ba'i byang chub sems dpa' sems dpa' chen po
248b7(mdo sde): rnams ni de snyam du 'dzin par bshad do/ /blo gros chen po sngon 'das pa'i dus na rgyal po seng ge 'bangs bzang zhes bya ba zhig byung ste/ de zas su sha zos shing ma 'os par
249a1(mdo sde): bsten pas ro la sred cing chags pa la 'dun pa'i phyir mi'i sha'ang zos par gyur nas/ de'i phyir mdza' bo dang / blon po dang / gnyen dang / gnyen
249a2(mdo sde): 'dab kyi skye bo'i tshogs kyis kyang spangs par gyur na/ grong khyer ba dang / yul gyi 'gro ba rnams kyis lta ci smos te/ bdag gi srid dang / yul yongs su btang ba'i phyir
249a3(mdo sde): rab tu nyon mongs par gyur to/ /blo gros chen po/ dbang pos kyang sngon lha'i dbang po thob par gyur nas sha za ba'i bag chags kyi nyes pas khra'i gzugs su byas nas las
249a4(mdo sde): kun pa bya thi pa'i gzugs dang cha byad 'chang ba shin tu gtses par gyur te/ rgyal po zhi ldan nyes pa med pa 'byung po la snying brtse ba can nyid kyang srang la btab cing sdug bsngal
249a5(mdo sde): chen po thob par byas so/ /blo gros chen po/ de ltar tshe du mar goms shing lha'i dbang po brgya byin du gyur kyang bdag dang gzhan la nyes pa 'thob par byed par 'gyur na
249a6(mdo sde): gzhan dag lta ci smos/ /blo gros chen po/ mi'i dbang por gyur pa gzhan rnams kyang rta shugs chen pos khyer nas 'brog dgon pa na 'khyam 'khyam pa las srog gi rim gro'i
249a7(mdo sde): phyir seng ge mo dang 'tshogs par 'gyur te/ bu dag kyang skyes par gyur to/ /seng ge dang 'grogs pa'i rgyus rgyal po'i bu rkang bkra la sogs pa nga sngon gyi tshe rabs la sha
249b1(mdo sde): za ba'i nyes pa'i bag chags kyis mi'i dbang por gyur kyang sha za bar gyur to/ /blo gros chen po/ tshe 'di nyid la'ang khyim bdun pa'i grong na sha la shin tu brkam zhing mi 'os par
249b2(mdo sde): bstan na/ mi sha za ba'i phra men pha dang / phra men ma ma rungs pa dag tu skye'o/ /blo gros chen po/ de dag tshe brjes nas kyang sha'i ro la chags pa de nyid kyis seng ge dang / stag dang /
249b3(mdo sde): gzig dang / spyang gi dang / ta rak+Sha dang / byi la dang / wa dang / 'ug pa sha mang po za ba'i skye gnas dang / sha mang du za ba'i srin po la sogs pa shin tu gtum pa'i skye gnas su
249b4(mdo sde): yang ltung bar byed do/ /der lhung ba rnams mi'i skye gnas kyang 'thob par dka' na mya ngan las 'das pa lta ci smos te/ blo gros chen po/ sha za ba'i nyes pa'ang de dag la sogs pa
249b5(mdo sde): yin na/ shin tu bsnyen pa rnams lta la los kyang skye mod/ phyir bzlog pas na yon tan shin tu mang na/ blo gros chen po/ byis pa so so'i skye bo rnams kyis ni yon tan dang / nyes
249b6(mdo sde): pa 'di dag dang / gzhan yang khong du mi chud do/ /blo gros chen po/ yon tan dang nyes pa 'di dag la sogs pa mthong ba'i phyir byang chub sems dpa' snying brtse ba'i bdag nyid
249b7(mdo sde): can gyis sha thams cad mi bza' bar bshad do/ /blo gros chen po/ gal te ji ltar yang su'ang sha mi za na ni de'i phyir srog chags rnams kyang gsod par mi 'gyur na/ blo
250a1(mdo sde): gros chen po srog chags nyes pa med par rin gyi phyir bsad pa ni phal che'i de las gzhan gyi phyir ni nyung ngo / /blo gros chen po/ ro la sred pa ni shin tu mi bzod pa
250a2(mdo sde): yin te/ de la shin tu bsnyen pas mi'i sha dag kyang mis bza' bar gyur na/ ri dwags dang / phyugs dang / bya dang / srog chags las byung ba'i sha de dag lta ci smos/ blo gros chen po/ sha'i ro
250a3(mdo sde): la sred pas gzir pa rnams kyis rgya dang 'khrul 'khor 'di dag de lta de ltar bca' ste/ de dag gis ni bya ba dang / bshan pa dang / nya pa la sogs pas nam mkha' la rgyu ba
250a4(mdo sde): dang / sa la 'gro ba dang / chu la rgyu ba'i srog chags nyes pa med pa rnams rnam pa du mas gsod par byed do/ /blo gros chen po/ 'on kyang rngon par gyur pa'i sems gtum
250a5(mdo sde): pa can srin po ltar snying rje med pa rnams ni srog chags su 'du shes pas gsad cing za'ang snying rje nam yang mi skye'o/ /blo gros chen po gang nye bar bzung ste nyan thos rnams
250a6(mdo sde): la gnang bar bya ba ma byas pa dang / byed du ma bcug pa dang / ma brtags pa zhes bya ba'i sha'ang rung ba med na/ blo gros chen po/ ma 'ongs pa'i dus na nga nyid kyi bstan pa
250a7(mdo sde): la rab tu byung zhing shAkya'i sras yin no zhes khas len pa dur smrig gi rgyal mtshan thogs pa/ skyes bu glen pa log pa'i rtog ges sems nyams par gyur pa/ 'dul ba la
250b1(mdo sde): rnam pa mang por rnam par rtog pa/ smra ba'i 'jig tshogs la lta ba rgyas pa/ ro'i sred pa la chags pa rnams sha za ba'i gtan tshigs su snang ba de dang de dag ston te/ nga la'ang yang
250b2(mdo sde): dag pa ma yin par skur pa 'debs par sems so/ /don byung ba'i gleng gzhi de dang de dag la brtags nas smra ste/ don byung ba 'di ni gleng gzhi las bcom ldan 'das kyis sha'i
250b3(mdo sde): zas gnang ste rung ba'ang ma yin/ kha zas bsod par yang gsungs te/ de bzhin gshegs pa nyid kyis kyang gsol che'o zhes zer ro/ /blo gros chen po/ mdo gang las bsnyen
250b4(mdo sde): par gnang ba med de/ zas bsod pa'i nang du'ang rung bar ma bshad do/ /blo gros chen po/ gal te ngas gnang bar bya bar 'dod dam/ nga'i nyan thos rnams kyis bsnyen
250b5(mdo sde): par rung ba zhig yin na/ byams pas gnas pa'i rnal 'byor can dur khrod pa rnams dang / theg pa chen po la yang dag par zhugs pa'i rigs kyi bu dang / rigs kyi bu mo rnams
250b6(mdo sde): la sems can thams cad bu gcig bzhin du 'du shes bsgom pa'i phyir sha thams cad za ba gcod par yang byas so/ /blo gros chen po/ ngas ni rigs kyi bu dang rigs kyi bu
250b7(mdo sde): mo chos 'dod pa theg pa thams cad la rab tu zhugs pa rnams dang / dur khrod pa byams pa la gnas pa dgon pa pa rnal 'byor la spyod pa rnams kyi rnal 'byor thams cad sgrub pa
251a1(mdo sde): dang / sems can thams cad bu bzhin du 'du shes bsgom pa'i phyir sha thams cad gcod par yang byas so/ /bstan pa brjod pa de dang de la
251a2(mdo sde): bslab pa'i gzhi rim pas bca' ba skas kyi gdang bu bre ba'i tshul du rnam gsum bcas nas de'i ched du byas pa rnams kyang bkag ste/ de'i phyir rang bzhin gyis shi ba bcu'i
251a3(mdo sde): sha ni ma bkag mod kyi/ 'dir ni thams cad kyi thams cad du kun thabs med par ril gyis bkag ste/ de ltar/ blo gros chen po/ ngas sha'i zas ni su la yang ma gnang /
251a4(mdo sde): mi gnang / gnang bar mi 'gyur te/ blo gros chen po/ rab tu byung ba rnams la sha'i zas ni mi rung bar bshad do/ /blo gros chen po/ gang yang nga la de bzhin gshegs
251a5(mdo sde): pas kyang gsol to zhes skur pa 'debs par sems pa de'ang / blo gros chen po/ skyes bu blun po rang gi nyes pa'i sgrib pa la gnas pa de dag la yun ring por don med pa
251a6(mdo sde): pa dang / gnod pa dang / mi bde ba sgrub par 'gyur ro/ /blo gros chen po/ nga'i 'phags pa nyan thos rnams ni kha zas tha mal pa'ang mi za na sha dang khrag gi zas mi rung
251a7(mdo sde): ba lta ci smos/ blo gros chen po/ nga'i nyan thos dang / rang sangs rgyas dang / byang chub sems dpa' rnams ni chos kyi zas za ste/ zang zing gi zas ni ma yin na/ de bzhin
251b1(mdo sde): gshegs pa rnams lta ci smos/ blo gros chen po/ de bzhin gshegs pa rnams ni chos kyi sku/ chos kyi zas kyis gnas pa yin te/ zang zing gi sku ma yin/ zang zing gi zas thams
251b2(mdo sde): cad kyis gnas pa ma yin te/ srid pa dang srid pa'i yo byad la sred pas tshol ba'i bag chags thams cad spangs shing nyon mongs pa'i nyes pa'i bag chags thams cad med pa/ sems
251b3(mdo sde): dang shes rab shin tu rnam par grol ba/ thams cad mkhyen pa/ thams cad gzigs pa/ sems can thams cad la bu gcig pa dang mtshungs par gzigs shing thugs rje
251b4(mdo sde): chen po dang ldan pa'o/ /de ltar/ blo gros chen po/ nga ni sems can thams cad la bu gcig bzhin gyi 'du shes dang ldan pa yin na/ ji ltar bdag gi bu'i sha bza' bar nyan
251b5(mdo sde): thos rnams la gnang bar bya/ rang gis bza' ba lta ci smos te/ ngas nyan thos rnams la gnang ba dang / bdag nyid kyis zos so zhes bya ba 'di ni/ blo gros chen po/ gnas med do/ /
251b6(mdo sde): de la 'di skad ces bya ste/ byang chub sems dpa' sems chen gyis/ /chang dang sha dang sgog btson dag /bza' zhing btung bar mi bgyi ba/ /rgyal ba khyu mchog bshad du
251b7(mdo sde): gsol/ /dri nga 'phags pa min pas bsnyen/ /mi snyan par yang byed pa ste/ /sha ni gcan gzan rnams kyi zas/ /bzar mi rung bar thub chen gsungs/ /zos na nyes pa gang
252a1(mdo sde): yin dang / /ma zos pa yi yon tan dag /sha za de la gang yod pa/ /blo gros chen pos shes par gyis/ /'khrul pa dang ni gnyen bshes dang
252a2(mdo sde): khu chu khrag las byung ba'i phyir/ /'byung po rnams ni dngangs 'gyur bas/ /rnal 'byor can gyis sha mi bza'/ /sha rnams dang ni sgog btsong dag /chang dag rnam pa sna tshogs
252a3(mdo sde): dag |ki'u dang sgog skya de bzhin te/ /rnal 'byor can gyis rtag tu spang / /'bru mar gyis kyang byug pa spang / /khri la rten 'cha'i sems can rnams/ /bu ga bu gar 'jig
252a4(mdo sde): 'gyur phyir/ /khri la nyal bar mi bya'o/ /zas las dregs pa skye bar 'gyur/ /rtog pa dregs las byung ba ste/ /rtog pas 'dod chags rab tu bskyed/ /de yi phyir ni
252a5(mdo sde): bzar mi bya/ /rtog pa las ni 'dod chags bskyed/ /'dod chags kyis ni sems rmongs byed/ /rmongs pas 'du bar rab tu 'gyur/ /skye ste 'grol bar mi 'gyur ro/ /kho yi
252a6(mdo sde): phyir ni sems can gsod/ /sha yi phyir ni nor sbyin byed/ /de dag gnyis ka sdig las can/ /'o dod 'bod la sogs par btso/ /gang gis thub pa'i tshig 'das te/ /
252a7(mdo sde): bsam pa ngan par sha za na/ /'jig rten gnyis ni gzhig pa'i phyir/ /shAkya'i bstan las brtul zhugs blangs/ /shin tu mi zad dmyal bar yang / /sdig gi las
252b1(mdo sde): can de dag 'dong / /ma rungs 'o dod 'bod sogs su/ /sha za de dag btso bar 'gyur/ /rnam gsum dag pa'i sha rnams ni/ /ma brtags pa dang ma bslangs dang / /ma bskul
252b2(mdo sde): ba yang yod med pas/ /de bas sha ni mi bza'o/ /rnal 'byor can gyis sha mi bza'/ /nga dang sangs rgyas dag gis bshad/ /sems can gcig la gcig za ba/ /sha zan dag
252b3(mdo sde): gi rigs su skye/ /dri mi zhim zhing smad pa dang / /smyon pa rnams su skye bar 'gyur/ /gdol pa sme sha can rigs dang / /btso blag mkhan du yang yang skye/ /phra men rigs kyi skye
252b4(mdo sde): gnas dang / /sha za'i rigs su skye bar 'gyur/ /mi yi tha ma de dag ni/ /srin dang byi la'i mngal du skye/ /glang po'i rtsal dang sprin chen dang / /mya ngan 'das dang sor phreng dang /
252b5(mdo sde): lang+kar gshegs pa'i mdo las kyang / /ngas ni sha yang rnam par smad/ /sangs rgyas byang chub sems dpa' dang / /nyan thos rnams kyis smad pa la/ /ngo mi tsha bar za ba ni/ /
252b6(mdo sde): rtag tu smyon par skye bar 'gyur/ /sha la sogs pa spangs pa'i phyir/ /bram ze'i rigs sam rnal 'byor can/ /shes rab can dang nor ldan par/ /de dag rnams ni skye bar
252b7(mdo sde): 'gyur/ /mthong dang thos dang dogs pa yis/ /sha rnams thams cad rnam par smad/ /sha zan rigs su skyes pa yi/ /rtog ge pa rnams mi shes so/ /ji ltar 'dod chags
253a1(mdo sde): thar pa las/ /bar chad byed par 'gyur ba bzhin/ /de ltar sha dang chang la sogs/ /bar chad byed par 'gyur ba'o/ /ma 'ongs pa yi dus na ni/ /
253a2(mdo sde): sha za gti mug smra ba dag /sha ni sdig med rung ba'o zhes/ /sangs rgyas kyis ni bshad ces zer/ /zas la sman dang 'dra ba dang / /bu yi sha dang mtshungs pa dang / /ran
253a3(mdo sde): pa dang ni mi 'phrod par/ /rnal 'byor can gyis zas la spyod/ /seng ge dag dang stag rnams dang / /wa la sogs dang 'grogs bya ba/ /ngas ni byams pas gnas pa la/ /
253a4(mdo sde): rtag par rnam par kun tu smad/ /thar pa'i chos dang 'gal ba'i phyir/ /mi rnams dngangs bar 'gyur ba'i sha /de phyir bza' bar mi bya ste/ /'di ni 'phags pa'i rgyal
253a5(mdo sde): mtshan no/ /lang+kar gshegs pa sangs rgyas thams cad kyi gsung rab kyi snying po las/ sha mi bza' ba'i le'u ste bdun pa'o// //de nas bcom ldan 'das
253a6(mdo sde): kyis byang chub sems dpa' blo gros chen po la bka' stsal pa/ gang 'das pa dang / ma byon pa dang / da ltar byung ba'i sangs rgyas bcom ldan 'das rnams kyis bshad pa
253a7(mdo sde): dang | 'chad pa dang / 'chad par 'gyur ba dang / da ngas kyang chos smra ba rnams yongs su gzung ba'i phyir bshad kyi/ lang+kar gshegs pa'i sngags kyi tshig khyod kyis
253b1(mdo sde): zungs shig / 'di lta ste/ tud Te tud Te/ bud Te bud Te/ bad Te pad Te/ kad Te kad Te/ a ma le/ a ma le/ bi ma le/ bi ma le/ ni me ni me/ hi me hi me/ ba me ba me/ ka le ka le
253b2(mdo sde): ka la ka le/ ad Te mad Te/ bad Te/ tud Te/ rnyed Te/ spud Te/ kad Te/ lad Te/ pad Te/ hi me hi me/ di mi de me/ tsa le tsa le/ pa tse pa tse/ b+han de b+han de/ an tshe man tse/ Tu
253b3(mdo sde): DA re/ d+hu DA re/ pa dA re/ ag ke ag ke/ mag ke mag ke /tsag kre tsag kre /di me di me/ hi me hi me/ Ta swAhA/ blo gros chen po/ lang+kar
253b4(mdo sde): gshegs pa'i mdo'i sngags kyi tshig ni 'di dag yin no/ /rigs kyi bu'am/ rigs kyi bu mo gang la la sngags kyi tshig 'di dag 'dzin pa dang / 'chang ba dang / klog pa dang /
253b5(mdo sde): kun chub par byed par 'gyur ba de la sus kyang skabs mi rnyed de/ lha'am/ lha mo'am/ klu'am/ klu mo'am/ gnod sbyin nam/ gnod sbyin mo'am/ lha ma yin nam/ lha ma
253b6(mdo sde): yin mo'am/ nam mkha' lding ngam/ nam mkha' lding mo'am/ mi'am ci'am/ mi'am ci mo'am/ lto 'phye chen po'am/ lto 'phye chen po mo'am/ dri za'am/ dri za mo'am/
253b7(mdo sde): 'byung po'am/ 'byung po mo'am/ grul bum mam/ grul bum mo'am/ sha za'am/ sha za mo'am/ gnon po'am/ gnod po mo'am/ brjed byed dam/ brjed byed mo'am/
254a1(mdo sde): srin po'am/ srin mo'am/ phra men pha'am/ phra men ma'am/ mdangs 'phrog ba'am/ mdangs 'phrog ma'am/ lus srul po'am/ lus srul
254a2(mdo sde): mo'am/ mi'am/ mi ma yin pa de thams cad kyis kyang de la glags mi rnyed de/ gal te gdon drag po zhig byung na de la brgya rtsa brgyad du bsngags pas du 'bod cing phyogs
254a3(mdo sde): gcig tu blta ste/ 'gro bar 'gyur ro/ /blo gros chen po/ yang sngags kyi tshig gzhan dag kyang bshad par bya'o/ /'di lta ste/ pad me/ pad ma de be/ he ne hi na hi ne/
254a4(mdo sde): tsu le tsu lA tsu le/ hu le hu la hu le/ yu le yu la yu le/ pa le pa la pa le/ mun tse/ tshin d+he/ b+hin d+he/ b+han tshe/ marde pra ma rde di na ka re swAhA/ blo gros chen po/ rigs
254a5(mdo sde): kyi bu'am rigs kyi bu mo gang la la sngags kyi tshig 'di dag 'dzin pa dang / 'chang ba dang / klog pa dang / kun chub par byed na/ lha'am/ lha mo'am/ klu'am/ klu
254a6(mdo sde): mo'am/ gnod sbyin nam/ gnod sbyin mo'am/ lha ma yin nam/ lha ma yin mo'am/ nam mkha' lding ngam/ nam mkha' lding mo'am/ mi'am ci'am/ mi'am ci
254a7(mdo sde): mo'am/ lto 'phye chen po'am/ lto 'phye chen po mo'am/ dri za'am/ dri za mo'am/ 'byung po'am/ 'byung mo'am/ grul bum mam/ grul bum mo'am/ sha za'am/
254b1(mdo sde): sha za mo'am/ gnon po'am/ gnon mo'am/ brjed byed dam/ brjed byed mo'am/ srin po'am/ srin mo'am/ phra men pha'am/ phra men ma'am/ mdangs 'phrog pha'am/
254b2(mdo sde): mdangs 'phrog ma'am/ lus srul po'am/ lus srul mo'am/ mi'am/ mi ma yin pa de dag thams cad kyis kyang glags mi rnyed do/ /gsang sngags kyi tshig 'di dag klog
254b3(mdo sde): par byed pa des lang kar gshegs pa'i mdo thams cad bklags par 'gyur ro/ /sngags kyi tshig 'di dag ni bcom ldan 'das kyis srin po rnams bzlog pa'i phyir
254b4(mdo sde): gsungs so/ / //'phags pa lang kar gshegs pa/ bam po brgyad pa/ de nas bcom ldan 'das la byang chub sems dpa' sems dpa' chen po blo gros
254b5(mdo sde): chen pos 'di skad ces gsol to/ /'jig rten 'di ni skye 'jig bral/ /nam mkha'i me tog rab tu 'dra/ /khyod kyi shes rab thugs rje yis/ /yod dang med par ma dmigs
254b6(mdo sde): so| |'jig rten rtag dang chad spangs pa/ /khor zug rmi lam 'dra ba ste/ /khyod kyi shes rab thugs rje yis/ /yong dang med par ma dmigs so/ /chos rnams thams cad sgyu ma
254b7(mdo sde): bzhin/ /sems dang rnam par shes pa spangs/ /khyod kyi shes rab thugs rje yis/ /khyod kyis yod dang med ma dmigs/ /chos dang gang zag bdag med dang / /khyod kyi nyon
255a1(mdo sde): mongs shes bya'i rnams/ /khyod kyi shes rab thugs rje dang / /mtshan ma med pas rtag tu dag /mya ngan mi 'da' 'da' la min/ /khyod la mya ngan
255a2(mdo sde): 'da' mi gnas/ /blo dang rig par bgyi dang bral/ /yod dang med pa'i phyogs kyang spangs/ /de ltar skye 'jig spangs pa yi/ /thub pa zhi ba sus mthong ba/ /de dag 'di dang
255a3(mdo sde): slad mar yang / /chags med nye len med par 'gyur/ /sems slu ba yi smig rgyu ba/ /ji ltar dpyid ka g.yo ba na/ /ri dwags rnams ni chur 'dzin te/ /de la dngos po yod
255a4(mdo sde): pa min/ /de bzhin rnam shes sa bon yang / /lta ba'i yul la rab tu g.yo/ /byis pa rnams ni skye bar 'dzin/ /rab rib can gyi rab rib bzhin/ /bsam gtan bsam bya
255a5(mdo sde): bsam gtan pa/ /spong dang bden pa mthong ba dang / /de dag rtog pa tsam yin par/ /gang gis rtogs pa de 'grol lo/ /chos 'di dag ni snying po med/ /rlom sems las ni
255a6(mdo sde): byung ba yin/ /gang gis stong zhes snyems pa yi/ /snyems pa de yang stong pa'o/ /phung po rnam par shes dang lnga/ /chu la shing gi grib ma bzhin/ /snang ba sgyu ma rmi lam 'dra/ /
255a7(mdo sde): rnam par rig par ma rtog cig /sgyu ma ro langs 'khrul 'khor dang / /rmi lam glog dang sprin lta bur/ /nam yang rgyud gsum rnam 'chad par/ /skye bos mthong na rnam par 'thar//
255b1(mdo sde): tshul bzhin ma yin rnam rtog pas/ /sna tshogs rnam pa brgyad dam dgur/ /rnam par shes pa 'jug 'gyur te/ /ji ltar rgya mtsho'i rlabs bzhin no/ /rtag tu bag chags dag gis
255b2(mdo sde): bskyed/ /rtsa ba zug cing gnas kyang brtan/ /spyod yul dag tu sems 'khyam ste/ /khab long gis ni lcags bzhin no/ /sems can kun la gnas pa ste/ /rigs kyis ni rtog pa
255b3(mdo sde): spangs/ /shes rab shes bya rnam spangs shing / /byed las grol na rnam par ldog /sa bcu las ni rnam byung ba/ /sgyu ma lta bu'i ting 'dzin dang / /'du shes rnam shes spangs pa yi/ /sems kyi rgyal po blta bar
255b4(mdo sde): bya| |sems ni nam zhig gyur pa na/ /pad+mo 'dra ba'i gzhal med khang / /sgyu ma'i spyod yul 'byung ba na/ /de yi tshe na ther zug gnas/ /de na gnas par gyur nas ni/ /lhun gyis grub
255b5(mdo sde): pa'i spyod rig pas/ /sna tshogs gzugs kyi nor bu bzhin/ /sems can kun gyi don byed do/ /rnam par rtog las gud na ni/ /'dus byas 'dus ma byas med na/ /mo gsham rmi
255b6(mdo sde): lam bu bzhin no/ /byis pa phyogs bslad 'dzin par byed/ /rang bzhin med dang mi skye dang / /gang zag dang ni phung po'i rgyud/ /rkyen dang khams dang shes bya dang / /stong pa srid
255b7(mdo sde): dang mi srid rnams/ /ngas ni thabs su bshad pa ste/ /nga ni mtshan nyid mi 'chad na/ /mtshan gyi gzhi dang mtshan nyid du/ /byis pa rnams ni dngos por 'dzin/ /thams cad mkhyen
256a1(mdo sde): kyang thams cad mkhyen pa min/ /thams cad kyi yang dbus la thams cad med/ /byis pa 'jig rten sangs rgyas 'di zhes rtog /shes par mi
256a2(mdo sde): byed ston par yang mi byed/ /btags pa 'di ni ming tsam ste/ /mtshan nyid kyis ni med pa'o/ /gang la de ni rnam brtag pa'i/ /phung po skra shad 'dzings pa 'dra/ /med las 'byung
256a3(mdo sde): ba cung zad med/ /rkyen rnams kyis ni 'jig mi 'gyur/ /nam mkha'i me tog mo gsham bu/ /de ltar 'dus byas nam mthong ba/ /de tshe gzung dang 'dzin pa ni/ /nor ba mthong
256a4(mdo sde): nas ldog par 'gyur/ /mtshan nyid dang ni bya ba dang / /dngos por mya ngan yi mi 'da'/ /rnam rtog rnam shes bzlog pa na/ /nga ni mya ngan 'das pa'o/ /ji ltar chu chen zad
256a5(mdo sde): pa'i tshe/ /rlabs rnams 'byung bar mi 'gyur ba/ /de bzhin 'gags par gyur na ni/ /rnam shes sna tshogs mi 'byung ngo / /stong pa ngo bo nyid med pa/ /sgyu ma bzhin du ma skyes
256a6(mdo sde): rnams/ /yod dang med pa ma yin te/ /dngos po 'di dag rmi lam bzhin/ /nga ni rang bzhin gcig 'chad pa/ /rtog ge mtshan ma rig spangs pa/ /'phags pa'i lha yi spyod yul
256a7(mdo sde): te| |rang bzhin rnam gnyis spangs pa'o/ /'dzin pa med cing gzung ba med/ /thar pa med cing 'ching ba med/ /sgyu ma dang ni smig rgyu 'dra/ /rmi lam rab rib ji bzhin du/ /
256b1(mdo sde): gang tshe yang dag don 'dod pa/ /rnam par mi rtog chags med pas/ /mthong ba de la rnal 'byor zhugs/ /the tshom med par nga yang mthong / /de la rnam rig gang yang med/ /ji
256b2(mdo sde): ltar nam mkha'i smig rgyu bzhin/ /chos rnams de ltar shes na ni/ /ci yang shes pa med pa'o/ /khams rnams rab tu 'khrugs pa'i phyir/ /srin bu me khyer lta bu dag /med
256b3(mdo sde): kyang myos la sna tshogs snang / /de bzhin 'jig rten rang bzhin ni/ /rtswa dang shing dang gyo mo las/ /sgyu ma rnam par mdzes gyur kyang / /sgyu ma de ni med pa ste/ /chos kyi rang bzhin
256b4(mdo sde): de bzhin no/ /rkyen rnams yod dam med pa las/ /chos rnams 'byung ba med pa ste/ /khams gsum na ni nor ba yi/ /de phyir sna tshogs snang bar 'gyur/ /'jig rten rmi lam ngo
256b5(mdo sde): bo nyid mtshungs te/ /de na sna tshogs kyi yang gzugs rnams snang / /reg dang longs spyod lus kyi mthar 'gro dang / /'jig rten gtso dang byed pa rnams mtshungs so/ /sems
256b6(mdo sde): 'di khams gsum skye gnas gyur pa yin/ /sems 'khrul 'di dang pha rol snang ba'o/ /'jig rten med phyir de la brtag mi bya/ /'jig rten de 'dra'i rang bzhin rtogs nas ni//
256b7(mdo sde): mi gtsang gnas kyi tha mar phyin par 'gyur/ /byis pa rnams ni gti mug phyir/ /'byung ba dang ni 'jig pa mthong / /shes rab ldan pa rnams dag ni/ /'byung dang 'jig pa mthong
257a1(mdo sde): ba med/ /lha yi pho brang 'og min no/ /sdig pa thams cad rnam spangs par/ /rtag tu rnam par mi rtog ldan/ /sems dang sems las byung ba
257a2(mdo sde): spangs/ /stobs dang mngon shes dbang thob pa/ /de dag ting 'dzin dbang rnyed nas/ /rdzogs pa'i sangs rgyas der 'tshang rgya/ /sprul pa rnams ni 'dir 'tshang rgya/ /sangs
257a3(mdo sde): rgyas rnams kyi sprul pa dag / bye ba dpag med 'byung bar 'gyur/ /byis pa kun ni de dag las/ /brag ca 'dra chos bsam yas nyon/ /thog ma dbus dang mtha' las grol/ /
257a4(mdo sde): dngos po dang ni dngos med spangs/ /khyab pa mi g.yo dag pa ste/ /sna tshogs med la sna tshogs 'byung / /rnam par rig pa'i rigs kyis g.yogs/ /lus can kun la gnas
257a5(mdo sde): pa ste| |sgyu ma nor ba yod mod kyi/ /sgyu ma nor pa'i rgyu ma yin/ /'jig rten dag na sems slu ba/ /cung zad tsam ni gang yod pa/ /rang bzhin gnyis dang 'brel ba ste/ /kun
257a6(mdo sde): gzhi rnam par shes pas sprul/ /rnam rig tsam gyi lta shwa dang / /gang zag chos su spyod par yang / /'jig rten de ltar rnam bsgoms nas/ /nam zhig shin tu gyur pa na/ /de
257a7(mdo sde): tshe nga yi pu yin te/ /rdzogs pa'i chos rnams rab ston pa/ /drod dang gsher dang sra g.yo bar/ /chos rnams byis pas rnam par brtags/ /yang dag ma yin sgro btags te/ /
257b1(mdo sde): mtshan nyid med cing mtshan gzhi med/ /rgyun rnams kyi ni lus 'di la/ /'di ni rdzas brgyad gzugs yin te/ /lus kyi dbyibs dang dbang por ni/ /byis pa nor pa rnams rtog go /rgyu dang
257b2(mdo sde): rkyen rnams tshogs pa las/ /byis pa 'byung bar rtog par byed/ /tshul 'di dag ni mi shes pas/ /srid pa gsum gyi gnas na 'khyam/ /dngos po tham cad rang bzhin med pa
257b3(mdo sde): ste| |rtog pa mi yi tshig yin de yang med/ /srid pa rmi lam sprul bzhin brtags byas nas/ /'khor bar mi bya mya ngan 'das mi bya/ /sna tshogs sa bon zhes bya'i sems/ /
257b4(mdo sde): sems kyi spyod yul la snang ste/ /snang nas rtog pa gnyis dag gi /byis pa rnams ni skye bar rtog /mi shes pa dang sred dang les/ /sems dang sems las byung gnas te/ /gang
257b5(mdo sde): phyir de las 'byung bas na/ /de ni gzhan gyi dbang du 'dod/ /de dag gang dngos rtog pa ni/ /sems kyi spyod yul nor pa ste/ /rtog pas grub pa ma yin no/ /log par nor pa
257b6(mdo sde): rnam par brtags/ /rkyen rnams dang ni 'brel ba las/ /lus can rnams kyi sems 'byung ngo / /rkyen rnams las ni rnam grol zhing / /rang gi mtshan nyid rnam spangs te/ /nam
257b7(mdo sde): zhig lus la mi gnas na/ /de phyir nga yi spyod yul min/ /ji ltar rgyal po tshong dpon dag /ri dwags 'dra ba sna tshogs kyis/ /bu brid khyim na rtser bcug nas/ /nags kyi ri
258a1(mdo sde): dwags phrad pa bstan/ /de ltar ngas ni chos rnams kyi/ /so so rang rig yang dag mtha'/ /bu rnams la ni nga 'chad do/ /ji ltar rgya mtsho rlabs rnams
258a2(mdo sde): ni| |rlung gi rkyen gyis byung ba dag / gar byed rab tu 'jug par 'gyur/ /rgyun kyang 'chad par mi 'gyur ro/ /de bzhin kun gzhi chu bo yang / /rtag tu yul gyi rkyen gyis byung / /rnam
258a3(mdo sde): shes dpa' rlabs sna tshogs kyis/ /gar byed rab tu 'dud par 'gyur/ /gzung dang 'dzin pa'i dngos por ni/ /lus can rnams kyi sems 'jug go /ji ltar byis pas brtags
258a4(mdo sde): pa ltar/ /snang ba yi ni mtshan nyid med/ /kun gzhi rnam shes dam pa ni/ /rnam par rig ste kun gzhi yang / /gzung dang 'dzin pa spangs pa'i phyir/ /de bzhin nyid du ngas bshad
258a5(mdo sde): do| |phung po rnams la bdag med do/ /srog kyang med cing gang zag med/ /rnam par shes pa skye bar 'gyur/ /rnam par shes ni 'gag par 'gyur/ /ji ltar ri mo mtho dman du//
258a6(mdo sde): snang yang yod pa ma yin pa/ /de bzhin dngos po rnams la yang / /dngos nyid snang yang yod pa min/ /ji ltar dri za'i grong khyer dang / /ji lta bur ni smig rgyu dag /de ltar snang
258a7(mdo sde): ba rtag mthong yang / /shes rab kyis ni yod ma yin/ /tshad ma dbang po rnam par log /'bras bu med cing rgyu yang med/ /blo dang rig par bya dang bral/ /mtshan dang gzhan gyi
258b1(mdo sde): gzhi yang spangs/ /phung por rten cing sangs rgyas pa/ /gang na sus kyang ma mthong ste/ /gang na sus gang ma mthong ba/ /de la ji ltar rnam par bsgom/ /rkyen dang gtan tshigs dpe
258b2(mdo sde): rnams dang / /dam 'cha' ba dang rgyu rnams kyis/ /rmi lam dri za'i 'khor lo dang / /smig rgyu nyi ma zla ba dang / /mi gu 'od sogs dpe rnams kyis/ /skye ba de dag ngas bzlog go /'gro
258b3(mdo sde): ba rmi lam sgyu ma 'dra/ /stong pa dang ni brtags pa ste/ /'jig rten gsum la mi gnas shing / /phyi nang du yang de bzhin te/ /srid pa ma skyes mthong bas na/ /mi skye bzod pa 'byung
258b4(mdo sde): bar 'gyur/ /sgyu ma lta bu'i ting nge 'dzin/ /lus kyang sgyu ma lta bu ste/ /mngon shes dbang dang stobs rnams kyang / /de yi sems la sna tshogs 'gyur/ /gang gi dngos po ma skyes
258b5(mdo sde): pa| |stong pa shin tu rang bzhin med/ /de dag la ni rkyen rnams kyis/ /nor pa skye zhing 'gag par 'gyur/ /phyi rol snang ba'i gzugs can gyi/ /sems dang sems ni snang bar
258b6(mdo sde): 'gyur/ /ji ltar byis pas brtags pa ltar/ /mthong bar bya ba gzhan med do/ /'brel pa rnams dang sangs rgyas gzugs/ /'byung ba rnams ni 'jig pa dang / /shin tu bslabs
258b7(mdo sde): pas rnam rig gis/ /'gro ba sna tshogs byin gyis rlob/ /lus dang gnas dang longs spyod rnams/ /gzung ba rnam rig gsum pa ste/ /yid dang 'dzin pa rnam rig dang / /rnam par
259a1(mdo sde): rtog ni 'dzin pa gsum/ /rnam par rtog dang rnam brtag pa/ /ji srid yi ge'i spyod yul ba/ /rtog can rtog gis nor ba'i phyir/ /de srid yang dag mi
259a2(mdo sde): mthong ngo / /gang gi tshe na shes rab kyis/ /dngos po rang bzhin med par shes/ /de yi tshe na rnal 'byor can/ /mtshan med gnas shing ngal yang bso/ /bya gag snag tshas
259a3(mdo sde): bskus pa la/ /de nyid thi bar mi shes 'dzin/ /mi shes pa yi byis pa dag /theg pa gsum la'ang de bzhin no/ /'di la nyan thos gang yang med/ /rang rgyal ba dag de bzhin te//
259a4(mdo sde): nyan thos dang ni rang rgyal ba'i/ /gang gzugs 'di dag snang ba ni/ /byang chub sems dpa' snying brtse can/ /de dag sprul pa ston pa'o/ /srid pa gsum ni rnam rig tsam/ /rang
259a5(mdo sde): bzhin gnyis ni brtags pa ste/ /chos dang gang zag 'phos pa'i phyir/ /de gyur pa ni de bzhin nyid/ /nyi ma zla ba mar me'i 'od/ /de bzhin 'byung ba nor bu rnams/ /rnam par
259a6(mdo sde): mi rtog shin tu 'byung / /de bzhin sangs rgyas sangs rgyas nyid/ /ji ltar rab ri ba can dag gis/ /skra shad log par 'dzin pa ltar/ /de bzhin dngos por rtog pa 'di/ /byis pas
259a7(mdo sde): log par rnam par brtags/ /nyon mongs rnam byang dngos po rnams/ /skra shad 'dzings pa lta bu ste/ /gnas dang 'jig dang skye dang bral/ /rtag dang mi rtag spangs pa'o/ /ji
259b1(mdo sde): ltar la las d+ha tu zos/ /gser lta bur ni 'gro ba mthong / /de na gser yod ma yin yang / /sa dag kyang ni gser du snang / /thog ma med sems sems byung bas/ /de ltar byis pa
259b2(mdo sde): nyams par byas/ /srid pa sgyu ma smig rgyu skyes/ /yang dag nyid du 'dzin par byed/ /sa bon gcig dang sa bon med/ /mnyam dang shas che sa bon can/ /sa bon kun kyang de bzhin
259b3(mdo sde): no| |sna tshogs gyur gyi sems la ltos/ /nam dag pa na sa bon gcig /shin tu gyur pa sa bon med/ /mi rtog pas na mnyam pa'o/ /shas che bas na tshe rabs 'dres/ /sa bon sna
259b4(mdo sde): tshogs 'debs pas na/ /de ni sa bon kun ces bya/ /'di la rkyen gyis mi skye ste/ /gang yang 'gag par mi 'gyur ro/ /brtags pa yi ni rkyen rnams nyid/ /skye ba dang ni 'gag par
259b5(mdo sde): 'gyur/ /srid pa gsum ni btags tsam ste/ /ngo bo nyid kyis dngos po med/ /btags pa dngos po'i ngo bo nyid/ /rtog ge pa dag rtog par 'gyur/ /dngos po rang bzhin shes 'dod
259b6(mdo sde): la| |nor nga dag ni mi rtogs so/ /dngos po'i rang bzhin mi skye ba/ /de ltar mthong nas rnam par 'grol/ /sgyu ma med dang chos mtshungs pas/ /dngos po rnams ni yod brjod
259b7(mdo sde): bzhin/ /log pa glog ltar mgyogs pas na/ /de phyir sgyu ma lta bur rig /bskyed pa med cing skyes pa med/ /rkyen rnams kyang ni gang na yang / /gang yang yod pa ma yin te/ /
260a1(mdo sde): kha cig gis ni spyod par brjod/ /rkyen gyi skye 'jig 'brel pa ni/ /bzlog par bya ba ma yin te/ /rang bzhin med cing rnam rig med/ /rkyen rnams kyis
260a2(mdo sde): ni byis pa dag / gang la rtog pa de bzlog go /rang bzhin med cing rnam rig med/ /kun gzhi med cing dngos med na/ /byis pa ngan pa'i rtog ge ba/ /ro dang 'dra bas 'di dag brtags//
260a3(mdo sde): nam zhig 'jig rten sems tsam du/ /rgyal ba'i sras kyis mthong ba na/ /de tshe ris su gtogs pa'i lus/ /byis pa'i 'du byed spangs pa ste/ /stobs dang mngon par shes pa
260a4(mdo sde): dang | |dbang dang ldan pa rab tu 'thob/ /thams cad gzugs su snang ba yi/ /sems de nam zhig byung ba na/ /'di la sems med gzugs med kyi/ /nor sems thog ma med
260a5(mdo sde): ces pa/ /de tshe rnal 'byor can gyi rnams/ /shes pas 'gro ba snang med mthong / /mtshan ma dngos po rnam rig dang / /gang rig rnam par g.yos pa las/ /nga yi bu rnams 'das
260a6(mdo sde): nas ni/ /de dag rnam par mi rtog spyod/ /sgyu ma dri za'i grong khyer dang / /skra shad 'dzings pa'i smig rgyu dag /med bzhin du ni yod par snang / /de bzhin dngos po dngos nyid do/ /
260a7(mdo sde): dngos po thams cad ma skyes te/ /nor ba tsam ni snang bar 'gyur/ /byis pa rtog gnyis dga' ba dang / /nor ba las ni skyes par rtog /sna tshogs bag chags las byung ba'i/
260b1(mdo sde): skye ba'i char ni gtogs pa'i sems/ /chu bo'i rlabs bzhin shin tu 'byung / /de chad nas ni mi 'byung ngo / /rnam pa sna tshogs dmigs pa'i sems/ /sna tshogs la ni 'jug pa bzhin//
260b2(mdo sde): de bzhin nam mkha' brtsig pa la/ /ci yi phyir na 'jug mi 'gyur/ /mtshan ma zhig la dmigs nas ni/ /gal te sems ni 'jug 'gyur na/ /sems kyang rkyen gyis bskyed gyur
260b3(mdo sde): te| |sems tsam du ni mi rung ngo / /sems kyis su ni sems la gzung / /rgyu dang bcas pa gang yang med/ /sems kyi chos nyid dag pa ste/ /nam mkha' la ni bag chags med/ /rang
260b4(mdo sde): gi sems la mngon chags pas/ /sems ni shin tu 'byung bar 'gyur/ /phyi rol snang ba yod med de/ /de yi phyir na sems tsam mo/ /sems ni kun gzhi rnam shes te/ /ngar
260b5(mdo sde): sems nyid ni yid yin no/ /gang gis yul rnams 'dzin pa ni/ /de ni rnam par shes zhes bya/ /sems ni rtag tu lung ma bstan/ /yid ni gnyis kar rgyu ba ste/ /rnam par
260b6(mdo sde): shes pa 'byung ba yang / /de ni dge dang mi dge'o/ /lus dang gnas dang longs spyod ni/ /gzung ba'i rnam rig gsum po'o/ /yid dang 'dzin pa'i rnam rig dang / /rnam par
260b7(mdo sde): rtog pa 'dzin pa gsum/ /rnam rig gnyis po spangs pa ni/ /dam pa'i don gyi sgo yin te/ /snang ba med la 'dug na ni/ /theg pa gsum gzhag ga la yod/ /sems tsam dang ni
261a1(mdo sde): snang med dang / /sangs rgyas sa dang gnas rnams ni/ /de dag sangs rgyas rnams kyis bshad/ /'chad cing 'chad par 'gyur ba'o/ /sa bdun
261a2(mdo sde): dag ni sems yin te/ /snang ba med pa brgyad pa'o/ /'dir ni sa gnyis gnas yin te/ /sa gzhan nga yi rang bzhin no/ /dag dang so sor rang rig pa/ /sa 'di nga yi rang
261a3(mdo sde): bzhin te/ /dbang phyug chen po'i gnas kyi mchog /'og min shin tu rnam par mdzes/ /me yi ji lta de bzhin du/ /de yi 'od zer sna tshogs pa/ /yid 'ong zhi ba rab tu
261a4(mdo sde): 'byung / /de dag srid gsum sprul par byed/ /srid pa gsum po kha cig sprul/ /kha cig snga nas sprul pa ste/ /der ni theg pa rnams ston pa/ /de ni nga yi rang bzhin sa/ /
261a5(mdo sde): zhing du 'pho dang rtogs pa la/ /sa rnams kyi ni dus med de/ /sems tsam las kyang 'das nas ni/ /snang med gnas pa'i 'bras bu'o/ /rnam pa sna tshogs yod pa dang / /med
261a6(mdo sde): pa dag kyang snang bar 'gyur/ /byis pa 'dzin pas rnam bslad de/ /sna tshogs pa ni phyin ci log /nam zhig mi rtog ye shes ni/ /dngos po yod par mi rung ngo / /gang phyir
261a7(mdo sde): sems ni gzugs min pas/ /de phyir de ni rnam mi rtog /dbang po rnams ni sgyu ma bzhin/ /yul rnams kyang ni rmi lam 'dra/ /byed dang las dang bya ba 'di/ /rnam pa kun tu yod
261b1(mdo sde): pa min/ /bsam gtan rnams dang tshad med dang / /gzugs med pa dang ting 'dzin dang / /'du shes 'gog pa ma lus par/ /sems tsam la ni yod pa min/ /rgyun du zhugs
261b2(mdo sde): pa'i 'bras bu dang / /lan gcig phyir 'ong 'bras bu dang / /phyir mi 'ong ba'i 'bras bu dang / /dgra bcom nyid ni sems nor ba'o/ /byis pa rnams ni 'dus byas la/ /mi rtag
261b3(mdo sde): skad cig stong par rtog / sa bon 'bab chu mar me dpes/ /skad cig pa yi don du rtog /byed pa med cing skad cig pa/ /dben par bya ba spangs pa dang / /chos rnams kyis ni mi
261b4(mdo sde): skye ba/ /skad cig don du ngas bshad do/ /yod dang med las skyes par ni/ /khyad par pa dang grangs can shes/ /lung du ma bstan thams cad kyang / /de dag nyid kyis bshad
261b5(mdo sde): pa'o| |lung bstan pa ni rnam bzhi ste/ /mgo gcig dang ni dri ba dang / /rnam par dbye dang bzhag pa rnams/ /mu stegs smra ba bzlog pa'o/ /kun rdzob tu ni thams cad yod/ /dam
261b6(mdo sde): pa'i don du yod ma yin/ /chos rnams rang bzhin med pa la/ /dam pa'i don du 'dod na ni/ /dmigs pa rang bzhin med pa la/ /de phyir kun rdzob bstan pa yin/ /dngos po brjod
261b7(mdo sde): pa'i rgyus byung ba/ /gal te rang bzhin yod na ni/ /brjod pa dag las byung ba yi/ /dngos po med ces bya ba med/ /brjod pa 'di na dngos med de/ /kun rdzob tu yang yod ma yin/ /
262a1(mdo sde): phyin ci log ni yod min pas/ /dmigs pa yod pa ma yin no/ /gal te phyin ci log yod na/ /ngo bo nyid med par 'gyur/ /phyin ci log ni bzhi
262a2(mdo sde): yi phyir/ /gang dang gang dag dmigs gyur pa/ /de ni rang bzhin med par 'gyur/ /thams cad du yang med pa yin/ /gang 'di sna tshogs snang ba ni/ /gnas ngan len gyis
262a3(mdo sde): bsgos pa'i sems/ /gzugs su snang ba 'dzin pa ste/ /phyi rol dag ni sems 'khrul pa/ /rtog pa dang ni mi rtog pas/ /rnam rtog rab tu spong 'gyur te/ /mi rtog rnam
262a4(mdo sde): par rtog pa'i sa/ /stong pa nyid ni yang dag mthong / /sgyu ma glang po sna tshogs ltar/ /lo ma rnams dang gser bzhin du/ /mi shes pas ni sems bsgos pas/ /de bzhin
262a5(mdo sde): mi la snang ba mngon/ /'phags pas nor ba mi mthong ste/ /yang dag nyid kyang skabs der min/ /gang phyir skabs der yang dag na/ /nor pa yang dag nyid du 'gyur/ /nor
262a6(mdo sde): pa thams cad spangs nas kyang / /gal te mtshan ma skyer zin na/ /de nyid de yi nor pa ste/ /rab rib yongs su ma dag bzhin/ /rab rib can rnams bslad pa yis/ /skra
262a7(mdo sde): shad mthong ba ji bzhin du/ /de bzhin byis pa rnams kyi yang / /'dzin pa yul la shin tu 'jug /srid gsum 'di ni skra shad 'dra/ /smig rgyu chu ltar nor ba ste/ /rmi lam
262b1(mdo sde): sgyu ma lta bur ni/ /rnam par bsgoms na grol bar 'gyur/ /rnam par rtog dang rnam brtag dang / /rnam par rtog pa 'jug pa dang / /'ching dang bcing bya bcings pa dang / /drug po
262b2(mdo sde): 'di dag thar pa'i rgyu/ /sa rnams med cing bden pa med/ /zhing rnams med cing sprul pa med/ /sangs rgyas rnams dang rang sangs rgyas/ /nyan thos rnams kyang brtags pa'o/ /
262b3(mdo sde): gang zag rgyu dang phung po'i rnams/ /de bzhin rkyen dang rdul phran dang / /gtso bo dbang phyug byed po rnams/ /sems tsam la ni rnam par rtog /sems ni thams cad thams cad du//
262b4(mdo sde): thams cad lus la 'jug pa ste/ /rnam pa drug gis sna tshogs 'dzin/ /sems kyi rigs ni mtshan nyid med/ /phung po rnams la bdag med de/ /bdag kyang phung po rnams la med/ /de dag brtags pa bzhin du
262b5(mdo sde): med| |de dag med pa'ang ma yin no/ /ji ltar byis pas brtags pa bzhin/ /dngos po thams cad yod pa ste/ /de dag mthong bzhin yod na ni/ /thams cad yang dag mthong
262b6(mdo sde): par 'gyur/ /dngos po thams cad med pa'i phyir/ /kun nas nyon mongs dag pa med/ /ji ltar mthong bzhin de med de/ /de dag med pa'ang ma yin no/ /kun rtog nor pa'i
262b7(mdo sde): mtshan ma ste/ /gzhan gyi dbang gi mtshan nyid do/ /mtshan nyid de la ming btags pa/ /de ni rnam brtags mtshan nyid do/ /rkyen dang ming gi brda dag las/ /kun rtog nor pa'i
263a1(mdo sde): mtshan ma dag / nam zhig de la mi 'byung na/ /yongs su grub pa'i mtshan nyid do/ /rnam par smin pa'i sangs rgyas dang / /sprul pa yi ni rgyal ba
263a2(mdo sde): dang | |byang chub sems dpa' sems can dang / /phyogs phyogs kyi ni zhing rnams dang / /sgyu 'dra'i chos dang 'phrul pa dang / /rgyal ba gang rnams sprul pa dag /de kun snang
263a3(mdo sde): ba mtha' yas kyi/ /bde ba can nas byung ba'o/ /gang yang sprul pas bshad pa dang / /rnam smin skyes pas gang bshad pa/ /mdo sde shin tu rgyas pa'i tshul/ /de yi dgongs
263a4(mdo sde): pa shes par gyis/ /gang yang rgyal ba'i bus bshad dang / /gang yang 'dren pa rnams kyis bshad/ /sprul pa dag gis gang bshad pa/ /rnam smin rgyal bas ma yin no/ /
263a5(mdo sde): chos 'di rnams ni ma skyes pa/ /de dag pa yang ma yin te/ /dri za'i grong khyer sgyu ma dang / /rmi lam sprul pa rnams dang 'dra/ /sna tshogs sems ni 'jug pa ste/ /sems ni
263a6(mdo sde): rnam par grol bar 'gyur/ /'gog par 'gyur ba'ang sems nyid de/ /sems nyid skye yi gzhan ma yin/ /mi yi sna tshogs brtags pa'i sems/ /don du snang ba mthong ba
263a7(mdo sde): ste| |'di ni sems tsam don kyang med/ /rnam par mi rtog grol bar 'gyur/ /thog ma med dus spros pa yis/ /gnas ngan len rnams rab tu bsdus/ /rnam par rtog pas bsgos
263b1(mdo sde): pas na/ /de phyir log par snang ba 'byung / /don du snang la rnam shes te/ /ye shes yang dag spyod yul can/ /shin tu gyur pa snang med de/ /de ni 'phags pa'i spyod yul lo/ /
263b2(mdo sde): don rab 'byed pa'i bsam gtan dang / /byis pa nyer spyod bsam gtan dang / /de bzhin nyid dmigs bsam gtan pas/ /de bzhin gshegs pa'i bsam gtan dge /kun
263b3(mdo sde): brtags pa yi rang bzhin gyis/ /thams cad chos ni ma skyes pa/ /gzhan gyi dbang la gnas nas ni/ /mi yi rnam rtog 'khyam pa yin/ /nam zhig gzhan gyi dbang dag nas/ /
263b4(mdo sde): rnam par rtog dang bral ba na/ /shin tu gyur pa de bzhin nyid/ /rtog pa spangs par gnas pa'o/ /rnam rtog bden par yod min gyi/ /rnam par rtog pas ma rtog cig /gzung dang
263b5(mdo sde): 'dzin pa'i mtshan nyid du/ /nor pa de dag rnam rtog na/ /phyi rol don mthong brtags pa ni/ /kun tu brtags pa'i rang bzhin no/ /de dag thams cad spangs nas ni/ /nam zhig
263b6(mdo sde): snang ba med gyur na/ /de tshe sangs rgyas lha yi phyag /zhing rnams kun nas byung ba'i sa/ /de yi mgo la nyug mdzad de/ /de bzhin nyid kyi rjes 'gro ltas/ /gang phyir blo yis rab gzhigs
263b7(mdo sde): na| |rang bzhin dag ni mi dmigs te/ /de phyir de dag brjod du med/ /ngo bo nyid kyang med par bshad/ /rkyen gyis bskyed pa'i don la ni/ /yod dang med pa yod ma yin/ /rkyen du
264a1(mdo sde): gtags pa'i dngos po la/ /yod dang med pa gang rtog par/ /mu stegs lta ba can dag ni/ /bstan las ring du gyur par shes/ /dngos po kun gyi
264a2(mdo sde): smra ba la/ /rtag tu tshe rabs gzhan song tshe/ /phan tshun rnam par rtog pa yis/ /goms shing goms par byed pa'o/ /ming ni brjod par ma byas na/ /'jig rten thams
264a3(mdo sde): cad rmongs par 'gyur/ /de bas rmongs pa bsal ba'i phyir/ /ming du gdags par bya ba yin/ /ming dang nor ba'i rnam rtog dang / /rkyen rnams kyis ni bskyed pa yi/ /
264a4(mdo sde): rnam par rtog pa gsum dag gis/ /byis pa rnams ni dngos por rtog /'gags pa med cing ma skyes te/ /rang bzhin gyis ni nam mkha' 'dra/ /dngos po med pa'i rang
264a5(mdo sde): bzhin gang / /de dag rnam brtags mtshan nyid do/ /mig yor 'dra zhing sgyu ma bzhin/ /smig sgyu rmi lam mgal me bskor/ /dri za'i grong khyer brag ca 'dra/ /chos de rkyen las
264a6(mdo sde): byung ma yin/ /de bzhin nyid dang gnyis su med/ /stong pa chos nyid yang dag mtha'/ /rnam par mi rtog bshad pa ni/ /gang de grub pa'i mtshan nyid do/ /lus dang ngag gi spyod
264a7(mdo sde): yul rdzun/ /shes rab mi rtog bden pa ste/ /sems ni gnyis kyi mthar lhung bas/ /de phyir shes rab rnam mi rtog /ji srid sems kyi spyod yul ba/ /yod dang med pa'i
264b1(mdo sde): mtha' gnyis yin/ /spyod yul spangs par gyur na ni/ /de tshe sems kyang yang dag 'gag /rkyen las skyes pa'i rang bzhin la/ /rtog la gang gis rtog byed pa/ /phyi rol don mthong
264b2(mdo sde): log pa ste/ /don med sems ni 'ba' zhig go /rigs pas rnam par gzhigs pa ni/ /gzung ba dang ni 'dzin pa 'gag /ji ltar byis pas brtags pa ltar/ /phyi rol gyi ni don med
264b3(mdo sde): do| |bag chags kyis ni dkrugs pa'i sems/ /don du snang ba shin tu 'byung / /rtog pa'i rnam pa gnyis 'gags na/ /yang dag spyod yul ye shes te/ /'phags pa'i spyod yul
264b4(mdo sde): bsam mi khyab/ /snang ba med par 'byung bar 'gyur/ /ming dang mtshan ma kun rtog ni/ /rang bzhin gnyis kyi mtshan nyid do/ /yang dag ye shes de bzhin nyid/ /yongs su grub
264b5(mdo sde): pa'i mtshan nyid do/ /pha ma phrad par gyur pa'i phyir/ /kun gzhi yid dang ldan pa ni/ /mar gyi bum pa'i byi ba bzhin/ /khu chu dang ni lhan cig skyes/ /sla gar rman bu 'bras mi sdug/
264b6(mdo sde): las kyi rnam pa sna tshogs byas/ /las rlung 'byung ba chen po yis/ /shing tog bzhin du smin par 'gyur/ /lnga dang lnga dang lnga nyid dang / /rma yang dgu po nyid rnams dang / /so dang
264b7(mdo sde): sen mo spus g.yogs nas/ /'gul zhing rab tu skyes par 'gyur/ /mi gtsang srin bu skyes ma thag /mi dag nyal las sad pa bzhin/ /mig ni gzugs las mched par byed/ /rtog
265a1(mdo sde): pa dag kyang rnam par 'phel/ /mchu gnyis dang ni rkan tshogs las/ /rnam par rtog pas rig nas kyang / /mi yi tshig gi rnam brtag pa/ /ne tso
265a2(mdo sde): bzhin du 'jug par 'gyur/ /mu stegs smra ba bsten pa ste/ /theg pa chen po mi gnas pa/ /de ni sems can bsam bzhin zhugs/ /ngan par lta ba'i gnas med de/ /so
265a3(mdo sde): so rang rig theg pa ni/ /rtog ge pa yi spyod yul min/ /mgon po 'das pa'i 'og tu ni/ /'dzin par su 'gyur bshad du gsol/ /bde gshegs mya ngan 'das pa'i 'og/
265a4(mdo sde): tshul rnams 'dzin par 'gyur ba ste/ /dus dag 'das nas 'byung ba de/ /blo gros chen po khyod shes byos/ /lho phyogs be da'i yul du ni/ /dge slong dpal ldan cher grags
265a5(mdo sde): pa| |de ming klu zhes bod pa ste/ /yod dang med pa'i phyogs 'jig pa/ /nga yi theg pa 'jig rten du/ /bla med theg chen rab bshad nas/ /rab tu dga' ba'i sa bsgrubs te//
265a6(mdo sde): bde ba can du de 'gro'o/ /'gro ba kun tu rab 'khor bas/ /srid pa las ni skyo ba'i yid/ /zhi ba zhi lam song nas kyang / /rnal 'byor sna tshogs dag la brtson/ /rnal
265a7(mdo sde): 'byor can gyis brtson byas na/ /nyi ma zla ba'i dbyibs dang 'dra/ /'od dang pad+mo lta bu dang / /ri mo nam mkha'i me 'dra mthong / /mtshan ma sna tshogs de dag ni/ /mu stegs
265b1(mdo sde): can lam khrid par byed/ /nyan thos dag dang rang rgyal gyi/ /spyod yul du yang ltung bar byed/ /yul la 'dzin pa med pa'i phyir/ /'gog pa med pa ma yin te/ /'phags pa
265b2(mdo sde): rnams kyi spyod yul ltar/ /de bzhin nyid kyi dngos po yod/ /mkhas pa rnams la snang ba ltar/ /byis pa rnams la mi snang ste/ /ji ltar chos kun ma skyes shing / /mtshan nyid med
265b3(mdo sde): par snang ba'o/ /gser min gser ltar snang ba yi/ /ra gan spungs la byis pa rnams/ /gser du ji ltar rtog pa bzhin/ /ngan pa'i rtog ges chos de bzhin/ /rkyen gyis yod
265b4(mdo sde): dang med pa las/ /gang gi ma byung skye ba dang / /byung nas kyang ni 'jig ces pa/ /nga yi bstan la de mi gnas/ /yongs su gyur dang dus dang dbyibs/ /'byung ba'i dngos
265b5(mdo sde): dang dbang po dang / /bar ma do dag bsdu ba ni/ /gang rtog de dag mkhas pa yin/ /'jig rten rten cing 'brel 'byung bar/ /rgyal ba dag ni mi gsung gi /'jig rten 'di na
265b6(mdo sde): rkyen nyid de/ /dri za yi ni grong khyer 'dra/ /'di yod na ni 'di zhes bya/ /'di ni chos kyi brda yin te/ /brda las tha dad gyur pa ni/ /ma skyes 'gag par mi 'gyur ro/ /mig
265b7(mdo sde): dang chu dang me long dang / /snod rnams dang ni nor bu la/ /de dag la ni gzugs brnyan snang / /gzugs brnyan gang na'ang yod pa min/ /ji ltar nam mkhar smig rgyu ba/ /
266a1(mdo sde): dngos por snang sems de bzhin te/ /rmi lam mo gsham bu bzhin te/ /rnam pa sna tshogs gzugs su snang / /theg chen nga yi theg pa min/ /yi
266a2(mdo sde): ge med cing sgra yang med/ /bden pa ma yin thar pa min/ /snang med spyod yul ma yin na/ /'on kyang theg chen theg pa ste/ /ting nge 'dzin la dbang byed pa/ /yid kyi lus ni sna
266a3(mdo sde): tshogs pa/ /dbang gi me tog rnams kyis brgyan/ /dngos po dag ni rkyen rnams dang / /gcig dang tha dad ma yin te/ /skye ba dag ni mdor bshad de/ /'gog pa dag ni rgyas
266a4(mdo sde): par ro/ /ma skyes stong pa gcig yin te/ /skyes pa'i stong pa nyid kyang gcig /ma skyes stong pa mchog yin te/ /skyes pa'i stong pa 'jig par 'gyur/ /stong pa de bzhin nyid
266a5(mdo sde): dang mtha'/ /mya ngan 'das dang chos kyi dbyings/ /yid kyi lus ni sna tshogs pa/ /rnam grangs dag gis ngas bshad do/ /mdo sde 'dul ba chos mngon pas/ /don gyis ma
266a6(mdo sde): yin tshig rnams kyis/ /rnam par dag pa gang rtog pa/ /bdag med pa la de mi gnas/ /nga dang sangs rgyas rnams dang ni/ /mu stegs can dag gang gis kyang / /rkyen gyis yod
266a7(mdo sde): pa ma bsgrubs na/ /ji lta bur ni yod par 'gyur/ /rkyen rnams kyis ni yod par yang / /su yis bsgrubs na gang med bsgrubs/ /skye bar smra ba ngan lta bas/ /yod dang med
266b1(mdo sde): par rnam par rtog / gang gi ci yang mi skye la/ /ci yang 'gag par mi 'gyur ba/ /'gro ba dben par mthong bas na/ /de la yong med nyer mi 'gro/ /snang ba ri bong rwa bzhin te/ /
266b2(mdo sde): mi rnams kyi ni rnam rtog yod/ /smig rgyu la ni ri dwags bzhin/ /gang rnams rtog pa de dag nor/ /rnam rtog mngon par chags pa yis/ /rnam par rtog pa shin tu 'byung / /skye
266b3(mdo sde): ba dang ni 'jig las grol/ /snang ba med la rab tu spyod/ /zab yangs rgya che ye shes dang / /phun sum tshogs pa'i zhing rnams ni/ /rgyal ba'i sras po rnams la bshad/ /nyan thos
266b4(mdo sde): rnams la mi rtog pa/ /srid gsum mi rtag stong pa ste/ /bdag dang bdag gi rnam spangs dang / /rgyu med pa yi rnam rtog ni/ /rnam par rtog ces byar mi rung / /ji lta bur ni smig rgyu
266b5(mdo sde): la| |chu med par ni chur 'dzin 'gyur/ /de bzhin snang la byis pa rnams/ /'phags pa rnams ni bye brag tu/ /'phags pa'i lta ba dag pa ste/ /rnam par thar pa gsum las
266b6(mdo sde): byung | |rang dang spyi yi mtshan nyid rnams/ /nyan thos rnams la rab tu bshad/ /thams cad chos la ma chags dang / /gcig pu dben par spyod pa dang / /ma brtags pa yi
266b7(mdo sde): 'bras bu ni/ /rang rgyal sras po dag la bshad/ /phyi rol brtags pa'i rang bzhin te/ /gzhan dbang rang gi gzhi las skyes/ /bdag las skyes pa'i 'khrul ma mthong / /de
267a1(mdo sde): phyir sems rnams rab tu 'jug / bcu po pa ni dang po yin/ /dang po pa ni brgyad po yin/ /dgu po yang ni bdun pa ste/ /bdun po pa yang brgyad po
267a2(mdo sde): yin| |gnyis po pa ni gsum pa yin/ /bzhi po yang ni lnga po yin/ /gsum po yang ni drug yin te/ /snang med pa la rim ci yod/ /dngos po rnams ni snang med tshe/ /rnal 'byor
267a3(mdo sde): can la dngos med med/ /dngos dang dngos med mnyam pas ni/ /'phags pa rnams ni 'bras bu skye/ /ji ltar dngos rnams dngos po med/ /ji ltar mnyam pa nyid du byed/
267a4(mdo sde): gang gi tshe na phyi nang gi /g.yo ba yi ni sems mi shes/ /de tshe 'jig par byed pa ste/ /sems kyi mnyam pa nyid kyang mnyam/ /thog ma med ldan 'khor ba na/ /byis pa dngos
267a5(mdo sde): 'dzin gyis g.yogs pa/ /gzer gyis gzer la ji bzhin du/ /brid nas 'dzin pa rnam par bzlog /de yi rgyu can de la dmigs/ /yid kyi 'jug pa'i gnas yin te/ /
267a6(mdo sde): sems kyi rgyu yang 'byin par byed/ /rnam par shes kyang de la gnas/ /rnam par smin skyes byin rlabs dang / /ris dang 'gro ba rnams kyang 'byung / /rmi lam du ni gang
267a7(mdo sde): rnyed dang / /mngon par shes pa rnam bzhi ste/ /gang yang rmi lam rnyed pa dang / /gang yang sangs rgyas gnang ba dang / /gang ris 'gro dang rigs kyi rnams/ /mngon shes
267b1(mdo sde): rnam smin skyes de min/ /bag chags kyis ni bsgos pa'i sems/ /dngos por snang ba shin tu 'jug /byis pas gang tshe mi shes pa/ /de tshe skye bar bshad par bya/ /dngos po mtshan
267b2(mdo sde): nyid ldan par ni/ /phyi rol ji srid rnam rtog cing / /rang gi nor pa ma mthong na/ /de srid du ni sems rgyas byed/ /ci yi phyir ni skye brjod la/ /ci yi phyir ni skye brjod la/ /ci yi phyir ni snang ma brjod/ /snang ba
267b3(mdo sde): dag ni snang ba min/ /gang gi ci la ci zhig brjod/ /sems ni rang bzhin dang ba ste/ /rnyog par byed pa yid yin no/ /rnam par shes dang bcas pa'i yid/ /rtag tu bag chags
267b4(mdo sde): 'debs par byed/ /kun gzhi yis ni 'dor bar byed/ /yid ni 'gro la smon par byed/ /rnam shes yul du snang ba yi/ /nor pa mthong nas rab tu chags/ /nga yi sems ni
267b5(mdo sde): snang ba ste/ /phyi rol gyi ni don med par/ /nor pa la ni de ltar bsgoms/ /de bzhin nyid kyang dran par gyis/ /bsam gtan pa yi yul dang las/ /sangs rgyas rnams kyi che ba nyid/ /
267b6(mdo sde): de gsum bsam gyis mi khyab ste/ /rnam shes spyod yul bsam mi khyab/ /ma 'ongs pa dang 'das pa dang / /nam mkha' gang zag mya ngan 'das/ /kun rdzob tu ni de dag bshad/ /
267b7(mdo sde): dam pa'i don du yi ge med/ /ris su gtogs dang mu stegs can/ /lta ba gcig la gnas pa ste/ /sems tsam la ni rmongs pas na/ /phyi rol gyi ni dngos la rtog /rmi lam na ni dbang
268a1(mdo sde): bskur dang / /rang rgyal dang ni sangs rgyas dang / /dgra bcom sangs rgyas mthong na ni/ /byang chub sa bon 'phel ba yin/ /gang na de dag ji lta bu/ /gang
268a2(mdo sde): las ci yi phyir ba dang / /sgyu ma'i sems kyi rnam pa zhi/ /yod med phyogs bshad bdag la gsungs/ /sems tsam la ni rmongs pa la/ /sgyu ma bzhin du yod med bshad/ /skye
268a3(mdo sde): ba dang ni 'jig par ldan/ /mtshan dang mtshan gyi gzhir yang shes/ /yid ces bya ba rnam rtog pa/ /rnam shes lnga dang lhan cig tu/ /gzugs brnyan chu bo'i chu 'dra ba/ /
268a4(mdo sde): sems kyi sa bon dag las 'byung / /gang gi tshe na sems dang yid/ /rnam par shes pa mi 'jug pa/ /de yi tshe na yid lus dang / /sangs rgyas sa yang thob par 'gyur/ /rkyen
268a5(mdo sde): dang khams dang phung po dang / /chos rnams kyi ni rang bzhin nyid/ /btags gang sems dang gang zag rnams/ /rmi lam skra shad 'dzings pa 'dra/ /'jig rten rmi lam sgyu
268a6(mdo sde): ma ltar/ /mthong nas yang dag gnas par gyis/ /de bzhin nyid ni mtshan nyid bral/ /rig pa dang ni gtan tshigs spangs/ /'phags pa'i so so rang rig pa/ /spyod pa
268a7(mdo sde): rtag tu dran par gyis/ /rigs pa dang ni rgyu rmongs pa'i/ /'jig rten de bzhin nyid la khod/ /spros pa thams cad zhi ba'i phyir/ /shes rab nor par mi 'jug ste/ /ji srid
268b1(mdo sde): nor par rnam rtog pa/ /de srid rmongs pas sems 'jug go /rang bzhin med dang dngos po dang / /stong pa rtag dang mi rtag rnams/ /skye bar smra ba'i lta ba ste/ /mi skye smra ba'i ma yin
268b2(mdo sde): no| |'gro gcig tha dad gnyis kar yang / /dbang phyug dang ni 'dod rgyal dang / /dus dang gtso dang rdul phran dang / /rkyen rnams kyis ni rtag pa yin/ /'khor ba'i sa bon
268b3(mdo sde): rnam par shes/ /sa bon yod na 'byung bar 'gyur/ /rtsig pa yod na ri mo bzhin/ /yongs su shes nas 'gag par 'gyur/ /ji ltar sgyu ma'i skyes bu bzhin/ /mi dag
268b4(mdo sde): 'chi dang skye bar 'gyur/ /de bzhin byis pa rmongs pa'i phyir/ /bcings dang thar pa shin tu 'byung / /phyi dang nang na rnam gnyis te/ /chos rnams dang ni rkyen rnams so/ /
268b5(mdo sde): rnal 'byor de la rab bsgom zhing / /snang ba med la gnas par bya/ /bag chags dag gis sems dbye ste/ /sems dang bag chags tha mi dad/ /sems ni tha dad ma
268b6(mdo sde): yin mtshan/ /bag chags rnams kyis yongs su dkris/ /yid kyi shes las byung ba yi/ /bag chags dri ma bzhin du ltos/ /sems ni ras yug dkar po 'dra/ /bag
268b7(mdo sde): chags rnams kyis mi mdzes so/ /ji ltar ngas ni nam mkha' la/ /dngos dang dngos med ma yin bshad/ /de bzhin lus la kun gzhi ni/ /dngos dang dngos po med pas
269a1(mdo sde): spangs/ /rnyog pa spangs pa'i sems nyid ni/ /yid kyi rnam shes bzlog pa ste/ /chos rnams thams cad shes pa'i phyir/ /sems ni sangs
269a2(mdo sde): rgyas zhes nga 'chad/ /rgyud gsum rnam par 'chad pa ste/ /yod pa dang ni med pa spangs/ /mtha' bzhi dag las rnam par grol/ /sred pa rtag tu sgyu ma bzhin/ /sems las
269a3(mdo sde): byung ba'i sa bdun rnams/ /ngo bo nyid ni gnyis su 'gyur/ /sa gzhan dang ni sangs rgyas sa/ /de dag shin tu rdzogs pa yin/ /gzugs can dang ni gzugs med khams/ /
269a4(mdo sde): 'dod pa'i khams dang mya ngan 'das/ /sems kyi spyod yul thams cad kyang / /lus 'di nyid du bshad pa yin/ /gang tshe ji srid dmigs gyur pa/ /de srid nor pa 'jug par
269a5(mdo sde): 'gyur/ /nor pa rang gi sems rtogs na/ /'jug pa med cing ldog pa med/ /skye ba med la rgyu yang med/ /dngos pos 'khor ba kun 'dzin te/ /rgyu la sogs dang 'drar
269a6(mdo sde): mthong na/ /mtshan nyid la ni mi rtog go /byis pa zhan pa'i blo can la/ /theg pa gcig dang theg gsum dang / /theg pa med par nga 'chad do/ /'phags pa rnams la dben
269a7(mdo sde): pa nyid/ /mtshan nyid dang ni rtog pa de/ /nga yi skye ba rnam gnyis so/ /tshul bstan pa ni rnam bzhi ste/ /rigs pa bstan dang grub pa'i mtha'/ /dbyibs dang byad kyi khyad
269b1(mdo sde): par gyis/ /nor pa mthong nas rnam par rtog /ming dang dbyibs dang bral gyur nas/ /rang bzhin 'phags pa'i spyod yul gtsang / /ji srid rnam par rtog pas rtog /de srid
269b2(mdo sde): brtags pa'i mtshan nyid de/ /brtag bya rtog pa med pa'i phyir/ /rang bzhin 'phags pa'i spyod yul lo/ /rtag pa ther zug yang dag nyid/ /rigs dang dngos po'i ngo bo nyid/ /
269b3(mdo sde): de bzhin nyid ni sems las grol/ /rtog pa rnams kyang spangs pa'o/ /dngos po med na dag mi 'gyur/ /nyon mongs pa yang su la'ang med/ /gang phyir sems ni dag gyur pas//
269b4(mdo sde): kun nas nyon mongs snang ba'i 'gyur/ /de phyir rnam dag 'phags pa'i yul/ /yang dag nyid ni dngos por 'gyur/ /sems ni rkyen gyis bskyed pa ste/ /rtog pa dag gis
269b5(mdo sde): rnam par spel/ /rmi lam sgyu ma la sogs ltar/ /mthong na rnam par 'tshang rgya 'gyur/ /bag chags sna tshogs gnas ngan len/ /sems dang lhan cig rab tu ldan/ /mi
269b6(mdo sde): la phyi rol rnams snang ste/ /sems kyi chos nyid ma yin no/ /sems kyi chos nyid dag pa ste/ /sems ni nor las byung ba yin/ /nor pa gnas ngan len pa ste/ /de yi phyir
269b7(mdo sde): na sems mi mthong / /de bzhin nyid ni nor pa tsam/ /de bzhin nyid ni gud na med/ /'du byed la min gud na'ang min/ /'on kyang 'du byed mthong bas so/ /nam zhig 'dus
270a1(mdo sde): byas rnams la ni/ /mtshan dang mtshan gzhi bral mthong na/ /'gro ba rang gi sems mthong bas/ /de yi phyir ni spangs par 'gyur/ /sems tsam la
270a2(mdo sde): ni gnas nas ni/ /phyi rol don la mi brtag go /yang dag dmigs la gnas nas ni/ /sems tsam las ni 'da' bar bya/ /sems tsam las ni 'das na ni/ /snang ba med las
270a3(mdo sde): 'da' bar bya/ /rnal 'byor snang ba med gnas na/ /theg pa chen po mi mthong ngo / /lhun gyis grub rtogs zhi ba ste/ /smon lam dag gis rnam par sbyangs/ /bdag med ye
270a4(mdo sde): shes mchog yin te/ /snang pa med tshe mi mthong ngo / /sems kyi spyod yul blta bar bya/ /ye shes kyi yang spyod yul blta/ /shes rab spyod yul mthong na ni/ /mtshan nyid
270a5(mdo sde): la ni rmongs mi 'gyur/ /sdug bsngal bden pa sems kyi ste/ /kun 'byung ye shes spyod yul lo/ /bden pa gnyis dang sangs rgyas sa/ /de la shes rab shin tu 'jug/
270a6(mdo sde): 'bras bu thob dang mya ngan 'das/ /de bzhin yan lag brgyad pa'i lam/ /chos rnams thams cad rtogs pa'i phyir/ /sangs rgyas ye shes rnam dag 'gyur/ /mig dang
270a7(mdo sde): gzugs dang snang ba dang / /yid dang nam mkha' de bzhin te/ /de dag gis ni mi rnams kyi/ /kun gzhi las byung rnam shes te/ /gzung dang 'dzin dang 'dzin byed pa/ /
270b1(mdo sde): ming dang dngos min med pa dang / /rnam par rtog pa rgyu med par/ /gang sems de dag mkhas ma yin/ /don las ming ni ma byung ste/ /ming las don kyang de bzhin no/ /rgyu dang rgyu med
270b2(mdo sde): las byung ba'i/ /rnam par rtog pa ma rtog cig /dngos po thams cad rang bzhin med/ /tshig kyang de bzhin med pa yin/ /stong pa dang ni stong pa'i don/ /byis pa ma mthong rnam par
270b3(mdo sde): rgyug / rlom sems bden dgod mthong bas ni/ /btags pa yi ni bshad pa'o/ /gcig pa rnam par lnga grub pas/ /bden pa po 'di spong bar 'gyur/ /spros pa bdud kyis
270b4(mdo sde): bzung ba yin/ /yod dang med las 'da' bar bya/ /log pa'i 'du shes bdag med par/ /mthong bas srid la bdun mi bya/ /brtag pa byed dang bcas pa ni/ /rtsod pa tsam zhig
270b5(mdo sde): 'jug pa ste/ /bden pa'i mchog ni smrar med pa/ /'gags na chos ni mthong ba yin/ /kun gzhi la ni rten bcas nas/ /yid kyang shin tu 'jug par 'gyur/ /sems dang yid la
270b6(mdo sde): rten bcas nas/ /rnam par shes pa 'jug par 'gyur/ /sgro btags pa dang sgro 'dogs pa/ /sems kyi chos nyid de bzhin nyid/ /rnal 'byor bas ni de bsgoms na/ /sems
270b7(mdo sde): tsam shes pa thob par 'gyur/ /yid dang mtshan nyid dngos po la/ /rtag dang mi rtag rlom sems med/ /skye dang mi skyer rnal 'byor la/ /rnal 'byor pa ni rlom sems med/ /kun
271a1(mdo sde): gzhi las byung rnam shes ni/ /don gnyis la ni rtog par byed/ /de las byung ba'i don gcig la/ /sems gnyis kyis ni mi shes 'gyur/ /smra ba
271a2(mdo sde): med cing tshig med de/ /sems mthong phyir ni stong ma yin/ /rang gi sems ni ma mthong phyir/ /lta ba'i dra ba 'jug par 'gyur/ /rkyen rnams 'ong ba med pa ste/ /dngos po
271a3(mdo sde): dag ni gang yang med/ khams rnams med cing phung po med/ /'dod chags med cing 'dus byas med/ /las dang me med sngon yang med/ /byas pa med cing 'dus byas med//
271a4(mdo sde): mtha' yang med cing chags pa med/ /thar pa med cing bcings pa med/ /lung ma bstan la dngos po med/ /chos dang chos ma yin pa med/ /dus med mya ngan 'das pa med/
271a5(mdo sde): chos nyid dag kyang med pa yin/ /sangs rgyas med cing bden rnams med/ /'bras bu med cing rgyu rnams med/ /log dang mya ngan 'das pa med/ /'byung ba dang ni 'jig
271a6(mdo sde): pa med/ /yan lag bcu gnyis yod ma yin/ /mtha' dang mtha' med pa yang med/ /lta ba thams cad spang ba'i phyir/ /sems tsam du ni ngas bshad do/ /lus dang nyon
271a7(mdo sde): mongs las lam dang / /byed pa po dang 'bras bu rnams/ /rmi lam dang ni smig sgyu 'dra/ /dri za yi ni grong khyer bzhin/ /sems tsam du ni rnam bzhag pas/ /dngos po'i mtshan
271b1(mdo sde): las rnam par ldog / sems tsam la ni gnas pa'i phyir/ /rtag dang chad pa mthong bar 'gyur/ /mya ngan 'das la phung po med/ /bdag kyang med cing mtshan nyid med/ /sems
271b2(mdo sde): tsam la ni 'jug pa yis/ /thar pa 'dzin las log par 'gyur/ /sa snang rgyus byung nges pa ni/ /mi rnams la ni phyi rol snang / /sems ni snang ba med las byung / /de yi phyir na
271b3(mdo sde): sems mi snang / /mi rnams kyi ni bag chags rnams/ /lus dang longs spyod gnas ltar snang / /sems ni dngos min dngos med min/ /bag chags dag gis mi mdzes so/ /
271b4(mdo sde): dkar po la ni dri ma snang / /dri ma la ni dkar mi snang / /nam mkha' la ni sprin bzhin du/ /de bzhin sems kyang mi snang ngo / /sems ni las kyang gsog par byed/ /ye shes kyis
271b5(mdo sde): ni rnam par sel/ /shes rab kyis ni snang med dang / /mthu yang rab tu thob par byed/ /sems ni yul dang 'brel ba ste/ /shes pa rtog ge dag la 'jug /snang ba med dang khyad
271b6(mdo sde): par la/ /shes rab bdag la shin tu 'jug /sems dang yid dang rnam shes dang / /'du shes rtog pa spangs pa ste/ /rnam par mi rtog chos thob pas/ /nyan thos dag ni rgyal
271b7(mdo sde): sras min/ /zhi ba bzod pa'i khyad par la/ /de bzhin gshegs kyi ye shes dge /kun tu spyod pa spangs pa ni/ /khyad par phyir ni skye bar 'gyur/ /kun tu brtags pa'i rang
272a1(mdo sde): bzhin yod/ /gzhan gyi dbang ni med pa ste/ /nor pa dag gis brtags pa 'dzin/ /gzhan gyi dbang ni mi rtog go /thams cad 'byung 'gyur gzugs
272a2(mdo sde): med de/ /'byung las ma gyur gzugs yod do/ /dri za'i grong khyer rmi lam dang / /sgyu ma smig rgyu 'byung 'gyur min/ /nga yi ye shes rnam gsum ste/ /gang gis 'phags pa rab phye
272a3(mdo sde): ba| |gang gis yang dag mtshan nyid rtog / gang gis dngos po 'byed pa'o/ /nyan thos shes rab snang spangs pa/ /theg pa gnyis dang bral ba ni/ /dngos po yod par chags
272a4(mdo sde): pas na/ /shin tu 'jug par 'gyur ba yin/ /sems tsam la ni 'jug pa yis/ /bde gshegs shes rab dri ma med/ /yod pa dang ni med pa las/ /rkyen gyis gal te
272a5(mdo sde): bskyed zin na/ /gcig dang tha dad lta ba la/ /gdon mi za bar de dag gnas/ /yan lag mang pos bsgrubs pa yi/ /sgyu ma grub par mi 'gyur ba/ /de bzhin mtshan ma sna
272a6(mdo sde): tshogs kyang / /brtags na 'grub par mi 'gyur ro/ /mtshan ma gnas ngan len pa yi/ /'ching ba sems las byung ba ste/ /kun tu brtags pa mi shes pas/ /gzhan gyi
272a7(mdo sde): dbang zhes rtog par 'gyur/ /gang brtags pa yi dngos po 'di/ /gzhan gyi dbang yang de nyid do/ /brtags pa sna tshogs snang ba yang / /gzhan gyi dbang gis rtog par byed//
272b1(mdo sde): kun rdzob dang ni dam pa'i don/ /rgyu las skye ba gsum du med/ /brtags pa kun rdzob ces bya ste/ /de chad 'phags pa'i spyod yul lo/ /rnal 'byor can gyi dngos po ltar/ /sna
272b2(mdo sde): tshogs gcig tu rnam par mdzes/ /de la rnam pa sna tshogs med/ /brtags pa'i mtshan kyang de bzhin no/ /ji ltar rab rib can dag gis/ /gzugs mthong ba la sna tshogs rtog/
272b3(mdo sde): rab rib gzugs min gzugs med min/ /mkhas pas gzhan dbang de bzhin na/ /ji ltar gser ni dag pa dang / /chu yang rnyog pa spangs pa dang / /nam mkha' la ni sprin med
272b4(mdo sde): ltar| |rnam rtog dag pa de bzhin no/ /nga yi nyan thos rnam gsum ste/ /sbrul dang smon lam las skyes pa/ /'dod chags zhe sdang spangs pa yi/ /chos las byung ba'i nyan thos so//
272b5(mdo sde): byang chub sems dpa'ang rnam gsum ste/ /sangs rgyas la ni mtshan nyid med/ /sems can dag gi sems sems la/ /sangs rgyas gzugs ni rab tu snang / /brtags pa yi ni
272b6(mdo sde): dngos po med/ /gzhan gyi dbang ni yod pa ste/ /sgro 'dogs pa dang skur ba ni/ /rnam par brtags na 'jig par 'gyur/ /gal te brtags pa'i dngos po med la/ /gzhan gyi dbang gi
272b7(mdo sde): dngos yod na/ /dngos po med par dngos por 'gyur/ /dngos po dngos med las byung 'gyur/ /kun tu brtags la gnas bcas te/ /gzhan gyi dbang ni dmigs par 'gyur//
273a1(mdo sde): ming dang mtshan ma 'brel ba la/ /kun tu brtags pa 'byung bar 'gyur/ /brtags pa shin tu ma grub na/ /gzhan las byung ba ma yin no/ /dam pa'i
273a2(mdo sde): don gyi ngo bo nyid/ /dag pa de tshe shes par 'gyur/ /kun tu rtog pa rnam pa bcu/ /gzhan gyi dbang ni rnam pa drug /so so rang rig de bzhin nyid/ /de yi phyir na khyad med do/ /
273a3(mdo sde): chos lnga de bzhin nyid yin te/ /rang bzhin gsum yang de bzhin no/ /rnal 'byor can gyis de bsgoms na/ /de bzhin nyid las mi 'da'o/ /skar ma dang ni sprin lta bur/ /nyi
273a4(mdo sde): ma zla ba 'dra ba dang / /bag chags las byung snang 'dra ba/ /mi rnams kyi ni sems snang ngo / /'byung ba 'di dag lus ma red/ /mtshan nyid med cing mtshan gzhi med/ /
273a5(mdo sde): ji ste 'byung ba'i 'byung yin la/ /gzugs ni 'byung las gyur yin na/ /'byung ba chen po yang dag min/ /'byung las 'byung las gyur pa med/ /'byung ba chen po rgyu
273a6(mdo sde): yin te/ /'bras bus dang chu la sogs/ /rdzas dang btags dang gzugs rnams dang / /sgyu ma'i rnam byas de bzhin te/ /rmi lam dri za'i grong gi gzugs/ /smig rgyu ba dang
273a7(mdo sde): lnga yin no/ /'dod pa can ni rnam lnga dang / /rigs kyang de bzhin lnga yin te/ /theg pa lnga dang theg pa med/ /mya ngan 'das pa rnam drug yin/ /phung po tha dad nyi shu bzhi/ /
273b1(mdo sde): gzugs kyang rnam pa brgyad du 'gyur/ /sangs rgyas nyi shu rtsa bzhi yin/ /rgyal ba'i sras ni rnam pa gnyis/ /tshul yang brgya po rtsa brgyad de/ /de bzhin nyan thos rnam gsum mo/ /
273b2(mdo sde): sangs rgyas rnams kyi zhing gcig ste/ /de bzhin sangs rgyas gcig tu 'gyur/ /rnam par grol ba de bzhin gsum/ /sems kyi rgyud ni rnam pa bzhi/ /nga yi bdag med rnam pa
273b3(mdo sde): drug / shes par bya ba'ang rnam pa bzhi/ /rgyu rnams dang ni bral gyur pa/ /lta ba'i nyes pa rnam par spangs/ /so so rang rig mi g.yo ba/ /theg pa chen po bla na med/ /skye ba dang
273b4(mdo sde): ni mi skye ba/ /rnam pa brgyad dang rnam dgur 'gyur/ /gcig dang rim gyis rtogs pa ste/ /grub pa'i mtha' yang gcig nyid do/ /gzugs med khams ni rnam pa brgyad/ /bsam
273b5(mdo sde): gtan tha dad rnam pa drug / rang rgyal sras po rnams kyis ni/ /'byung ba rnam pa bdun du 'gyur/ /dus gsum po yang yod ma yin/ /rtag pa dang ni mi rtag med/ /byed dang las
273b6(mdo sde): dang 'bras bu rnams/ /rmi lam gyi ni bya ba bzhin/ /sangs rgyas nyan thos rgyal ba'i sras/ /thog ma tha mar 'byung ba med/ /sems kyi snang dang bral ba ste/ /rtag tu sgyu ma'i chos
273b7(mdo sde): dang 'dra/ /rum dang 'khor lo skye de bzhin/ /'byung dang dga' ldan gyi gnas dang / /zhing kun tu ni gshegs par yang / /snang yang mngal nas skye ba min/ /'pho dang rgyu dang
274a1(mdo sde): sems can dang / /de bzhin ston dang mya ngan 'das/ /bden pa dang ni zhing rtogs pa/ /rkyen rnams kyis ni 'phangs pa yin/ /'jig rten dang ni
274a2(mdo sde): nags tshal gling / /mu stegs 'pho dang bdag med dang / /bsam gtan theg gnas thob pa dang / /'bras bu'i spyod yul bsam mi khyab/ /zla ba skar ma'i rigs rnams
274a3(mdo sde): dang / /rgyal po'i rigs dang lha yi rnams/ /gnod sbyin dri za'i rigs rnams ni/ /las las skyes shing sred las byung / /bsam gyis mi khyab 'gyur ba na/ /shi 'pho
274a4(mdo sde): bag chags ldan pa ste/ /shi 'phor snang ba chad na ni/ /nyon mongs dra ba 'gag par 'gyur/ /ba lang lug dang bran rnams dang / /de bzhin glang po rta la sogs/ /nor
274a5(mdo sde): dang 'bru dang gser rnams dang / /zhing gi dngos por rnam par rtog /khri dag la'ang nyal mi bya/ /sa la yang ni mi bsku'o/ /gser dang dngul dang 'khar ba dang / /
274a6(mdo sde): zangs kyi lhung bzed mi bcang ngo / /snam bu sngon por btsos pa dang / /ba lang lci ba ngur smrig dang / /sa dang 'bras bu lo ma yis/ /rnal 'byor rtag tu dkar po bsgyur/ /
274a7(mdo sde): lcags dang rdo dang kham pa dang / /dung dang shel las byas pa yi/ /ma ga d+ha yi bre gang tshad/ /lhung bzed rnal 'byor can gyis bcang / /dgu po gos dra'i gri yang ni/ /sor
274b1(mdo sde): bzhi pa yi tshad du bya/ /rnal 'byor gzhol ba'i rnal 'byor pas/ /bzo yi rig pa mi bslab bo/ /rnal 'byor zhugs pa'i rnal 'byor pas/ /nyo dang btsong bar mi bya'o/ /kun
274b2(mdo sde): dga'i khyim pas de byas te/ /de ni chos su ngas bshad do/ /dbang po bsdams shing don shes pas/ /mdo dang 'dul la de bzhin te/ /khyim pa dang ni ma 'dres par/ /rnal 'byor
274b3(mdo sde): can la de ngas bshad/ /stong pa'i khyim mam ngur khrod dam/ /shing gi drung dang phug rnams dang / /bla gab med pa'am sog khrod du/ /rnal 'byor can gyis gnas bca'o/ /
274b4(mdo sde): dur khrod du'am gzhan gang du'ang / /rtag par gos gsum bgo bar bya/ /gang yang bde bar byin pa dag /gos kyi phyir ni sbyar bar bya/ /slong mo'i zas la gzhol byas te/ /
274b5(mdo sde): gnya' shing gang du blta bar bya/ /me tog la ni bung ba ltar/ /de ltar bsod snyoms spyad par bya/ /mang po'i tshogs dang 'dres pa dang / /dge slong ma dang gang 'dres pa/ /
274b6(mdo sde): 'dres par gyur pa'i 'tsho ba de/ /rnal 'byor can la rung ma yin/ /rnal 'byor gzhol ba'i rnal 'byor bas/ /rgyal po dang ni rgyal po'i bu/ /de bzhin blon po tshong dpon la/ /zas
274b7(mdo sde): kyi phyir ni bsten mi bya/ /shi dang btsas pa'i khyim zas dang / /dga' dang mdza' dang ldan pa dang / /dge slong dge slong ma dang 'dres/ /rnal 'byor can la de mi rung / /du ba gar
275a1(mdo sde): 'thul gtsug lag khang / /cho ga bzhin du rtag 'tshed dang / /bdag gi phyir ni gang byas pa/ /rnal 'byor can la de mi rung / /'jig rten mtshan
275a2(mdo sde): gzhi mtshan ldan la/ /skye dang 'jig las grol ba dang / /yod dang med kyi phyogs spangs pa/ /rnal 'byor can gyis rnal 'byor bsgoms/ /gal te skye bar mi rtog na/ /ting
275a3(mdo sde): nge 'dzin dang stobs rnams dang / /mngon par shes dang dbang ldan gyis/ /rnal 'byor bar ni myur du 'gyur/ /rdul phran dus dang gtso bo dang / /byed pa las kyang mi rtog
275a4(mdo sde): go / 'jig rten rgyu rkyen las byung bar/ /rnal 'byor pas ni mi brtag go /'jig rten rang gi rtog pas brtags/ /sna tshogs bag chags dag las byung / /srid pa sgyu
275a5(mdo sde): ma rmi 'dra bar/ /rnal 'byor can gyis rtag tu ltos/ /sgro 'dogs pa dang skur ba yis/ /spangs par lta ba rtag tu ste/ /zhi ba'i lam ni dger song nas/ /rnal 'byor sna
275a6(mdo sde): tshogs rtsom par byed/ /lus dang longs spyod gnas 'dra bar/ /srid pa gsum la ma rtogs shig /zas kyi bya ba byas pa dang / /bsam pa med par lus bsrang nas/ /sangs
275a7(mdo sde): rgyas dang ni byang chub la/ /yang dang yang du phyag 'tshal te/ /rnal 'byor shes pas mdo 'dul dang / /'thad pas yang dag bsdus nas ni/ /chos lnga dang ni rang sems dang / /
275b1(mdo sde): bdag med pa la rnam par sgoms/ /so so rang rig chos nyid gtsang / /sa rnams dang ni sangs rgyas sa/ /rnal 'byor can gyis de bsgoms na/ /pad+mo che la dbang bskur 'gyur/ /'gro
275b2(mdo sde): ba kun tu rab 'khyams pas/ /srid pa la ni skyo ba'i yid/ /rnal 'byor can gyis brtson byas na/ /nyi ma zla ba'i dbyibs 'dra dang / /'od dang pad+mo lta bu dang / /ri mo nam mkha'i
275b3(mdo sde): me 'dra mthong / /mtshan ma sna tshogs de dag ni/ /mu stegs can lam khrid par byed/ /nyan thos dag dang rang rgyal gyi/ /spyod yul du yang ltung bar byed/ /'di dag thams cad
275b4(mdo sde): rnam spangs shing / /snang ba med par nam gyur pa/ /de tshe sangs rgyas lha yi phyag /thams cad zhing nas byung ba yis/ /de yi mgo la nyug mdzad de/ /yang dag rjes su 'gro ba'i
275b5(mdo sde): ltas| |rgyu med pa las dngos po ni/ /rtag dang chad pa spangs pa yi/ /yod med phyogs bral yod do zhes/ /dbu mar rnam par rtog par 'gyur/ /rgyu med par ni smra bas ni/ /rgyu rkyen
275b6(mdo sde): chad par lta bar rtog / phyi rol dngos po ma rtogs phyir/ /dbu ma 'jig par byed par 'gyur/ /chad pa'i lta bar 'gyur snyam pas/ /dngos po 'dzin pa mi mthong ste/ /skur ba dang
275b7(mdo sde): ni sgro 'dogs pas/ /dbu ma dag ni ston par 'gyur/ /sems tsam du ni rtogs pa dang / /phyi rol dngos po rnam bsal bas/ /rnam par rtog pa rnam ldog ste/ /lam de nyid ni dbu
276a1(mdo sde): ma'o| |sems tsam yin te snang ba med/ /snang ba med pas mi skye ste/ /dbu ma yi ni lam 'di yang / /nga dang gzhan dag gis kyang bshad/ /skye
276a2(mdo sde): ba dang ni mi skye dang / /dngos dang dngos med stong pa dang / /dngos po rang bzhin med pa ni/ /gnyis po de dag rnam mi rtog /rnam par rtog pa 'jug med pas/ /byis pa
276a3(mdo sde): rnams ni thar par rtog / sems 'jug pa ni ma rtogs pas/ /'dzin pa gnyis ni spong mi 'gyur/ /rang gi sems snang rtogs pa'i phyir/ /'dzin pa rnam gnyis spong bar
276a4(mdo sde): 'gyur/ /spong dang yongs su 'dzin pa ni/ /rnam rtog 'jig par byed ma yin/ /sems snang yongs su shes pa'i phyir/ /rnam par rtog pa mi 'jug go /rnam par rtog pa
276a5(mdo sde): mi 'jug pa/ /de bzhin nyid ni sems spangs pa'o/ /mu stegs can gyi nyes spangs pa/ /'jug pa gal te snang gyur na/ /ldog pa 'jug par mi byed pas/ /mkhas pa dag
276a6(mdo sde): gis de bzung ngo / /de rtogs phyir ni sangs rgyas su/ /nga dang sangs rgyas gzhan gyis bshad/ /rnam pa gzhan du rtog na ni/ /mu stegs can gyi smra bar 'gyur/ /
276a7(mdo sde): mi skye ba la skye ba mang / /shi 'phos med cing 'chi 'phor 'gyur/ /zhing rnams bye bar cig car yang / /chu yi zla ba bzhin du snang / /gcig dang mang por gyur
276b1(mdo sde): nas ni/ /me yang 'bar zhing char yang 'bebs/ /sems la sems kyir gyur nas ni/ /de dag sems tsam du yang smra/ /sems rnams la ni sems tsam dang / /sems
276b2(mdo sde): med par ni sems las byung / /rnam pa sna tshogs gzugs dang dbyibs/ /sems tsam du ni rtogs par rig /thub dbang dang ni nyan thos gzugs/ /rang rgyal dang
276b3(mdo sde): yang 'dra ba dang / /rnam pa mang po'i gzugs gzhan gyis/ /sems tsam du ni de dag smra/ /gzugs med pas ni gzugs med gzugs/ /dmyal ba ba la dmyal ba'i
276b4(mdo sde): gzugs/ /sems tsam gyi ni rgyu dag kyang / /sems can rnams la ston par byed/ /de dag shin tu gyur nas ni/ /sgyu ma 'dra ba'i ting 'dzin dang / /yid kyi lus kyang de
276b5(mdo sde): bzhin te/ /dbang dang sa bcu rnams kyang 'thob/ /rang gi rnam rtog phyin ci log /spros pa dag ni g.yo ba dang / /thos mthong shes dang rtogs pa dang / /'du shes dag gis
276b6(mdo sde): bus pa bcings/ /gzhan gyi dbang ni mtshan ma ste/ /gang ming de ni kun brtags pa/ /kun rtog pa dang mtshan ma ni/ /gzhan gyi dbang las shin tu 'byung / /blo yis rab tu
276b7(mdo sde): gzhigs nas ni/ /brtag pa med cing dbang yang med/ /grub pa'i dngos po yod med na/ /ji ltar blo yis rnam par brtag /yod dang med pa spangs pa yi/ /grub pa yi ni dngos
277a1(mdo sde): po yod/ /dngos po yod med rnam grol ba'i/ /rang bzhin gnyis su ji ltar 'gyur/ /kun tu brtags pa'i rang bzhin la/ /rang bzhin
277a2(mdo sde): dag ni gnyis gnas te/ /brtags pa rnam pa sna tshogs snang / /rnam dag 'phags pa'i spyod yul lo/ /brtags pa sna tshogs snang ba la/ /gzhan gyi dbang zhes rtog byed
277a3(mdo sde): de| / rnam pa gzhan du rtog na ni/ /mu stegs smra la gnas par 'gyur/ /rtog pas brtags zhes bshad pa ste/ /mthong phyir rgyu las byung ba yin/ /rnam rtog gnyis
277a4(mdo sde): las grol ba ni/ /rdzogs pa nyid kyang de yin no// //'phags pa lang kar gshegs pa/ bam po dgu pa ste tha ma/ zhing dang sangs rgyas sprul pa dang / /
277a5(mdo sde): theg pa gcig dang de bzhin gsum/ /mya ngan 'das dang nga med de/ /thams cad stong pa skye spangs pa'o/ /sangs rgyas bye brag sum cu drug /bye brag dag ni bcu po dang / /
277a6(mdo sde): sems can so so'i sems rgyud rnams/ /de dag zhing gi snod yin no/ /ji ltar brtags pa'i dngos po ni/ /sna tshogs pa lta bar snang mod kyi/ /sna tshogs nyid ni de la
277a7(mdo sde): med| |'gro ba de bzhin chos sangs rgyas/ /chos kyi sangs rgyas sangs rgyas yin/ /lhag ma de yi sprul pa'o/ /sems can rang gi sa bon rgyud/ /sangs rgyas snang bar mthong
277b1(mdo sde): ba'o| / mtshan ma 'brel las nor ba yi/ /rnam par rtog pa rab tu 'jug /rtog las de bzhin nyid gzhan min/ /mtshan ma las kyang rnam rtog min/ /rang bzhin gyi dang rdzogs
277b2(mdo sde): longs spyod/ /'phrul pa dang ni sprul pa gang / /sangs rgyas mang po sum cu drug /rang bzhin gyi ni sangs rgyas yin/ /sngon po dmar po lan tshwa dang / /dung dang 'o ma kha ra
277b3(mdo sde): dang / /bska ba'i 'bras bu me tog sogs/ /ji ltar nyi las 'od zer dang / /rgya mtsho rlabs dang ldan pa ni/ /mi gcig tha dad ma yin te/ /sems dang lhan cig ldan pa yi/ /
277b4(mdo sde): rnam shes bdun po de bzhin no/ /rgya mtsho yongs su gyur pa ni/ /dba' rlabs sna tshogs de dag ste/ /rnam par shes zhes bya ba ste/ /kun gzhi de bzhin sna tshogs 'byung / /sems
277b5(mdo sde): dang yid dang rnam shes pa/ /mtshan nyid don du rab tu brtag /brgyad po tha dad ma yi mtshan/ /mtshan gyi gzhi med mtshan nyid med/ /rgya mtsho dang ni dba' rlabs rnams/ /ji
277b6(mdo sde): ltar khyad par med pa ltar/ /de bzhin sems la rnam shes dag /yongs su gyur pa mi rnyed do/ /sems kyis las rnams gsog par byed/ /yid kyis kyang ni rnam par gsog/
277b7(mdo sde): rnam par shes pas rnam par rig /lnga po snang la rtag par byed/ /sngon po dmar po'i rnam par ni/ /mi yi rnam par shes par gda'/ /dba' rlabs sems dang chos mthun pa/ /
278a1(mdo sde): ji slad thub chen bshad du gsol/ /sngon po dmar po rnam pa rnams/ /dba' rlabs dag la ma mchis la/ /mtshan nyid don du byis pa la/ /sems
278a2(mdo sde): kyi 'jug pa dag kyang bshad/ /de la 'jug pa med pa ste/ /rang gi sems ni gzung ba spangs/ /gzung ba yod na 'dzin pa yang / /dba' rlabs mthun par bsgrub par 'gyur//
278a3(mdo sde): lus dang longs spyod gnas lta bur/ /mi yi rnam par shes pa snang / /de phyir de yi 'jug pa ni/ /dba' rlabs dag dang 'dra bar snang / /dba' rlabs dngos por rgya mtsho
278a4(mdo sde): ni| |gar byed rnam par reg 'gyur na/ /kun gzhi 'jug pa de bzhin du/ /ci yi phyir ni blos mi rig /byis pa blo dang mi ldan pas/ /kun gzhi rgya mtsho ji bzhin du/ /dba'
278a5(mdo sde): rlabs 'byung ba'i chos mthun phyir/ /dpe yis nye bar sbyar ba yin/ /bzang ngan par ma'i skye bo la/ /gdugs 'char 'gyur ba ji bzhin du/ /de bzhin 'jig rten sgron ma
278a6(mdo sde): khyod| |byis pa rnams la yang dag ston/ /chos la rab tu zhugs mdzad cing / /ji slad de bzhin nyid mi gsung / /de ste de bzhin nyid gsung na/ /sems la de bzhin nyid ma
278a7(mdo sde): mchis/ /ji ltar rgya mtsho'i dba' rlabs dang / /me long rmi lam ji bzhin du/ /cig cha'i dus su snang ba ltar/ /de bzhin sems kyang rang yul la/ /yul rnams dang ni
278b1(mdo sde): mi ldan pas/ /rim gyis 'jug pas rab tu 'byung / /rnam par shes pas rnam par rig /yid kyis kyang ni rlom sems byed/ /lnga po rnams la snang bar mngon/ /mnyam par bzhag
278b2(mdo sde): la rim pa med/ /ri mo'i mkhan po la la'am/ /ri mo'i slob ma ji lta bus/ /ri mo'i don du tshon 'gyed pa/ /nga yi bshad pa de dang 'dra/ /tshon la ri mo yod pa min/ /pir la med
278b3(mdo sde): cing snod la med/ /sems can rnams ni drang ba'i phyir/ /tshon gyi ri mo rnam par brtag /yang dag yi ge spangs pa ste/ /bshad pa dag ni 'khrul pa'o/ /chos rnams la ni gnas
278b4(mdo sde): bcas shing / /rnal 'byor can la yang dag bstan/ /so so rang rig yang dag nyid/ /rtog dang brtag bya spangs pa ni/ /rgyal sras rnams la bstan pa yi/ /byis pa rnams la
278b5(mdo sde): rnam gzhan bshad/ /ji ltar sgyu ma sna tshogs dag /snang yang yod pa ma yin pa/ /bshad pa sna tshogs 'khrul pa yang / /de bzhin du ni bshad pa yin/ /gzhan la gang zhig
278b6(mdo sde): bstan pa de/ /gzhan la bshad pa ma yin te/ /ji ltar nad pa nad pa la/ /sman pas sman rnams gtong ba ltar/ /sangs rgyas de bzhin sems can la/ /sems tsam du yang
278b7(mdo sde): rab tu gsungs/ /phyi rol bag chags sa bon gyi/ /rnam par rtog pa rab tu 'byung / /gang gis 'dzin pa dbang yin te/ /gang gzung de ni brtags pa yin/ /phyi rol dmigs
279a1(mdo sde): pa bzung byas shing / /sems la'ang brten te skye bar 'gyur/ /nor pa rnam pa gnyis 'byung ste/ /gsum pa yi ni rgyu med do/ /gang las nor pa
279a2(mdo sde): 'byung ba dang / /gang la brten te 'byung ba ni/ /sems la bcu gnyis bco brgyad drug /de yi phyir ni ngas bshad do/ /bdag gi sa bon zung 'brel las/ /bdag tu
279a3(mdo sde): 'dzin pa rab tu 'byung / /sems ni brtag byar 'jug pa yis/ /chos su 'dzin pa spong bar 'gyur/ /kun gzhi rnam par shes pa las/ /rnam par shes pa gang 'byung
279a4(mdo sde): ba| |nang gi skye mched rnams yin te/ /snang ba gang yin phyi rol to/ /ji ltar mi mkhas pa rnams kyis/ /skad dang sgrar gzung rmi lam gzugs/ /'dus byas pa dang 'dus
279a5(mdo sde): ma byas/ /rtag par rtog ste de med do/ /ji ltar dri za'i grong khyer dang / /sgyu ma dang ni smig sgyu'i chu/ /med bzhin du ni snang ba ltar/ /de bzhin gzhan gyi dbang yin no/ /bdag
279a6(mdo sde): dang dbang por gdags pa ni/ /ngas ni sems la mi bshad do/ /sems dang yid dang rnam shes pa/ /rang gi mtshan nyid bral ba'o/ /sems dang yid dang rnam shes
279a7(mdo sde): dang / /de bzhin bdag med rnam gnyis dang / /chos lnga dag dang rang bzhin rnams/ /de ni sangs rgyas spyod yul yin/ /mtshan nyid kyis ni gsum du 'gyur/ /bag
279b1(mdo sde): chags gcig gi rgyu las byung / /ji ltar tshon rtsi gcig pu yang / /rtsig pa la ni sna tshogs snang / /sems dang bdag med gnyis po dang / /yid dang rnam par shes pa dang / /rang
279b2(mdo sde): bzhin rnams dang chos lnga po/ /de dag nga yi rigs la med/ /sems kyi mtshan nyid bral ba dang / /rnam par shes dang yid spangs shing / /chos kyi rang bzhin med pa ni/ /de
279b3(mdo sde): bzhin gshegs pa'i rigs yin no/ /lus dang ngag dang yid rnams kyis/ /de la dge bar bya ba yin/ /de bzhin gshegs rigs dag pa ste/ /kun tu rgyu ba spangs pa'o/ /
279b4(mdo sde): mngon par shes dang dbang gis dag /ting nge 'dzin dang stobs kyis brgyan/ /yid kyi lus ni sna tshogs pa/ /de bzhin gshegs pa'i dge ba'i rigs/ /so so rang rig dri ma med/ /
279b5(mdo sde): rgyu yi mtshan nyid spangs pa ste/ /sa brgyad pa dang sangs rgyas sa/ /de bzhin gshegs pa'i rigs yin no/ /legs pa'i blo gros ring du song / /chos sprin de bzhin gshegs pa'i
279b6(mdo sde): yang / /de dag sangs rgyas rnams kyi rigs/ /lhag ma theg pa gnyis 'thob byed/ /sems can rgyud kyi bye brag dang / /mtshan nyid phyir yang byis pa la/ /sems kyi dbang du
279b7(mdo sde): 'gro ba'i sa/ /bdun po sangs rgyas rnams kyis bshad/ /ngag lus sems kyi gnas ngan len/ /sa bdun la ni mi 'jug ste/ /sa brgyad la ni de yi gnas/ /rmi lam chu bo
280a1(mdo sde): mtshungs shing 'dra/ /sa brgyad dang ni lnga pa la/ /bzo dang rig dang sgyu rtsal rnams/ /rgyal sras rnams ni shes byed cing / /srid pa'i gnas na
280a2(mdo sde): rgyal po'ang byed/ /skyed pa mi skye stong mi stong / /blo ldan gyis ni brtag mi bya/ /rang bzhin nyid dang rang bzhin med/ /sems tsam la ni yod pa min/ /yang dag 'di'o yang dag
280a3(mdo sde): 'di| |'di ni log ces brtag bya ba/ /rang rgyal nyan thos rnams la bshad/ /rgyal ba'i sras lam yin no/ /sems tsam la ni yod min te/ /yod dang med la yid las
280a4(mdo sde): min| |skad cig pa dang mtshan nyid med/ /brtags pa dang ni rdzas kyang med/ /kun rdzob tu ni dngos rnams yod/ /don dam du ni rang bzhin med/ /rang bzhin med la
280a5(mdo sde): gang nor pa/ /de ni kun rdzob bden pa yin/ /chos rnams thams cad med pa la/ /nga yis rab tu gdags pa byas/ /byis pa rnams kyi brjod spyod ni/ /yang dag rnam par
280a6(mdo sde): spangs pa yin/ /brjod pa las byung dngos po yi/ /don gyi spyod yul yod pa'o/ /brjod pa las byung dngos po dag /lta bas yod pa ma yin no/ /rtsig pa med par ri mo
280a7(mdo sde): dang / /sdong dum la sogs spangs grib ltar/ /de bzhin kun gzhi dag pa ni/ /rlabs kyis rnam par mi mdzes so/ /sems ni gar mkhan bzhin du gnas/ /yid ni bzhad
280b1(mdo sde): gad pa 'dra ste/ /lnga dang bcas pa'i rnam par shes/ /snang ba tshon dang 'dra bar rtog /chos bstan rgyu dang 'dra ba dang / /rgyu dang 'dra bas gang sprul pa/ /de dag ngo bo'i sangs
280b2(mdo sde): rgyas yin/ /lhag ma sprul pa'i sku yin no/ /snang ba rnam pa sna tshogs med/ /sems ni snang bas rab tu rmongs/ /lus dang longs spyod gnas 'dra bar/ /mi rnams la ni kun
280b3(mdo sde): gzhi snang / /sems dang yid dang rnam shes dang / /rang bzhin dang ni chos lnga dang / /bdag med gnyis po dag pa ni/ /rnam par 'dren pa rab tu 'chad/ /rdzogs pa'i
280b4(mdo sde): sangs rgyas gang 'chad pa/ /so so rang rig spyod yul ni/ /rtog ge can gyi yul ma yin/ /nyan thos rnams kyi'ang ma yin no/ /ring dang thung la sogs 'brel pa/ /gcig
280b5(mdo sde): gis gcig ni rab tu 'jug / yod par sgrub pa med pa ste/ /med par sgrub pa yod ma yin/ /rdul phran du ni rdzas gzhig cing / /gzugs la rnam par mi rtog go /sems
280b6(mdo sde): tsam du ni rnam bzhag pa/ /lta ba ngan pas mi dad do/ /stong pa rnam par rtog tsam ma ma/ /stong pa ma yin zhes pa ni/ /de nyid yod dang med rtog pa/ /brtag par bya ba'i don
280b7(mdo sde): med do/ /yon tan rdul phran rdzas 'dus pas/ /byis pa rnams ni gzugs la rtog /rdul phran re re yod pa min/ /de yi phyir yang don med do/ /rang gi sems ni snang ba'i
281a1(mdo sde): dbyibs/ /mi rnams la ni phyi rol snang / /phyi rol gyi ni snang ba med/ /de yi phyir yang don med do/ /sna tshogs skra shad 'dzings dang sgyu/ /rmi
281a2(mdo sde): lam dri za'i grong khyer dang / /mgal me dang ni smig rgyu rnams/ /med kyang mig la rab tu snang / /rtag dang mi rtag de bzhin gcig /gnyis dang gnyis min de bzhin
281a3(mdo sde): te| |thog ma med kyi nyes 'brel ba/ /byis pa gti mug rtog par byed/ /theg pa rnam par bzhag med de/ /theg pa gcig tu ngas bshad do/ /byis pa rnams ni drang
281a4(mdo sde): ba'i phyir/ /theg pa tha dad ngas bshad do/ /de bzhin rnam par grol gsum dang / /chos la bdag med pa nyid dang / /mnyam nyid ye shes nyon mongs min/ /de dag
281a5(mdo sde): rnam par grol bas spangs/ /ji ltar shing ni rgya mtsho la/ /rlabs kyis rnam par g.yeng ba ltar/ /de bzhin nyan thos rmongs pa yang / /mtshan nyid kyis kyang rnam par
281a6(mdo sde): g.yengs/ /mthar phyin pa ni de la med/ /phyir yang ldog par mi 'gyur te/ /ting nge 'dzin gyi lus thob nas/ /bskal pa'i bar du mi sad do/ /bag chags nyon mongs
281a7(mdo sde): pa dang 'brel/ /kun nas ldang dang rnam par bral/ /de dag ting 'dzin myos pas myos/ /zag med pa yi dbyings na 'khod/ /ji ltar skyes bu ra ro ba/ /chang med nas ni
281b1(mdo sde): sangs 'gyur ltar/ /nga yi sangs rgyas chos kyi sku/ /de dag de tshe 'thob par 'gyur/ /ji ltar glang po 'dam bying ba/ /phan tshun du ni mi rgyug ltar/ /ting nge 'dzin gyi 'dam bying
281b2(mdo sde): ba'i| |nyan thos rnams ni de bzhin 'khod/ /mi yi dbang po byin rlabs las/ /dbang bskur ting 'dzin dag la sogs/ /smon lam dag gis rnam sbyangs pa/ /dang po dang ni
281b3(mdo sde): bcu por 'byung / /ri bong rwa dang nam mkha' dang / /mo gsham bu yang de bzhin te/ /med bzhin tshig tu brjod pa ltar/ /dngos la rtog pa'ang de bzhin no/ /'jig rten
281b4(mdo sde): bag chags rgyu las byung / /gang na'ang med min yod med min/ /bdag med chos mkhas gang dag gis/ /mthong na rnam par grol bar 'gyur/ /ming ni brtags pa'i rang
281b5(mdo sde): bzhin te/ /gzhan las byung ba dbang las skyes/ /de bzhin nyid ni grub par ngas/ /mdo dang mdo las rtag tu bshad/ /tshig dang yi ge mang po dang / /ming dag la yang
281b6(mdo sde): bye brag tu/ /byis pa blo ngan chags pa ni/ /ji ltar 'dam la glang chen bzhin/ /lha yi theg pa tshangs theg dang / /nyan thos kyi yang de bzhin du/ /rang rgyal de bzhin
281b7(mdo sde): gshegs pa'i ste/ /theg pa de rnams ngas bshad do/ /ji srid sems 'jug par du ni/ /theg pa rnams la thug pa med/ /sems ni rab tu gyur pa ni/ /theg pa med
282a1(mdo sde): cing 'gro ba'ang med/ /sems dang rnam rtog rnam rig dang / /yid dang rnam shes nyid kyang ste/ /kun gzhi srid gsum g.yo ba rnams/ /de
282a2(mdo sde): dag sems kyi rnam grangs yin/ /tshe dang drod dang rnam shes dang / /kun gzhi srog gi dbang po dang / /yid dang yid kyi rnam shes pa/ /rnam par rtog pa'i bye brag go/
282a3(mdo sde): sems kyis su ni lus 'dzin te/ /yid ni rtag tu rlom sems byed/ /rnam par shes pa sems yul la/ /rnam shes bcas pas bye brag 'byed/ /sred pa dag ni mar bshad
282a4(mdo sde): de| |ma rig pa yang phar shes so/ /rnam shes yul rnams rig pas na/ /sangs rgyas su ni de ngas bstan/ /bag la nyal ni dgra bcom ste/ /phung po lnga 'dus dge 'dun
282a5(mdo sde): no| |mtshams med par ni mtshams bcad pas/ /de ni mtshams med las yin no/ /bdag med gnyis dang nyon mongs rnams/ /de bzhin sgrib pa gnyis po dang / /
282a6(mdo sde): shi 'pho bsam gyis mi khyab pa/ /thob pas de bzhin gshegs pa yin/ /grub pa'i mtha' dang tshul rnams dang / /so so rang rig bstan pa dang / /bye brag shes pa
282a7(mdo sde): sus mthong ba/ /de dag rtog pa'i dbang mi 'gro/ /ji ltar byis pas brtags pa ltar/ /dngos po la ni bden med na/ /dngos po med par mthar min par/ /rtog ge
282b1(mdo sde): can dag cis mi 'dod/ /skye dang 'jig par 'brel ba yi/ /'dus byas rab tu mthong ba ni/ /lta ba gnyis po rgyas par byed/ /rkyen rnams shes pa ma yin no/ /mya ngan 'das
282b2(mdo sde): pa yid spangs pa/ /gcig pu de ni bden pa yin/ /'jig rten brtags pa sgyu ma dang / /chu skyes phung ltar blta bar bya/ /'dod chags dang ni zhe sdang dang / /gti mug yod de
282b3(mdo sde): gang zag med/ /phung po rnams ni srid las byung / /rmi lam dag dang 'dra ba yod/ /gang gi nub mo thugs su chud/ /gang la yongs su mya ngan 'das/ /ngas ni de yi bar du yang //
282b4(mdo sde): cung zad bstan pa'ang ma yod do/ /so so rang chos lugs rnams la/ /dgongs nas rab tu ngas bshad de/ /nga dang sangs rgyas de dag gis/ /cung zad bye brag byas pa med//
282b5(mdo sde): bdag ni rdzas dang 'dra bar yod/ /phung po rnams ni mtshan nyid spangs/ /dngos por phung po yod pa ste/ /de dag la ni bdag med do/ /nyon mongs bag la nyal bcas pas/ /
282b6(mdo sde): so sor rnam par sgom pa dang / /'gro ba rang gi sems mthong na/ /sdug bsngal kun las thar bar 'gyur/ /gang gi rgyu dang rkyen rnams dang / /mtha' gzhi yi ni rigs pa
282b7(mdo sde): yis| |'jig rten rab tu 'byung zhes pa/ /de dag nga yi tshul mi mkhas/ /'jig rten yod dang med mi skye/ /med min yod min gang na'ang med/ /rgyu dang rkyen rnams dag gis
283a1(mdo sde): kyang | |byis pa rnams ni ji ltar rtog / gang gi tshe na 'jig rten rnams/ /yod min med min yod med min/ /mthong na de tshe sems ldog ste/ /bdag
283a2(mdo sde): med pa yang rtogs par 'gyur/ /gang phyir rkyen las byung bas na/ /dngos po thams cad ma skyes pas/ /rkyen rnams thams cad 'bras bu ste/ /'bras bu la ni srid mi 'byung / /
283a3(mdo sde): 'bras bu las ni gnyis 'gyur phyir/ /'bras bu las ni 'bras mi 'byung / /gnyis su 'gyur ba'i skyon gyi phyir/ /'bras bu las ni dngos mi dmigs/ /gang gi tshe na 'dus
283a4(mdo sde): byas rnams/ /dmigs dang dmigs par bya bral zhing / /sems med sems tsam mthong ba la/ /sems tsam du ni ngas bshad do/ /sems ni ngo bo nyid kyi dbyibs/ /rkyen dang
283a5(mdo sde): dngos po spangs pa ste/ /mthar phyin ngo bo tshangs pa'i mchog /de la ngas ni tsam zhes bshad/ /bdag ni brtags pa'i bden par te/ /rdzas su yod pa ma yin no/ /phung po phung
283a6(mdo sde): po nyid de bzhin/ /brtags pa yin gyi rdzas su med/ /mnyam pa nyid ni rnam bzhi ste/ /mtshan nyid rgyu dang dngos las skyes/ /bdag med pa yi mnyam nyid de/ /rnal 'byor
283a7(mdo sde): zhugs pa'i bzhi pa'o/ /lta ba thams cad rnam bzlog pa/ /brtag par bya dang rtog pa spangs/ /dmigs pa med cing skye med la/ /sems tsam du ni ngas bshad do/ /dngos min
283b1(mdo sde): dngos po med pa'ang min/ /dngos dang dngos med spangs pa yi/ /de bzhin nyid ni sems bral ba/ /sems tsam du ni ngas bshad do/ /stong pa mtha' dang de bzhin nyid/ /mya ngan
283b2(mdo sde): 'das dang chos kyi dbyings/ /yid kyi lus ni sna tshogs pa/ /sems tsam du ni ngas bshad do/ /rnam par rtog pa'i bag chags 'brel/ /sems las byung ba sna tshogs pa/ /
283b3(mdo sde): mi la phyi rol snang ba ni/ /'jig rten pa yi sems tsam mo/ /phyi rol gyi ni snang ba med/ /lus dang longs spyod gnas lta bu/ /sems ni sna tshogs par snang ba/ /sems tsam
283b4(mdo sde): du ni ngas bshad do/ /nyan thos zad pa'i ye shes dang / /sangs rgyas rnams kyi skye 'byung dang / /rang rgyal sangs rgyas rnams kyi ni/ /nyon mongs med pas shin tu 'byung / /
283b5(mdo sde): phyi rol gyi ni gzugs med de/ /rang gi sems ni phyi rol snang / /sems ni khong du mi chud phyir/ /byis pa rnams ni 'dus byas rtog /rang sems sna tshogs snang ba yi/ /
283b6(mdo sde): phyi rol don rnams mi shes pas/ /mtha' bzhir sbyar ba'i gtan tshigs kyis/ /blun po dag gis zlog par byed/ /gtan tshigs med de mtha' yang med/ /dpe dang yan
283b7(mdo sde): lag rnams kyang med/ /rang gi sems ni don rgyud de/ /gal te shes na mkhas pa yin/ /gang zhig rtog pas brtag bya ba/ /de ni brtags pa'i mtshan nyid de/ /brtag
284a1(mdo sde): pa la ni brten bcas te/ /rnam par rtog pa rab tu 'jug /phan chun ma gyes 'brel ba yi/ /bag chags gcig gi rgyu las byung / /gnyis po glo bur
284a2(mdo sde): byung ba'i phyir/ /mi rnams kyi ni sems mi skye/ /srid pa gsum na gnas pa yi/ /sems dang sems byung rnam rtog yin/ /gang zhig don snang 'jug pa ni/ /brtags pa'i rang
284a3(mdo sde): bzhin de yin te/ /snang ba'i sa bon ldan pa'i phyir/ /skye mched rnams ni bcu gnyis so/ /gnas dang dmigs bya ldan pa'i phyir/ /lo rgyus su ni ngas bshad do/ /ji ltar
284a4(mdo sde): me long gzugs brnyan dang / /rab rib can la skra 'dzings pa/ /de bzhin bag chags kyis g.yogs sems/ /byis pa rnams kyis mthong ba yin/ /bdag gis rtog pas
284a5(mdo sde): brtags don la/ /rnam par rtog pa rab tu 'jug /mu stegs can gyis brtags pa ltar/ /phyi rol gyi ni don med de/ /ji ltar thag par ma shes nas/ /byis pa sbrul du
284a6(mdo sde): 'dzin pa bzhin/ /gang gi sems don ma shes pas/ /phyi rol gyi ni don du rtog /de ltar thag pa thag nyid du/ /gcig dang tha dad spangs mod kyi/ /gang gis thag par rnam
284a7(mdo sde): rtog pa/ /de ni rang sems nyes pa yin/ /gang la gang gi dngos por yang / /brtags na mi dmigs ma yin pa/ /de ni med par shes mi bya/ /chos kyi chos nyid de yin
284b1(mdo sde): no| |yod pa'i zla drangs med pa ste/ /med pa'i zla drangs yod pa yin/ /de phyir med par shes mi bya/ /yod pa nyid du'ang mi brtag go /gang 'di kun tu brtags pa la/ /brtags
284b2(mdo sde): na de yi bdag nyid min/ /de yi bdag nyid min mthong zhing / /ji ltar rnam par rtog pa 'jug /gzugs ni gzugs kyi bdag nyid med/ /de bzhin bum pa ras la sogs/ /
284b3(mdo sde): snang ba yod pa ma yin pas/ /khyod kyi rnam rtog mi 'byung ngo / /thog ma med ldan 'dus byas la/ /gal te khyod kyi rtog nor na/ //dngos po dngos nyid su zhig gis/ /'khor
284b4(mdo sde): byas thub chen bdag la gsungs/ /dngos po dngos nyid med pa ste/ /sems tsam po ni snang ba yin/ /rang gi sems ni ma mthong bas/ /rnam par rtog pa rab tu 'jug /ji ltar
284b5(mdo sde): byis pas brtags pa yi/ /brtags pa gal te yod med cing / /de las rnam pa gzhan yod na/ /blos kyang rtog par mi rung ngo / /'phags pa gal te de yod na/ /de ni byis
284b6(mdo sde): pas brtags ma yin/ /gal te 'phags las de log na/ /'phags dang byis pa mnyam par 'gyur/ /gang phyir sems ni rnam sbyangs pa/ /'phags pa rnams la nor pa
284b7(mdo sde): med| |sems kyi rgyud ni ma dag pa'i/ /byis pa brtags la rtog par byed/ /ji ltar bu la ma zhig ni/ /mkha' la shing thog len byed cing / /'di re bu gcig ma ngu
285a1(mdo sde): bar| |shing thog sna tshogs 'di yang long / /de bzhin sems can kun la ngas/ /brtags pa'i 'bras bu sna tshogs kyis/ /bris nas yod
285a2(mdo sde): dang med pa yi/ /phyogs spangs tshul ni rab tu bshad/ /gang gi ma byung rkyen rnams kyis/ /'byung ste 'brel las ma yin na/ /sngon ma skyes pa da skyes te/ /bdag nyid
285a3(mdo sde): du yang red pa med/ /bdag nyid ma rnyed skyes pa med/ /rkyen med par yang gang na'ang med/ /skyes pa'i dngos po de dag kyang / /rkyen med par yang gang na'ang med/ /
285a4(mdo sde): de lta bu yi mdor mthong na/ /gang na med min yod min min/ /dngos po rkyen las skye bar ni/ /mkhas pa rnams kyis mi brtag go /mu stegs can rnams byis pa
285a5(mdo sde): la| |rkyen gyis gcig dang tha dad gtam/ /zer yang 'gro ba rmi lam dang / /sgyu ma 'dra bar mi shes so/ /brjod pa'i yul gyi theg pa ni/ /theg pa chen po bla na med//
285a6(mdo sde): ngas ni don kyang legs par bstan/ /byis pa rnams kyis mi shes so/ /gang dag 'jungs pa'i nyan thos dang / /mu stegs can gyis byas pa na/ /gang phyir rtog gis bshad
285a7(mdo sde): pas na/ /de dag don la 'khrul pa'o/ /mtshan nyid dang ni dngos dbyibs dang / /ming ni rnam pa bzhi po yang / /de dag la ni dmigs byas shing / /rnam par rtog pa rab tu
285b1(mdo sde): 'jug / gang rnams gcig dang du ma dang / /tshangs pa'i ris la dbang sgyur zhing / /nyi ma zla ba'i 'od dag kyang / /gang 'jig byed pa sras ma yin/ /'phags pa'i mthong ba
285b2(mdo sde): phun sum tshogs/ /yang dag ji bzhin rtogs rig cing / /'du shes zlog la mkhas pa rnams/ /rnam par rtog pa'i mchog phyin cing / /de ni nga yi bstan pa la/ /sras po grol
285b3(mdo sde): ba'i phyag rgya ste/ /dngos dang dngos med rnam grol zhing / /'ong dang 'gro ba rnam spangs pa'o/ /gzugs kyi rnam shes phyir ldog nas/ /gal te las ni 'jig 'gyur na/ /rtag dang
285b4(mdo sde): mi rtag par mi 'gyur/ /'khor ba dag kyang med 'gyur ro/ /ldog pa'i tshe ni zhig gyur pa/ /gzugs kyi yul las phyir ldog ste/ /yod med nyes dang bral ba'i las/ /kun gzhi
285b5(mdo sde): la ni rab tu gnas/ /srid pa'i gnas su rnam shes dang / /gzugs lhun rab tu 'jig pa ste/ /gzugs dang rnam shes 'brel pa yi/ /las ni 'jig par mi 'gyur ro/ /
285b6(mdo sde): gal te de dag dang 'brel ba'i/ /mi yi las ni 'jig 'gyur na/ /las kyi 'brel pa zhig pa'i phyir/ /'khor med mya ngan 'da' ba'ang med/ /zhig kyang de dang lhan cig tu/ /gal
285b7(mdo sde): te 'khor bar skye 'gyur na/ /gzugs ni de dang 'brel ba'i phyir/ /tha mi dad pas 'byung bar 'gyur/ /sems ni gzugs su rnam rtog las/ /gcig pa ma yin tha dad min/ /yod
286a1(mdo sde): dang med pa'i phyogs spangs phyir/ /dngos po rnams la 'jig pa med/ /kun tu brtags dang gzhan gyi dbang / /phan tshun mtshan nyid tha mi dad/ /
286a2(mdo sde): gzugs kyi mi rtag nyid bzhin te/ /gcig la gcig kyang skyed byed pa'o/ /gcig dang tha dad rnam grol ba'i/ /brtags pa khong du mi chud na/ /yod dang med par ji ltar 'gyur//
286a3(mdo sde): gzugs kyi mi rtag nyid bzhin no/ /brtags pa shin tu mthong 'gyur na/ /gzhan gyi dbang ni mi skye'o/ /gzhan gyi dbang ni rab mthong na/ /brtags pa de bzhin nyid du 'gyur/ /
286a4(mdo sde): rtog pa rnam par 'jig pa na/ /nga yi tshul kyang rnam 'jig byed/ /nga yi bstan pa 'di la ni/ /sgro 'dogs skur pa 'debs pa yin/ /gang na gang tshe de 'dra ba/ /chos la sun
286a5(mdo sde): 'byin yod pa'i rnams/ /nga yi tshul ni 'jig par byed/ /de dag kun dang 'gro mi bya/ /gang zhig sgro 'dogs skur pa 'debs/ /brtags pa rnam par 'jig byed dang / /
286a6(mdo sde): mkhas pa dag tu gtam mi bya/ /dge slong don la spang bar bya/ /skra shad 'dzings dang sgyu 'dra dang / /rmi lam 'dra zhing dri za 'dra/ /rtog pa smig rgyu snang 'dra la/ /gang dag yod
286a7(mdo sde): dang med lta bu/ /de dag sdud par su spyod pa/ /sangs rgyas kyi la de mi slob/ /de dag mtha' gnyis lhung ba ste/ /gzhan yang rnam par 'jig par byed/ /brtags pa'i dngos
286b1(mdo sde): po rab dben zhing / /dngos dang dngos med rnam grol ba/ /rnal 'byor can ni sus mthong ba/ /de dag bsdu bar spyad par gyis/ /mu tig nor bu gser 'byung ba'i/ /'byung kun
286b2(mdo sde): 'jig rten na yod pa/ /sna tshogs las kyi rgyus ma byung / /bus pa rnams kyi 'tsho ba ltar/ /de bzhin sems can rigs rnams ni/ /rnam pa sna tshogs las gyis spangs/ /snang ba
286b3(mdo sde): med phyir las med do/ /las las byung ba'i 'gro ba'ang med/ /ji ltar 'phags pas rnam sgom ltar/ /dngos po'i dngos nyid med mod kyi/ /ji ltar byis pas brtags pa ltar//
286b4(mdo sde): dngos po dag ni yod pa'o/ /ji ltar byis pas brtags pa ltar/ /gal te dngos po med na ni/ /dngos po thams cad med pas na/ /su la'ang nyon mongs par 'gyur te/ /
286b5(mdo sde): dngos po sna tshogs nyon mongs las/ /'khor ba dbang po nyer 'gro ba/ /mi shes pa dang srid 'brel ni/ /lus can rnams kyi 'byung bar 'gyur/ /ji ltar byis pas brtags pa
286b6(mdo sde): ltar| |gang gi dngos po yod min pa/ /de dag dbang po 'jug pa med/ /rnal 'byor nyid kyang 'jug pa med/ /bcom ldan gal te 'khor ba yi/ /rgyu yi dngos po ma mchis na//
286b7(mdo sde): byis pa nan tan ma bgyis par/ /byed pa spangs pa'i thar par 'gyur/ /khyod kyi 'phags pa byis pa'i khyad/ /dngos po med na ji ltar mchis/ /rnam par thar pa gsum spyod
287a1(mdo sde): pa'i| |'phags pa dag la dngos po med/ /phung po gang zag chos rnams dang / /rang dang spyi yi mtshan nyid med/ /dbang po rnams dang rkyen gyi rnams//
287a2(mdo sde): nyan thos dag la ngas bshad do/ /rgyu med pa dang sems tsam dang / /'byor pa rnams dang sa rnams dang / /so so rang gi de bzhin nyid/ /dag pa rgyal ba'i sras la bshad/ /
287a3(mdo sde): nga yi bstan la sun 'byin pa/ /dur smrig gi ni gos bgos shing / /'bras bu yod dang med smra ba/ /ma 'ongs pa yi dus na 'byung / /dngos po med de rkyen rnams kyis/ /yod
287a4(mdo sde): pa 'phags pa'i spyod yul lo/ /brtags pa'i dngos po shin tu med/ /rtog go pa rnams rtog par byed/ /ma 'ongs pa yi dus na ni/ /byis pa'i rang bzhin gzeg zan 'byung //
287a5(mdo sde): 'bras bu med smra'i lta ngan pas/ /skye bo mang po rlag par byed/ /rdul phran las ni 'gro ba 'byung / /rdul phran rnams ni rgyu med de/ /rdzas dgu rnams kyang rtag pa'o zhes/ /lta ba
287a6(mdo sde): ngan pas ston par 'gyur/ /rdzas rnams kyis ni rdzas brtsams te/ /yon tan gyis kyang yon tan no/ /dngos po dag gi dngos nyid gzhan/ /yod pa dag ni 'jig par byed/ /
287a7(mdo sde): gal te ma byung 'byung 'gyur na/ /'jig rten thog ma yod par 'gyur/ /'khor ba sngon gyi mtha' ma ni/ /ngas ni med par bshad pa yin/ /srid gsum thams cad bgrang ba dag
287b1(mdo sde): de ste ma byung 'byung na ni/ /khyi dang rnga mo bong bu la'ang / /ra skyer 'gyur ba the tshom med/ /gal te gzugs dang rnam shes dang / /mig ni ma skyes skye 'gyur na/ /cod pan re lde ras la
287b2(mdo sde): sogs/ /'jim pa bsgongs las 'byung bar 'gyur/ /ras la re lde yod pa min/ /rtsi kyang la yang ras med do/ /gcig po las ni gcig 'byung na/ /rkyen rnams kyis kyang cir mi
287b3(mdo sde): 'byung / /'tshol de dang lus de dang / /gang yang ma byung skye ba ni/ /de dag thams cad gzhan smra ba/ /ngas kyang de dag shin tu bshad/ /snga ma'i phyogs ni brjod bya ste/ /de dag blo ni
287b4(mdo sde): bzlog par bya/ /de dag blo ni bzlog byas nas/ /bdag gi phyogs ni ngas bshad do/ /nga yi slob ma rmongs pa'i sde/ /yod med phyogs la gnas 'ong zhes/ /de phyir mu stegs smra ba
287b5(mdo sde): dag |ngas ni brjod par byas pa yin/ /yan lag ser skya blo ngan pa'ang / /'gro ba gtso las skyes pa dang / /yon tan rnam par 'gyur ba yang / /slob ma rnams la rab tu ston/ /
287b6(mdo sde): rkyen gyis byung dang ma byung min/ /rkyen rnams yod pa ma yin te/ /rkyen rnams dngos po med pa'i phyir/ /ma byung ba ni mi 'byung ngo / /yod dang med pa'i phyogs bral zhing / /rgyu dang rkyen
287b7(mdo sde): rnams spangs pa dang / /skye dang 'jig pa med pa dang / /rang gi phyogs te mtshan gzhi spangs/ /sgyu ma rmi lam 'dra ba yi/ /'jig rten rgyu dang rkyen spangs pa/ /rtag tu rgyu med par mthong
288a1(mdo sde): na| |rnam par rtog pa mi 'jug go / dri za'i grong khyer smig rgyu 'dra/ /rtag par skra shad 'dzings pa bzhin/ /yod dang med pa'i phyogs bral zhing / /rgyu
288a2(mdo sde): dang rkyen gyis spangs pa yi/ /srid pa rgyu med par mthong na/ /sems kyi rgyu ni rnam par 'dag /gang gi dngos po med pa dang / /sems tsam pa yang med 'gyur na/ /dngos po med par
288a3(mdo sde): ji ltar sems/ /sems tsam du yang mi rung ngo / /dngos po la ni dmigs byas shing / /mi rnams sems kyang skye bar 'gyur/ /sgyu med par ni ji ltar sems/ /sems tsam du
288a4(mdo sde): ni mi rung ngo / /'phags pa'i dngos po'i tshul la ni/ /de bzhin nyid dang sems tsam yod/ /yod pa'ang min pa de dag ni/ /nga yi tshul la mi mkhas pa'o/ /gzung dang 'dzin
288a5(mdo sde): pa'i dngos bor ni/ /gal te sems ni 'jug 'gyur na/ /de ni 'jig rten pa yi sems/ /sems tsam du yang mi rung ngo / /lus dang longs spyod gnas 'dra dang / /gal te
288a6(mdo sde): rmi lam 'dra skye na/ /sems ni rnam pa gnyis su 'gyur/ /sems la gnyis kyi mtshan nyid med/ /ji ltar ral gri rang so dang / /ji ltar mdzub mo rang rtse la/ /mi gcod reg
288a7(mdo sde): par mi 'gyur ba/ /de bzhin sems kyis rang blta la'o/ /gzhan dag med cing dbang yang med/ /brtags pa yi ni dngos po med/ /chos lnga rnams dang sems gnyis kyang /
288b1(mdo sde): snang ba med la med pa'o/ /skye bar bya dang skye byed dang / /dngos po'i mtshan nyid rnam gnyis te/ /skye bar byed las dgongs byas nas/ /rang bzhin med par ngas bshad do/ /rnam
288b2(mdo sde): pa sna tshogs don dbyibs su/ /gal te rnam par rtog skye na/ /ri bong rwa dang nam mkha' yang / /don du snang ba 'byung bar 'gyur/ /gal te ma brtags don yod na/ /sems kyang
288b3(mdo sde): don du snang bar 'gyur/ /sems dang tha dad brtags pa yi/ /don ni shin tu mi dmigs so/ /thog ma med ldan 'khor pa na/ /don ni gang na'ang med pa ste/ /sems ni rgyas par
288b4(mdo sde): ma gyur na/ /ji ltar don du snang bar 'jug /gal te med pas rgyas 'gyur na/ /ri bong rwa yang der 'gyur ro/ /dngos po med pas rgyas gyur pa'i/ /rnam par rtog pa mi 'byung
288b5(mdo sde): ngo| |ji ltar da ltar med pa bzhin/ /sngon kyang de ni yod pa min/ /don med par ni don 'brel sems/ /ji lta bur na 'jug par 'gyur/ /de bzhin nyid dang stong nyid mtha'//
288b6(mdo sde): mya ngan 'das dang chos kyi dbyings/ /chos rnams skye ba med pa ni/ /don dam gyi ni rang bzhin no/ /rgyu dang rkyen la rtog pa yis/ /srid pa rgyu med ma byung bar/ /rab tu shes par
288b7(mdo sde): ma gyur pas/ /byis pa yod dang med par lhung / /snang ba med par sems mngon te/ /bye brag thog ma med rgyus 'byung / /thog ma med nas don med na/ /bye brag ci yis skye bar
289a1(mdo sde): 'gyur| |gal te med pas rgyas 'gyur na/ /dbul po dag kyang nor ldan 'gyur/ /don med ji ltar sems skye ba/ /thub pas bdag la bshad
289a2(mdo sde): du gsol/ /'di dag thams cad rgyu med de/ /sems kyang med cing spyod yul med/ /sems kyang rgyas par mi 'gyur te/ /srid pa gsum ni byed spangs pa'o/ /skye ba rnam
289a3(mdo sde): bar bzlog pa'i phyir/ /mi skye ba ni rab tu bsgrub/ /rgyu med smra bar bshad pa ni/ /byis pa rnams kyis mi rig go /'di dag thams cad ma skyes pa/ /dngos po med pa'ang
289a4(mdo sde): ma yin te/ /rmi lam sgyu 'dra dri za'i grong / /rgyu med pa yi dngos po yod/ /ma skyes rang bzhin med pa dang / /ci phyir stong pa'ang bdag la gsungs/ /'dus pa dag ni ma gtogs
289a5(mdo sde): par| |nam zhig dngos po mi snang ba/ /de tshe ma skyes stong pa ste/ /rang bzhin med par ngas bshad do/ /rmi lam skra shad sgyu ma dang / /dri za'i grong khyer smig sgyu rnams/ /rgyu
289a6(mdo sde): med par yang snang gyur pa/ /'jig rten sna tshogs de bzhin no/ /de bzhin 'dus pa re rer yang / /snang ba med pas yod ma yin/ /'dus pa mu stegs lta ba ltar/ /'jig
289a7(mdo sde): pas rnam par 'gyur ba min/ /rgyu med smra bas brtsad bya ste/ /ma skyes pa yang rab tu bsgrub/ /skye ba med pa rab bsgrubs na/ /nga yi tshul ni mi 'jig go /rgyu med smra ba bstan
289b1(mdo sde): na ni| |ji ltar ci las ci dag gis/ /gang du rgyu med skyer 'gyur zhes/ /mu stegs can rnams 'jigs pa skye/ /rgyu las ma yin rgyu med par/ /nam zhig 'dus byas mthong ba na/ /
289b2(mdo sde): de yi skye 'jig smra ba yi/ /lta ba rnam par ldog par 'gyur/ /dngos po med pa skye med dam/ /de ste rkyen la brtags pa'am/ /'on te dngos po'i ming lags sam/ /don med pa
289b3(mdo sde): yang bdag la gsungs/ /dngos med mi skye ma yin te/ /rkyen la brtags pa'ang ma yin no/ /dngos po'i ming yang de min te/ /don med pa'ang ming ma yin/ /nyan thos dang ni rang
289b4(mdo sde): rgyal dang / /sa bdun du ni phyin rnams dang / /mu stegs spyod yul ma yin pa/ /de ni mi skye mtshan nyid do/ /rgyu dang rkyen rnams bzlog pa dang / /byed pa dag ni dgag pa dang / /
289b5(mdo sde): sems tsam du ni rnam gzhag pa/ /skye ba med par ngas bshad do/ /dngos po rgyu las 'byung med pa/ /rtog dang rtag pa spangs pa ste/ /yod med phyogs las grol ba ni/ /skye ba med
289b6(mdo sde): par ngas bshad do/ /sems ni snang dang rnam bral ba/ /rang bzhin gnyis kyang spangs pa ste/ /gnas rnams rab tu gyur pa ni/ /skye ba med par ngas bshad do/ /phyi rol dngos po
289b7(mdo sde): dngos med min/ /sems kyang yongs su gzung ba med/ /lta ba thams cad rab spangs pa/ /de ni skye med mtshan nyid do/ /de bzhin stong pa rang bzhin med/ /de la sogs pa'i tshig
290a1(mdo sde): kun brtag / nam yang stong las stong ma yin/ /skye ba med pa'i stong pa'o/ /rkyen gyi rnam pa 'dus pa las/ /rab tu 'jug cing ldog par 'gyur/ /
290a2(mdo sde): 'dus pa las ni logs shig na/ /skyes pa med cing 'gags pa'ang med/ /gcig pa dang ni tha dad du/ /ji ltar mu stegs can rtog bzhin/ /dngos po tha dad ma yin dang / /
290a3(mdo sde): 'dus las gud na gang na'ang med/ /yod med dngos po mi skye ste/ /med min yod min gang na'ang med/ /de phyir gzhan du 'dus pa ni/ /rab tu 'jug cing ldog par 'gyur//
290a4(mdo sde): 'di ni brda tsam nyid yin te/ /phan tshun ltos pa 'brel ba yin/ /rkyen rnams 'brel las logs shig na/ /bskyed par bya ba'i don med do/ /bskyed pa med pas skye ba
290a5(mdo sde): med| |mu stegs can gyi skyon gyis spangs/ /'brel pa tsam du ngas bshad de/ /byis pa rnams kyis mi rig go /gang na 'brel las logs shig na/ /dngos po bskyed pa yod
290a6(mdo sde): ces pa/ /'brel pa rnam par 'jig pa ste/ /rgyu med smra bar shes par bya/ /gang na 'brel las logs shig na/ /dngos po su la yod na ni/ /mar me bzhin du rdzas rigs rnams//
290a7(mdo sde): 'brel pa snang ba'i byed par 'gyur/ /'brel pa dag las logs shig tu/ /chos gang mi mkhas rtog pa ni/ /ma skyes ngo bo nyid med de/ /rang bzhin nam mkha' lta bu'o/ /
290b1(mdo sde): 'phags pas thob pa'i chos nyid ni/ /skye ba med pa gzhan yin te/ /gang de'i skye ba med pa ni/ /de ni mi skye bzod pa yin/ /nam zhig 'jig rten 'di dag kun/ /'di ni 'brel ba
290b2(mdo sde): tsam mo zhes/ /'brel pa nyid du mthong ba na/ /de na sems kyang mnyam par 'jog /mi shes sred pa las la sogs/ /'brel pa dag gi nang gi yin/ /'khor lo 'jim shing srub
290b3(mdo sde): la sogs/ /sa bon 'byung sogs phyi rol lo/ /'di ni 'brel pa tsam yin te/ /gang gi dngos po rkyen gzhan las/ /gang yang skye bar 'dod pa ni/ /'thad dang lung la de mi gnas//
290b4(mdo sde): gal te bskyed bya'i dngos med na/ /blo yang gang gi rkyen las byung / /'di dag phan tshun rkyen gyur pas/ /de phyir de dag rkyen du shes/ /drod gsher sra dang g.yo ba yi/ /chos rnams
290b5(mdo sde): byis pas rnam brtags te/ /'di ni 'dus pa chos ma yin/ /de phyir ngo bo nyid med do/ /nad pa'i dbang du sman pa dang / /bya ba tha dad ston mod kyi/ /de la gtsug lag tha dad med//
290b6(mdo sde): nad kyis phye bas tha dad do/ /de bzhin ngas kyang sems can rgyud/ /nyon mongs nyes pa'i skyon chags pa/ /dbang po dag gi stobs shes nas/ /byis pa dag la tshul bshad do/ /nyon
290b7(mdo sde): mongs dbang po tha dad pas/ /nga yi bstan pa dbyer mi phyed/ /yan lag brgyad ldan zhi ba yi/ /lam ni theg pa gcig yin no/ /rdza dang snam bu cod pan rwa/ /ri bong rwa ni med pa'i
291a1(mdo sde): rgyu| |gang rgyu tshogs las byung ba de/ /khyod kyis med par shes mi bya/ /yod pa'i rgyus ni med pa ste/ /med pa med par mi rung ngo / /yod pa med pa'i
291a2(mdo sde): zla las byung / /phan tshun zla yi rgyu yin no/ /ci zhig la ni gnas bcas shing / /ci zhig snang bar sus bsams pa/ /gang la rten pa ci zhig ni/ /rgyu med pa ste rgyu med min/ /
291a3(mdo sde): gal te gzhan la de rten cing / /de yang gzhan la snang gyur na/ /thug pa med par rab 'gyur te/ /ci zhig ci yang med par 'gyur/ /ji ltar lo ma shing sogs la/ /rten cing
291a4(mdo sde): sgyu ma snang ba ltar/ /de bzhin dngos la brten byas shing / /mi rnams la ni sna tshogs snang / /sgyu ma'i dra ba lo ma min/ /gyo mo ma yin shing ma yin/ /byis pa rnams kyis sgyu
291a5(mdo sde): par mthong / /sgyu ma byed pas gnas mthong ngo / /de bzhin dngos la brten bcas te/ /ci zhig bye brag tu 'gyur na/ /snang ba'i tshe na gnyis med par/ /ci zhig tu ni ji ltar
291a6(mdo sde): brtag / rnam par rtog la rnam brtags med/ /rnam par rtog pa'ang med pa ste/ /rnam par rtog la med pas na/ /mya ngan 'das med 'khor ba med/ /rnam par rtog pa med
291a7(mdo sde): pas na/ /rnam par rtog pa mi 'jug go /ma zhugs na ni ji ltar sems/ /sems tsam du ni mi rung ngo / /bsam pa du ma tha dad phyir/ /bstan pa la ni snying po med/ /snying po
291b1(mdo sde): med phyir thar pa med/ /'jig rten rnam pa sna tshogs med/ /ji ltar byis pas brtags pa yi/ /phyi rol gyi ni snang ba med/ /sems ni gzugs brnyan bzhin du snang / /bag chags kyis
291b2(mdo sde): ni mgo yung bslang / /yod med ma byung med pas na/ /dngos po thams cad ma skyes te/ /'di dag thams cad sems tsam mo/ /rtog pa rnams kyis rnam par spangs/ /byis pa rkyen gyis
291b3(mdo sde): dngos por 'chad/ /mkhas pa dag ni ma yin no/ /rang bzhin sems dang bral ba ste/ /sems ni 'phags par nyer 'gro zhi/ /grangs can gcer bu khyad par can/ /de bzhin
291b4(mdo sde): bram ze phyugs bdag rnams/ /yod dang med pa'i lta bar lhung / /rnam par dben pa'i don gyis spangs/ /rang bzhin med dang ma skyes dang / /stong pa sgyu ma dri med rnams/ /sangs
291b5(mdo sde): rgyas rnams dang khyod kyis kyang / /su yi phyir ni de dag bshad/ /rnal 'byor can ni sems gtsang la/ /lta ba rtog ge rnam spangs pa'i/ /sangs rgyas rnams kyis rnal 'byor bshad/ /
291b6(mdo sde): ngas kyang rab tu bshad pa yin/ /gal te 'di kun sems yin na/ /'jig rten ci la rab tu gnas/ /ci phyir mi rnams 'ong 'gro bar/ /sa la rab tu snang bar 'gyur/ /ji ltar
291b7(mdo sde): bya rnams nam mkha' la/ /rtog pas kun tu bskyod pas na/ /gnas med rten pa med bzhin du/ /sa yi steng bzhin de dag spyod/ /de bzhin lus can thams cad kyang / /rnam par
292a1(mdo sde): rtog pas bskyod pas na/ /de dag bdag gi sems la rgyu/ /nam mkha' la ni bya bzhin no/ /lus dang longs spyod gnas snang ba'i/ /sems ni rab tu 'jug
292a2(mdo sde): bshad pa/ /snang dang 'jug pa ji ltar cis/ /sems tsam po ni bdag la gsungs/ /lus dang longs spyod gnas rnams dang / /snang dang 'jug pa bag chags dang / /snang dang
292a3(mdo sde): 'jug par rnam rtog pas/ /mi brtson rnams la skye bar 'gyur/ /dngos po rnam par brtags pa yul/ /sems ni yul las byung ba ste/ /snang ba'i sems ni yongs shes pas/ /
292a4(mdo sde): rnam par rtog pa mi 'jug go /brtags pa'i ring ni ming bral dang / /blo dang rig bya spangs par ni/ /'dus byas nam zhig mthong gyur pa/ /de yi tshe na grol bar 'gyur/ /ming
292a5(mdo sde): la ming ni rnam sgom par/ /shes par bya ba de tsam ste/ /gang dag gzhan du shes byed pa/ /de dag mi shes shes byed min/ /chos lnga rnams dang rang bzhin dang / /rnam par shes
292a6(mdo sde): pa brgyad rnams dang / /bdag med gnyis kyi nang du ni/ /theg pa chen po thams cad 'dus/ /gang gi tshe na 'gro ba dag /blo dang rig byas dben mthong ba/ /de tshe ming la ming
292a7(mdo sde): rtog pa/ /mngon par 'jug par mi 'gyur ro/ /sems mthong phyir ni bya ba dang / /yi ge rtog pa phyir rtog go /rang gi sems ni ma mthong phyir/ /rnam par rtog pa rab tu
292b1(mdo sde): 'jug / gzugs med pa yi phung po bzhin/ /de dag las ni bgrang ba med/ /'byung ba tha dad mtshan gyis gzugs/ /ji ltar gzugs rnams mang por 'gyur/ /mtshan nyid yongs
292b2(mdo sde): su btang ba'i phyir/ /'byung las gyur min 'byung ba min/ /'on te mtshan nyid gzhan gzugs na/ /phung po rnams kyis cir mi skye/ /phung po skye mched rnam grol ba/ /gang tshe mtshan
292b3(mdo sde): nyid med mthong zhing / /chos la bdag med mthong ba'i phyir/ /de tshe sems ni ldog par 'gyur/ /yul dang dbang po tha dad phyir/ /rnam par shes pa brgyad du skye/ /mtshan nyid kyis
292b4(mdo sde): ni gsum yin te/ /snang ba med la ldog par 'gyur/ /kun gzhi yid kyi bdag yin te/ /shes pa nyid ni bdag gi yin/ /gnyis su 'dzin pas rab tu 'jug /yongs su rtog na
292b5(mdo sde): ldog par 'gyur/ /gcig dang tha dad rnam grol zhing / /rgyu ba med par nam mthong ba/ /de tshe bdag dang bdag gir yang / /gnyis su rtog par mi 'gyur ro/ /ma zhugs par ni
292b6(mdo sde): rgyas mi 'gyur/ /rnam par shes pa'i rgyu yang min/ /rgyu dang 'bras bu spangs pa yi/ /'gags pa 'jug par mi 'gyur ro/ /ci yi phyir na 'jig rten rnams/ /rnam rtog sems
292b7(mdo sde): tsam bdag la gsungs/ /rgyu dang rnam par grol ba yi/ /mtshan dang mtshan gzhi rnam spangs pa/ /rang gi sems ni sna tshogs snang / /mthong ba lta bur rnam par brtags/ /
293a1(mdo sde): sems kyi snang ba shes pa dang / /sems kyi don gzhan gzung ba'i phyir/ /blo yis gang tshe ma mthong na/ /med pa'i lta bar 'gyur ba ni/ /sems
293a2(mdo sde): su 'dzin par gyur pa'i phyir/ /ji ltar de yi yod mi 'byung / /rnam rtog dngos min dngos med min/ /de phyir yod pa mi skye ste/ /sems snang yongs su shes pa'i phyir/ /rnam
293a3(mdo sde): rtog 'jug par mi 'gyur ro/ /rnam par rtog pa mi 'jug pa/ /rab tu gyur pa gnas med pa'o/ /bzhi yi phyogs rnams phyir bzlog cing / /gal te dngos po rgyu can na/ /
293a4(mdo sde): ming gi bye brag gzhan de byas/ /de ni bsgrub pa ma yin no/ /rgyu dang rkyen rnams 'dus pa dang / /rgyu ni bkag par gyur pa'i phyir/ /de dag don gyis dpog par 'gyur/ /yang
293a5(mdo sde): na rgyu las byung bar 'gyur/ /gal te rkyen rnams mi rtag na/ /rtag pa'i nyes pa bzlog par 'gyur/ /byis pa rnams ni mi rtag phyir/ /'byung ba med cing 'jig pa med/ /
293a6(mdo sde): gang yang 'jig par 'gyur bzhin du/ /rgyur gyur pa ni mi snang ngo / /mi mthong ba ni ji ltar cis/ /mi rtag pa las srid mi 'byung / /bsdu ba dag gis sems can gdul/ /tshul
293a7(mdo sde): khrims kyis ni dbang du bya/ /shes rab dag gis lta ba gzhig /rnam par thar pas shin tu spel/ /'di kun 'jig rten rgyang pan te/ /mu stegs can gyis gang bshad rdzun/ /
293b1(mdo sde): rgyu dang 'bras bu yod lta bas/ /rang gi grub pa'i mtha' yang med/ /nga 'dra gcig pu rang grub mtha'/ /rgyu dang 'bras bu rnam par spangs/ /'jig rten rgyang pan rnam bral ba/ /slob
293b2(mdo sde): ma'i sde la bshad par bya/ /sems tsam ste ni snang ba med/ /rtag dang chad pa spangs pa yi/ /gzung dang 'dzin pa'i dngos po ru/ /sems ni rtag pa gnyis su snang / /ji srid
293b3(mdo sde): sems ni 'jug pa'i bar/ /de srid 'jig rten rgyang pan yin/ /'jig rten rang gi sems mthong na/ /rnam par rtog pa mi 'jug go /'du ba 'bras bu don grub pa/ /zad pa
293b4(mdo sde): 'bras bu ma mthong ba/ /'du dang zad pa yongs shes na/ /rnam par rtog pa mi 'jug go /rtag dang mi rtag byas pa dang / /ma byas pa dang gzhan min gzhan/ /de la sogs pa
293b5(mdo sde): thams cad ni/ /'jig rten rgyang pan tshun yin no/ /lha dang lha ma yin dang mi/ /byol song yi dwags gshin rje'i gnas/ /gang du lus can skye ba yi/ /'gro ba rnam pa drug tu
293b6(mdo sde): bshad/ /rab 'bring tha ma'i las rnams kyis/ /de dag tu ni skye bar 'gyur/ /dge ba thams cad bsrungs na ni/ /khyad par du yang thar par 'gyur/ /khyod kyis dge slong sde
293b7(mdo sde): rnams la/ /skad cig skad cig dag la yang / /skye dang skye dang 'chi bshad pa/ /dgongs pa bdag la bshad du gsol/ /ji ltar gzugs las gzugs gzhan bzhin/ /sems
294a1(mdo sde): kyang 'dus nas 'jig par 'gyur/ /de'i phyir slob ma rnams la ni/ /skad cig gcig nas gcig skye bshad/ /gzugs dang gzugs la rnam rtog
294a2(mdo sde): pa| |'byung dang 'jig pa de bzhin no/ /rnam par rtog pa skye ba yin/ /rnam par rtog pa gzhan med do/ /skad cig skad cig gang ngas bshad/ /'di ni rkyen du bshad pa yin/
294a3(mdo sde): gzugs su 'dzin pa rnam spangs pa/ /skye ba med cing 'jig pa med/ /rkyen dang rkyen las skyes pa rnams/ /ma rig de bzhin nyid la sogs/ /chos gnyis kyis ni 'jug par
294a4(mdo sde): 'gyur| / mi gnyis de bzhin yid gnyis so/ /rkyen dang rkyen las skyes pa yi/ /chos rnams gal te khyad med na/ /rtag la sogs pa 'bras bur 'gyur/ /rkyen rnams kyang ni
294a5(mdo sde): rgyur 'gyur ro/ /rgyu dang 'bras bu gzung ba'i phyir/ /khyod dang sangs rgyas rnams kyi gsung / /mu stegs can dang khyad med 'gyur/ /de phyir thub chen 'phags ma yin/ /
294a6(mdo sde): 'dom gang tsam gyi lus la ni/ /'jig rten kun 'byung 'jig rten dang / /'gog par 'gro ba'i lam gyi rnams/ /rgyal sras rnams la rab tu bshad/ /rang bzhin gsum la
294a7(mdo sde): 'dzin pa yis/ /so so'i skye bo'i gzung 'dzin ltar/ /'jig rten 'das dang 'jig rten pa'i/ /chos rnams rnam par rtog par byed/ /de phyir sngon la blta bya ste/ /rang bzhin
294b1(mdo sde): rnams ni smos par bya/ /lta ba rnams ni bzlog pa'i phyir/ /rang bzhin rnam par mi brtag go /nyams pa'i nyes phyir sdom pa med/ /sems kyang 'jug par mi 'gyur ro/ /gnyis
294b2(mdo sde): su 'dzin phyir 'jug par 'gyur/ /de bzhin nyid ni gnyis med yin/ /mi shes pa dang sred pa las/ /rnam shes la sogs tshul ma skyes/ /mthar thug med dang byas pa dang /
294b3(mdo sde): srid pa byas las mi skye'o/ /dngos po rnams kyi 'jig pa ni/ /mi mkhas rnams kyis rnam bzhir bshad/ /rnam par rtog pa gnyis 'jug phyir/ /dngos po yod dang dngos med
294b4(mdo sde): med| |mtha' bzhi dag las grol ba yi/ /lta ba gnyis po rnam spangs pa/ /mthong nas rnam rtog gnyis 'jug ni/ /mngon par 'jug par mi 'gyur ro/ /ma skyes pa yi dngos po
294b5(mdo sde): rnams/ /blo ni rnam par ldang ba'i phyir/ /skyes pa'i dngos po dag la yang / /de dang 'dra phyir mi brtag go /ji ltar bdag dang gzhan rnams ni/ /rtag tu yod med ma 'dres
294b6(mdo sde): par| |lta ba rnam gnyis bzlog pa yi/ /rigs pa mgon po bdag la gsungs/ /mu stegs smra dang ma 'dres shing / /rang rgyal nyan thos rnams spangs pa/ /rgyal sras rnams ni mi
294b7(mdo sde): 'jig phyir/ /rgyal bas mngon rtogs spyod pa dag /rnam thar rgyu dang rgyu med kyang / /skye ba med par mtshan nyid gcig /rnam grangs gzhan gyis de dag slu/ /mkhas pa rnams kyis
295a1(mdo sde): rtag tu spang / /sprin dang sprin gyi phung po 'ja' 'dra ba/ /smig rgyu skra shad 'dzings pa sgyu ma 'gro/ /dngos po thams cad rang gi rtog byung ba/ /mu
295a2(mdo sde): stegs 'gro ba rang gi rgyu yis rtog / skye ba med dang de bzhin te/ /yang dag mtha' dang stong pa nyid/ /de dag gzugs kyi ming yin te/ /dngos po med par mi rtog go/
295a3(mdo sde): lag dang byed pa 'jig rten no/ /dbang po brgya byin grong 'jig ltar/ /de bzhin dngos po thams cad kyi/ /rang bzhin brtag par mi bya'o/ /gzugs las stong pa
295a4(mdo sde): gzhan ma yin/ /mi skye ba yang de bzhin te/ /gzhan ma yin phyir mi brtag go /lta ba'i nyes par rab tu 'gyur/ /dngos po'i mtshan nyid gzung ba'i phyir/ /kun rtog
295a5(mdo sde): rnam par rtog pa'o/ /yongs su rtog pa bzung bas na/ /ring thung zlum la sogs pa'o/ /sems ni kun tu rtog pa yin/ /yid ni yongs su rtog pa ste/ /yid kyi rnam shes
295a6(mdo sde): rnam rtog ni/ /mtshan dang mtshan gyi gzhi spangs pa/ /gang yang mu stegs mi skye dang / /gang yang nga yi tshul blta bas/ /rtog pa de ni khyad par med/ /lta ba'i nyes par rab tu
295a7(mdo sde): 'gyur/ /dgongs dang skye ba med pa dang / /skye ba med pa'i don nyid de/ /rigs pa shes pa sus shes pa/ /de dag nga yi tshul shes so/ /dgos pa lta ba dgongs pa dang //
295b1(mdo sde): mi skye ba ni gnas med pa/ /don gnyis yongs su shes pa ni/ /skye ba med par ngas bshad do/ /dngos po ma skye rnams mchis sam/ /'on tam legs pas grub chen gsungs/ /
295b2(mdo sde): rgyu med smra dang mi mnyam dang / /med dang chos rnams 'dres par 'gyur/ /rgyu med smra dang mi skye dang / /mi mnyam mu stegs lta ba ste/ /yod dang med las rnam grol bas/ /
295b3(mdo sde): sems tsam du ni ngas bshad do/ /lta ba'i rgyu las byung ba yi/ /skye dang mi skye spang bar byos/ /rgyu med smra bas mi skye dang / /skye ba'i rgyu yi gnas su 'gyur/ /lhun gyis grub la
295b4(mdo sde): bya ba med/ /gal te bya yod lta 'dres 'gyur/ /thabs dang smon lam la sogs pas/ /lta ba nyid ni bdag la gsungs/ /chos rnams thams cad med pa'i phyir/ /ji lta bu na
295b5(mdo sde): dkyil 'khor skye/ /gzung dang 'dzin dang bral ba'i phyir/ /'jug pa med cing ldog pa med/ /dngos po las ni dngos gzhan mthong / /sems kyang de las byung ba ste/ /chos
295b6(mdo sde): rnams kyi ni skye med pa/ /de ni ji ltar bdag la gsungs/ /gal te sems tsam yi shes na/ /de yi phyir ni de bshad do/ /thub chen bshad pa thams cad la/ /snga ma dang ni
295b7(mdo sde): phyi mar 'gal/ /mu stegs lta bas rnam grol ba/ /mi mnyam rgyu med spangs pa yi/ /'jug pa dang ni ldog pa rnams/ /smra ba'i mchog gis bdag la gsungs/ /yod dang med
296a1(mdo sde): las rnam grol zhing / /rgyu dang 'bras bu mi 'jig pa'i/ /sa yi rim pa'i mtshams sbyor ba/ /pad+mo'i spyan gyis bdag la gsungs/ /'jig
296a2(mdo sde): rten mtha' gnyis lhung ba ni/ /lta bas rnam par dkrugs gyur pas/ /skye dang mi skye la sogs phyir/ /zhi ba yi ni rgyu mi rtogs/ /nga la dkyil 'khor gang yang med/ /nga ni
296a3(mdo sde): chos nyid mi 'chad de/ /gnyis yod na ni nyes par 'gyur/ /gnyis ni sangs rgyas rnams kyis sbyangs/ /stong pa skad cig dngos po rnams/ /rang bzhin med cing skye med
296a4(mdo sde): pa| |lta ngan smra bas g.yogs pa rtog / de bzhin gshegs pa rnams kyis min/ /ji ltar rnam pa gang dag gis/ /yul la mngon sum 'gyur ba dang / /rnam par rtog
296a5(mdo sde): pa rab 'jug dang / /ldog pa bdag la bshad du gsol/ /kha dog rgyas dang ldan pa'i phyir/ /spros pa rnams kyis bsdus pa'i gzugs/ /mthong nas phyi rol dag tu
296a6(mdo sde): yang / /rnam par rtog pa rab tu 'jug /de nyid yongs su shes pa dang / /yang dag ji bzhin don mthong phyir/ /'phags pa'i rigs dang mthun pa yi/ /sems ni
296a7(mdo sde): mngon par mi 'jug go / 'byung ba rnams ni ma gtogs par/ /dngos po skye ba med pa ste/ /rtag par 'byung ba 'dra ba'i sems/ /ma skyes par ni rnam par bsgom/ /rnam
296b1(mdo sde): par rtog la ma rtog cig / rnam par rtog med mkhas pa'o/ /rnam par rtog la brtags gyur na/ /gnyis min mya ngan 'das ma yin/ /mi skye bar ni dam bcas pa'i/ /tshul ni sgyu ma bzhin
296b2(mdo sde): du snang / /sgyu ma rgyu med byung ba ste/ /grub mtha' 'das shing nyams par 'gyur/ /thog ma med nas bsgoms pa yi/ /sems ni gzugs brnyan bzhin du snang / /don lta bu ste don
296b3(mdo sde): med min/ /yang dag ji bzhin rnam par bsgom/ /me long la ni ji ltar gzugs/ /gcig dang tha dad nyid spangs pa/ /snang ste de ni med pa'ang min/ /skye ba'i mtshan nyid de bzhin
296b4(mdo sde): no| |dri za sgyu ma la sogs dag / rgyu dang rkyen la ltos pa ltar/ /de bzhin dngos po thams cad kyi/ /'byung ba yin te mi 'byung med/ /bdag dang chos su brtags pa yis/ /rnam
296b5(mdo sde): par rtog pa skyes bu ltar/ /'jug pa rnam pa gnyis kyis 'jug /byis pa rnams kyis mi rtogs so/ /ma tshang ba dang rkyen gyi dbang / /de bzhin nyan thos dgra bcom pa/ /bdag
296b6(mdo sde): mthu rag las rgyal ba mang / /reg lus nyan thos lnga por bshad/ /dus gzhan du ni zhig pa dang / /don dam du dang phan tshun dang / /mi rtag pa ni rnam pa bzhi/ /byis pa mi mkhas
296b7(mdo sde): rtog par byed/ /yon tan rdul phran rang bzhin rgyus/ /byis pa mtha' gnyis lhung ba dag /yod dang med pa'i phyogs 'dzin phyir/ /thar ba yi ni thabs mi shes/ /ji ltar byis pa sor
297a1(mdo sde): mo'i rtser/ /zla bar 'dzin te gzhan du min/ /ji ltar yi ger chags pa'i rnams/ /nga yi de bzhin nyid mi rtogs/ /'byung ba mtshan nyid mi mthun pa//
297a2(mdo sde): gzugs kyi dngos po bskyed pa ste/ /de ni 'byung ba gnas pa yin/ /'byung 'gyur 'byung bas ma byas so/ /me ni gzugs la sreg par byed/ /sprul pa'i rang bzhin chu yi khams//
297a3(mdo sde): rlung ni gzugs la 'dor byed pa/ /'byung bas ji ltar skye bar 'gyur/ /rnam par shes dang gzugs phung po/ /de ni gnyis te lnga ma yin/ /phung po'i rnam grangs tha dad pa/ /
297a4(mdo sde): ngas ni rnam pa brgyar yang bshad/ /sems dang sems byung bye brag ni/ /'jug pa rab tu 'jug pa yin/ /gzugs kyi rnam par 'dres pa ste/ /'byung las gyur min sems
297a5(mdo sde): gzugs so/ /sngo la sogs pa zla yis dkar/ /dkar la sogs pa'i zla yis sngo/ /rgyu dang 'bras bu bskyed pa dang / /yod dang med dang stong pa nyid/ /grub byed grub dang
297a6(mdo sde): bsgrub bya dang / /grang dro mtshan dang mtshan gzhi dang / /de la sogs pa thams cad ni/ /rtog ge can gyis ma bsgrubs so/ /sems dang yid dang rnam shes drug /de dag
297a7(mdo sde): bdag dang ldan pa ste/ /gcig dang tha dad bral ba yi/ /kun gzhi de ni rab tu 'jug /grangs can gcer bu khyad par can/ /dbang phyug smras pa'i rtog ge pa/ /yod dang med
297b1(mdo sde): pa'i phyogs su lhung / /dben pa'i don gyis rnam par spangs/ /dbyibs dang byad kyi bye brag dag /'byung las skyes te 'byung ba min/ /mu stegs can ni 'byung 'gyur dang / /'byung ba
297b2(mdo sde): rnams kyang skye bar smra/ /de las gang gzhan mu stegs can/ /rgyu las ma skyes rtog par byed/ /yod med phyogs las rten pa'i rnams/ /rmongs pas khong du mi chud do/ /sems dang
297b3(mdo sde): lhan cig ldan pa ste/ /yid la sogs dang bral ba yin/ /rnam dag mtshan nyid sems can ni/ /ye shes dang ni lhan cig gnas/ /gzugs dang las ni gang yod dang / /phung po yul gyi
297b4(mdo sde): rgyus byung dang / /sems can rnams kyang nyer len med/ /gzugs med pa na mi gnas so/ /sems can med par gyur pa'i phyir/ /sems can smra la bdag med gyur/ /rnam par shes pa'ang mi 'byung phyir//
297b5(mdo sde): bdag med smra ba chad par gyur/ /de yi gnas pa bzhi po rnams/ /gzugs med par ni ji ltar yod/ /phyi nang dngos po med pa'i phyir/ /rnam par shes pa mi 'jug go /srid
297b6(mdo sde): pa bar ma'i phung po rnams/ /rtog ge can rnams 'dod pa ltar/ /de bzhin gzugs med par skyes pa'i/ /srid pa'i gzugs ni med dam ci/ /sems can rnam shes med
297b7(mdo sde): na ni| |nan tan ma byas thar par 'gyur/ /mu stegs smra ba the tshom med/ /rtog ge can gyis mi shes so/ /de na gzugs kyang yod pa ste/ /gzugs med pa la lta ba med/ /de
298a1(mdo sde): med pas na grub mtha' med/ /theg pa med cing 'gro ba med/ /dbang po rnams dang ldan pa yi/ /bag chags las byung rnam shes pa/ /rnam pa
298a2(mdo sde): brgyad las phyogs gcig ni/ /skad cig dus su mi 'dzin to/ /ji ltar gzugs ni mi 'jug ltar/ /dbang po rnams dang dbang mi 'jug /de phyir bcom ldan 'das
298a3(mdo sde): kyis kyang / /dbang po la sogs skad cig bshad/ /gzugs ni rtog par ma gyur par/ /rnam par shes par ji ltar 'jug /rnam par shes par ma zhugs
298a4(mdo sde): na| |ji ltar 'khor ba skyes par 'gyur/ /skyes ma thag tu 'jug par ni/ /rnam par 'dren pa mi 'chad do/ /dngos po rnams kyi rnam rtog pa/ /'gro bar bar chad
298a5(mdo sde): med par g.yo/ /dbang po rnams dang dbang po'i don/ /mkhas la ma yin blun po la/ /byis pa rnams ni ming gis 'dzin/ /'phags pa ming gis don la
298a6(mdo sde): mkhas/ /drug po la ni nyer len med/ /nyer len bcas pa mi zin to/ /yod pa'i nyes dang rnam bral ba/ /bye brag mi 'byed 'phags pa smra/ /shes pa spangs
298a7(mdo sde): pa'i rtog ge pa/ /rtag dang chad pas 'jigs pa dag /'dus byas 'dus ma byas la bdag /byis pa bye brag mi byed do/ /gcig pa la yang sbyin pa yod/ /tha dad pa
298b1(mdo sde): la'ang yod pa min/ /sems dang lhan cig gcig pa ste/ /yid la sogs dang tha dad do/ /sems dang sems las byung bsgrags pa'i/ /sbyin pa gang tshe nyer len las/ /dbye na
298b2(mdo sde): de la ji ltar na/ /gcig par khong du chud par bya/ /nyer len bcas pa'i dmigs pa ni/ /las dang tshe dang byed sogs pas/ /'dra dang mi 'dra tshul rnams kyis/ /med
298b3(mdo sde): bzhin du ni sgrub par byed/ /ji ltar bsreg bya sreg byed la/ /me ni cig car sreg pa bzhin/ /de bzhin nyer len bcas pa'i bdag /ci phyir rtog ge can mi ston/ /rtag tu
298b4(mdo sde): skyes dang ma skyes kyang / /sems ni shin tu 'od gsal na/ /bdag bsgrubs pa yi dpe dag tu/ /ci phyir rtog ge can mi byed/ /rtog ge can ni tshul spangs pa/ /rnam shes thibs
298b5(mdo sde): por rmongs pa dag / bdag tu smra bar byed 'dod pas/ /phan tshun dag tu rab tu rgyug /so so rang rig rtogs bya ba/ /bdag ni rnam dag mtshan nyid do/ /de bzhin gshegs pa'i
298b6(mdo sde): snying po de/ /rtog ge can gyi spyod yul min/ /nyer len nye bar len byed kyi/ /bye brag dang ni phung po yi/ /mtshan nyid gal te shes gyur na/ /tshul gyi ye shes skye bar 'gyur/ /mu
298b7(mdo sde): stegs can gyis brjod pa ni/ /kun gzhi snying po lta bu bsam/ /bdag dang lhan cig ldan pa'i chos/ /rab tu brjod pa ma byas so/ /de dag rab tu phye bas na/ /rnam par thar dang
299a1(mdo sde): ba de na mthong na/ /sgom dang mthong bas spang ba yi/ /nyon mongs rnams kyang sbyang ba yi/ /sems ni rang bzhin 'od gsal te/ /de bzhin gshegs
299a2(mdo sde): pa'i snying po dag / sems can rnams kyi nyer len ni/ /mtha' dang mtha' med spangs pa'o/ /byi dor byas pas gser mdog dang / /sa le sbram dang khar dag /ji ltar
299a3(mdo sde): mthong ba de bzhin du/ /phung po rnams la sems can no/ /gang zag med cing phung po med/ /sangs rgyas ye shes zag med pa/ /rtag tu zhi ba'i rnams bsgoms te/ /de la
299a4(mdo sde): bdag ni skyabs su mchi/ /sems kyi rang bzhin 'od gsal ba/ /yid la sogs pa'i nyon mongs dang / /bdag dang lhan cig ldan par ni/ /smra ba'i mchog gis rab tu
299a5(mdo sde): bstan/ /sems ni rang bzhin 'od gsal ba/ /de las gzhan pa thog ma med/ /de dag gis ni bsags pa'i las/ /des ni de gnyis nyon mongs 'gyur/ /thog ma med
299a6(mdo sde): pa'i glo bur gyi/ /nyon mongs rnams dang ldan pas na/ /rang bzhin 'od gsal bdag nyon mongs/ /ras dang 'dra bar dag par 'gyur/ /ji ltar gos sam gser yang rung / /
299a7(mdo sde): dri ma med phyir nyes spangs bzhin/ /gnas shing 'jig par mi 'gyur te/ /nyes med bdag nyid de bzhin no/ /rnga'am dung ngam pi wang la/ /sgra snyan phun sum tshogs pa
299b1(mdo sde): dag |mi mkhas la la tshol bar byed/ /de bzhin gang zag phung po la'o/ /sa la gter dang nor bu dang / /de bzhin du ni chu rnams kyang / /yod bzhin du yang mi snang ba/ /de bzhin
299b2(mdo sde): gang zag phung po la'o/ /sems dang sems las byung tshogs dang / /bdag gi yon tan phung po ldan/ /mi mkhas pas ni mi shes te/ /de bzhin gang zag phung po la'o/ /ji ltar sprum
299b3(mdo sde): par gyur ba'i bu/ /yod bzhin du yang mi snang ba/ /de bzhin bdag nyid phung po la/ /rig pa mi shes pas mi mthong / /ji ltar sman gyi gsod pa dang / /ji ltar me ni shing rnams
299b4(mdo sde): la| |rigs pa mi shes pas mi mthong / /de bzhin gang zag phung po la'o/ /dngos po rnams la mi rtag dang / /stong pa nyid kyang yod bzhin du/ /mi mkhas rnams kyis mi mthong
299b5(mdo sde): ba| |de bzhin gang zag phung po la'o/ /sa dang dbang dang mngon shes dang / /bla ma yi ni dbang bskur dang / /ting nge 'dzin gyi khyad par rnams/ /bdag med na ni med pa yin/ /
299b6(mdo sde): gang tshe 'jig byed song nas ni/ /gal te yod na ston ces zer/ /rang gi rnam rtog ston cig ces/ /de la mkhas pas bsgo bar bya/ /sangs rgyas chos la gnod byed pa/ /yod med
299b7(mdo sde): phyogs la lta ba yi/ /bdag med smra dang smra mi bya/ /dge slong las la spang bar bya/ /bdag med nags tshal sreg byed cing / /mu stegs nyes las rnam grol ba/ /dus mtha'i
300a1(mdo sde): me ni 'bar ba bzhin/ /bdag tu smra 'di rab tu 'bar/ /khaN+Da sbrang rtsi kha ra dang / /mar dang til la sogs pa dang / /de dag rang gi ro yod kyang //
300a2(mdo sde): ma myangs bar du rtogs mi 'gyur/ /phung po mthong ba rnams la bdag /rnam pa lngar ni gzung byas kyang / /mi mkhas rnams kyis mi mthong ste/ /mkhas pas
300a3(mdo sde): mthong nas rnam par grol/ /rig sngags la sogs dpe rnams kyis/ /sems ni rtogs par mi nus te/ /gang la gang phyir gang don du/ /'dus pa rnams ni mi rtogs
300a4(mdo sde): so| |chos rnams mtshan nyid mi 'dra ste/ /sems gcig po ni mi bzung ngo / /rgyu med pa dang mi 'jug par/ /rtog ge pa la nyes par 'gyur/ /sems kyi rjes lta rnal
300a5(mdo sde): 'byor pa/ /sems rnams kyis ni sems mi mthong / /mthong byed snang las byung ba na/ /snang ba ci yi rgyu las 'byung / /nga ni kAt+yA ya na'i rigs/ /gtsang ma'i gnas nas
300a6(mdo sde): byung ba ste/ /mya ngan 'das pa'i grong 'gro ba'i/ /chos ni sems can rnams la ston/ /'di ni sngon gyi lam yin te/ /nga dang de bzhin gshegs rnams kyis/ /stong phrag
300a7(mdo sde): gsum gyi mdo rnams kyis/ /mya ngan 'das pa shin tu bshad/ /'dod pa'i khams dang gzugs med du/ /sangs rgyas rnam par 'tshang mi rgya/ /gzugs kyi
300b1(mdo sde): khams kyi 'og min du/ /'dod chags bral khyod 'tshang rgya'o/ /'chi ba'i rgyu ni yul ma yin/ /rgyu ni yul la 'ching ba ste/ /ye shes kyis ni nyon mongs bsad/ /'di ni
300b2(mdo sde): brtul zhugs ral gri'i so/ /bdag med sgyu ma la sogs pa'i/ /chos rnams ji ltar yod med 'gyur/ /byis pa rnams la yang dag snang / /bdag med nyid ni ji ltar med//
300b3(mdo sde): byas pa dang ni ma byas phyir/ /rgyu ni 'jug par byed pa med/ /'di dag thams cad ma skyes te/ /byis pa rnams kyis mi shes so/ /rgyu yi rnams ni ma skyes te/ /rkyen rnams de dag
300b4(mdo sde): byas pa'o/ /de gnyis bskyed pa ma yin na/ /rgyu rnams kyis ni ji ltar brtag /snga phyi dang ni cig car yang / /rtog ge rnams kyang rgyur ston to/ /snang dang slob ma rdzas sogs
300b5(mdo sde): kyis| |dngos po rnams kyi skye ba 'chad/ /mngon par 'du byed mtshan rnams kyis/ /sangs rgyas mtshan ldan ma yin te/ /de dag 'khor los bsgyur yon tan/ /des ni
300b6(mdo sde): sangs rgyas mi brjod do/ /sangs rgyas mtshan ni ye shes te/ /lta ba'i nyes pas rnam spangs pa/ /so so rang rig lta bas rtogs/ /nyes pa thams cad rnam 'joms
300b7(mdo sde): pa'o| |'o na lkug long ba zhar ba dang / /rgan pa dag ni shar gnyer dang / /byis pa rnams la bye brag tu/ /tshangs par spyod pa med pa'o/ /bsgribs dang gsal dang lha
301a1(mdo sde): yi ni| |mtshan rnams kyis ni 'khor los bsgyur/ /gsal ba la la rab tu 'byung / /gnyis po gzhan ni bag med pa'o/ /rgyas dang gzeg zan
301a2(mdo sde): khyu mchog dang / /ser skya shAkya'i gtso bo rnams/ /nga ni mya ngan 'das 'og tu/ /de la sogs pa 'byung bar 'gyur/ /mya ngan nga 'das lo brgya na/ /rgyas dang khur 'phel
301a3(mdo sde): de bzhin du/ /paN Da ba dang ko 'ur ba/ /dga' bo'i 'og tu mo'u ri 'byung / /mo'u R+Ya dga' bo skyabs 'og tu/ /kla klo rgyal po'i tha shal rnams/ /kla klo'i rjes la mtshon
301a4(mdo sde): gyis 'khrug / mtshon gyi rjes la rtsod dus so/ /rtsod pa'i dus kyi tha ma la/ /'jig rten dam chos mi sgom mo/ /de la sogs pa 'das pa dag /'gro ba 'khor lo bzhin du
301a5(mdo sde): 'khor/ /me dang nyi mar phrad pa'i phyir/ /'dod pa'i khams ni bsregs nas kyang / /gang la 'jig rten gnas gyur par/ /phyi nas lha rdzas gnas su 'gyur/ /rigs
301a6(mdo sde): bzhi mi mgon dbang po dang / /drang srong rnams dang chos kyang ste/ /rig byed chos sbyin mchod sbyin dang / /chos kyi rnams ni 'byung bar 'gyur/ /gtam dang srung la
301a7(mdo sde): sogs pa dang / /rkyang pa rtogs byed 'grel pa dang / /'di skad bdag gis thos sogs pas/ /'jig rten shin tu rmongs par 'gyur/ /shin tu bcos shing bcag byas
301b1(mdo sde): nas| |steng nas kha dog sbyar bar bya/ /sngo dang lci ba 'dam sogs pas/ /snam bu shin tu bri bar bya/ /lus ni gos rnams kyis bkra ba/ /mu stegs mtshan ma spangs pa yi/ /
301b2(mdo sde): rnal 'byor can gyis bstan pa bshad/ /de ni sangs rgyas rgyal mtshan no/ /tshags kyis btsags pa'i chu yang btung / /rked pa'i srad bu bcing bar bya/ /dus su 'os
301b3(mdo sde): par gyur pa dang / /dma' ba spangs pa'i slong mo zas/ /mtho ris nas ni lha rdzas 'byung / /gnyis po gzhan ni mi las 'byung / /rin chen mtshan rnams phun sum tshogs//
301b4(mdo sde): lhar skyes ba yi 'gro ba'i dbang / /mtho ris phan byed chos ston pa/ /gling bzhi rnams la rab tu spyod/ /shin tu yun ring gling spyad nas/ /sred pas rnam par 'jig par
301b5(mdo sde): 'gyur/ /byis pa'i dus dang skyabs byung dus/ /gnyis po gzhan dang rtsod pa ste/ /nga dang gzhan ni byas dus la/ /shAkya seng ge rtsod pa'i dus/ /dus grub pa dang shAkya'i
301b6(mdo sde): sras| |'jug sel rgyas dang dbang phyug dang / /de la sogs pa'i mu stegs can/ /mya ngan 'das 'byung bar 'gyur/ /'di skad bdag gis thos la sogs/ /
301b7(mdo sde): shAkya seng ge'i bshad pa yin/ /sgrub dang sngon chad byung ba dag /de dag rgyas pa'i yin par 'gyur/ /'jug sel dang ni dbang phyug kyang / /'byin par byed pa 'chad par 'gyur//
302a1(mdo sde): mya ngan nga 'das phyin chad ni/ /de lta bu la sogs par 'byung / /nga yi ma ni nor ldan te/ /pha ni bram ze skye dgu'i bdag /nga ni kAt+yA ya na'i rigs//
302a2(mdo sde): ming ni rdul med rgyal ba'o/ /yab dang mes dang nga bdag kyang / /yul ni tsam par skyes pa ste/ /mtshan ni zla ba skyabs zhes bya/ /zla ba'i rigs las de skyes so/ /thar par
302a3(mdo sde): zhugs shing brtul zhugs spyad/ /tshul yang rnam pa stong bshad nas/ /blo gros chen po dbang bskur te/ /lung bstan byas nas mya ngan 'da'/ /chos la blo ni sbyin par
302a4(mdo sde): bya| |chos kyis me khal la la sbyin/ /me khal slob ma zhan pas na/ /bskal pa'i mthar ni 'jig par 'gyur/ /'od srung dang ni log dad sel/ /'dren pa gser thub
302a5(mdo sde): rnams dag dang / /rdul med nga dang gzhan dag dang / /de dag thams cad byas dus rgyal/ /de yi 'og tu byas dus la/ /'dren pa blo gros zhes bya ba/ /shes bya lnga rnams ston
302a6(mdo sde): pa'o| |dpa' bo chen po 'byung bar 'gyur/ /gnyis gzhan la min skyob byung min/ /rtsod dus phyi ma'i tshe la yang / /'jig rten mgon po 'byung mi 'gyur/ /byas dus la
302a7(mdo sde): ni rdzogs 'tshang rgya/ /mi phrog pa dang ngo shes bya/ /ma dras kha tshar bcas pa ste/ /rma bya'i mdongs su 'dra ba yis/ /steng yongs ri mo bri bar bya/ /mdongs dang mdongs kyi
302b1(mdo sde): bar du ni/ /sor gnyis sor gsum tshad du bya/ /de las gzhan du bris na ni/ /byis pa rnams kyang chags par 'gyur/ /rtag par 'dod chags me zhi bya/ /ye shes chus ni khrus
302b2(mdo sde): kyang bya/ /rnal 'byor gyis ni nan tan du/ /dus mtshams gsum dang sdom gsum byas/ /mda' dang rdo dang shing la sogs/ /'phen la sogs pas bskyod pa dang / /gcig
302b3(mdo sde): 'phangs na ni gcig lhung 'gyur/ /dge dang mi dge de bzhin no/ /gcig pu mang po ma yin te/ /mi 'dra'i mtshan phyir gang na'ang med/ /len pa kun ni rlung dang 'dra/ /sbyin pa byed
302b4(mdo sde): pa zhing bzhin no/ /gal te gcig po mang 'gyur na/ /thams cad ma byas par 'gyur ro/ /byas na rnam par 'jig par 'gyur/ /'di ni rtog ge can gyi tshul/ /de ni mar me sa
302b5(mdo sde): bon 'dra/ /'dra phyir mang du ga la 'gyur/ /de lta bur na mang du 'gyur/ /de ni rtog ge pa yi tshul/ /til las bal sran skye mi 'gyur/ /'bras ni nas kyi rgyu las min/ /gro dang
302b6(mdo sde): 'bru yi rnam pa dag / gcig ni ji ltar mang por 'gyur/ /sgra byed pa ni pa Ni ni/ /rkang pa'i mig dang che dbang dang / /tshangs pa dang ni gar ga dang / /'jig rten rgyang pa na byed pa
302b7(mdo sde): 'byung | |kAt+yA ya na mdo byed pa/ /mchod sbyin bal ka de bzhin te/ /b+hu d+hu ka dang skar mkhan dag /rtsod pa'i dus na 'byung bar 'gyur/ /bsod nams byas pa'i 'jig rten
303a1(mdo sde): gyi| |skye dgu'i dpal gyi stobs can 'byung / /chos kun la ni srung byed pa/ /rgyal po stobs can sa gtong ba'o/ /grog ma'i mkhar dang sran chung
303a2(mdo sde): mig / gya gyu can dang rta 'dzin bu/ /khyu mchog dpal chen rnams dag kyang / /ma 'ongs dus na 'byung bar 'gyur/ /don grub pa dang shAkya'i bu/ /yang dag mtha' dang phung po
303a3(mdo sde): lnga| |tshig stobs can dang yid gzhungs pa/ /phyi ma'i dus na 'byung bar 'gyur/ /nags kyi gnas na 'dug pa'i tshe/ /dbyu gu shing dang pags pa dang / /rked chings dang
303a4(mdo sde): ni ril pa rnams/ /nga la tshangs pa sbyin par byed/ /rnal 'byor ldan pa chen po ste/ /thub pa rdul med ces bya ba'i/ /thar pa chad pa'i ston par 'gyur/ /'di ni thub
303a5(mdo sde): pa'i rgyal mtshan zhes/ /tshangs pa tshangs pa brgya rnams dang / /lha rnams mang por bcas pa yi/ /nga la mkha' las 'phags por nas/ /dbang ldan de nyid mi snang
303a6(mdo sde): 'gyur/ /dbang po lha dang bcas pa dang / /'phags skyes po la sogs pa yi/ /sna tshogs gos dang slong snod kun/ /nags kyi gnas su nga la 'dul/ /mi skye smra ba'i
303a7(mdo sde): rgyur 'dod pa/ /skyes sam skyes par 'gyur yang rung / /ma skyes pa ni sgrub par 'gyur/ /tshig tsam du ni brjod pa yin/ /sems de 'byung bar byed pa yi/ /rgyu ni ma rig
303b1(mdo sde): de yin te/ /ji srid gzugs dag mi shes pa/ /de srid par du de gnas ci/ /zhig par gyur ma thag tu ni/ /sems ni gzhan rnams rab 'byung ste/ /gzugs na dus su mi gnas
303b2(mdo sde): na| |ci la dmigs te 'byung bar 'gyur/ /gang las gang du 'jug pa yi/ /sems ni log pa'i rgyu las byung / /de ni rab tu ma grub na/ /ji ltar skad cig 'jig par rig/
303b3(mdo sde): rnal 'byor can gyi snyoms 'jug dang / /gser dang rgyal ba'i ring srel dang / /'od snang gnas kyi gzhal med khang / /'jig rten rgyu yis 'jig par med/ /gnas pa rnams
303b4(mdo sde): dang thob pa'i chos/ /sangs rgyas ye shes phun sum tshogs/ /dge slong nyid dang shes thob rnams/ /skad cig mar ni ji ltar mthong / /sgyu ma dri za'i grong sogs kyi/ /gzugs
303b5(mdo sde): rnams ji ltar skad cig pa/ /'byung ba rnams ni 'byung 'gyur min/ /'gro bar 'byung bcang mi byed/ /sems ni ma rig rgyu las byung / /thog ma med nas bsags pa yin/ /
303b6(mdo sde): skye dang 'jig dang kun 'brel bar/ /rtog ge ba dag rab tu rtog /grangs can smra ba rnam gnyis te/ /gtso bo las ni 'gyur ba dag /gtso bo yod na 'bras bu yod/ /'bras bu
303b7(mdo sde): bdag nyid rab tu sgrub/ /gtso bo dang ni dngos 'jug par/ /yon tan bye brag rab tu bsgrags/ /rgyu dang 'bras bu sna tshogs pa/ /'gyur ba la ni med pa yin/ /ji ltar dngul
304a1(mdo sde): chu dag pa la/ /dri ma rnams kyis mi chags pa/ /de bzhin lus can thams cad kyi/ /kun gzhi gnas kyang dag pa'o/ /shing kun dri dang sgog pa
304a2(mdo sde): dang | |sbrum ma'i bur ni mthong ba dang / /lan tshwa la sogs ro yod dang / /ci phyir sa bon bzhin mi 'gyur/ /de nyid dang ni tha dad dang / /de bzhin gnyis ka gnyis ma yin/ /
304a3(mdo sde): yod pa yi ni rgyu med de/ /'dus byas la med med pa min/ /bdag ni rta dang 'dra bar yod/ /phung po ba lang ngo bo spangs/ /'dus byas 'dus ma byas pa la/ /smrar med
304a4(mdo sde): brjod med rang bzhin no/ /lung dang rigs pas ngan par mthong / /rtog ge'i lta bas dri mar byas/ /phye ba med par bdag tu smra/ /rgyu med ma yin gzhan na med/ /de dag
304a5(mdo sde): gi ni nyes bsags pa/ /phung po bdag tu mi bsgom ste/ /gcig pa dang ni de las gzhan/ /rtog ge can gyis mi shes so/ /me long chu dang mig rnams la/ /ji ltar gzugs
304a6(mdo sde): brnyan snang 'gyur ba/ /gcig dad tha dad bral ba bzhin/ /de bzhin gang zag phung po la'o/ /bsgom dang rnam bsgom bsam gtan pa/ /lam dang bden dang mthong ba ste/ /
304a7(mdo sde): de rnams gsum ni rnam bsgoms na/ /lta ba ngan las grol bar 'gyur/ /ji ltar mthong na zhig pa'i glog /khyim gyi bu ga'i 'khor lo ltar/ /de bzhin chos kun 'gyur
304b1(mdo sde): ba la| |byis pa bzhin du ma rtog cig / dngos po med pas mya ngan 'das/ /byis pa'i sems ni rmongs par byed/ /ji ltar 'dug bzhin mthong ba dang / /'phags pas mthong ba yin
304b2(mdo sde): pa'i phyir/ /skye ba dang ni 'jig bral zhing / /dngos po yod dang med spangs pa/ /mtshan nyid mtshan gzhi bral ba yi/ /'gyur ba rnam par bsgom par bya/ /mu stegs can gyi smra
304b3(mdo sde): dang bral/ /ming dang dbyibs ni spangs gyur pa/ /nang gi lta ba'i gnas rnams kyi/ /'gyur ba rnam par bsgom par gyis/ /reg pa dang ni gzir ba yis/ /lha dang sems can
304b4(mdo sde): dmyal ba'i lus/ /bar ma do yi srid med de/ /rnam par shes pas bskyed pa yin/ /mngal sgo'i drod gsher la sogs pa'i/ /srid pa bar mar 'byung ba dag /sems can mang
304b5(mdo sde): po sna tshogs bzhin/ /'gro dang 'gro bar rnam par bsgoms/ /lung dang rigs par bral gyur pa/ /nyon mongs phyogs dang zad 'thob byed/ /mu stegs lta ba'i smra ba la/ /blo
304b6(mdo sde): gros can gyis mi spyad do/ /thog mar nye bar len pa las/ /bdag ni phye bas bye brag dbye/ /ma phye bye brag 'byed pa ni/ /mo gsham bu la bye brag 'byed/ /'phrul gyis mthong
304b7(mdo sde): ba sems can rnams/ /sha'i dang shes rab rnam par spangs/ /lus can kun gyi gzugs yod pa/ /'du byed phung por spangs gyur pa'o/ /kha dog bzang dang ngan gyur cing / /
305a1(mdo sde): grol dang ma grol khyad gyur pa/ /lha rdzas 'du byed gtogs pa yi/ /'du byed gnas pa rab tu mthong / /'gro ba'i mtshams su gzugs ldan rnams/ /
305a2(mdo sde): rtog ge can gyi spyod yul min/ /mi yi yul las nga 'das te/ /ngan pa'i rtog ge can gzhan min/ /bdag med yid la sems 'byung na/ /ci las de ni 'byung bar 'gyur/ /
305a3(mdo sde): 'bab chu me mar sa bon bzhin/ /de phyir de yi 'byung mi bshad/ /rnam par shes pa ma skyes la/ /mi shes la sogs med pa ste/ /de med par ni rnam shes pa/ /rgyud kyi
305a4(mdo sde): skye bar ji ltar 'gyur/ /dus gsum dang ni dus med dang / /brjod pa med dang rnam pa lnga/ /de ni sangs rgyas zhes bya bar/ /rtog ge can rnams rab tu brjod/ /shes pa 'du
305a5(mdo sde): byed rgyus 'byung ba/ /'du byed rnams kyis mi brjod de/ /'du byed bsgrubs pa'i shes pa ni/ /'du byed du ni gtogs pa 'dzin/ /'di yod pas ni 'di 'byung ste/ /rkyen
305a6(mdo sde): rnams la ni rgyu med pa/ /gsal bar byed par rab tu ston/ /de med pas na byed pa med/ /rlung ni me dang sprin dag la/ /skyod pa yin te 'byin pa min/ /bskyod nas des
305a7(mdo sde): ni zhir 'gyur na/ /ji ltar sems can rab tu bsgrubs/ /'dus byas 'dus ma byas pa ni/ /nyer len rnam par spangs par brjod/ /me ni de la bsgrubs par yang / /ji ltar
305b1(mdo sde): byis pa rtog par byed/ /phan tshun stobs dang mthu yi phyir/ /mi rnams kyi ni me 'byung na/ /gang phyir mi bzhin brtag bya ba'i/ /sems can gang gis rab tu phyung / /phung po skye
305b2(mdo sde): mched tshogs rnams kyi/ /rgyu ni yid la sogs pa ste/ /bdag med rtag tu mgron mang bzhin/ /sems dang bcas te rab tu 'jug /'di gnyis rtag tu 'od gsal ba/ /rgyu dang
305b3(mdo sde): 'bras bu spangs pa'o/ /de dag sgrub pa me ma yin/ /rtog ge can gyis mi shes so/ /sems dang sems can mya ngan 'das/ /rang bzhin gyis ni 'od gsal te/ /yid la sogs
305b4(mdo sde): pa'i nyes pa yis/ /nyon mongs mkha' bzhin tha dad min/ /glang po'i mal sogs bzhin sdun yod/ /mu stegs lta bas dri mar byas/ /yid kyi rnam par shes pas g.yogs/ /ma
305b5(mdo sde): la sogs pas rnam par sbyangs/ /de yis yang dag ji bzhin mthong / /mthong nas nyon mongs rnams kyang bshig /thibs po'i dpe rnams rab spangs te/ /de dag 'phags
305b6(mdo sde): pa'i spyod yul dong / /shes dang shes bya'i bye brag gis/ /de gnyis gzhan du mi brtag pa/ /blo ngan rnams kyis mi rtogs te/ /brjod du med par smra bar byed/ /ji ltar tsan+dan
305b7(mdo sde): byas pa'i rnga/ /byis pa dag ni gzhan du byed/ /de bzhin tsan+dan a gar 'dra'i/ /shes pa rtog ge ngan pas so/ /langs nas kha bas phyis mi len/ /lhung bzed gnas dang phyir
306a1(mdo sde): ba can/ /gdong 'gyur la sogs nyes pa rnams/ /dag pas zas la spyad par bya/ /su zhig tshul 'di rigs pas dpog byed pa/ /dad ldan
306a2(mdo sde): rnal 'byor brtson zhing mi rtog pa/ /mi gnas don la rten par gyur pa de/ /chos kyi rnam par gser bzhin spyad par bya/ /blun pas srid dang mi srid rkyen rtog pa/ /de ni lta ngan
306a3(mdo sde): dra ba dri mar bcas/ /'dod chags zhe sdang gti mug bcas pa ldog /chags med sangs rgyas phyag gis dbang bskur 'gyur/ /mu stegs rgyu yi phyogs kyis bslad/ /
306a4(mdo sde): gzhan yang rkyen gyis rnam par rmongs/ /gzhan dag rgyu med de 'byung bas/ /don med pa ni chad pa'o/ /yid dang rnam par shes pa dang / /rnam par smin pa gyur pa ste/ /yid
306a5(mdo sde): ni kun gzhi las byung ba/ /rnam par shes pa yid las byung / /kun gzhi las ni sems kun kyang / /dba' rlabs bzhin du 'byung bar 'gyur/ /thams cad bag chags
306a6(mdo sde): rgyu las byung / /rkyen bzhin du ni 'byung ba'o/ /skad cig tha dad 'brel bas sbrel/ /rang gi sems ni don la 'dzin/ /dbyibs kyi mtshan nyid rnam par dag /yid dang mig
306a7(mdo sde): la sogs las byung / /thog ma med nas rnam par 'brel/ /don snang bag chags rnams las byung / /ji ltar snang ba sems snang ste/ /mu stegs lta ba bzlog pa yi/ /de yi
306b1(mdo sde): rgyus byung gzhan nyid kyang / /de la dmigs nas 'jug par 'gyur/ /de las lta ba shes pa dag /'khor bar rab tu 'jug par 'gyur/ /dngos po rmi lam sgyu ma 'dra/ /dri za'i grong
306b2(mdo sde): khyer rnams bzhin te/ /smig rgyu ba dang chu zla ltar/ /rang gi rnam rtog rnam par bsgoms/ /'jug pa'i rnam pas de bzhin nyid/ /yang dag ye shes de yi gnas/ /sgyu ma dpa'
306b3(mdo sde): bar 'gro la sogs/ /ting nge 'dzin ni gzhan rnams dang / /mngon par shes dang dbang rnams dang / /ye shes sgyu ma lta bu dang / /de bzhin gshegs pas dbang bskur ba/ /
306b4(mdo sde): sa la zhugs nas thob par 'gyur/ /gang tshe 'gro ba rnam rtog mthong / /de tshe sems ni ldog par 'gyur/ /sa ni rab tu dga' ba dang / /sangs rgyas sa dang sa rnams 'thob/ /
306b5(mdo sde): gnas ni rab tu gyur pa'i phyir/ /ji ltar sna tshogs nor bu bzhin/ /sems can rnams kyi don byed de/ /chu la gzugs brnyan ji bzhin no/ /yod dang med pa'i phyogs rnams
306b6(mdo sde): dang | |gnyis dang gnyis med pa dang bral/ /nyan thos rang rgyal 'das gyur na/ /sa bdun par ni 'gyur ba yin/ /so so rang chos mthong bas ni/ /yang dag pa yis
306b7(mdo sde): sbyangs te/ /phyi rol mu stegs rnams spangs pa'i/ /theg pa chen po bshad par bya/ /rnam par rtog par rab gyur na/ /shi 'phos 'jig pa rnams spangs pa/ /ri bong spu yi
307a1(mdo sde): nor bu bzhin/ /grol ba rnams la tshul yang bshad/ /ji ltar tshig la tshig gnas pa/ /gal te rigs la rigs de bzhin/ /de phyir rigs pa'i
307a2(mdo sde): rigs pa yin/ /de las gzhan du ma rtog cig /mig dang las dang sred pa dang / /ma rig de bzhin tshul bzhin min/ /mig dang gzugs dang yid rnams dang / /rnyog pa'i
307a3(mdo sde): yid kyang de bzhin no/ /'phags pa lang+kar gshegs pa zhes bya ba theg pa chen po'i mdo ji snyed pa rdzogs so// //bcom ldan 'das kyi ring lugs pa/ 'gos
307a4(mdo sde): chos grub kyis rgya'i dpe las bsgyur te gtan la phab pa'o/ / //'phags pa lang+kar gshegs pa rin po che'i mdo las/ sangs rgyas thams cad kyi gsung
307a5(mdo sde): gi snying po zhes bya ba'i le'u/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom
307a6(mdo sde): ldan 'das lho phyogs rgya mtsho'i 'gram lang+ka'i ri'i rtse mo rin po che'i me tog sna tshogs kyis bkod pa na/ dge slong gi dge 'dun chen po dang / byang chub sems dpa' sems
307a7(mdo sde): dpa' chen po'i tshogs sangs rgyas kyi zhing sna tshogs tha dad pa nas 'dus pa dag dang thabs gcig tu bzhugs te/ byang chub sems dpa' sems dpa' chen po de dag thams
307b1(mdo sde): cad kyang tshad med pa'i ting nge 'dzin dang / dbang po dang / stobs dang / mngon par shes pas rnam par rtsen pa sha stag la/ byang chub sems dpa' sems dpa' chen po blo gros chen po ni
307b2(mdo sde): gtso bor gyur te/ sangs rgyas thams cad kyi phyag gis spyi bo nas dbang bskur bas dbang bskur ba/ rang gi sems snang ba'i spyod yul gyi don la rab tu mkhas pa/ sems can sna tshogs
307b3(mdo sde): kyis sems dang / gzugs sna tshogs dang / 'dul ba'i sgo tshad med pa rnams ji lta ba bzhin du kun tu ston pa/ chos lnga dang / rang bzhin dang / rnam par shes pa dang / bdag
307b4(mdo sde): med pa gnyis rtogs par khong du chud pa'o/ /de nas byang chub sems dpa' blo gros chen po/ byang chub sems dpa' blo gros dang / sangs rgyas kyi zhing thams cad du rgyu ba dag
307b5(mdo sde): dang lhan cig tu sangs rgyas kyi mthus stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ thal mo sbyar te phyag btsal nas
307b6(mdo sde): bcom ldan 'das la tshigs su bcad pa 'di dag gis mngon par bstod do/ /'jig rten skye 'jig yongs bral te/ /nam mkha'i me tog rab tu 'dra/ /ye shes yod med mi
307b7(mdo sde): dmigs kyang / /thugs rje chen po rab tu skye/ /chos rnams thams cad sgyu ma bzhin/ /sems dang rnam shes yongs su spangs/ /ye shes yod med mi dmigs kyang / /thugs
308a1(mdo sde): rje chen po rab tu skye/ /rtag dang chad pa yongs spangs pa/ /'jig rten khor yug rmi lam 'dra/ /ye shes yod med mi dmigs kyang / /thugs rje chen po
308a2(mdo sde): rab tu skye/ /gang zag chos la bdag med dang / /nyon mongs shes bya rab mkhyen cing / /rtag tu dag cing mtshan med kyang / /thugs rje chen po rab tu skye/ /kun las mya ngan
308a3(mdo sde): mi 'da' ste/ /mya ngan 'das sangs rgyas mi dmigs/ /sangs rgyas mya ngan 'da' mi dmigs/ /blo dang rig par bgyi dang bral/ /yod pa dang ni med pa'i phyogs/ /gnyis po de
308a4(mdo sde): dag shin tu spangs/ /thub pa zhi ba'i rnal 'byor pa/ /skye ba dag ni rab spangs pas/ /de ni len mi mnga' zhes bgyi/ /'di dang gzhan du rnam par dag /de nas byang chub
308a5(mdo sde): sems dpa' blo gros chen pos bcom ldan 'das la tshigs su bcad pa de dag gis mngon par bstod nas rang gi rigs dang ming brjod de gsol pa/ bdag ming blo gros
308a6(mdo sde): chen po ste/ /theg chen khong du chud par rtogs/ /deng 'dir brgya rtsa brgyad kyi don/ /bla ma'i mchog la zhu bar bgyi/ /'jig rten mkhyen pa'i skyes mchog gis/ /tshigs
308a7(mdo sde): bcad de ni gsan pa dang / /'khor rnams la ni rnam gzigs nas/ /rgyal sras rnams la bka' stsal pa/ /khyod la sogs pa rgyal sras rnams/ /ci dang ci 'dod dris
308b1(mdo sde): shig dang / /so so rang gi spyod yul ni/ /ngas ni khyad la bshad par bya/ /de nas byang chub sems dpa' sems dpa' chen po blo gros chen po bcom ldan 'das kyi zhabs la spyi bos gtugs te
308b2(mdo sde): phyag byas nas thal mo sbyar te tshigs su bcad pas zhu ba zhus pa/ /ji ltar dran pa rnam dag 'gyur/ /ji ltar dran pa 'phel bar 'gyur/ /lta rmongs nor ba ji lta bu/ /nor pa ji ltar
308b3(mdo sde): 'phel bar 'gyur/ /zhing du sprul rnams ci slad du/ /mtshan nyid dang ni mu stegs kyang / /mtshan med rim pa ji lta bu/ /ci slad mtshan ma med pas bgyi/ /ci slad rgyal ba'i sras
308b4(mdo sde): zhes bgyi/ /rnam grol gang du mchi bar 'gyur/ /gang la 'ching zhing gang dag dgrol/ /bsam gtan spyod yul ji lta ba/ /ci slad theg pa gsum po mchis/ /bdag la bstan
308b5(mdo sde): cing bshad du gsol/ /rkyen rnams gang las skye ba lags/ /byed dang byas pa ji lta bu/ /gnyis ka tha dad ci slad bshad/ /ji lta bur na 'phel ba lags/ /gzugs med snyoms
308b6(mdo sde): par 'jug pa dang / /'gog pa'i snyoms 'jug ji lta bu/ /'du shes 'gog pa ji lta bu/ /ting nge 'dzin las ji ltar sad/ /ci yi slad du byas pa 'byung / /'gro ba dang ni lus 'dzin
308b7(mdo sde): ci| |ji ltar rnam rtog snang bar 'gyur/ /sa rnams ji ltar skye bar 'gyur/ /srid gsum 'jig pa de su zhig /gnas ni gang lags lus ni ci/ /skye gnas gang du bgrod par
309a1(mdo sde): 'gyur/ /rgyal ba'i sras su ji ltar 'gyur/ /mngon par shes dang dbang rnams dang / /ting 'dzin rnams ni ji ltar 'thob/ /ting 'dzin sems
309a2(mdo sde): ni ji lta bu/ /rgyal bas bdag la bshad du gsol/ /ci slad kun gzhi zhes bgyi lags/ /yid dang rnam shes ji lta bu/ /skye dang 'jig pa ji lta bu/ /ji ltar mthong nas slar
309a3(mdo sde): yang ldog / ji lta bur na rigs su 'gyur/ /rigs ma mchis dang sems tsam dang / /sgro 'dogs mtshan nyid ji lta bu/ /bdag med don du ji ltar 'gyur/ /sems can ma
309a4(mdo sde): mchis ji lta bu/ /kun rdzob bshad pa ji lta bu/ /ji ltar rtag dang chad pa yi/ /lta ba rab tu 'byung mi 'gyur/ /ji ltar sangs rgyas mu stegs dag /mtshan nyid rnams kyis 'gal
309a5(mdo sde): mi 'gyur/ /ji ltar ma 'ongs dus dag na/ /sde ba tha dad 'byung bar 'gyur/ /ji ltar stong nyid rgyu ci yis/ /ji ltar skad cig 'jig par 'gyur/ /mngal gyi snying por ji
309a6(mdo sde): ltar skye/ /ji ltar 'jig rten gyis mi g.yos/ /ji ltar sgyu ma rmi lam 'dra/ /de bzhin dri za'i grong khyer dang / /'jig rten smig rgyu lta bu dang / /chu zla dang ni 'od dag dang / /
309a7(mdo sde): byang chub yan lag ci slad gsungs/ /de bzhin byang chub phyogs rnams kyang / /yul rnams ci slad 'khrug par 'gyur/ /ci slad srid par lta bar bgyid/ /ji ltar skye 'gag
309b1(mdo sde): ma mchis shing / /'jig rten nam mkha' me tog 'dra/ /'jig rten ji ltar thugs su chud/ /ci slad yi ge bral bar gsung / /rnam rtog spangs pa de su lags/ /ji ltar nam
309b2(mdo sde): mkha' 'dra ba lags/ /de kho na la du zhig mchis/ /pha rol phyin sems rnam pa du/ /rgyu gang gis ni sa rnams sgrol/ /len ma mchis par su zhig mchi/ /bdag med rnam
309b3(mdo sde): gnyis gang zhig lags/ /shes bya ji ltar rnam par 'dag /ye shes dag ni rnam pa du/ /tshul khrims sems can nyid ni du/ /nor bu mu tshig la sogs pa'i/ /rigs
309b4(mdo sde): rnams su yis rab tu bskyed/ /sems can rnam pa sna tshogs dang / /brjod pa dag ni su yis bskyed/ /rigs pa'i gnas dang bzo yi rnams/ /su yis ji ltar rab tu
309b5(mdo sde): bstan/ /tshigs su bcad pa rnam pa du/ /tshig bcad ring thung ji lta bu/ /rigs pa rnam pa du zhig mchis/ /ci yi slad du smra zhes bgyi/ /skom dang zas rnams ji ltar
309b6(mdo sde): 'byung / /ji ltar sred pa'i 'dod pa 'byung / /ci slad rgyal po zhes bgyi lags/ /'khor los bsgyur dang rgyal phran ci/ /yul ni ji ltar bsrung bar bgyi/ /lha yi ris la rnam
309b7(mdo sde): pa du| |ci yi slad du sa zhes bgyi/ /gza' skar nyi zla ji lta bu/ /thar pa dang ni rnal 'byor pa/ /de dag rnam pa du zhig mchis/ /slob ma rnam pa du zhig mchis/ /slob dpon
310a1(mdo sde): du yang ji ltar 'gyur/ /sangs rgyas rnam pa du zhig lags/ /skyes pa'i rabs la rnam pa du/ /bdud dang slob pa'i bye brag rnams/ /de dag la ni
310a2(mdo sde): rnam pa du/ /rang bzhin dang ni sems rnams kyang / /de dag la ni du zhig mchis/ /btags pa tsam yang ji lta bu/ /rgyal bas bdag la bshad du gsol/ /nam mkha' sprin
310a3(mdo sde): rlung ji lta bu/ /dran dang yid gzhungs gsal ba ci/ /nags tshal shing ni ji lta bu/ /'khri shing dag ni ci las gyur/ /glang po rta dang ri dwags rnams/ /ji ltar gzung du
310a4(mdo sde): rung bar 'gyur/ /ngan pa'i rnams ji lta bu/ /rgyu gang gis ni ngan par 'gyur/ /tshig drug gis ni ji ltar bsdus/ /'dod chen par yang ji ltar 'gyur/ /skyes pa bdu
310a5(mdo sde): med ma ning rnams/ /de dag thams cad ci slad 'byung / /rnal 'byor las ni ji ltar ldog /rnal 'byor ji ltar skye bar 'gyur/ /rnal 'byor pas ni chos gang gis/ /ci 'dra'i
310a6(mdo sde): gang zag rnam par 'jog / sems can 'gro bar skye ba rnams/ mtshan nyid mtshan ma'i rnam pa ci/ /phyug por gyur pa ji lta bu/ /rgyu gang gis ni phyug por 'gyur/ /shAkya'i rigs
310a7(mdo sde): ni ji lta bu/ /ci yi rgyu yis shAkya byung / /bu ram shing pa ji ltar byung / /bla med gtso bos bshad du gsol/ /yun ring dka' thub drang srong gang / /des ni ji ltar rjes su ston//
310b1(mdo sde): de bzhin gshegs pa zhing rnams su/ /mtshan dang de bzhin gzugs sna tshogs/ /rgyal ba'i sras kyis bskor ba yang / /ci yi slad du kun na gda'/ /ci slad sha rnams
310b2(mdo sde): gsol mi mdzad/ /ci slad sha ni rab tu bkag /sha za'i rigs su skyes pa rnams/ /rgyu gang gis ni sha 'tshal lags/ /nyi zla'i dbyibs shing ji lta bu/ /ri rab pad+ma 'dra ba dang //
310b3(mdo sde): seng ge mtshan mchog zhing dag dang / /'jig rten gzur gnas spyi'u tshugs dang / /dbang po'i dra ba 'dra ba dang / /kha cig rin chen kun gyi zhing / /dgu po rgyud mang rnga 'dra
310b4(mdo sde): dang | |me tog sna tshogs dbyibs 'dra dang / /kha cig nyi zla'i 'od dang bral/ /'dri la sogs pa tshad ma mchis/ /sbrul pa'i sangs rgyas ji lta bu/ /rnam smin las byung sangs
310b5(mdo sde): rgyas dang / /de bzhin nyid kyi sangs rgyas ci/ /ye shes sangs rgyas ji lta bu/ /ci slad 'dod pa'i khams rnams su/ /mngon par rdzogs par 'tshang mi rgya/ /ci yi slad du 'og min
310b6(mdo sde): pa| |chags bral khrod du byang chub brnyes/ /bde gshegs mya ngan 'das nas ni/ /yang dag bstan pa su zhig 'dzin/ /lha yi ston pa ji srid bzhugs/ /yang dag chos ni ji srid
310b7(mdo sde): gnas/ /grub mtha' dang ni lta pa yang / /de dag la ni rnam pa du/ /'dul ba dang ni dge slong ris/ /ci slad rgyu dang rkyen ni gang / /rgyal ba'i sras ni de dag dang / /rang rgyal
311a1(mdo sde): dang ni nyan thos dag/ /rgyu gang gis na 'gyur brgyar 'gyur/ /rgyu gang gis ni snang med brgya/ /'jig rten mngon shes ji lta bu/ /'jig rten
311a2(mdo sde): 'das kyi'ang ji lta bu/ /sems ni sa rnams bdun por yang / /ji ltar ci slad bdag la gsungs/ /dge 'dun la ni rnam pa du/ /ji ltar dge 'dun dben du 'gyur/ /sems
311a3(mdo sde): can gso ba'i bstan bcos rnams/ /de dag rgyu rkyen gang gis lags/ /ci slad thub pa chen po yis/ /'od srung 'khor ba 'jig dang ni/ /gser thub kyang ni nga yin zhes/ /de skad
311a4(mdo sde): du ni bka' yang stsal/ /ci slad rtag dang chad pa dang / /de bzhin bdag dang bdag med gsungs/ /ci slad du ni thams cad du/ /yang dag don ni gsung mi mdzad/ /sems
311a5(mdo sde): can dag gi slad du yang / /sems tsam du ni dbye ba mdzad/ /ci slad skyes bu na chung tshal/ /a ru ra dang skyu ru ra/ /ke la sa dang khor yug ri/ /rdo rje la sogs ri bo rnams/ /
311a6(mdo sde): rin chen sna tshogs rab brgyan cing / /drang srong dri zas kun gang ba/ /ji ltar ci slad bdag la gsungs/ /bla med 'jig rten mkhyen pa yis/ /theg chen sgrol ba'i sgo rnams dang //
311a7(mdo sde): sangs rgyas kun gyi snying po mchog /de yi tshigs bcad gsan pa dang / /legs so dris pa rab tu legs/ /blo gros chen po legs par nyon/ /ngas ni der 'dir rim
311b1(mdo sde): bzhin du/ /khyod kyis gang dris bshad par bya/ /skye dang skye ba med pa dang / /mya ngan 'das stong skad cig ma/ /rang bzhin med la 'jug par 'gyur/ /sangs rgyas pha rol phyin rnams
311b2(mdo sde): dang | |rgyal sras dang ni nyan thos dang / /rang rgyal mu stegs can rnams dang / /gzugs med pa yi spyod rnams dang / /de bzhin dngos po sna tshogs rnams/ /ri rab mtsho bran ri
311b3(mdo sde): rnams dang / /gling dang zhing dang sa rnams dang / /gza' skar nyi ma zla ba dang / /mu stegs lha dang lha ma yin/ /rnam thar dbang dang mngon shes dang / /stobs dang bsam gtan
311b4(mdo sde): ting nge 'dzin/ /'gog dang rdzu 'phrul rkang pa dang / /byang chub yan lag lam gyi phyogs/ /bsam gtan rnams dang tshad med dang / /phung po lus rnams 'gro 'ong dang / /snyoms
311b5(mdo sde): par 'jug dang 'gog pa dang / /ting 'dzin ldang sems bshad pa dang / /sems dang yid dang rnam shes dang / /bdag med pa dang chos lnga dang / /rang bzhin rtog dang brtag pa
311b6(mdo sde): dang | |snang dang lta ba gnyis po dang / /theg pa dang ni rigs rnams dang / /gser dngul nor bu la sogs dang / /'dod chen pa dang 'byung chen dang / /dkrugs ma dag dang sangs
311b7(mdo sde): rgyas gcig / shes dang shes bya 'jug thob dang / /sems can srid dang mi srid dang / /glang po rta dang ri dwags rnams/ /ci yi phyir na gzung du rung / /dpe dang rgyu dang grub
312a1(mdo sde): mtha' dang / /byed pa dang ni byas pa rnams/ /nags tshal nang la mngon shes dang / /sems can de ni snang ba med/ /sa rnams rim gyis 'pho ba med//
312a2(mdo sde): 'gyur ba brgya po snang med brgya/ /gso ba'i bstan bcos bzo rnams dang / /sgyu rtsal dang ni rig pa'i gnas/ /ri bo ri rab sa dag dang / /rgya mtsho nyi ma zla ba'i tshad/ /sems
312a3(mdo sde): can rab 'bring tha ma yi/ /lus la rdul ni du zhig yod/ /zhing dang zhing la rdul du zhig /gzhu dang gzhu la ji snyed yod/ /khru dang gom pa rgyang grags dang / /dpag tshad phyed
312a4(mdo sde): dang dpag tshad la/ /ri bong nyi zer sa ma dang / /lug gi dang ni nas kyang du/ /bre gang la ni nas 'bru du/ /bre phyed la yang nas 'bru du/ /bre bo gang dang bcu dag la/ /grangs 'bum
312a5(mdo sde): dang ni bye ba dang / /de bzhin du ni shu rdog la/ /de dag grangs ni du zhig yod/ /rdul phran dag ni du zhig yod/ /rdul phran dag ni du zhig la/ /yungs kar 'bru ni gcig tu 'gyur/ /yungs kar 'bru
312a6(mdo sde): ni du zhig gis/ /'ol ma se ni gcig tu 'gyur/ /'ol ma se ni du zhig la/ /ma sha 'bru ni gcig tu 'gyur/ /ma sha du la nam ni gcig /nam du la ni srang du 'gyur/ /spang
312a7(mdo sde): gcig la yang zho du yod/ /rtsis kyi rtsis mgo 'di lta bur/ /ri rab srang ni du yod ces/ /'di la sogs pa'i dri ba'i rigs/ /ci yi phyir na dngos gzhan 'dri/ /nyan thos
312b1(mdo sde): thos dang ni rang rgyal dang / /sangs rgyas rnams dang rgyal sras kyi/ /sku la rdul phran du yod ces/ /de skad ci'i phyir 'dri mi byed/ /me lce la ni rdul phran du/ /rlung la yang ni rdul phran du//
312b2(mdo sde): dbang po gcig cing rdul phran du/ /smin ma spu yi bu ga du/ /nor srung dbang phyug rgyal po dang / /'khor los bsgyur ba'i rgyal po yang / /rgyal srid dag ni ji ltar bsrung / /de dag
312b3(mdo sde): ji ltar thar bar 'gyur/ /tshigs bcad rkyang pa ji ltar smra/ /khyod kyis ji ltar zhus pa bzhin/ /sems can 'khrig pa sna tshogs dang / /zas skom rnam pa mang po dang / /ji ltar
312b4(mdo sde): skyes bu na chung tshal/ /rdo rje lta bur sra ba'i ri/ /ji ltar sgyu ma rmi lam 'dra/ /ri dwags skom gyis gdungs pa ltar/ /ji ltar ri bo drang srong lta/ /dri zas rab tu brgyan pa dang //
312b5(mdo sde): grol ba gang du 'gro bar 'gyur/ /bcings pa su zhig gang gis 'grol/ /bsam gtan pa yi yul ni gang / /sprul pa dang ni mu stegs kyang / /ci phyir med pa'i rgyu las byed/ /
312b6(mdo sde): ci'i phyir yod pa'i rgyu las byed/ /yod med rgyu las byed pa dang / /de bzhin yod med min pa'i rgyu/ /snang ba las ni ji ltar ldog /rtog ge ji ltar yongs su 'dag /rtog ge ji
312b7(mdo sde): ltar 'jug par 'gyur/ /byed pa ci yis 'jug par 'gyur/ /ji ltar 'du shes gcad par bya/ /ji ltar ting nge 'dzin las ldang / /srid gsum bcom pa de su zhig /gnas
313a1(mdo sde): gang de yi lus kyang ci/ /ci phyir sems can med bzhin du/ /bdag yod par ni rjod par byed/ /kun rdzob bstan pa ji lta bu/ /rgya cher rab tu dbyer
313a2(mdo sde): gsol zhes/ /mtshan nyid 'dri ba ci yi phyir/ /bdag med 'dri ba ji lta bu/ /ji ltar mngal gyi snying por skye/ /lus ni tha dad sna tshogs dang / /rtag chad lta ba ji lta bu/ /
313a3(mdo sde): ji ltar sems ni mnyam par 'jog /brjod dang de bzhin ye shes dang / /tshul khrims rigs dang rgyal ba'i sras/ /rigs pa dang ni smra ba'ang ci/ /slob dpon slob ma
313a4(mdo sde): ji lta bu/ /sems can rnam pa sna tshogs dang / /'di la sogs pa ji lta bu/ /zas dang skom ni ji lta bu/ /yid gzhungs bdud dang btags pa tsam/ /shing dang 'khri
313a5(mdo sde): shing ci phyir zhes/ /rgyal ba'i sras kyis dri ba'i rigs/ /zhing rnams sna tshogs ci yi phyir/ /drang srong yun ring dka' thub dang / /rigs zhes bya ba ji lta bu/ /bla ma gang
313a6(mdo sde): las bslab pa blang / /ci yi phyir na mi dag ngan/ /ci yi phyir na rnal 'byor pa/ /'dod pa'i khams su 'tshang mi rgya/ /'og min du ni grub pa'i mtha'/ /ci phyir mngon shes
313a7(mdo sde): 'jig rten pa/ /ci phyir dge slong zhes ni brjod/ /sprul pa'i sangs rgyas ji lta bu/ /rnam smin sangs rgyas ji lta bu/ /de bzhin nyid kyi sangs rgyas gang / /mnyam nyid ye
313b1(mdo sde): shes sangs rgyas dang / /dge 'dun rnams kyang ji lta bu/ /rgyal sras de bzhin dri ba'i rigs/ /dgu bo rgyud mang me tog rnga/ /zhing dang snang ba spangs pa dang / /sems tsam sa
313b2(mdo sde): ni bdun po dag / dris pa rnams ni yang dag nyid/ /'di dang gzhan yang rab mang ba'i/ /dri ba dag ni rgyal sras dris/ /re re mtshan nyid rab ldan zhing / /lta ba'i nyes pa rnam
313b3(mdo sde): spangs pa/ /grub mtha'i brjod dang bral ba ste/ /ngas ni da 'dir bstan par bya/ /go rims rnam par bzhag pa'i tshig /rgyal ba'i sras kyis legs par nyon/ /tshig brgya rtsa
313b4(mdo sde): brgyad 'di dag ni/ /sangs rgyas rnams kyis gsungs bzhin bshad/ /de nas byang chub sems dpa' sems dpa' chen po blo gros chen pos bcom ldan 'das la 'di skad
313b5(mdo sde): ces gsol to/ /bcom ldan 'das tshig brgya rtsa brgyad po dag gang lags/ bcom ldan 'das kyis bka' stsal pa/ skye ba'i tshig dang / mi skye ba'i tshig dang / rtag pa'i tshig
313b6(mdo sde): dang | mi rtag pa'i tshig dang / mtshan nyid kyi tshig dang / mtshan nyid med pa'i tshig dang / gnas pa gzhan du 'gyur ba'i tshig dang / gnas pa gzhan du 'gyur ba ma yin pa'i
313b7(mdo sde): tshig dang / skad cig pa'i tshig dang / skad cig ma yin pa'i tshig dang / rang bzhin gyi tshig dang / rang bzhin dang bral ba'i tshig dang / stong pa nyid kyi tshig dang / stong pa nyid
314a1(mdo sde): ma yin pa'i tshig dang / chad pa'i tshig dang / chad pa ma yin pa'i tshig dang / sems kyi tshig dang / sems ma yin pa'i tshig dang / mtha'i tshig
314a2(mdo sde): dang | mtha' ma yin pa'i tshig dang / dbu ma'i tshig dang / dbu ma ma yin pa'i tshig dang / ther zug gi tshig dang / ther zug ma yin pa'i tshig dang / rkyen gyi tshig dang / rkyen
314a3(mdo sde): ma yin pa'i tshig dang / rgyu'i tshig dang / rgyu ma yin pa'i tshig dang / nyon mongs pa'i tshig dang / nyon mongs pa ma yin pa'i tshig dang / sred pa'i tshig dang / sred pa ma yin
314a4(mdo sde): pa'i tshig dang / thabs kyi tshig dang / thabs ma yin pa'i tshig dang / mkhas pa'i tshig dang / mkhas pa ma yin pa'i tshig dang / dag pa'i tshig dang / dag pa ma yin pa'i
314a5(mdo sde): tshig dang / rigs pa'i tshig dang / rigs pa ma yin pa'i tshig dang / dpe'i tshig dang / dpe ma yin pa'i tshig dang / slob ma'i tshig dang / slob ma ma yin pa'i tshig dang / bla
314a6(mdo sde): ma'i tshig dang / bla ma ma yin pa'i tshig dang / rigs kyi tshig dang / rigs ma yin pa'i tshig dang / theg pa gsum gyi tshig dang / theg pa gsum ma yin pa'i tshig dang /
314a7(mdo sde): srid pa'i tshig dang / srid pa ma yin pa'i tshig dang / smon pa'i tshig dang / smon pa ma yin pa'i tshig dang / 'khor lo gsum gyi tshig dang / 'khor lo gsum ma yin
314b1(mdo sde): pa'i tshig dang / mtshan ma'i tshig dang / mtshan ma ma yin pa'i tshig dang / yod pa'i phyogs kyi tshig dang / /yod pa'i phyogs ma yin pa'i tshig dang / gnyis ka'i tshig dang / gnyis
314b2(mdo sde): ka ma yin pa'i tshig dang / so so rang gi 'phags pa'i ye shes la dmigs pa mthong ba'i chos la bde bar gnas pa'i tshig dang / mthong ba'i chos la bde bar gnas pa ma
314b3(mdo sde): yin pa'i tshig dang / zhing gi tshig dang / zhing ma yin pa'i tshig dang / rdul gyi tshig dang / rdul ma yin pa'i tshig dang / chu'i tshig dang / chu ma yin pa'i tshig dang / gzhu'i tshig dang /
314b4(mdo sde): gzhu ma yin pa'i tshig dang / yang dag pa'i tshig dang / yang dag pa ma yin pa'i tshig dang / grangs kyi tshig dang / grangs ma yin pa'i tshig dang / rtsis kyi tshig dang / rtsis ma yin
314b5(mdo sde): pa'i tshig dang / mngon par gsal ba'i tshig dang / mngon par gsal ba ma yin pa'i tshig dang / nam mkha'i tshig dang / nam mkha' ma yin pa'i tshig dang / sprin gyi tshig
314b6(mdo sde): dang | sprin ma yin pa'i tshig dang / bzo dang sgyu rtsal dang rig pa'i gnas kyi tshig dang / bzo dang sgyu rtsal dang rig pa'i gnas ma yin pa'i tshig dang / rlung gi tshig dang / rlung ma
314b7(mdo sde): yin pa'i tshig dang / sa'i tshig dang / sa ma yin pa'i tshig dang / sems kyi tshig dang / sems ma yin pa'i tshig dang / gdags pa'i tshig dang / gdags pa ma yin pa'i tshig dang /
315a1(mdo sde): rang bzhin gyi tshig dang / rang bzhin ma yin pa'i tshig dang / phung po'i tshig dang / phung po ma yin pa'i tshig dang / sems can gyi tshig dang /
315a2(mdo sde): sems can ma yin pa'i tshig dang / blo'i tshig dang / blo ma yin pa'i tshig dang / mya ngan las 'das pa'i tshig dang / mya ngan las 'das pa ma yin pa'i tshig dang / shes
315a3(mdo sde): bya'i tshig dang / shes bya ma yin pa'i tshig dang / mu stegs can gyi tshig dang / mu stegs can ma yin pa'i tshig dang / khrag khrug gi tshig dang / khrag khrug ma yin pa'i tshig
315a4(mdo sde): dang | sgyu ma'i tshig dang / sgyu ma ma yin pa'i tshig dang / rmi lam gyi tshig dang / rmi lam ma yin pa'i tshig dang / smig rgyu'i tshig dang / smig rgyu ma yin pa'i tshig dang / gzugs
315a5(mdo sde): brnyan gyi tshig dang / gzugs brnyan ma yin pa'i tshig dang / 'khor lo'i tshig dang / 'khor lo ma yin pa'i tshig dang / dri za'i tshig dang / dri za ma yin pa'i tshig dang / lha'i
315a6(mdo sde): tshig dang / lha ma yin pa'i tshig dang / zas skom gyi tshig dang / zas skom ma yin pa'i tshig dang / 'khrig pa'i tshig dang / 'khrig pa ma yin pa'i tshig dang / lta ba'i tshig
315a7(mdo sde): dang | lta ba ma yin pa'i tshig dang / pha rol tu phyin pa'i tshig dang / pha rol tu phyin pa ma yin pa'i tshig dang / tshul khrims kyi tshig dang / tshul khrims ma yin pa'i tshig
315b1(mdo sde): dang | nyi zla skar ma'i tshig dang / nyi zla skar ma ma yin pa'i tshig dang / bden pa'i tshig dang / bden pa ma yin pa'i tshig dang / 'bras bu'i tshig dang / 'bras bu ma yin pa'i
315b2(mdo sde): tshig dang / 'gog pa las ldang ba'i tshig dang / 'gog pa las ldang ba ma yin pa'i tshig dang / gso ba'i tshig dang / gso ba ma yin pa'i tshig dang / mtshan nyid kyi tshig dang /
315b3(mdo sde): mtshan nyid ma yin pa'i tshig dang / yan lag gi tshig dang / yan lag ma yin pa'i tshig dang / rig pa'i gnas la mkhas pa'i tshig dang / rig pa'i gnas la mkhas pa ma
315b4(mdo sde): yin pa'i tshig dang / bsam gtan gyi tshig dang / bsam gtan ma yin pa'i tshig dang / nor ba'i tshig dang / nor ba ma yin pa'i tshig dang / snang ba'i tshig dang / snang ba ma
315b5(mdo sde): yin pa'i tshig dang / bsrung ba'i tshig dang / bsrung ba ma yin pa'i tshig dang / rus kyi tshig dang / rus ma yin pa'i tshig dang / drang srong gi tshig dang / drang srong ma yin pa'i
315b6(mdo sde): tshig dang / rgyal po'i tshig dang / rgyal po ma yin pa'i tshig dang / yongs su gzung ba'i tshig dang / yongs su gzung ba ma yin pa'i tshig dang / rin po che'i tshig dang / rin po
315b7(mdo sde): che ma yin pa'i tshig dang / lung bstan pa'i tshig dang / lung bstan pa ma yin pa'i tshig dang / 'dod chen pa'i tshig dang / 'dod chen pa ma yin pa'i tshig dang / pho mo dang ma
316a1(mdo sde): ning gi tshig dang / pho mo dang ma ning ma yin pa'i tshig dang / bro ba'i tshig dang / bro ba ma yin pa'i tshig dang / dngos po'i tshig dang / dngos po
316a2(mdo sde): ma yin pa'i tshig dang / lus kyi tshig dang / lus ma yin pa'i tshig dang / rtog ge'i tshig dang / rtog ge ma yin pa'i tshig dang / g.yo ba'i tshig dang / g.yo ba ma yin
316a3(mdo sde): pa'i tshig dang / dbang po'i tshig dang / dbang po ma yin pa'i tshig dang / 'dus byas kyi tshig dang / 'dus byas ma yin pa'i tshig dang / 'dus ma byas kyi tshig dang / 'dus
316a4(mdo sde): ma byas ma yin pa'i tshig dang / rgyu dang 'bras bu'i tshig dang / rgyu dang 'bras bu ma yin pa'i tshig dang / 'og min gyi tshig dang / 'og min ma yin pa'i tshig dang / dus tshigs kyi
316a5(mdo sde): tshig dang / dus tshigs ma yin pa'i tshig dang / shing dang shing gel pa dang 'khri shing gi tshig dang / shing dang shing gel pa dang 'khri shing ma yin pa'i tshig dang / sna tshogs
316a6(mdo sde): kyi tshig dang / sna tshogs ma yin pa'i tshig dang / bstan pas gzung ba'i tshig dang / bstan pas gzung ba ma yin pa'i tshig dang / 'dul ba'i tshig dang / 'dul ba ma
316a7(mdo sde): yin pa'i tshig dang / dge slong gi tshig dang / dge slong ma yin pa'i tshig dang / gnas kyi tshig dang / gnas ma yin pa'i tshig dang / yi ge'i tshig dang / yi ge ma yin
316b1(mdo sde): pa'i tshig ste/ blo gros chen po tshig brgya rtsa brgyad po 'di dag ni sngon gyi sangs rgyas rnams kyis brjod pa yin te/ khyod dang byang chub sems dpa' sems dpa' chen po
316b2(mdo sde): rnams kyis bslab par bya'o/ /de nas byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/ rnam par
316b3(mdo sde): shes pa rnams kyi skye ba dang / gnas pa dang / 'gag pa rnam pa du mchis/ bcom ldan 'das kyis bka' stsal pa/ blo gros chen po/ rnam par shes pa rnams kyi skye ba dang / gnas
316b4(mdo sde): pa dang | 'gag pa la rnam pa gnyis gnyis yod de/ rtog ge pa rnams kyis shes par bya ba ma yin no/ /rnam par shes pa rnams kyi skye ba'ang rnam pa gnyis te/ 'di lta ste/
316b5(mdo sde): rgyun skye ba dang / mtshan nyid skye ba'o/ /gnas pa'ang rnam pa gnyis te/ 'di lta ste/ rgyun gnas pa dang / mtshan nyid gnas pa'o/ /'gag pa'ang rnam pa gnyis te/ 'di
316b6(mdo sde): lta ste/ rgyun 'gag pa dang / mtshan nyid 'gag pa'o/ /de la rnam par shes pa rnams kyi mtshan nyid ni rnam pa gsum ste/ 'di lta ste/ 'jug pa'i mtshan nyid dang / las
316b7(mdo sde): kyi mtshan nyid dang / yang dag pa'i mtshan nyid do/ /blo gros chen po/ mdor bsdu na ni rnam par shes pa gsum yod do/ /rgyas par bshad na ni mtshan nyid rnam pa brgyad yod
317a1(mdo sde): de| rnam pa gsum po dag gang zhe na/ 'di lta ste/ yang dag pa'i rnam par shes pa dang / snang ba'i rnam par shes pa dang / dngos po so sor
317a2(mdo sde): rnam par rtog pa'i rnam par shes pa'o/ /blo gros chen po/ dper na/ me long rab tu gsal bas gzugs brnyan rnams 'dzin par byed pa de bzhin du snang ba'i rnam par
317a3(mdo sde): shes pa snang ba'ang de bzhin no/ /blo gros chen po/ snang ba'i rnam par shes pa dang / dngos po so sor rnam par rtog pa'i rnam par shes pa de gnyis ni 'jig pa dang /
317a4(mdo sde): mi 'jig pa'i mtshan nyid de/ gcig gi rgyu gcig go /blo gros chen po/ bsam gyis mi khyab pa'i bag chags yongs su bsgos pa dang / bsam gyis mi khyab pa'i yongs
317a5(mdo sde): su 'gyur ba ni snang ba'i rnam par shes pa'i rgyu'o/ /blo gros chen po/ yul sna tshogs len pa dang / thog ma med pa'i dus kyi rnam par rtog pas yongs su bsgos pa
317a6(mdo sde): ni dngos po so sor rnam par rtog pa'i rnam par shes pa'i rgyu'o/ /blo gros chen po/ yang dag pa'i rnam par shes pa de la sgrib par byed pa yang dag pa ma yin pa sna
317a7(mdo sde): tshogs dang / spros pa rnams 'gags pas dbang po'i rnam par shes pa thams cad 'gag par 'gyur te/ blo gros chen po/ 'di ni mtshan nyid 'gag pa zhes
317b1(mdo sde): bya'o| |blo gros chen po/ de la rgyun 'gag pa ni mtshams sbyor ba'i rgyu 'gag pa na rgyun 'gag par 'gyur te/ gang las 'byung ba 'gags pa dang / gang la dmigs par bya ba
317b2(mdo sde): 'gags na des rgyun 'gag par 'gyur ro/ /blo gros chen po/ de ci'i phyir zhe na/ de'i gnas yin pa'i phyir ro/ /de la gnas zhes bya ba ni thog ma med pa'i dus kyi rnam par
317b3(mdo sde): rtogs pas yongs su bsgos pa'o/ /dmigs pa zhes bya ba ni 'di lta ste/ rang gi sems snang ba la rnam par shes pa'i yul du rnam par rtog pa'o/ /blo gros chen po/ dper
317b4(mdo sde): na| 'jim pa'i gong bu dang / rdul phra rab ni tha dad pa'ang ma yin/ tha mi dad pa'ang ma yin no/ /gser dang rgyan yang de bzhin te/ blo gros chen po/ gal te 'jim pa'i gong bu
317b5(mdo sde): dang | rdul phra rab gnyis tha dad pa zhig yin na ni de dag las brtsams pa ma yin par 'gyur na/ de ni yang dag par de dag las brtsams pas na de'i phyir tha dad pa ma yin no/ /
317b6(mdo sde): ci ste tha mi dad na ni 'jim pa'i gong bu dang / rdul phra rab bye brag med par 'gyur ro/ /de bzhin du/ blo gros chen po/ 'jug pa'i rnam par shes pa rnams kun gzhi rnam par
317b7(mdo sde): shes pa yang dag pa'i mtshan nyid dang / gal te tha dad pa zhig yin na kun gzhi rnam par shes pa rgyu ma yin par 'gyur ro/ /de ste tha dad pa ma yin na ni 'jug pa'i rnam par
318a1(mdo sde): shes pa 'gags na/ kun gzhi rnam par shes pa'ang 'gag par 'gyur ba zhig na/ 'di ltar rang gi yang dag pa'i mtshan nyid ni nges par
318a2(mdo sde): 'gag par mi 'gyur te/ de'i phyir/ blo gros chen po/ rnam par shes pa rnams kyi rang gi yang dag pa'i mtshan nyid 'gag pa ma yin gyi/ las kyi mtshan nyid 'gag
318a3(mdo sde): go / gal te rang gi yang dag pa'i mtshan nyid kyang 'gag pa yin na ni/ kun gzhi rnam par shes pa'ang 'gag par 'gyur te/ blo gros chen po/ kun gzhi rnam par
318a4(mdo sde): shes pa 'gag par 'gyur ba yin na ni/ mu stegs can chad par smra ba dang tha mi dad par 'gyur ro/ /blo gros chen po/ mu stegs can de dag ni 'di skad du smra ste/ 'di
318a5(mdo sde): lta ste/ 'di ltar yul rnams la 'dzin pa 'gag par gyur na/ rnam par shes pa'i rgyun 'gag par 'gyur ro zhes zer te/ gal te rnam par shes pa'i rgyun 'gag
318a6(mdo sde): pa yin na ni/ thog ma med pa'i dus kyi rgyun kyang chad par 'gyur ba'i rigs so/ /blo gros chen po/ mu stegs can rnams rgyun skye ba'i rgyu ni mig gi rnam par shes pa
318a7(mdo sde): gzugs dang / snang ba 'dus pa las skye ba ma yin gyi/ gud na tha dad pa'i rgyu yod do zhes smra'o/ /blo gros chen po/ rgyu de ni gtso bo dang / mchog dang / skyes bu dang / dbang
318b1(mdo sde): phyug dang / dus dang / rdul phra mo rnams so/ /gzhan yang / blo gros chen po/ rang bzhin rnam pa bdun yod do/ 'di lta ste/ 'du ba dngos po'i rang bzhin dang / mtshan nyid kyi rang
318b2(mdo sde): bzhin dang / 'byung ba chen po'i dngos po'i rang bzhin dang / rgyu'i rang bzhin dang / rkyen gyi rang bzhin dang / mngon par grub pa'i rang bzhin no/ /gzhan yang / blo gros chen po/
318b3(mdo sde): don dam pa rnam pa bdun yod de/ 'di lta ste/ sems kyi spyod yul dang / shes rab kyi spyod yul dang / ye shes kyi spyod yul dang / lta ba'i spyod yul dang / lta ba gnyis las
318b4(mdo sde): 'das pa'i spyod yul dang / sras kyi sa las 'das pa'i spyod yul dang / de bzhin gshegs pa nyid byon pa'i spyod yul te/ blo gros chen po/ 'di dag 'das pa dang / ma
318b5(mdo sde): 'ongs pa dang / da ltar gyi de bzhin gshegs pa dgra bcom pa yang dag par rdzogs pa'i sangs rgyas kyi dngos po'i rang bzhin don dam pa'i snying po'o/ /dngos po'i rang bzhin
318b6(mdo sde): don dam pa'i snying po de dang ldan pas de bzhin gshegs pa rnams 'jig rten pa dang / 'jig rten las 'das pa dang / 'jig rten las 'das pa mchog gi chos 'phags
318b7(mdo sde): pa'i shes rab kyi spyan yongs su rdzogs nas rang dang spyi'i mtshan nyid rnam par dgod pa la 'jug cing ji lta ba bzhin du rnam par dgod pas mu stegs can gyi smra ba dang / lta
319a1(mdo sde): ba ngan pa dang thun mong du mi 'gyur ba yin no/ /blo gros chen po/ ji ltar na mu stegs can gyi smra ba dang / lta ba ngan pa dang thun mong ma yin zhe na/
319a2(mdo sde): 'di lta ste/ rang gi yul la rnam par rtog pa'i lta bar khong du ma chud pa dang / rang gi rnam par shes pa'i sems snang ba tsam du ma rtogs pas/ blo gros chen po/ byis
319a3(mdo sde): pa so so'i skye bo rnams dngos po dang / dngos po med pa'i rang bzhin don dam pa la lta ba gnyis su smra bar gyur to/ /gzhan yang / blo gros chen po/ rnam par rtog pa
319a4(mdo sde): srid pa gsum gyi sdug bsngal 'gag pa/ mi shes pa dang / sred pa dang / las dang / rkyen rnam par log pa/ rang gi sems snang ba sgyu ma'i yul dang / rjes su lta ba
319a5(mdo sde): rnams bshad par bya'o/ /blo gros chen po/ dge sbyong ngam bram ze la la ni sa bon med pa'am/ sa bon yod pa'i rgyu las 'bras bu snang ba dang / dngos po'i dus dang /
319a6(mdo sde): gnas pa dang / rkyen rnams las phung po dang / khams dang / skye mched rnams skye ba dang / gnas pa'am/ yang na skyes nas kyang 'jig par 'gyur par 'dod de/ blo gros
319a7(mdo sde): chen po/ de dag ni rgyun nam/ bya ba'am/ skye ba'am/ srid pa'am/ mya ngan las 'das pa'am/ lam mam/ las sam/ 'bras bu'am/ bden pa rnam par 'jig
319b1(mdo sde): pa'am/ chad par smra bar 'gyur ro/ /de ci'i phyir zhe na/ gang 'di mngon sum du mi dmigs shing thog ma mi mthong ste/ de'i cha ma yin pa'i phyir ro/ /blo gros chen po/
319b2(mdo sde): dper na/ rdza ma chag nas gyo mor gyur pa ni rdza ma'i bya ba mi byed do/ /sa bon tshig pa'ang myu gu'i bya ba mi byed de/ de bzhin du/ blo gros chen po/ phung po dang / khams dang / skye
319b3(mdo sde): mched kyi dngos po dag 'gags pa dang / 'gag pa dang / 'gag par 'gyur ba ni rang gi sems kyi rnam par rtog pas mthong ste/ rgyu med pa'i phyir de dag ni rim gyis
319b4(mdo sde): skye ba med do/ /blo gros chen po/ gal te sa bon med pa'am/ sa bon yod pa las rnam par shes pa rnams rkyen gsum dang phrad pa las skye ba zhig yin na ni rus sbal la spu
319b5(mdo sde): skye ba dang / bye ma las kyang 'bru mar 'byung bar 'gyur ba'i rigs te/ 'o na ni khyod kyi dam bcas pa las nyams shing nges pa'i don dang yang 'gal bar 'gyur ro/ /sa bon
319b6(mdo sde): yod pa dang / sa bon med par bshad pa la nyes pa de lta bu yod pas bya ba dang las byas pa rnams don med par 'gyur ro/ /blo gros chen po/ mu stegs can de dag rkyen
319b7(mdo sde): gsum phrad pa las skye zhes bya ba yang / bya ba dang thabs ni rgyu dang 'bras bu'i rang gi mtshan nyid du yod la/ 'das pa dang / ma 'ongs pa dang / da ltar byung ba ni sa bon
320a1(mdo sde): yod pa dang / sa bon med pa'i mtshan nyid do zhes zer te/ de ni sngon gcig nas gcig tu rigs pa'i dngos po brgyud de 'ongs pa rtog ge pa'i
320a2(mdo sde): rjes su 'jug cing rang gi lta ba'i nyes pa'i bag chags kyis bsgos pas de skad du ston te/ blo gros chen po/ de ltar byis pa so so'i skye bo rnams lta ba ngan pas zin pa
320a3(mdo sde): log pa'i gya gyus rab tu rmongs pa dang myos pa'i mi shes pa rnams rdzun du 'di ni thams cad mkhyen pas bstan to zhes zer ro/ /blo gros chen po/ gal te yang dge sbyong
320a4(mdo sde): ngam| bram ze gang la la chos thams cad rang bzhin dang bral ba sprin dang / mgal me'i 'khor lo dang / dri za'i grong khyer dang mtshungs pa dang / ma skyes pa sgyu ma dang / smig
320a5(mdo sde): rgyu dang / chu'i zla ba dang / rmi lam lta bu dang / nang dang phyi rol tu sems snang ba rnam par rtog pa dang / thog ma med pa'i dus kyi rnam par spros pa rang gi sems kyi rnam par
320a6(mdo sde): rtog pa las log shig na med pa dang / rgyu dang rkyen 'gags shing zad par gyur na/ rnam par rtog pa dang bral bar mthong ba dang / brjod pa dang / brjod par bya ba dang /
320a7(mdo sde): brtag pa dang / brtag par bya ba dang / longs spyod dang / lus su kun gzhi rnam par shes pa rnam par bzhag pa dang / rnam par shes pa'i yul gzung ba dang / 'dzin pa
320b1(mdo sde): dang | mi mthun pa dang / snang ba med pa'i spyod yul skye ba dang / gnas pa dang / 'jig pa spangs pa dang / rang gi sems las byung ba tsam du rjes su 'jug cing rnam par
320b2(mdo sde): 'byed na/ blo gros chen po/ byang chub sems dpa' de dag ni ring por mi thogs par 'khor ba dang mya ngan las 'das pa mnyam pa nyid dang / snying rje chen po dang / thabs la
320b3(mdo sde): mkhas pa dang / rtsol ba med pa'i sbyor ba 'thob par 'gyur ro/ /blo gros chen po/ sems can gyi khams de dag thams cad sgyu ma dang mtshungs pa dang / rgyu dang rkyen la mi brtson
320b4(mdo sde): pa dang / phyi nang gi yul las rnam par dben pa dang / sems las phyi rol tu mi mthong bas rim gyis mtshan ma med pa'i gnas su 'jug pa dang / rim gyis sa nas sar ting nge 'dzin
320b5(mdo sde): gyi spyod yul la 'jug pa dang / khams gsum sgyu ma lta bur shin tu mos shing so sor rab tu rtog pas sgyu ma lta bu'i ting nge 'dzin rab tu 'thob par 'gyur ro/ /rang gi sems
320b6(mdo sde): snang ba las 'das shing snang ba med pa la 'jug pas shes rab kyi pha rol tu phyin pa la gnas pa rjes su thob par byed pa dang / de dag gi sbyor ba skyed pa rab tu spangs pas rdo
320b7(mdo sde): rje lta bu'i ting nge 'dzin thob nas de bzhin gshegs pa'i sa la 'jug par 'gyur ro/ /de bzhin nyid kyi rjes su 'jug pa'i sprul pa mngon par shes pa dang / dbang dang / snying
321a1(mdo sde): rje dang / thabs kyis rab tu brgyan pa/ sangs rgyas kyi zhing thams cad du cig car 'jug pa/ mu stegs can gyi gnas su nye bar 'gro ba/
321a2(mdo sde): sems dang yid dang / rnam par shes pa dang bral bas byang chub sems dpa' de gnas gyur pa'i rim gyis de bzhin gshegs pa'i sku 'thob par 'gyur ro/ /blo
321a3(mdo sde): gros chen po/ de bas na de bzhin gshegs pa'i rjes su 'jug pa'i sku'ang 'thob par 'dod pa rnams kyis phung po dang / khams dang / skye mched dang / sems dang / rgyu dang /
321a4(mdo sde): rkyen dang / bya ba dang / sbyor ba dang / skye ba dang / gnas pa dang / 'jig pa dang / rnam par rtog pa'i spros pa rnams yongs su spang par bya'o/ /sems tsam gyi drang por
321a5(mdo sde): rtsol bas thog ma med pa'i dus kyi spros pa'i nyes pa la so sor rtog cing / rnam par rtog pa'i bag chags kyi rgyu dang / srid pa gsum po dag snang ba med pa dang / sangs
321a6(mdo sde): rgyas kyi sa skye ba med par mjal bas rang gis rig pa 'phags pa'i bgrod par phyin pa dang / rang gi sems la dbang sgyur zhing rtsol ba med pa'i spyod pa rtogs par
321a7(mdo sde): khong du chud pa/ gzugs sna tshogs kyi rjes su 'jug pa'i nor bu dang mtshungs pa dang / sems can gyi sems shin tu phra ba'i rjes su 'jug cing sprul pa'i lus kyis
321b1(mdo sde): sems kyi mos pa ji lta ba bzhin du yongs su dgrol bar byed pas sa rnams rim gyis mtshams sbyor ba rnam par gzhag par 'gyur ro/ /de lta bas na/ blo gros chen po/ rang gi
321b2(mdo sde): grub pa'i mtha' la mkhas pa rab tu bsgrub par bya'o/ /de nas byang chub sems dpa' blo gros chen pos yang bcom ldan 'das la 'di skad ces gsol to/ /bcom ldan
321b3(mdo sde): 'das/ sems dang / yid dang / rnam par shes pa dang / chos lnga dang / rang bzhin gyi mtshan nyid bshad du gsol/ 'di ni sangs rgyas dang byang chub sems dpa' thams
321b4(mdo sde): cad kyis bgrod par bgyi ba/ rang gi sems kyis mthong ba la sogs pas dmigs par bgyi ba'i spyod yul dang 'phrod pa ma lags pa/ brjod pa'am/ rigs pa dang / de kho na
321b5(mdo sde): nyid kyi mtshan nyid thams cad rab tu ston pa/ sangs rgyas thams cad kyi gsung gi snying po'o/ /bcom ldan 'das/ lang+ka'i grong rdal dang / ma la ya'i ri dang / rgya mtsho la gnas
321b6(mdo sde): pa'i byang chub sems dpa' sems dpa' chen po rnams kyi slad du de bzhin gshegs pa rnams kyis rab tu bsngags pa/ rgya mtsho'i dba' rlabs lta bu'i kun gzhi rnam par
321b7(mdo sde): shes pa'i spyod yul dang / chos kyi sku bshad du gsol/ de nas bcom ldan 'das kyis byang chub sems dpa' blo gros chen po la 'di skad ces bka' stsal to/ /blo gros chen
322a1(mdo sde): po| rkyen rnam pa bzhi'i phyir mig gi rnam par shes pa 'jug ste/ bzhi gang zhe na/ 'di lta ste/ rang gi sems snang ba 'dzin par khong du ma chud
322a2(mdo sde): pa dang / thog ma med pa'i dus nas spros pa'i gnas ngan len gyi gzugs kyi bag chags la mngon par zhen pa dang / rnam par shes pa'i rang bzhin gyi ngo bo nyid dang / gzugs
322a3(mdo sde): rnam pa sna tshogs kyis mtshan nyid mthong bar 'dun pa'o/ /blo gros chen po/ 'di ni rgyu rkyen bzhi po chu klung gi gnas dang / kun gzhi rnam par shes pa las 'jug pa'i rnam
322a4(mdo sde): par shes pa'i rlabs 'byung ba zhes bya'o/ /blo gros chen po/ mig gi rnam par shes pa ji lta ba bzhin du dbang po thams cad kyi rdul phra rab dang / spu'i khung bu lhan cig
322a5(mdo sde): skye ba dang / rim gyis yul gyi rjes su skye ba'ang de bzhin te/ ji ltar me long rab tu gsal ba'i nang du gzugs brnyan snang ba bzhin no/ /blo gros chen po/ dper na/
322a6(mdo sde): rlung rab tu drag pos rgya mtsho chen po'i chu rab tu skyod par byed pa de bzhin du/ phyi rol gyi yul gyi rlung gis kyang sems kyi rgya mtsho bsgul bas rnam par shes pa'i rlabs
322a7(mdo sde): rnams rgyun mi 'chad de/ rgyu dang bya ba'i mtshan nyid tha dad pa dang / tha dad ma yin pa gcig tu 'dres pa/ las dang skye ba'i mtshan nyid la shin tu mngon par zhen pa dang /
322b1(mdo sde): gzugs la sogs pa'i rang gi ngo bo nyid mi rtogs pas de'i phyir rnam par shes pa'i tshogs lnga 'jug go /blo gros chen po/ rnam par shes pa'i tshogs lnga po de dag dang
322b2(mdo sde): lhan cig pa'i rgyu la bye brag gis rnam pa'i mtshan nyid khong du chud par byed pas yid kyi rnam par shes pa'i rgyu ni de'i lus kyi rjes su 'jug pa yin par rig par bya'o/ /de dag
322b3(mdo sde): 'di snyam du bdag cag ni phan tshun gcig gi rgyu gcig byed do snyam du mi sems te/ 'on kyang rang gi sems snang ba la rnam par rtog pas mngon par zhen pa 'jug cing de dag so
322b4(mdo sde): so nas 'jig pa'i mtshan nyid dang lhan cig tu 'jug go / yul gyi rnam pa'i bye brag 'byed pa ni 'di lta ste/ /de dag 'jug pa'o/ /blo gros chen po/ ji ltar rnal 'byor ba dag
322b5(mdo sde): bsam gtan dang ting nge 'dzin la mnyam par bzhag pa bag chags shin tu phra rab 'jug pa rnams mi shes pa de dag 'di snyam du/ bdag cag rnam par shes pa bkag
322b6(mdo sde): nas snyoms par zhugs so snyam du sems kyang yang dag par rnam par shes pa bkag nas snyoms par zhugs pa ma yin te/ 'di ltar bag chags kyi sa bon shin tu phra ba
322b7(mdo sde): ma 'gags pa'i phyir ma 'gags pa'o/ /yul la 'jug cing 'dzin pa dang mi ldan pa'i phyir ni 'gag pa'o/ /blo gros chen po/ de ltar shin tu phra ba'i kun gzhi rnam par shes
323a1(mdo sde): pa de mthar thug par rtogs pa ni de bzhin gshegs pa dang / sa la rab tu gnas pa'i byang chub sems dpa' rnams ma gtogs par gzhan
323a2(mdo sde): nyan thos dang / rang sangs rgyas dang / mu stegs can gyi rnal 'byor pa rnams kyis thob pa'i ting nge 'dzin dang / shes rab kyi stobs kyis kyang rtogs par mi nus so/ /gzhan
323a3(mdo sde): dun sa'i mtshan nyid dang / shes rab dang / ye shes dang / thabs la mkhas pa rnam par 'byed pa dag tshig gi don rab tu dbye ba la rnam par gdon mi za ba rgyal ba mtha'
323a4(mdo sde): yas pa rnams las dge ba'i rtsa ba yongs su bsags pa dang / rang gi sems snang ba la rnam par rtog pa'i spros pa dang bral ba ri dang nags tshal stug po dang / shing
323a5(mdo sde): khrod na gnas shing rnal 'byor tha ma dang / 'bring dang / rab tu bsgoms pa rnams kyis rang gi sems kyi rnam par rtog pa'i rgyud mthong ba dang / zhing tshad med pa'i
323a6(mdo sde): sangs rgyas rnams kyis dbang bskur ba dang / dbang dang / stobs dang / mngon par shes pa dang / ting nge 'dzin dang / dge ba'i bshes gnyen sangs rgyas kyi sras kyi
323a7(mdo sde): 'khor rnams kyang 'thob par 'gyur te/ des sems dang / yid dang / rnam par shes pa dang / rang gi sems snang ba'i rang bzhin gyi spyod yul spros pa'i mtshan nyid
323b1(mdo sde): rig cing 'khor ba srid pa'i rgya mtsho dang / las dang / sred pa dang / mi shes pa la sogs pa'i rgyu las rgyal bar nus so/ /de lta bas na/ blo gros chen po/ rnal 'byor pa rnams kyis
323b2(mdo sde): dge ba'i bshes gnyen rgyal ba rnams la bsten par bya'o/ /de nas bcom ldan 'das kyis don de nyid yang bstan pa'i phyir/ tshigs su bcad pa 'di dag gsungs so/ /dper na rgya
323b3(mdo sde): mtsho'i dba' rlabs rnams/ /de dag rlung drag dbang gis byung / /rlabs chen rgya mtsho rab bskyod pas/ /rgyun ni rnam par chad pa med/ kun gzhi rgya mtsho rtag gnas pa/ /yul gyi rlung gis
323b4(mdo sde): rab bskyod nas/ /sna tshogs rnam shes dba' rlabs rnams/ /gar cing rab tu 'jug par 'gyur/ /sngon po dmar po sna tshogs gzugs/ /dung dang 'o ma kha ra dang / /bska ba me tog
323b5(mdo sde): 'bras bu dang / /nyi zla dang ni 'od zer dang / /gcig pa ma yin tha dad min/ /rgya mtsho rlabs rnams rab tu bskyed/ /de bzhin rnam shes bdun po yang / /sems dang lhan cig rab tu
323b6(mdo sde): skye| |ji ltar rgya mtsho yongs gyur nas/ /dba' rlabs sna tshogs 'jug pa ltar/ /rnam shes bdun po de bzhin te/ /sems dang lhan cig rab tu skye/ /kun gzhi rnam shes gnas
323b7(mdo sde): las ni/ /rnam shes sna tshogs rab 'jug ste/ /'di ltar yid dang rnam shes des/ /mtshan nyid don la rab tu sems/ /mi 'jigs mtshan nyid brgyad yod de/ /mtshan ma
324a1(mdo sde): med pa'ang mtshan ma med/ /rgya mtsho dang ni dba' rlabs rnams/ /ji ltar bye brag med pa bzhin/ /rnam shes sems dang de bzhin du/ /tha
324a2(mdo sde): dad pa yang mi dmigs so/ /sems ni las gsog byed ces bya/ /yid kyi rgya cher gsog pa ste/ /rnam shes dag ni rnam par rigs/ /snang ba'i yul ltos sngar
324a3(mdo sde): bshad do/ /de nas byang chub sems dpa' blo gros chen pos tshigs su bcad pas zhu ba zhus pa/ sngon po dmar po'i gzugs rnams ni/ /sems can rnam shes skyed
324a4(mdo sde): par bgyid/ /rlabs dang mtshungs pa'i sna tshogs chos/ /ci slad bdag la bshad du gsol/ /de nas bcom ldan 'das kyis tshigs su bcad de bka' stsal pa/
324a5(mdo sde): sngon po dmar po sna tshogs gzugs/ /dba' rlabs dag ni yod ma yin/ /las gsog sems su bshad pa yang / /skye bo rtogs par bya phyir ro/ /las de yang ni
324a6(mdo sde): yod ma yin/ /rang gi sems ni gzung dang bral/ /gzung ba med pas 'dzin pa'ang med/ /dba' rlabs de dang rab tu mtshungs/ /longs spyod lus dag rnam gzhag pa/ /
324a7(mdo sde): sems can snang ba'i rnam shes yin/ /de las las rnams snang bar byed/ /dper na rgya mtsho'i rlabs dang mtshungs/ /de nas byang chub sems dpa' blo gros chen pos
324b1(mdo sde): yang tshigs su bcad de gsol pa/ rgya mtsho'i dba' rlabs dngos po ni/ /gar bgyid g.yo bas rig 'gyur la/ /kun gzhi las kyang de ltar na/ /ci yi slad du blos mi rig/
324b2(mdo sde): de nas bcom ldan 'das kyis tshigs su bcad de bka' stsal pa/ byis pa blo dang mi ldan pas/ /kun gzhi rgya mtsho 'dra ba dang / /las kyi mtshan nyid rlabs lta bu'i/ /dpe la
324b3(mdo sde): brten nas rtogs par 'gyur/ /de nas byang chub sems dpa' blo gros chen pos yang tshigs su bcad de gsol pa/ skye bo bzang ngan par ma la/ /gdugs ni mnyam
324b4(mdo sde): par shar ba bzhin/ /bde gshegs 'jig rten snang mdzad pa'ang / /byis pa rnams la yang dag chos/ /rab tu rnam 'byed gsung rigs na/ /ci slad yang dag gsung
324b5(mdo sde): mi mdzad/ /de nas bcom ldan 'das kyis tshigs su bcad de bka' stsal pa/ ci ste yang dag bshad du ni/ /de yi sems la yang dag med/ /ji ltar rgya mtsho'i dba'
324b6(mdo sde): rlabs dang / /me long gzugs brnyan rmi lam dag /de dag thams cad cig car snang / /sems kyi spyod yul de bzhin no/ /yul rnams dang ni mi ldan phyir/ /rim gyis
324b7(mdo sde): las dag 'jug cing skye/ /rnam par shes pas rnam par rig /yid ni de bzhin sems par byed/ /lnga po dag ni snang bar 'gyur/ /de la go rims nges pa med/ /ji
325a1(mdo sde): ltar ri mo'i mkhan po dang / /ri mo mkhan gyi slob ma dag /ri mo'i don du tshon 'gyed ltar/ /nga yi bshad pa'ang de bzhin no/ /tshon la ri mo
325a2(mdo sde): yod ma yin/ /smyig gu dang ni gzhi la med/ /sems can dga' ba bskyed pa'i phyir/ /tshon gyis ri mo mngon par bsgrubs/ /bshad pa dag ni gzhan phyir spyod/ /yang dag
325a3(mdo sde): nyid ni yi ge spangs/ /rnam 'byed las ni dang po ba/ /rnal 'byor pa la yang dag bstan/ /so so rang rig yang dag ni/ /rtog dang rtag par rab tu spangs/ /rgyal ba'i
325a4(mdo sde): sras la 'di bstan gyi/ /byis pa la ni gzhan rab 'byed/ /ji ltar sgyu ma sna tshogs dag /snang yang yang dag ma yin te/ /de bzhin bshad pa sna tshogs kyang / /bya ba'i rjes
325a5(mdo sde): su gzhag pa yin/ /bshad pa mthun par ma gyur pa/ /de la bshad pa ma yin 'gyur/ /ji ltar nad pa so so la/ /sman mkhas dpyad rnams bstan pa ltar/ /de bzhin gshegs
325a6(mdo sde): pas sems can la/ /mos pa ji bzhin rab tu ston/ /brtse bas rab tu gsungs pa yi/ /so so rang gi spyod yul ni/ /rtog ge pa yi yul ma yin/ /nyan thos rnams kyang skal
325a7(mdo sde): yod min/ /gzhan yang / blo gros chen po/ byang chub sems dpa' sems dpa' chen po gang gis rang gi sems snang ba'i gzung ba dang / 'dzin pa rnam par rtog pa'i spyod
325b1(mdo sde): yul yongs su shes par 'dod pas 'du ba dang / 'du 'dzi dang / gnyid yongs su spang bar bya'o/ /srod dang / thor ngas dang / nam gyi gung thun la bdag nyid rtag tu dran pa dang
325b2(mdo sde): ldan zhing mi nyal bar sbyor ba la rab tu brtson par bya'o/ /lta ba ngan pa rnams kyi bstan bcos dang / gtam dang / nyan thos dang / rang sangs rgyas kyi theg pa'i mtshan ma yongs
325b3(mdo sde): su spang bar bya'o/ /rang gi sems snang ba'i rnam par rtog pa'i mtshan nyid khong du chud par rtogs par bya'o/ /gzhan yang / blo gros chen po/ byang chub sems dpa' sems
325b4(mdo sde): dpa' chen pos ye shes dang / shes rab kyi mtshan nyid dgod pa la gnas nas/ gong du 'phags pa'i ye shes kyi mtshan nyid gsum la rab tu brtson pas bsgrub par bya'o/ /
325b5(mdo sde): gong du brtson zhing bsgrub par bya ba'i ye shes kyi mtshan nyid gsum po de'ang gang zhe na/ 'di lta ste/ snang ba med pa'i mtshan nyid dang / sangs rgyas thams cad kyi rang gi smon
325b6(mdo sde): lam gyi gnas kyi mtshan nyid dang / 'phags pa so so rang gis rig pa'i ye shes mthar thug pa'i mtshan nyid de/ rnal 'byor pas de dag khong du chud pas bong du theng po lta
325b7(mdo sde): bu'i sems dang / shes rab dang / ye shes kyi mtshan nyid spangs te/ rgyal ba'i sras kyi sa brgyad pa thob nas/ de'i gong du mtshan nyid gsum la rab tu brtson par byed do//
326a1(mdo sde): de la/ blo gros chen po/ snang ba med pa'i mtshan nyid ni 'di lta ste/ nyan thos dang / rang sangs rgyas dang / mu stegs can gyi mtshan nyid de
326a2(mdo sde): dag yongs su 'dris pa las skye'o/ /blo gros chen po/ rang gi smon lam gyi gnas kyi mtshan nyid ni 'di lta ste/ sngon gyi sangs rgyas rnams kyi rang gi smon lam gyi gnas
326a3(mdo sde): la mngon par brtson pa las 'byung ngo / /blo gros chen po/ 'phags pa so so rang gis rig pa'i ye shes mthar thug pa'i mtshan nyid ni chos thams cad kyi mtshan nyid
326a4(mdo sde): la mngon par zhen pa med pa dang / sgyu ma lta bu'i ting nge 'dzin gyi lus rab tu thob pas/ sangs rgyas rnams kyi sa'i gnas la brtson zhing 'jug pa'i spyod pa las
326a5(mdo sde): skye ste/ blo gros chen po/ 'di ni 'phags pa'i ye shes kyi mtshan nyid gsum zhes bya'o/ /gal te 'phags pa'i ye shes kyis mtshan nyid 'di gsum dang ldan na
326a6(mdo sde): rang gis rig pa 'phags pa'i ye shes mthar thug pa'i spyod yul khong du chud par 'gyur ro/ /de lta bas na/ blo gros chen po/ 'phags pa'i ye shes kyi mtshan
326a7(mdo sde): nyid gsum po dag la rab tu brtson par bya'o/ / //'phags pa lang+kar gshegs pa rin po che'i mdo las/ bam po gnyis pa/ de nas byang chub sems
326b1(mdo sde): dpa' sems dpa' chen po blo gros chen pos byang chub sems dpa'i 'khor de dag gi sems kyi bsam pa rab tu shes pas 'phags pa'i ye shes kyi dngos po dang / rang
326b2(mdo sde): bzhin rab tu 'byed pa zhes bya ba'i chos kyi rnam grangs 'di sangs rgyas thams cad kyi byin gyi rlabs kyi mthus bcom ldan 'das la zhus pa/ bcom ldan 'das/ 'phags
326b3(mdo sde): pa'i ye shes kyi dngos po dang / rang bzhin rab tu 'byed pa zhes bya ba'i chos kyi rnam grangs bdag la bshad du gsol/ tshig brgya rtsa brgyad shin tu rnam par 'byed pa'i
326b4(mdo sde): gnas gang 'di la brten nas de bzhin gshegs pa dgra bcom pa yang dag par rdzogs pa'i sangs rgyas rnams kyis rab tu phye ste/ bstan pas byang chub sems
326b5(mdo sde): dpa' sems dpa' chen po rnams rang dang spyi'i mtshan nyid du gtogs pa'i rnam par rtog pa'i rang bzhin la rab tu 'jug ste/ rab tu phye ba'i tshul gyis rnam par rtog
326b6(mdo sde): pa'i rang bzhin ston pa'i phyir so sor rab tu rtog pa la mkhas shing gang zag dang chos la bdag med par rtogs pa dang / rnam par rtog pa rab tu sel zhing sa rnams la shin tu
326b7(mdo sde): gsal ba dang / nyan thos dang / rang sangs rgyas dang / mu stegs can thams cad kyi bsam gtan dang / ting nge 'dzin gyi bde ba las shin tu 'da' ba dang / de bzhin gshegs
327a1(mdo sde): pa'i bsam gyis mi khyab pa'i spyod yul la so sor rab tu rtog pa dang / gdon mi za ba'i chos lnga dang / rang bzhin yongs su spong bar 'gyur ba
327a2(mdo sde): dang | de bzhin gshegs pa rnams kyi chos kyi sku'i ye shes kyi bdag nyid rab tu brgyan pa dang / sgyu ma'i spyod yul bskyed nas sangs rgyas kyi zhing thams cad dang / dga'
327a3(mdo sde): ldan gyi pho brang dang / 'og min gyi bar du 'jug pa dang / de bzhin gshegs pa'i chos kyi sku rtag tu gnas pa'ang 'thob par 'gyur lags so/ /bcom ldan 'das
327a4(mdo sde): kyis bka' stsal pa/ blo gros chen po/ 'di la mu stegs can kha cig med par rnam par rtog pa la mngon par zhen pa dag rnam par rtog pa'i blo rgyu zad pas ri
327a5(mdo sde): bod la rwa med do snyam du rnam par rtog ste/ ji ltar ri bong la rwa med pa de bzhin du/ chos thams cad kyang de bzhin no zhes zer ro/ /blo gros chen po/ gzhan yang
327a6(mdo sde): mu stegs can kha cig 'byung ba dang / yon tan dang / rdul dang / rdzas dang / dbyibs dang / gnas brtags pa'i chos so so tha dad par mthong nas ri bong la rwa med
327a7(mdo sde): par mngon par zhen cing kun tu rtog pas ba lang gi rwa ni yod do zhes rnam par rtog go / blo gros chen po/ de dag lta ba gnyis su lhung zhing sems tsam du ma shes
327b1(mdo sde): pas| rang gi sems kyi spyod yul dang rnam par rtog pa 'phel ba nas lus dang longs spyod rnam par bzhag pa'i rnam par rtog pa snang ngo / /blo gros chen po/ chos thams
327b2(mdo sde): cad kyi dngos po'ang de bzhin te/ yod pa dang / med pa dang bral ba yin pas rnam par brtag par mi bya'o/ /blo gros chen po/ gal te'ang yod pa dang med pa dang bral bas ri
327b3(mdo sde): bong gi rwa ltar med do snyam du rtog na log par rtog pa zhes bya ste/ de dag phan tshun du ltos pa'i rgyu'i phyir ri bong gi rwa med do snyam du brtag par mi bya'o/ /rdul phra rab kyi
327b4(mdo sde): bar du brtags na'ang dngos po mi dmigs pas/ blo gros chen po/ 'phags pa'i spyod yul dang bral ba ba lang gi rwa yod par brtags par mi bya'o/ /de nas byang chub sems
327b5(mdo sde): dpa' sems dpa' chen po blo gros chen pos/ bcom ldan 'das la 'di skad ces gsol to/ /bcom ldan 'das/ gang rnam par mi rtog pa thob pa des/ mi skye ba'i
327b6(mdo sde): mtshan nyid mthong nas/ rjes su dpag pas shin tu bsams nas/ rnam par rtog pa mi skye ba so sor rab tu rtog pa la ma mchis pa zhes bgyi ba lags sam/ bcom
327b7(mdo sde): ldan 'das kyis bka' stsal pa/ blo gros chen po/ rnam par rtog pa mi skye bar so sor rab tu rtog pa la med pa zhes bya ba ni ma yin no/ /de ci'i phyir zhe na/ rnam par rtog
328a1(mdo sde): pa ni rgyu des skye ba'i phyir de la brten nas rnam par rtog pa skye'o/ /'di ltar rwa la brten nas rnam par rtog pa skye bas de'i phyir brten pa'i
328a2(mdo sde): rgyu zhes bya ba'i phyir dang / tha dad pa dang / tha dad pa ma yin pa rnam par spangs pa'i phyir rnam par rtog pa mi skye bar so sor rab tu rtog pa la rwa med ces bya ba ni ma
328a3(mdo sde): yin no/ /blo gros chen po/ gal te rnam par rtog pa dang tha dad na ni rwa'i rgyu las byung ba ma yin par 'gyur ro/ /ci ste tha dad pa yin na ni de'i rgyu las byung ba'i phyir
328a4(mdo sde): rdul phra rab kyi bar du brtags na mi dmigs te/ rwa dang tha dad pa ma yin pa'i phyir de'ang dngos por ma yin no/ /de gnyis ka'ang dngos po med na chos gang gis
328a5(mdo sde): ci'i phyir med ces brjod/ blo gros chen po/ gal te med pa'i phyir ri bong gi rwa med na yod pa la ltos pa'i phyir ri bong rwa med ces brtag par mi bya'o/ /blo gros chen po/
328a6(mdo sde): yang dag pa'i rgyu ma yin pa'i phyir yod pa dang / med par smra ba gnyis ka 'grub par mi 'gyur ro/ /blo gros chen po/ gzhan yang mu stegs kyi lta ba can gzugs
328a7(mdo sde): kyi dngos po dang / dbyibs dang / gnas su brtags pa'i chos la mngon par zhen pa nam mkha'i cha ris legs par khong du ma chud pa rnams 'di skad du/ nam
328b1(mdo sde): mkha' ni gzugs dang bral ba'o zhes cha ris su lta ba'i rnam par rtog pa skyed par byed de/ blo gros chen po/ nam mkha' ni gzugs yin te/ gzugs kyi 'byung ba'i
328b2(mdo sde): rjes su zhugs pa'o/ /blo gros chen po/ gzugs ni nam mkha'i 'dzin pa dang / 'dzin par bya ba'i gnas kyis rnam par bzhag pa'i dngos por gzugs dang / nam
328b3(mdo sde): mkha'i dngos po rab tu 'byed par shes par bya'o/ /blo gros chen po/ 'byung ba chen po rnams skye ba na rang gi mtshan nyid so so tha dad de/ nam mkha' la'ang mi gnas
328b4(mdo sde): so| |de dag la'ang nam mkha' med pa'ang ma yin no/ /de bzhin du/ blo gros chen po/ ba lang gi rwa yod pa la ltos pa'i phyir ri bong gi rwa med pa yin te/ blo gros chen
328b5(mdo sde): po| ba lang gi rwa'ang rdul phra mor rnam par phye ste/ rdul phra mo'ang rab tu bshig na skad cig tsam du'ang mi gnas na de ci las ltos te med ces brjod/ gal te gzhan
328b6(mdo sde): las ltos pa'i rdzas shig go zhe na/ de'ang de lta bu'i chos can no/ /de nas bcom ldan 'das kyis byang chub sems dpa' sems dpa' chen po blo gros chen po la 'di
328b7(mdo sde): skad ces bka' stsal to/ /blo gros chen po/ ri bong gi rwa dang / ba lang gi rwa dang / nam mkha' dang / dbyibs dang / gzugs tha dad par lta ba'i rnam par rtog pa yongs su
329a1(mdo sde): spangs nas/ khyod la sogs pa byang chub sems dpa' sems dpa' chen po rnams kyi rang gi sems snang ba'i rnam par rtog pa yid la sems
329a2(mdo sde): shing sangs rgyas kyi zhing thams cad du 'jug pa dang / rgyal ba'i sras rnams la rang gi sems snang ba la rab tu rtog pa'i sbyor ba bstan par bya'o/ /de nas bcom ldan 'das
329a3(mdo sde): kyis don de nyid yang bstan pa'i phyir tshigs su bcad pa 'di dag gsungs so/ /gzugs sogs sems ni med pa dang / /gzugs sogs sems ni rab 'phel dang / /
329a4(mdo sde): lus dang longs spyod rnam gzhag pa/ /kun gzhi sems can snang yin te/ /sems dang yid dang rnam par shes/ /rang bzhin dang ni chos lnga dang / /bdag med yongs su
329a5(mdo sde): dag gnyis ni/ /rnam par 'dren pas rab tu gsungs/ /ring thung yod med la sogs pa/ /phan tshun ltos nas rab tu skye/ /med pa'i phyir ni yod pa grub/ /yod pa'i phyir
329a6(mdo sde): ni med pa grub/ /dngos po rdul du rnam phye ste/ /gzugs kyi rnam rtog mi bskyed do/ /sems tsam rnam par bzhag pa'i gnas/ /lta ba ngan pas mos mi 'gyur/ /'jig
329a7(mdo sde): rten mgon pos gsungs pa yi/ /rang gi spyod yul gang yin pa/ /rtog pa can gyi yul ma yin/ /de bzhin nyan thos kyi yang min/ /de nas byang chub sems dpa' blo
329b1(mdo sde): gros chen pos rang gi sems snang ba'i rgyud rnam par dag par bya ba'i phyir bcom ldan 'das la 'di skad ces gsol to/ /bcom ldan 'das/ rang gi sems snang ba'i rgyud
329b2(mdo sde): ji ltar rnam par dag par bgyi/ cig car ram/ 'on te rim gyis lags/ bcom ldan 'das kyis bka' stsal pa/ blo gros chen po/ rim gyis rnam par 'dag gi cig
329b3(mdo sde): car ni ma yin te/ dper na/ shing a mra'i 'bras bu ni rim gyis smin par 'gyur gyi/ cig car ma yin no/ /de bzhin du de bzhin gshegs pas sems can rnams kyi
329b4(mdo sde): rang gi sems snang ba'i rgyud yongs su sbyong ba'ang rim gyis rnam par 'dag gi cig car ma yin no/ /dper na/ rdza mkhan snod rnams byed pa ni rim gyis byed de/ cig
329b5(mdo sde): car ma yin no/ /de bzhin du de bzhin gshegs pa sems can rnams kyis rang gi sems snang ba'i rgyud yongs su spyod pa'ang rim gyis rnam par 'dag gi/ cig car ma
329b6(mdo sde): yin no/ /dper na/ sa chen po las rdzas rnams rim gyis skye'i/ cig car skye ba ma yin no/ /de bzhin du de bzhin gshegs pas sems can rnams kyi rang gi sems snang
329b7(mdo sde): ba'i rgyud yongs su sbyong ba'ang rim gyis rnam par 'dag gi/ cig car ma yin no/ /dper na/ mi la la rol mo dang / yi ge dang / ri mo dang / bzo sna tshogs slob pa rim gyis
330a1(mdo sde): mngon par 'grub par 'gyur gyi/ cig car ma yin no/ /de bzhin du de bzhin gshegs pas sems can rnams kyi rang gi sems snang ba'i
330a2(mdo sde): rgyud yongs su sbyong ba'ang rim gyis rnam par 'dag gi/ cig car ma yin no/ /dper na/ me long rab tu phyis pa ni mtshan ma med par gzugs brnyan thams cad cig
330a3(mdo sde): car snang bar byed do/ /de bzhin gshegs pas sems can thams cad kyi rang gi sems snang ba'i rgyud yongs su snang ba'ang de bzhin te/ mtshan ma med cing snang ba med
330a4(mdo sde): pa rnam par dag pa'i spyod yul cig car ston to/ /dper na/ nyi ma dang / zla ba'i dkyil 'khor ni 'od zer gyis gzugs su snang ba thams cad cig car mngon par byed do//
330a5(mdo sde): de bzhin gshegs pa'ang rang gi sems snang ba dang / gnas ngan len gyi bag chags dang bral ba'i sems can rnams la de bzhin du bsam gyis mi khyab pa'i ye shes
330a6(mdo sde): rgyal ba rnams kyi spyod yul cig car ston to/ /dper na/ kun gzhi rnam par shes pa ni rang gi sems snang ba'i lus dang / gnas dang / longs spyod par bzhag pa'i
330a7(mdo sde): lus cig car rnam par rig cing shes so/ /rten gyi sangs rgyas de dag kyang de bzhin te/ cig car sems can yongs su smin par mdzad cing gnas par bya ba'i spyod
330b1(mdo sde): yul la rnal 'byor pa de dag 'og min du gnas par mdzad de/ /dper na/ chos nyid kyi sangs rgyas kyi rten gyi sangs rgyas ston cing 'od zer gyis rnam par mdzes so/ /rang
330b2(mdo sde): gis rig pa 'phags pa'i tshul yang de bzhin te/ des chos kyi mtshan nyid la dngos po yod pa dang / dngos po med pa'i lta ba ngan pa'i rnam par rtog pa rab tu sel bas rnam par
330b3(mdo sde): mdzes so/ /gzhan yang / blo gros chen po/ chos nyid la brten pa'i sangs rgyas ni/ chos thams cad rang dang spyi'i mtshan nyid du gtogs shing rang gi sems snang ba'i bag
330b4(mdo sde): chags kyi rgyu dang 'brel ba kun tu brtags pa'i rang bzhin la mngon par zhen pa'i rgyu las byung bar ston to/ /yang dag pa ma yin pa sgyu ma sna tshogs la sna tshogs su mngon
330b5(mdo sde): par zhen pa dag mi dmigs so/ /gzhan yang / blo gros chen po/ gzhan gyi dbang gi rang bzhin la mngon par zhen pa las kun tu brtags pa'i rang bzhin gyi mtshan nyid
330b6(mdo sde): skye'o/ /blo gros chen po/ dper na/ sgyu ma mkhan gyis rtswa dang shing dang gyo mo la brten te/ sgyu ma sna tshogs kyis sems can rnams kyi dbyibs dang / gzugs tha dad pa byas
330b7(mdo sde): pa la rnam par rtog pa sna tshogs skyed par byed de/ /rnam par rtog pa de dag ni yang dag pa ma yin no/ /de bzhin du/ blo gros chen po/ gzhan gyi dbang gi rang bzhin la brten
331a1(mdo sde): nas kun tu brtags pa'i rang bzhin 'byung ngo / /rnam par rtog pa'i sems sna tshogs dang / rnam pa mang po'i mtshan nyid dang / dngos por rnam par
331a2(mdo sde): rtog pas mngon par zhen pa'i bag chags la yongs su rtogs pas/ blo gros chen po/ 'di ni kun tu brtags pa'i rang bzhin rnam par rtog pa las skyes pa zhes bya ste/ blo
331a3(mdo sde): gros chen po/ 'di ni rten gyi sangs rgyas kyis bshad pa'o/ /blo gros chen po/ chos nyid kyi sangs rgyas ni sems kyi rang bzhin gyi mtshan nyid dang bral ba rang gis rig
331a4(mdo sde): pa 'phags pas dmigs par bya ba'i spyod yul rnam par gzhag go / blo gros chen po/ sprul pas sprul pa'i sangs rgyas ni sbyin pa dang / tshul khrims dang / bzod pa dang /
331a5(mdo sde): brtson 'grus dang / bsam gtan dang / sems dang / ye shes dang / shes rab dang / phung po dang / khams dang / skye mched dang bral ba dang / rnam par thar pa dang /
331a6(mdo sde): rnam par shes pa'i mtshan nyid dang / rnam par 'byed cing so sor rab tu rtog pa rnam par bzhag pa dang / mu stegs can gyi lta ba dang / gzugs med pa'i lta ba las
331a7(mdo sde): shin tu 'das pa'i mtshan nyid ston to/ /blo gros chen po/ gzhan yang chos nyid kyi sangs rgyas ni dmigs pa med cing dmigs pa dang bral ba/ bya ba dang / dbang po dang /
331b1(mdo sde): tshad ma'i mtshan nyid thams cad las rnam par ldog pa/ byis pa so so'i skye bo dang / nyan thos dang / rang sangs rgyas dang / mu stegs can dag gis mtshan nyid la mngon par
331b2(mdo sde): zhen pa dang / mngon par chags pa rnams kyi spyod yul ma yin pa/ 'phags pa rang gis rig pa'i spyod yul gyi mtshan nyid kyis rnam par bzhag pa ston to/ /de lta bas na/ blo gros
331b3(mdo sde): chen po/ 'phags pa so so rang gis rig pa'i khyad par gyi mtshan nyid rab tu brtson par bya zhing rang gi sems snang ba'i lta ba yongs su spang bar bya'o/ /gzhan yang / blo
331b4(mdo sde): gros chen po/ nyan thos kyi theg pa'i tshul rab tu dbye ba'i mtshan nyid ni rnam pa gnyis te/ 'di lta ste/ 'phags pa so so rang gis rig pa'i khyad par gyi mtshan nyid thob pa'i
331b5(mdo sde): dang | dngos por rtog pa'i rang bzhin la mngon par zhen pa'i mtshan nyid do/ /de la 'phags pa'i so sor rang gis rig pa'i khyad par gyi mtshan nyid thob pa'i nyan thos gang
331b6(mdo sde): zhe na/ 'di lta ste/ mi rtag pa dang / sdug bsngal ba dang / stong pa dang / bdag med pa'i lus kyi yang dag pa'i bden pa dang / 'dong pa spangs shing rab tu dben pa dang /
331b7(mdo sde): phung po dang / khams dang / skye mched rnams gtan du zhi ba dang / rang dang spyi'i mtshan nyid la 'jug cing phyi rol gyis mi 'jigs pa'i mtshan nyid dang / yang dag pa
332a1(mdo sde): ji lta ba bzhin du yongs su shes nas/ sems rab tu zhi ba 'thob bo/ /sems rab tu zhi bar gyur nas bsam gtan dang / rnam par
332a2(mdo sde): thar pa dang / ting nge 'dzin dang / lam dang / 'bras bu dang / snyoms par 'jug pa dang / rnam par grol ba dang / bag chags dang / bsam gyis mi khyab pa'i rnam
332a3(mdo sde): par 'gyur ba'i shi 'pho dang ma bral ba/ 'phags pa so so rang gis rig pa'i bde ba la gnas pa thob pa'i nyan thos de ni 'phags pa so so rang gis rig pa'i khyad par
332a4(mdo sde): gyi mtshan nyid thob pa'i nyan thos zhes bya'o/ /blo gros chen po/ 'phags pa so so rang gis rig pa'i khyad par gyi bde ba la gnas pa thob pa'i byang chub sems dpa'
332a5(mdo sde): sems dpa' chen po rnams ni 'gog pa'i sgo'i bde ba dang / ma nyam par bzhag pa'i bde ba la gnas par mi byed de/ sems can la snying brtse bar blta ba dang /
332a6(mdo sde): sngon gyi smon lam gyis mngon du mi byed do/ /blo gros chen po/ 'di ni nyan thos kyi 'phags pa so so rang gis rig pa'i khyad par gyi mtshan nyid kyi bde ba thob pa zhes
332a7(mdo sde): bya ste/ byang chub sems dpa' sems dpa' chen pos/ de dag gis thob pa'i 'phags pa so so rang gis rig pa'i khyad par gyi mtshan nyid kyi bde ba la bslab par
332b1(mdo sde): mi bya'o/ /blo gros chen po/ dngos por rnam par rtog pa'i rang bzhin la mngon par zhen pa'i mtshan nyid kyi nyan thos gang zhe na/ 'di lta ste/ 'byung ba chen po dang / sngon po
332b2(mdo sde): dang | ser po dang / dmar po dang / dkar po dang / sra ba dang / gsher ba dang / dro ba dang / g.yo ba rnams byed pa med par skye ba dang / rang dang spyi'i mtshan nyid kyi sngon
332b3(mdo sde): gyi rgyal ba rnams kyis legs par gsungs pa mthong nas de dag la rang bzhin gyi rnam par rtog pa 'byung ste/ byang chub sems dpa' sems dpa' chen pos de dag khong
332b4(mdo sde): du chud par byas nas yongs su spang bar bya'o/ /chos la bdag med pa'i mtshan nyid kyi rjes su zhugs pas gang zag la bdag med pa'i mtshan nyid du lta ba bzlog nas sa
332b5(mdo sde): rnams rim gyis mtshams sbyor ba rnam par bzhag pa la gnas/ blo gros chen po/ 'di ni nyan thos rnams kyi dngos por rnam par rtog pa'i rang bzhin la mngon par zhen pa'i
332b6(mdo sde): mtshan nyid ces bya'o/ /de nas byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das kyis rtag
332b7(mdo sde): pa dang bsam gyis mi khyab pa/ so so rang gis rig pa 'phags pa'i spyod yul dang / don dam pa'i spyod yul bka' stsal pa de/ bcom ldan 'das/ mu stegs can gyis
333a1(mdo sde): smra ba'i rtag pa dang / bsam gyis mi khyab pa'i rgyu dang rkyen zhig ma lags sam/ bcom ldan 'das kyis bka' stsal pa/ /blo gros chen po/
333a2(mdo sde): mu stegs can rnams kyi rgyu dang rkyen gyis rtag pa dang / bsam gyis mi khyab pa 'thob par mi 'gyur ro/ /de ci'i phyir zhe na/ mu stegs can rnams kyis rtag pa dang /
333a3(mdo sde): bsam gyis mi khyab pa ni rgyu'i rang gi mtshan nyid las grub pa ma yin te/ gal te rtag pa dang / bsam gyis mi khyab pa'i rgyu rang gi mtshan nyid las grub pa ma yin na/
333a4(mdo sde): rgyu gang gis rtag pa dang / bsam gyis mi khyab pa mngon par byed/ gzhan yang / blo gros chen po/ ci ste rtag pa dang / bsam gyis mi khyab pa rgyu'i rang gi mtshan nyid las
333a5(mdo sde): grub pa zhig yin na ni des rtag pa nyid du 'gyur ba zhig na/ 'di ltar byed pa'i rgyu'i mtshan nyid kyi phyir rtag pa dang / bsam gyis mi khyab par mi 'grub po/ /blo gros
333a6(mdo sde): chen po/ nga'i don dam pa rtag pa dang / bsam gyis mi khyab pa ni don dam pa'i rgyu'i mtshan nyid las grub pa yin te/ dngos po dang dngos po med pa dang bral ba rang gis
333a7(mdo sde): rig pa'i mtshan nyid thob pa'i phyir mtshan nyid dang ldan pa'o/ /don dam pa'i ye shes kyi rgyur gyur pa'i phyir rgyu dang ldan pa'o/ /dngos po dang dngos po med pa dang
333b1(mdo sde): bral ba'i phyir/ dper na/ ma byas pa nam mkha' dang / mya ngan las 'das pa dang / 'gog pa dang 'dra ba'i phyir rtag pa ste/ de'i phyir/ blo gros chen po/ 'di ni mu stegs
333b2(mdo sde): can gyi rtag pa dang / bsam gyis mi khyab par smra ba dang / mtshungs pa ma yin no/ /blo gros chen po/ rtag pa dang / bsam gyis mi khyab pa 'di ni de bzhin gshegs pa rnams
333b3(mdo sde): kyi so so rang gis rig pa 'phags pa'i ye shes kyis thugs su chud par bya'o/ /de bas na rtag pa dang / bsam gyis mi khyab pa so so rang gis rig pa 'phags pa'i ye
333b4(mdo sde): shes khong du chud par bya ba la rab tu brtson par bya'o/ /gzhan yang / blo gros chen po/ mu stegs can gyi rtag pa dang / bsam gyis mi khyab pa ni mi rtag pa nyid de/ tha dad
333b5(mdo sde): ba'i mtshan nyid kyi rgyu'i phyir dang / bdag gis byas pa'i rgyu'i mtshan nyid kyi stobs kyi phyir rtag pa ma yin no/ /gzhan yang / blo gros chen po/ mu stegs can rnams kyi
333b6(mdo sde): rtag pa dang / bsam gyis mi khyab pa ni byas pa'i dngos po dngos po med pas mi rtag pa nyid du mthong nas rtag pa yin no snyam du rtog go /blo gros chen po/ da'ang de bzhin du
333b7(mdo sde): rgyu dang rkyen gyis byas pa'i dngos po dngos po med pas mi rtag pa nyid du mthong nas so so rang gis rig pa'i 'phags pa'i ye shes kyis de la rtag pa'i rgyu med par ston to/ /
334a1(mdo sde): blo gros chen po/ gal te'ang mu stegs can rnams kyi rgyu'i mtshan nyid du grub pa zhig yin na ni/ rtag pa dang / bsam gyis mi khyab pa'i
334a2(mdo sde): rgyu'i rang gi mtshan nyid kyi dngos po dngos po med pas ri bong gi rwa dang mtshungs shing rtag pa dang / bsam gyis mi khyab pa de ni tshig gi rnam par rtog pa tsam du 'gyur te/
334a3(mdo sde): mu stegs can rnams la nyes pa de lta bu dag yod do/ /de ci'i phyir zhe na/ 'di lta ste/ tshig rnam par rtog pa'ang ri bong gi rwa dang 'dra bas rang gi rgyu'i mtshan nyid kyi dngos
334a4(mdo sde): po yod pa ma yin no/ /blo gros chen po/ nga'i rtag pa dang / bsam gyis mi khyab pa'i rgyu ni so so rang gis rig pa 'phags pa'i ye shes khong du chud pa'i mtshan nyid kyi
334a5(mdo sde): phyir byas pa'i dngos po dang / dngos po med pa rnam par spangs pas rtag pa yin gyi/ phyi rol gyi dngos po rnams dngos po med cing mi rtag par gyur nas rjes su dpag
334a6(mdo sde): pas rtog pa nyid du brtags pa ni ma yin no/ /blo gros chen po/ gal te yang phyi rol gyi dngos po rnams dngos po med cing mi rtag pa las rjes su dpag pas rtag pa dang bsam gyis
334a7(mdo sde): mi khyab pa nyid du rtag par byed na/ bsam gyis mi khyab pa'i rang gi rgyu'i mtshan nyid mi shes so/ /blo gros chen po/ de dag ni so so rang gis rig pa 'phags pa'i ye
334b1(mdo sde): shes khong du chud pa'i spyod yul las shin tu thag ring por gyur pa ste/ de dag la bshad par mi bya'o/ /gzhan yang / blo gros chen po/ 'khor ba'i rnam par rtog pa'i sdug
334b2(mdo sde): bsngal gyi 'jigs pas mya ngan las 'das pa yongs su 'tshol te/ 'khor ba dang mya ngan las 'das pa'i khyad par mi shes pas dngos po thams cad las rnam par rtog
334b3(mdo sde): pa dngos po med pa dang / ma 'ongs pa'i dbang po rnams kyi yul chad pa la mya ngan las 'das par 'du shes te/ so so rang gis rig pa 'phags pa'i ye shes kun gzhi
334b4(mdo sde): gyur pa sngon du btang ba ma yin no/ /de'i phyir blun po de dag theg pa gsum du smra ba yin te/ sems tsam du snang ba rnams snang ba med par ni mi smra'o/ /de lta bas na/ blo gros
334b5(mdo sde): chen po/ de dag ni 'das pa dang / ma 'ongs pa dang / da ltar byung ba'i de bzhin gshegs pa rnams kyis gsungs pa'i rang gi sems snang ba'i spyod yul mngon par mi shes
334b6(mdo sde): shing / sems nyid phyi rol gyi spyod yul du snang ba la mngon par zhen pas 'khor ba'i 'khor lo rtag tu 'khor ro/ /gzhan yang / blo gros chen po/ chos thams cad mi skye
334b7(mdo sde): bar ni 'das pa dang / ma 'ongs pa dang / da ltar byung ba'i de bzhin gshegs pa rnams kyis bshad do/ /de ci'i phyir zhe na/ 'di lta ste/ rang gi sems snang ba'i dngos
335a1(mdo sde): po rnams dngos po med pa dang / yod pa dang / yod pa ma yin pa'i skye ba dang bral ba'i phyir/ blo gros chen po/ chos thams cad ma skyes pa
335a2(mdo sde): yin te/ chos thams cad ni ri bong dang / rta la sogs pa'i rwa dang mtshungs pa'o/ /byis pa so so'i skye bo rnams yang dag pa ma yin pa'i yongs su rtog pa'i rang bzhin
335a3(mdo sde): la rnam par brtags pa'i phyir/ blo gros chen po/ chos thams cad ma skyes pa yin te/ so so rang gis rig pa 'phags pa'i ye shes kyi spyod yul la ni dngos po
335a4(mdo sde): thams cad kyi rang bzhin gyi mtshan nyid mi skye bas/ de ni byis pa so so'i skye bo rnam par rtog pa gnyis kyi spyod yul gyi rang bzhin lus dang longs spyod rnam par bzhag
335a5(mdo sde): pa'i rang bzhin gyi tshul gyis mtshan nyid ma yin no/ /blo gros chen po/ kun gzhi rnam par shes pa gzung ba dang / 'dzin pa'i mtshan nyid du 'jug pa la byis pa so
335a6(mdo sde): so'i skye bo skye ba dang / gnas pa dang / 'jig pa'i lta ba gnyis su lhung ba'i bsam pa can rnams dngos po thams cad skye ba ni yod pa dang / med pa las skye bar rnam
335a7(mdo sde): par rtog gi / 'phags pa rnams ni ma yin te/ blo gros chen po/ 'di la rab tu brtson par bya'o/ /gzhan yang / blo gros chen po/ mngon par rtogs par 'gyur ba'i
335b1(mdo sde): rigs ni lnga yod de/ lnga gang zhe na/ 'di lta ste/ nyan thos kyi theg pa mngon par rtogs par 'gyur ba'i rigs dang / rang sangs rgyas kyi theg pa mngon par rtogs par 'gyur
335b2(mdo sde): ba'i rigs dang / de bzhin gshegs pa'i theg pa mngon par rtogs par 'gyur ba'i rigs dang / gang du'ang ma nges pa'i rigs dang / rigs so so tha dad pa'o/ /de la
335b3(mdo sde): nyan thos kyi theg pa mngon par rtogs par 'gyur ba'i rigs ji ltar khong du chud par bya zhe na/ gang gis phung po dang / khams dang / skye mched kyi rang dang spyi'i mtshan
335b4(mdo sde): nyid dang / yongs su spang ba dang / shes par 'gyur ba bstan pa thos pa na/ lus kyi spu ldang zhing rab tu dga' ba dang / yongs su 'dris par bya ba'i mtshan nyid kyi
335b5(mdo sde): shes pa la mos shing / rten cing 'brel par 'byung ba khong du chud par bya ba'i mtshan nyid la yongs su 'dris par mi byed pa 'di ni/ nyan thos kyi theg pa mngon par rtogs
335b6(mdo sde): par 'gyur ba'i rigs so/ /nyan thos kyi mngon par rtogs pas sa brgyad pa mthong bar 'gyur te/ kun nas ldang ba'i nyon mongs pa rab tu spangs shing / bag chags kyi
335b7(mdo sde): nyon mongs pa rab tu spangs pa/ bsam gyis mi khyab pa'i rnam par 'gyur ba'i shi 'pho las ma 'das shing / dngos po'i 'chi 'pho las shin tu 'das pas/ bdag
336a1(mdo sde): gi skye ba ni zad do/ /tshangs par spyod pa la gnas so/ /yang srid pa phyi ma mi len to/ /zhes yang dag par seng ge'i sgra sgrogs te/ yang dag par ji lta
336a2(mdo sde): ba bzhin du rab tu shes shing / gang zag la bdag med par sgom pa dang / mya ngan las 'das pa thob pa'i bar gyi blor 'gyur ro/ /blo gros chen po/ so so tha dad pa'i mngon
336a3(mdo sde): par rtogs pa ni 'di lta ste/ bdag dang / gang zag dang / sems can dang / 'tsho ba dang / srog dang / gso ba dang / skyes bu zhes sems can de dag de lta bu'i blos mya
336a4(mdo sde): ngan las 'das pa 'tshol lo/ /gzhan yang mu stegs can tha dad pa kha cig ni dngos po thams cad byed pa po la rag las par mthong nas 'di skad du 'di ni mya ngan las
336a5(mdo sde): 'das pa'o zhes de lta bu'i blor 'gyur te/ chos bdag med par mthong ba'i skal ba med pas de dag la thar ba med do/ /blo gros chen po/ nyan thos kyi theg pa mngon par
336a6(mdo sde): rtogs par 'gyur ba dang / mu stegs kyi rigs de dag ni nges par 'byung ba ma yin pa la nges par 'byung ba'i blo can dag yin te/ lta ba ngan pa de dag rnam par bzlog pa'i
336a7(mdo sde): phyir rab tu brtson par bya'o/ /blo gros chen po/ de la rang sangs rgyas kyi theg pa mngon par rtogs par 'gyur ba'i rigs ni gang gis rkyen tha dad pa'i mngon par rtogs pa
336b1(mdo sde): thos na/ lus kyi spu ldang zhing mchi ma 'byung ba dang / 'du 'dzi'i rkyen la mngon par zhen pa med pa dang / rang gi lus sna tshogs dang / 'du ba dang 'bral ba'i rdzu 'phrul sna tshogs
336b2(mdo sde): kyis sna tshogs sprul cing ston pa rab tu bshad pa thos pa na/ de'i rjes su sems 'jug par 'gyur ba yin te/ de rang sangs rgyas kyi theg pa mngon par rtogs par 'gyur
336b3(mdo sde): ba'i rigs can du shes par gyur nas/ rang sangs rgyas kyi theg pa dang rjes su mthun pa'i gtam brjod par bya'o/ /blo gros chen po/ 'di ni rang sangs rgyas kyi theg pa mngon
336b4(mdo sde): par rtogs par 'gyur ba'i rigs can gyi mtshan nyid do/ /blo gros chen po/ de la de bzhin gshegs pa'i theg pa mngon par rtogs par 'gyur ba'i rigs de ni rnam pa
336b5(mdo sde): bzhi yod de/ 'di lta ste/ rang bzhin gyi chos mngon par rtogs par 'gyur ba'i rigs dang / rang bzhin med pa'i chos mngon par rtogs par 'gyur ba'i rigs dang / so so rang gis
336b6(mdo sde): rig pa 'phags pa'i ye shes mngon par rtogs par 'gyur ba'i rigs dang / sangs rgyas kyi zhing phyi rol khyad par can mngon par rtogs par 'gyur ba'i rigs so/ /blo
336b7(mdo sde): gros chen po/ nam dngos po 'di bzhi las gang yang rung ba zhig bstan pa dang / rang gi sems snang ba'i lus dang / longs spyod rnam par bzhag pa dang / bsam gyis
337a1(mdo sde): mi khyab pa'i yul bshad pa thob pa na/ mi skrag mi 'jigs pa de ni de bzhin gshegs pa'i theg pa mngon par rtogs par 'gyur ba'i
337a2(mdo sde): rigs can du shes par bya ste/ 'di ni de bzhin gshegs pa'i theg pa mngon par rtogs par 'gyur ba'i rigs can gyi mtshan nyid do/ /blo gros chen po/ ma
337a3(mdo sde): nges pa'i rigs can ni 'di lta ste/ gsum po de dag las gang bshad pa na/ gang bshad pa de la 'jug cing de'i rjes su sgrub pa'o/ /blo gros chen po/ 'di dag ni dang
337a4(mdo sde): po sa yongs su sbyang ba yin te/ 'di lta ste/ rigs rnam par dgod pa'o/ /snang ba med pa'i sa 'jug pa'i phyir/ rnam par dgod pa byas so/ /so so rang gis rig pa
337a5(mdo sde): la gnas pa de dag kun gzhi la rang gi nyon mongs pa'i bag chags yongs su dag nas/ chos bdag med par mthong zhing / ting nge 'dzin gyi bde ba la gnas pa thob
337a6(mdo sde): pa'i nyan thos rnams kyang / de bzhin gshegs pa'i sku mchog tu gyur pa nyid thob par 'gyur ro/ /de nas bcom ldan 'das kyis don de nyid yang bstan pa'i phyir/
337a7(mdo sde): tshigs su bcad pa 'di dag gsungs so/ /rgyun du zhugs pa'i 'bras bu dang / /lan gcig phyir 'ong phyir mi 'ong / /de bzhin du ni dgra bcom pa/ /de dag sems
337b1(mdo sde): ni bslad pa'o/ /theg pa gsum dang theg pa gcig /theg pa ma yin ngas bshad de/ /byis pa blo gzhan rnams dang ni/ /'phags pa rab dben mos la bshad/ /don dam
337b2(mdo sde): chos kyi sgo mo ni/ /bstan pa gnyis po rnam spangs shing / /snang ba med la rab gnas nas/ /theg pa gsum du ji ltar dgod/ /bsam gtan rnams dang tshad med dang / /
337b3(mdo sde): gzugs med pa yi ting 'dzin dang / tshor dang 'du shes rab dben pas/ /sems tsam yang ni yod ma yin/ /blo gros chen po/ 'dod chen pa 'di dag ni 'dod chen pa ma yin
337b4(mdo sde): te| 'jig rten na su zhig thar pa la 'jug par 'gyur/ blo gros chen po/ 'dod chen pa ni rnam pa gnyis yod de/ dge ba'i rtsa ba thams cad spangs pa dang / thog ma med
337b5(mdo sde): pa'i dus kyi sems can gyi phyir smon lam btab pa'o/ /de la dge ba'i rtsa ba thams cad spangs pa gang zhe na/ 'di lta ste/ byang chub sems dpa'i sde snod la skur pa 'debs
337b6(mdo sde): shing tshig ngan pa 'di skad du/ 'di ni mdo sde dang / gdul ba dang / thar pa dang mthun par smra ba ma yin no zhes zer ba ste/ dge ba'i rtsa ba thams cad spangs pa'i phyir mya ngan
337b7(mdo sde): las mi 'da'o/ /gnyis pa ni/ byang chub sems dpa' rnams sngon gyi rang gi smon lam dang / thabs sngon du btang ba'i phyir yongs su mya ngan las mi 'da' ba'ang ma yin te/
338a1(mdo sde): sems can thams cad mya ngan las 'da' bar byed do/ /blo gros chen po/ de'i mya ngan las 'da' ba 'di ni mya ngan las mi 'da' ba'i chos
338a2(mdo sde): can gyi mtshan nyid de/ 'di'ang 'dod chen pa rnams kyi tshul rab tu thob par 'gyur ro/ /blo gros chen pos bcom ldan 'das la gsol pa/ bcom ldan 'das/ 'di la
338a3(mdo sde): gtan du mya ngan las mi 'da' ba'ang gang lags/ bcom ldan 'das kyis bka' stsal pa/ blo gros chen po/ de la byang chub sems dpa' 'dod chen pa ni/ chos thams
338a4(mdo sde): cad gzod ma nas mya ngan las 'das par shes nas gtan du mya ngan las mi 'da' ste/ dge ba'i rtsa ba thams cad spangs pa'i 'dod chen pa ni ma yin no/ /blo gros chen
338a5(mdo sde): po| dge ba'i rtsa ba thams cad spangs pa'i 'dod chen pa'ang de bzhin gshegs pa'i byin gyi rlabs kyis brgya la gal te na dge ba'i rtsa ba skye bar 'gyur ro/ /de ci'i
338a6(mdo sde): phyir zhe na/ 'di ltar de bzhin gshegs pa rnams ni sems can thams cad yongs su mi gtong ba'i phyir ro/ /de ltar de'i phyir byang chub sems dpa'i 'dod chen pa
338a7(mdo sde): rnams yongs su mya ngan las mi 'da'o/ /gzhan yang / blo gros chen po/ byang chub sems dpa' sems dpa' chen pos rang bzhin gyi mtshan nyid gsum la mkhas
338b1(mdo sde): par bya'o/ /rang bzhin gsum po de dag gang zhe na/ 'di lta ste/ kun brtags pa'i rang bzhin dang / gzhan gyi dbang gi rang bzhin dang / yongs su grub pa'i rang bzhin
338b2(mdo sde): no| |blo gros chen po/ de la kun brtags pa'i rang bzhin ni mtshan ma las 'byung ngo / /blo gros chen pos bcom ldan 'das la gsol pa/ bcom ldan 'das/ ji ltar kun
338b3(mdo sde): brtags pa'i rang bzhin mtshan ma las 'byung ba lags/ bcom ldan 'das kyis bka' stsal pa/ blo gros chen po/ gzhan gyi dbang gi rang bzhin gyi dngos po'i mtshan
338b4(mdo sde): nyid ni 'du byed kyi dngos po'i mtshan ma'i mtshan nyid lta bur snang ste/ mngon par zhen pa'i kun brtags pa'i rang bzhin ni rnam pa gnyis yod par de bzhin gshegs
338b5(mdo sde): pa dgra bcom pa yang dag par rdzogs pa'i sangs rgyas rnams kyis rnam par 'jog ste/ 'di lta ste/ ming gi mtshan ma la mngon par zhen pa'i mtshan nyid dang / dngos po'i
338b6(mdo sde): mtshan ma la mngon par zhen pa'i mtshan nyid do/ /de la ming gi mtshan ma la mngon par zhen pa'i mtshan nyid ni 'di lta ste/ nang dang phyi'i chos la mngon par zhen pa'o//
338b7(mdo sde): dngos po'i mtshan ma la mngon par zhen pa'i mtshan nyid ni 'di lta ste/ nang dang phyi rol gyi chos de dag nyid kyi rang dang spyi'i mtshan nyid la mngon par zhen pa'o/ /blo gros chen
339a1(mdo sde): po| 'di ni kun brtags pa'i rang bzhin rnam pa gnyis kyi mtshan yid ces bya'o/ /gang la gnas shing gang la dmigs pa las 'byung ba de
339a2(mdo sde): ni gzhan gyi dbang zhes bya'o/ /de la yongs su grub pa'i rang bzhin ji lta bu zhe na/ 'di lta ste/ ming dang rgyu mtshan gyi dngos po'i mtshan nyid kyi rnam par rtog pa dang
339a3(mdo sde): bral ba/ 'phags pa'i ye shes kyis thob par bya ba/ so sor rang gis rig pa 'phags pa'i ye shes kyi bgrod par bya ba'i spyod yul te/ 'di ni yongs su grub pa'i rang
339a4(mdo sde): bzhin de bzhin gshegs pa rnams kyi snying po'i thugs zhes bya'o/ /de nas bcom ldan 'das kyis don de nyid yang bstan pa'i phyir tshigs su bcad pa 'di gsungs
339a5(mdo sde): pa| ming dang rgyu mtshan kun rtog pa/ /rang bzhin gnyis kyis mtshan nyid de/ /yang dag shes dang de bzhin nyid/ /yongs su grub pa'i mtshan nyid do/ /blo gros chen
339a6(mdo sde): po| 'di ni chos lnga dang / rang bzhin gyi mtshan nyid rab tu rnam par 'byed pa zhes bya ba'i chos kyi rnam grangs so so rang gis rig pa 'phags pa'i ye shes kyis
339a7(mdo sde): bgrod par bya ba'i spyod yul yin te/ de la khyod dang / byang chub sems dpa' sems dpa' chen po rnams kyis bslab par bya'o/ /gzhan yang / blo gros chen po/
339b1(mdo sde): byang chub sems dpa' sems dpa' chen pos bdag med pa gnyis kyi mtshan nyid rab tu dbye ba la mkhas par bya'o/ /de la bdag med pa gnyis kyi mtshan nyid gang zhe na
339b2(mdo sde): 'di lta ste/ gang zag la bdag med pa dang / chos la bdag med pa'o/ /gang zag la bdag med pa gang zhe na/ 'di lta ste/ bdag dang bdag gi dang bral ba/ phung po dang /
339b3(mdo sde): khams dang / skye mched 'dus pa mi shes pa dang / las dang sred pa las skyes pa/ ming dang gzugs la sogs par 'dzin pa la mngon par zhen pa las rnam par shes pa
339b4(mdo sde): skye ba/ 'di ltar dbang po thams cad dang / rang gi sems snang ba'i snod dang / lus dang / gzhi ni rang gi rnam par rtog pas brtags pas rab tu phye ba/ 'bab chu dang / sa bon
339b5(mdo sde): dang | mar me dang / rlung dang / sprin dang mtshungs par skad cig ma gcig nas gcig tu 'jig par 'gyur pa/ spre'u ltar rab tu g.yo ba/ sbrang ma ltar mi gtsang ba'i gnas
339b6(mdo sde): la rab tu mos pa/ rab tu 'bar ba'i me ltar chog mi shes pa/ thog ma med pa'i dus nas spros pa'i gnas ngan len gyi bag chags rgyur gyur ba/ zo chun gyi 'khor lo ltar
339b7(mdo sde): 'khor par 'gro ba'i srid pa'i 'khor lor gyur pa/ lus rnam pa sna tshogs kyi gzugs 'chang ba/ sgyu ma dang / rig sngags dang / 'khrul 'khor lta bur 'jug cing 'byung
340a1(mdo sde): ste| gang mtshan nyid 'di la mkhas pa'i shes pa de ni gang zag la bdag med par shes pa zhes bya'o/ /de la chos la bdag med par shes
340a2(mdo sde): pa gang zhe na/ 'di lta ste/ phung po dang / khams dang / skye mched rnams kyi kun brtags pa'i mtshan nyid kyis rang bzhin tshogs pa ste/ ji ltar phung po dang / khams
340a3(mdo sde): dang | skye mched rnams bdag dang / bdag gi dang bral zhing / phung po dang / khams dang / skye mched 'dus pa/ rgyu dang / las dang / srid pa'i srad bus sprel ba/ phan
340a4(mdo sde): tshun kun tu gyur pa las skye zhing g.yo ba med pa/ de bzhin du chos rnams kyang de bzhin te/ rang dang spyi'i mtshan nyid dang bral ba/ yang dag pa ma yin pa/ kun tu rtog
340a5(mdo sde): pa'i mtshan nyid de/ kun tu rtog pa'i stobs kyang byis pa rnams kyis skyed par byed kyi/ 'phags pa rnams kyis ni ma yin te/ sems dang / yid dang / yid kyi rnam
340a6(mdo sde): par shes pa dang / chos lnga dang / rang bzhin dang bral ba'i phyir ro/ /blo gros chen po/ byang chub sems dpa' sems dpa' chen pos chos thams cad bdag med par
340a7(mdo sde): rab tu dbye ba la mkhas par bya'o/ /blo gros chen po/ chos bdag med pa la mkhas pa'i byang chub sems dpa' sems dpa' chen po ni ring po mi thogs par byang chub
340b1(mdo sde): sems dpa'i sa dang po 'thob ste/ snang ba med par sgom pa'i sa'i mtshan nyid rab tu dbye ba khong du chud pas rab tu dga' zhing / rim gyis gong nas gong du khyad par du gyur
340b2(mdo sde): pas sa dgu'i mtshan nyid kyi rig pa las 'das te/ chos kyi sprin rab tu 'thob bo/ /der rin po che chen po'i pad+ma'i rgyal po dang / rin po che chen po'i gzhal med khang rin po che
340b3(mdo sde): tshad med pas rab tu brgyan pas rnam par bkod pa/ sgyu ma'i rang bzhin gyi spyod yul yongs su bsgoms pa las byung ba de la 'jug ste/ 'khor rgyal ba'i sras skal ba
340b4(mdo sde): mthun pa rnams kyis yongs su bskor cing / sangs rgyas kyi zhing thams cad nas byon pa'i sangs rgyas kyi phyag gis spyi bo nas dbang bskur bas 'khor los bsgyur ba'i rgyal po'i
340b5(mdo sde): bu bzhin du mngon par dbang bskur ro/ /sangs rgyas kyi sras kyi sa la 'das nas 'phags pa so so rang gis rig pa'i chos kyi tshul khong du chud pa'i phyir/ de bzhin
340b6(mdo sde): gshegs pa'i mnga' brnyes pa'i chos kyi sku 'thob par 'gyur te/ chos bdag med par mthong ba'i phyir ro/ /'di ni chos bdag med pa'i mtshan nyid ces bya ste/ de la khyod
340b7(mdo sde): dang byang chub sems dpa' rnams kyis bslab par bya'o/ /de nas byang chub sems dpa' sems dpa' chen po blo gros chen pos yang bcom ldan 'das la 'di skad ces
341a1(mdo sde): gsol to/ /bcom ldan 'das/ sgro 'dogs pa dang / skur pa 'debs pa'i mtshan nyid bshad du gsol/ bdag dang / byang chub sems
341a2(mdo sde): dpa' sems dpa' chen po rnams sgro 'dogs pa dang / skur ba 'debs pa'i mtha' gnyis kyi lta ba ngan pa yongs su spangs nas/ myur du bla na med pa yang dag par rdzogs
341a3(mdo sde): pa'i byang chub mngon par 'tshang rgya zhing / mngon par rdzogs par sangs rgyas nas kyang rtag par sgro 'dogs pa dang / chad par skur pa 'debs pa'i lta ba rnam par spangs nas
341a4(mdo sde): yang dag pa'i chos kyi skur pa 'debs par mi 'gyur ro/ /de nas bcom ldan 'das kyis byang chub sems dpa' blo gros chen pos gsol pa btab pa thugs su chud nas
341a5(mdo sde): tshigs su bcad pa 'di dag gsungs so/ /sgro 'dogs pa dang skur ba dang / /yod min de ni sems tsam mo/ /lus dang longs spyod rnam gzhag dang / /sems kyang rab tu
341a6(mdo sde): mi shes pa'i/ /byis pa blo dang mi ldan pa/ /sgro 'dogs skur pa 'debs par byed/ /de nas bcom ldan 'das kyis tshigs su bcad pa de nyid kyi don bstan pa'i phyir 'di
341a7(mdo sde): skad ces bka' stsal to/ /blo gros chen po/ yod pa ma yin pa la sgro 'dogs pa ni rnam pa bzhi yod de/ rnam pa bzhi gang zhe na/ 'di lta ste/ yod pa ma yin pa mtshan
341b1(mdo sde): nyid du sgro 'dogs pa dang / yod pa ma yin pa mthong bar sgro 'dogs pa dang / yod pa ma yin pa rgyur sgro 'dogs pa dang / yod pa ma yin pa dngos por sgro 'dogs pa ste
341b2(mdo sde): 'di ni sgro 'dogs pa rnam pa bzhi zhes bya'o/ /skur pa 'debs pa 'di lta ste/ sgro 'dogs pa de dag nyid mi dmigs par rab tu 'byed pa'i cha ma yin pas skur pa 'debs
341b3(mdo sde): pa skyed par byed pa ste/ 'di ni sgro 'dogs pa dang / skur ba'i mtshan nyid do/ /gzhan yang / blo gros chen po/ yod pa ma yin pa la mtshan nyid du sgro 'dogs pa'i mtshan
341b4(mdo sde): nyid gang zhe na/ 'di lta ste/ phung po dang / khams dang / skye mched rnams kyi rang dang spyi'i mtshan nyid yod pa ma yin pa la mngon par zhen pa skyed cing / 'di ni de bzhin
341b5(mdo sde): du yin gyi gzhan du ma yin no zhes zer ba ste/ 'di ni yod pa ma yin pa la mtshan nyid du sgro 'dogs pa'i mtshan nyid do/ /yod pa ma yin pa la mtshan nyid du sgro 'dogs
341b6(mdo sde): pa'i rnam par rtog pa 'di ni thog ma med pa'i dus kyi spros pa'i gnas ngan len gyi bag chags sna tshogs la mngon par zhen pa las 'byung ngo / /blo gros chen po/ yod pa ma
341b7(mdo sde): yin pa mthong bar sgro 'dogs pa'i mtshan nyid ni/ gang phung po dang / khams dang / skye mched de dag nyid la bdag dang / gang zag dang / sems can dang / srog dang /
342a1(mdo sde): gso ba dang / skyes bur lta zhing sgro 'dogs pa yin te/ 'di ni yod pa ma yin pa mthong bar sgro 'dogs pa'i mtshan nyid ces bya'o/ /blo gros
342a2(mdo sde): chen po/ yod pa ma yin pa rgyur sgro 'dogs pa'i mtshan nyid ni 'di lta ste/ rnam par shes pa dang po rgyu med pa las skye la/ phyis yang dag pa ma yin pa sgyu ma lta bu sngon
342a3(mdo sde): ma byung zhing med pa las mig dang / gzugs dang / snang ba dang / khams dang / dran pa sngon du 'jug pa las 'byung zhing byung nas kyang 'jig par 'gyur ro zhes
342a4(mdo sde): zer ba ste/ 'di ni yod pa ma yin pa rgyur sgro 'dogs pa'i mtshan nyid do/ /blo gros chen po/ yod pa ma yin pa dngos por sgro 'dogs pa'i mtshan nyid ni 'di lta
342a5(mdo sde): ste| nam mkha' dang / 'gog pa dang / mya ngan las 'das pa byas pa ma yin pa'i dngos por mngon par zhen cing sgro 'dogs pa'o/ /'di dag ni dngos po dang dngos
342a6(mdo sde): po ma yin pa dang bral ba chos thams cad ni ri bong dang / rta la sogs pa'i rwa dang / skra shad 'dzings pa lta bur snang ba/ yod pa dang med pa dang bral ba la byis pa'i
342a7(mdo sde): rnam par rtog pas rang gi sems snang ba tsam du ma rtogs pa'i blo can rnams sgro 'dogs shing skur pa 'debs par byed kyi/ 'phags pa rnams kyis ni ma yin te/
342b1(mdo sde): 'di ni yod pa ma yin pa dngos por sgro 'dogs pa'i mtshan nyid do/ /de bas na sgro 'dogs pa dang / skur ba'i lta ba ngan pa yongs su spang ba la rab tu brtson par bya'o/ /
342b2(mdo sde): gzhan yang / blo gros chen po/ byang chub sems dpa' sems dpa' chen po rnams kyis sems dang / yid dang / yid kyi rnam par shes pa dang / chos lnga dang / rang bzhin dang bdag
342b3(mdo sde): m ed pa gnyis kyi mtshan nyid kyi tshul la mkhas shing rtogs par khong du chud pas sems can la phan par ba ba'i phyir gzugs sna tshogs ston pa ni ji ltar kun brtags pa'i
342b4(mdo sde): rang bzhin gnas gzhan gyi dbang la brten pa bzhin te/ dper na/ gzugs sna tshogs pa'i yid bzhin gyi nor bu rin po che ltar sangs rgyas kyi zhing du kun tu de bzhin
342b5(mdo sde): gshegs pa'i 'khor 'dus pa thams cad 'gro zhing de dag thams cad du'ang chos ston pa dag nyan par byed de/ 'di lta ste/ chos thams cad sgyu ma dang / rmi lam
342b6(mdo sde): dang | 'od dang / gzugs brnyan dang / chu'i zla ba lta bu dang / chos thams cad skye ba dang / 'gag pa dang / rtag pa dang / chad pa dang bral ba dang / nyan thos dang / rang sangs
342b7(mdo sde): rgyas kyi theg pa dang bral ba'i chos so/ /ting nge 'dzin brgya stong rab tu 'thob nas ting nge 'dzin bye ba khrag khrig brgya stong gi bar dag kyang rab tu 'thob ste/ ting nge 'dzin
343a1(mdo sde): thob nas kyang sangs rgyas kyi zhing thams cad du 'gro zhing sangs rgyas rnams la mchod pa byed do/ /lha'i gnas thams cad du skye zhing dkon
343a2(mdo sde): mchog gsum gyi bsngags pa brjod pa dang / sangs rgyas kyi sku rab tu ston cing nyan thos dang / byang chub sems dpa'i tshogs kyis yongs su bskor ba dang / rang
343a3(mdo sde): gi sems rab tu snang ba tsam gyis sems can yongs su zlo zhing rnam par grol bar byed la/ phyi rol gyi dngos po dngos po med par rnam par phye ste bstan nas yod pa
343a4(mdo sde): dang med pa'i lta ba yongs su spong bar byed do/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /'jig rten dag
343a5(mdo sde): ni sems tsam du/ /rgyal ba'i sras kyis rab brtags na/ /rnam pa sna tshogs gzugs sprin la/ /mngon par 'du byed pa dang bral/ /stobs dang mngon par shes dang
343a6(mdo sde): dbang / /de dag thams cad 'grub par 'gyur/ /de nas byang chub sems dpa' sems dpa' chen po blo gros chen pos yang bcom ldan 'das la gsol ba btab pa/ bcom
343a7(mdo sde): ldan 'das/ bdag la sogs pa'i slad du chos thams cad kyi stong pa nyid dang / skye ba ma mchis pa dang / gnyis su ma mchis pa dang / rang bzhin dang bral ba'i
343b1(mdo sde): mtshan nyid bshad du gsol/ des bdag dang byang chub sems dpa' gzhan rnams kyang stong ba nyid dang / skye ba ma mchis pa dang / gnyis su ma mchis pa dang / rang
343b2(mdo sde): bzhin dang bral ba'i mtshan nyid rtogs par khong du chud cing / mchis pa dang ma mchis pa'i rnam par rtog pa yongs su spangs nas myur du bla na med pa yang dag par rdzogs
343b3(mdo sde): pa'i byang chub mngon par rdzogs par 'tshang rgya bar 'gyur ro/ /de nas bcom ldan 'das kyis byang chub sems dpa' sems dpa' chen po blo gros chen po la 'di skad
343b4(mdo sde): ces bka' stsal to/ /blo gros chen po/ de'i phyir shin tu legs par nyon la yid la zungs shig dang / khyod la rgya cher rab tu dbye zhing bshad par bya'o/ /blo gros chen
343b5(mdo sde): pos bcom ldan 'das la gsol pa/ legs so/ /bcom ldan 'das/ de bzhin du 'tshal lo zhes bka' mnyan pa dang / bcom ldan 'das kyis bka' stsal pa/ /blo
343b6(mdo sde): gros chen po/ stong pa nyid stong pa nyid ces bya ba 'di ni kun brtags pa'i rang bzhin gyi gnas te/ blo gros chen po/ kun brtags pa'i rang bzhin la mngon par zhen pa
343b7(mdo sde): rnams la stong pa nyid dang / skye ba med pa dang / gnyis su med pa dang / rang bzhin dang bral ba'i mtshan nyid bshad do/ /blo gros chen po/ de la mdor bshad na stong pa nyid
344a1(mdo sde): ni rnam par bdun te/ 'di lta ste/ mtshan nyid stong pa nyid dang / dngos po'i rang bzhin stong pa nyid dang / 'du byed stong pa nyid dang / 'du byed
344a2(mdo sde): med pa stong ba nyid dang / chos thams cad brjod pa dang bral ba'i stong ba nyid dang / don dam pa 'phags pa'i ye shes chen po stong nyid dang / gcig gis gcig stong
344a3(mdo sde): pa'i stong pa nyid do/ /de la mtshan nyid stong pa nyid gang zhe na/ 'di ltar dngos po thams cad rang dang spyi'i mtshan nyid kyis stong pa ste/ phan tshun 'dus pa las so sor
344a4(mdo sde): rab tu rtog pa'i phyir dngos po med par rab tu dbye bas rang dang spyi'i mtshan nyid mi skye ba dang / bdag dang gzhan dang gnyis ka'i dngos po med pa'i phyir mtshan nyid mi
344a5(mdo sde): gnas te/ de'i phyir dngos po thams cad mtshan nyid stong pa zhes bshad de/ 'di ni mtshan nyid stong pa nyid ces bya'o/ /dngos po'i rang bzhin stong pa nyid gang zhe na
344a6(mdo sde): 'di lta ste/ bdag nyid kyis dngos po'i rang bzhin mi skye bas chos thams cad kyi dngos po'i rang bzhin stong pa nyid ces bya ste/ de'i phyir dngos po'i rang bzhin stong pa
344a7(mdo sde): nyid ces bshad do/ /'du byed stong pa nyid gang zhe na/ 'di lta ste/ phung po rnams bdag dang bdag gi dang bral zhing rgyu dang / 'grub par byed pa dang / bya ba dang / las
344b1(mdo sde): dang | sbyor ba las skye ba ste/ 'di ni 'du byed stong pa nyid ces bya'o/ /blo gros chen po/ 'di ltar 'du byed stong pa nyid des na phan tshun gyi rkyen gyis 'byung gi rang bzhin gyi
344b2(mdo sde): dngos po med pas 'du byed med pa stong pa nyid ces bya'o/ /chos thams cad brjod pa dang bral ba'i stong ba nyid gang zhe na/ 'di lta ste/ kun brtags pa'i rang bzhin brjod
344b3(mdo sde): du med pa'i phyir chos thams cad brjod pa dang bral ba ste/ 'di ni chos thams cad brjod pa dang bral ba'i stong pa nyid ces bya'o/ /tshes thams cad kyi don dam pa 'phags
344b4(mdo sde): pa'i ye shes chen po stong pa nyid gang zhe na/ 'di lta ste/ so so rang gis rig pa 'phags pa'i ye shes thob pa ni lta ba dang nyes pa thams cad kyi bag chags kyis stong ste/
344b5(mdo sde): 'di ni chos thams cad kyi don dam pa 'phags pa'i ye shes chen po stong pa nyid ces bya'o/ /gcig gis gcig stong pa nyid gang zhe na/ 'di lta ste/ gang la gang med pas
344b6(mdo sde): stong pa ni gcig gis gcig stong pa nyid ces bya'o/ /blo gros chen po/ dper na/ mr-i ga la'i ma'i khang pa na glang po che dang / rta dang / ba lang dang / lug la sogs pa med
344b7(mdo sde): kyang dge slong gi dge 'dun med pa ni ma yin no/ /de ni de dag gis stong ngo zhes bya ba'ang khang pa khang pa'i dngos pos stong pa ma yin/ dge slong dge slong gi dngos pos stong
345a1(mdo sde): pa ma yin la/ gnas gzhan na glang po che dang rta la sogs pa med pa'ang ma yin no/ /de ni chos thams cad kyi rang gi mtshan nyid de/
345a2(mdo sde): gang la gang med pa de ni gcig gis gcig stong pa nyid ces bya'o/ /'di ni stong pa nyid rnam pa bdun te/ gcig gis gcig stong pa nyid 'di ni stong pa nyid kyi nang na
345a3(mdo sde): dman pa yin te/ khyod kyis yongs su spang bar bya'o/ /blo gros chen po/ rang yang mi skye la mi skye ba'ang ma yin te/ ting nge 'dzin la gnas pa ma gtogs pa ni skye ba
345a4(mdo sde): ba med pa zhes bya'o/ /rang bzhin dang bral ba zhes bya ba'ang skye ba med pa de nyid rang bzhin dang bral ba zhes bya'o/ /skad cig ma'i rgyud kyi rgyun med pa dang / tha dad pa'i
345a5(mdo sde): dngos por snang bar dngos po thams cad rang bzhin dang bral ba ste/ de'i phyir dngos po thams cad rang bzhin dang bral ba zhes bya'o/ /gnyis su med pa gang zhe na/
345a6(mdo sde): 'di lta ste/ chos thams cad ni grib ma dang / tsha ba dang / ring po dang / thung du dang / nag po dang / dkar po lta bu dag ste/ blo gros chen po/ chos thams cad ni gnyis
345a7(mdo sde): su med pas mya ngan las 'das pa las gzhan ma yin la/ 'khor ba las kyang mya ngan las 'das pa gzhan ma yin na tha dad pa'i mtshan nyid kyi rgyus dngos po yod
345b1(mdo sde): pa'i phyir gnyis su med pa zhes bya ste/ mya ngan las 'das pa dang / 'khor ba ji lta bar chos thams cad kyang de bzhin no/ /de bas na stong pa nyid dang / skye ba med pa dang /
345b2(mdo sde): gnyis su med pa dang / rang bzhin dang bral ba'i mtshan nyid la rab tu brtson par bya'o/ /de nas bcom ldan 'das kyis don de nyid yang bstan pa'i phyir tshigs su bcad pa
345b3(mdo sde): 'di dag gsungs so/ /ngas ni rtag tu stong nyid chos/ /rtag chad yongs spangs 'khor ba ni/ /sgyu ma rmi lam 'drar bshad kyang / /las ni 'jig par mi 'gyur ro/ /nam
345b4(mdo sde): mkha' mya ngan 'das pa dang / /'gog pa gnyis kyang de bzhin te/ /byis pa dag gis rnam par brtags/ /'phags pa rnams ni yod med spangs/ /de nas bcom ldan
345b5(mdo sde): 'das kyis byang chub sems dpa' sems dpa' chen po blo gros chen po la bka' stsal pa/ blo gros chen po/ stong pa nyid dang / skye ba med pa dang / gnyis su med pa dang /
345b6(mdo sde): rang bzhin dang bral ba'i mtshan nyid ni sangs rgyas rnams kyi mdo sde thams cad kyi nang du 'jug ste/ mdo sde gang du'ang don 'di dag ston to/ mdo sde rnams ni sems
345b7(mdo sde): can gyi bsam pa bzhin du rnam par phye ste/ don rab tu bstan pa'i phyir de kho na nyid ni brjod pa la yod pa ma yin no/ /dper na/ ri dwags skom pa'i rnam par rtog pas
346a1(mdo sde): smig rgyu ri dwags slu bar byed pa de'i mtshan nyid la chu'i dngos por mngon par zhen par byed kyang de la chu med do/ /de bzhin du mdo sde thams cad
346a2(mdo sde): las chos rnams bstan pa'ang byis pa so so'i skye bo rnams mgu ba rab tu bskyed par bya ba yin pa'i phyir de kho na dang / 'phags pa'i ye shes ni gtam la yod pa ma yin
346a3(mdo sde): no| |de bas na don gyi rjes su 'brang bar bya'i/ brjod pa la mngon par chags par mi bya'o// //'phags pa lang+kar gshes pa rin po che'i mdo/ bam po
346a4(mdo sde): gsum pa/ de nas byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das kyis gsungs
346a5(mdo sde): pa'i mdo sde las de bzhin gshegs pa'i snying po ni rang bzhin gyis rnam par dag pa/ mtshan sum cu rtsa gnyis kyi rjes su 'jug pa/ sems can thams cad kyi lus la
346a6(mdo sde): mchis par brjod de/ dper na/ rin po che rin thang chen po gos dri ma can gyis yongs su dkris pa ltar de bzhin gshegs pa'i snying po rtag cing rnam par 'gyur ba
346a7(mdo sde): med pa'ang de bzhin du phung po dang / khams dang / skye mched rnams kyi gos dri ma can gyis yongs su dkris shing / 'dod chags dang / zhe sdang dang / gti mug dang /
346b1(mdo sde): yang dag pa ma yin pa yongs su rtog pa'i rdul gyis gos par sangs rgyas thams cad kyis rab tu gsungs zhes ci'i slad du bcom ldan 'das kyis mu stegs can gyi bdag
346b2(mdo sde): tu smra ba dang mtshungs par de bzhin gshegs pa'i snying po mchis par bka' stsal/ bcom ldan 'das/ mu stegs can rnams kyang rtag ba dang / byed pa mchis par
346b3(mdo sde): smra zhing yon tan dang bral ba dang / kun tu khyab pa dang / mi 'jigs pa'o zhes/ bcom ldan 'das/ de dag bdag tu smra bar bgyid do/ /bcom ldan 'das kyis bka'
346b4(mdo sde): stsal pa/ blo gros chen po/ ngas bshad pa'i de bzhin gshegs pa'i snying po ni mu stegs can dag smra ba'i bdag dang mtshungs pa ma yin te/ blo gros chen po/ ched 'ga'
346b5(mdo sde): ni stong pa nyid dang / mtshan ma med pa dang / smon pa med pa dang / de bzhin nyid dang / yang dag pa'i mtha' dang / chos nyid dang / chos kyi sku dang / mya ngan las 'das pa
346b6(mdo sde): dang | rang bzhin dang bral ba dang / skye ba med pa dang / 'gag pa med pa dang / gzod ma nas rab tu dben zhing zhi ba dang / rang bzhin gyis mya ngan las 'das pa zhes bya ba
346b7(mdo sde): la sogs pa'i tshig gis de bzhin gshegs pa'i snying po ston par byed de/ de bzhin gshegs pa dgra bcom pa yang dag par rdzogs pa'i sangs rgyas rnams ni byis
347a1(mdo sde): p a gang dag bdag med pa'i tshig gis 'jigs par 'gyur ba yongs su spong ba'i phyir rnam par rtog pa dang bral ba snang ba med pa'i
347a2(mdo sde): spyod yul de bzhin gshegs pa'i snying po'i sgo rab tu bstan to/ /blo gros chen po/ ma 'ongs pa dang / da ltar byung ba'i byang chub sems dpa' sems dpa' chen
347a3(mdo sde): po rnams kyis bdag tu lta ba la mngon par zhen par mi bya'o/ /dper na/ rdza mkhan ni 'jim pa'i lung po zhig las mi'i bzo dang / chu dang / thal zhar dang / 'khor
347a4(mdo sde): lo dang / srad bu'i sbyor ba rnams kyis snod rnam pa sna tshogs byed do/ /de bzhin gshegs pa rnams kyang de bzhin du chos bdag med pa/ rnam par rtog pa'i mtshan nyid
347a5(mdo sde): thams cad dang bral ba/ shes rab dang / thabs la mkhas pa rnam pa sna tshogs kyis de bzhin gshegs pa'i snying po bstan pa'am/ yang na bdag med par ston pas
347a6(mdo sde): rgyu dang rkyen de'i phyir de bzhin gshegs pa'i snying po bstan pas ni mu stegs can gyi bdag tu smra ba dang mi 'dra ste/ 'di ni de bzhin gshegs pa'i snying po bstan pa
347a7(mdo sde): zhes bya'o/ /bdag tu smra ba la mngon par zhen pa'i mu stegs can rnams drang ba'i phyir de bzhin gshegs pa'i snying po bstan pas/ yang dag pa ma yin pa'i bdag
347b1(mdo sde): tu lta ba'i rnam par rtog pa dang bral ba/ rnam par thar pa'i sgo gsum gyi spyod yul la 'jug pa'i bsam pa dang ldan zhing / myur du bla na med pa yang dag par rdzogs pa'i byang chub
347b2(mdo sde): thob par bya ba de'i phyir de bzhin gshegs pa dgra bcom pa yang dag par rdzogs pa'i sangs rgyas rnams de bzhin gshegs pa'i snying po de skad du ston par mdzad de/ de lta ma
347b3(mdo sde): yin na ni mu stegs can dag dang mtshungs par 'gyur ro/ /de lta bas na/ blo gros chen po/ mu stegs can gyi bdag tu smra ba yongs su spang ba'i phyir de bzhin gshegs pa'i snying
347b4(mdo sde): po bdag med pa la gnas par bya'o/ /de nas bcom ldan 'das kyis don de nyid yang bstan pa'i phyir/ tshigs su bcad pa 'di gsungs so/ /gang zag rgyun dang phung po dang / /
347b5(mdo sde): rkyen rnams dang ni rdul dag dang / /gtso bo dbang phyug byed pa dag /sems tsam la ni rnam par brtags/ /de nas byang chub sems dpa' sems dpa' chen po blo gros chen
347b6(mdo sde): pos ma 'ongs pa'i skye bo'i tshogs la rnam par bltas nas/ yang bcom ldan 'das la 'di skad ces gsol to/ /bcom ldan 'das/ ji ltar byang chub sems dpa' sems dpa'
347b7(mdo sde): chen po rnams kyi rnal 'byor gyi thabs chen po mngon par rtogs pa bdag la bshad du gsol/ /bcom ldan 'das kyis bka' stsal pa/ blo gros chen po/ byang chub sems
348a1(mdo sde): dpa' sems dpa' chen po chos bzhi dang ldan na rnal 'byor gyi thabs chen po 'thob par 'gyur ro/ /bzhi gang zhe na/ 'di lta ste/ rang gi sems
348a2(mdo sde): snang ba'i rnam par 'byed pa la mkhas pa dang / phyi rol gyi dngos po dngos po med par rab tu rtog pa dang / skye ba dang / gnas pa dang / 'jig pa'i lta ba rnam par spong ba dang / so
348a3(mdo sde): so rang gis rig pa 'phags pa'i ye shes kyi bde ba gya nom pa thob ste/ 'di ni byang chub sems dpa' sems dpa' chen po chos bzhi dang ldan na/ rnal 'byor gyi thabs
348a4(mdo sde): chen po thob pa zhes bya'o/ /de la ji ltar na byang chub sems dpa' sems dpa' chen po rang gi snang ba rnam par 'byed pa la mkhas pa yin zhe na/ 'di lta ste/ des 'di ltar
348a5(mdo sde): khams gsum pa 'di ni sems tsam gyi cha ste/ bdag dang bdag gi dang bral ba/ g.yo ba med pa/ 'gro ba dang 'ong ba dang bral ba/ thog ma med pa'i dus kyi spros pa'i bag chags kyis
348a6(mdo sde): yongs su bsgos pa/ khams gsum gyi gzugs rnam ba sna tshogs la nye bar spyod pas rab tu bcings pa/ lus dang longs spyod rnam par bzhag pa'i rnam par rtog pa'i rjes
348a7(mdo sde): su 'jug par snang ngo zhes rab tu rtog ste/ 'di ni byang chub sems dpa' sems dpa' chen po rang gi sems snang ba rnam par 'byed pa la mkhas pa zhes bya'o/ /ji
348b1(mdo sde): ltar na byang chub sems dpa' sems dpa' chen po phyi rol gyi dngos po dngos po med par rab tu rtog pa la mkhas pa yin zhe na/ 'di lta ste/ dngos po thams cad ni smig
348b2(mdo sde): rgyu dang / rmi lam la sogs pa lta bu ste/ thog ma med pa'i dus kyi spros pa'i gnas ngan len rnam par rtog pa'i bag chags kyi rgyu las byung ba'o zhes dngos po thams cad kyi
348b3(mdo sde): rang bzhin la rab tu rtog pa ste/ byang chub sems dpa' sems dpa' chen po rnams de ltar phyi rol gyi dngos po la dngos po med par rab tu rtog pa ni byang chub sems dpa'
348b4(mdo sde): sems dpa' chen po phyi rol gyi dngos po dngos po med par rab tu rtog pa la mkhas pa zhes bya'o/ /ji ltar na byang chub sems dpa' sems dpa' chen po skye ba dang / gnas
348b5(mdo sde): pa dang / 'jig pa'i lta ba rnam par spong ba la mkhas pa yin zhe na/ 'di lta ste/ dngos po thams cad ni sgyu ma dang / rmi lam la sogs pa dang mtshungs pas bdag dang
348b6(mdo sde): gzhan dang gnyis ka las dngos po rnams mi skye ste/ rang gi sems snang ba tsam gyi rjes su 'jug pa'i phyir phyi rol gyi dngos po dngos po med par mthong ba dang / rnam par shes
348b7(mdo sde): pa rnams 'jug pa med pa dang / rkyen rnams spungs pa med par mthong ba dang / rnam par rtog pa'i rkyen las khams gsum byung bar mthong bas phyi nang gi chos thams cad
349a1(mdo sde): mi dmigs pa dang / rang bzhin dang bral bar mthong bas skye bar lta ba rnam par log pa dang / sgyu ma la sogs pa'i chos kyi rang bzhin khong
349a2(mdo sde): du chud pas mi skye ba'i chos la bzod pa rab tu thob nas/ skye ba dang / gnas pa dang / 'jig pa'i lta ba yongs su spong ba ste/ 'di ni byang chub sems dpa' sems
349a3(mdo sde): dpa' chen po skye ba dang / gnas pa dang / 'jig pa'i lta ba rnam par spong ba la mkhas pa zhes bya'o/ /ji ltar na byang chub sems dpa' sems dpa' chen po so so
349a4(mdo sde): rang gis rig pa 'phags pa'i ye shes kyi bde ba gya nom pa thob pa yin zhe na/ 'di lta ste/ mi skye ba'i chos la bzod pa rab tu thob nas byang chub sems dpa' sa
349a5(mdo sde): brgyad pa la gnas te/ sems dang / yid dang / yid kyi rnam par shes pa dang bral ba dang / chos lnga dang / rang bzhin dang / bdag med pa gnyis kyi mtshan nyid yid
349a6(mdo sde): las byung ba'i lus kyang rab tu thob pa'o/ /bcom ldan 'das/ ci'i slad du yid las byung ba'i lus zhes bgyi/ bcom ldan 'das kyis bka' stsal pa/ blo gros chen
349a7(mdo sde): po| yid las byung ba'i lus zhes bya ba ni yid ltar mgyogs shing thogs pa med pa'i phyir yid kyi lus zhes bya ste/ dper na/ yid ni ri dang / rtsig pa la sogs pa la
349b1(mdo sde): t hogs pa med par phyogs tha dad pa dpag chad brgya stong du ma de dag tu sngon mthong ba rjes su dran pa'i rgyus mi brjed pa'i rang gi sems kyi rgyun ma chad pa'i lus thogs pa
349b2(mdo sde): med pas 'jug go / blo gros chen po/ de bzhin du yid las byung ba'i lus kyang dus gcig tu lhan cig pa thob pa ste/ byang chub sems dpa' sems dpa' chen po'i yid
349b3(mdo sde): las byung ba'i lus ni sgyu ma lta bu'i ting nge 'dzin gyi stobs dang / dbang dang mngon par shes pa dang / mtshan bzang pos brgyan pa/ 'phags pa'i rigs kyi lus dus cig
349b4(mdo sde): tu lhan cig skyes pa/ yid bzhin du 'jug cing thogs pa med pa/ sngon gyi smon lam gyi yul rjes su dran pas sems can yongs su smin par byed pa'i phyir so so rang gis rig
349b5(mdo sde): pa 'phags pa'i ye shes kyi bde ba gya nom pa 'thob ste/ de ltar na byang chub sems dpa' sems dpa' chen po mi skye ba'i chos la bzod pa rab tu thob nas byang chub sems dpa'i
349b6(mdo sde): sa brgyad pa la gnas te/ sems dang / yid dang / yid kyi rnam par shes pa dang bral ba dang / chos lnga dang / rang bzhin dang / bdag med pa gnyis kyi mtshan nyid kyi lus
349b7(mdo sde): dang / yid las byung ba'i lus dang / so so rang gis rig pa 'phags pa'i ye shes kyi bde ba gya nom pa thob pa yin no/ /'di ni byang chub sems dpa' sems dpa' chen
350a1(mdo sde): po'i chos bzhi dang ldan pa'i rnal 'byor gyi thabs chen po yin te/ de khyod kyis bslab par bya'o/ /de nas byang chub sems dpa' sems
350a2(mdo sde): dpa' chen po blo gros chen pos yang bcom ldan 'das la 'di skad ces gsol to/ /bcom ldan 'das/ chos rnams kyi rgyu dang rkyen gyi mtshan nyid bshad du gsol/
350a3(mdo sde): 'di ltar rgyu dang rkyen gyi mtshan nyid rtogs pas bdag dang / byang chub sems dpa' rnams dngos po thams cad la mchis pa dang ma mchis par lta ba'i rnam par rtog
350a4(mdo sde): pa dang bral zhing rim dang cig car skye bar rnam par rtog pa'i lta ba ma mchis par 'gyur ro/ /bcom ldan 'das kyis bka' stsal pa/ blo gros chen po/ chos thams
350a5(mdo sde): cad kyi rkyen gyi mtshan nyid ni rnam pa gnyis te/ 'di lta ste/ phyi'i dang / nang gi'o/ /de la phyi rol gyi rkyen ni 'di lta ste/ 'jim pa'i gong bu dang / thar zhar dang / 'khor lo
350a6(mdo sde): dang | srad bu dang / chu dang / mi'i bzo dang / sbyor ba'i rkyen rnams las rdza ma 'byung ba'o/ /ji ltar 'jim pa'i gong bu las rdza ma 'byung ba de bzhin du/ skud pa las
350a7(mdo sde): snam bu dang / rtswa las stan dang / sa bon las myu gu dang / zho las mar 'byung ba la sogs pa sbyor ba'i rkyen las skye ba rnams kyang de bzhin te/ 'di ni phyi rol gyi
350b1(mdo sde): rkyen snga phyi 'gyur zhing skye ba zhes bya'o/ /de la nang gi rkyen gang zhe na/ 'di lta ste/ ma rig pa dang / sred pa dang / las la sogs pa'i chos ni rkyen ces bya ba'i ming thob pas 'di
350b2(mdo sde): dag las skyes pa'i phung po dang / khams dang / skye mched ces bya ba'i chos de dag kyang rten cing 'brel bar 'byung ba zhes bya ba'i ming 'thob bo/ /de dag ni khyad par med pa
350b3(mdo sde): las byis pa rnams kyis brtags pa ste/ 'di ni nang gi rkyen gyi chos zhes bya'o/ /blo gros chen po/ de la rgyu ni rnam pa drug ste/ 'di lta ste/ 'byung bar 'gyur ba'i rgyu dang / 'phrel
350b4(mdo sde): ba'i rgyu dang / mtshan nyid kyi rgyu dang / byed pa'i rgyu dang / snang bar byed pa'i rgyu dang / ltos pa'i rgyu'o/ /de la 'byung bar 'gyur ba'i rgyu ni phyi nang gi chos rnams skyed par rgyu'i bya
350b5(mdo sde): ba byed pa'o/ /'brel pa'i rgyu ni phyi nang gi chos phung po dang / sa bon la sogs pa skyed par dmigs pa'i bya ba byed pa'o/ /mtshan nyid kyi rgyu ni de ma thag pa'i mtshan nyid byed
350b6(mdo sde): pas rgyun mi 'chad par skyed pa'o/ /byed pa'i rgyu ni dbang gi bya ba byed pa ste/ 'khor los bsgyur ba'i rgyal po bzhin no/ /snang bar byed pa'i rgyu ni rnam par rtog pa'i dngos po
350b7(mdo sde): skyes pas mtshan nyid snang ba'i bya ba byed pa ste/ mar mes gzugs la sogs pa snang bar byed pa bzhin no/ /ltos pa'i rgyu ni 'gags pa'i dus na bya ba'i rgyun chad de rnam
351a1(mdo sde): par mi rtog pa'i dngos bor skye ba'o/ /blo gros chen po/ 'di dag ni byis pa so so'i skye bo rnams kyi rang gi rnam par rtog pa'i mtshan nyid pas
351a2(mdo sde): rim gyis kyang mi skye la cig car yang mi skye'o/ /de ci'i phyir zhe na/ gal te cig car skye na ni byed pa dang / bya ba bye brag med pas rgyu'i mtshan nyid du mi 'gyur ba'i phyir ro//
351a3(mdo sde): ci ste rim gyis skye na ni bdag gi mtshan nyid ma thob pa'i phyir rim gyi skye bas mi skye ste/ ji ltar bu ma skyes par pha zhes bya ba'i ming med pa bzhin no/ /blo gros chen po/
351a4(mdo sde): rim gyis skye bas 'bral ba'i sbyor ba'ang mi rung ste/ de ni rnam par rtog pa'o/ /rgyu dang / dmigs pa dang / mtshungs pa de ma thag pa dang / bdag po'i rkyen la sogs
351a5(mdo sde): pas bskyed par bya ba skyed pa'i phyir/ blo gros chen po/ rim gyis skye bas mi skye ste/ kun brtags pa'i rang bzhin la mngon par zhen pa'i mtshan nyid kyi phyir ro/ /rim
351a6(mdo sde): gyis sa ma cig car mi skye ste/ rang gi sems snang ba'i lus dang longs spyod yin ba'i phyir ro/ /rang dang spyi'i mtshan nyid dang / phyi rol gyi dngos po dngos po med pas/ blo
351a7(mdo sde): gros chen po/ rim gyis sa ma cig car mi skye ste/ gzhan du rang gi sems snang ba la rnam par rtog pa tsam du khong du ma chud pa'i phyir mtshan ma skye'o/ /de lta bas na rgyu
351b1(mdo sde): dang | rkyen dang / bya ba'i dngos po dang / sbyor ba'i mtshan nyid rim gyis dang / cig car gyi lta ba yongs su spang bar bya'o/ /de nas bcom ldan 'das kyis don de nyid yang bstan
351b2(mdo sde): pa'i phyir/ tshigs su bcad pa 'di dag gsungs so/ /chos rnams thams cad mi skye ste/ /rgyu rkyen 'gag pa'ang yod ma yin/ /skye dang 'gag pa de dag la/ /rgyu dang rkyen du
351b3(mdo sde): rtog pa skyed/ /'gags pa las ni yang skye dang / /'bral pa'i rgyu rkyen bkag min te/ /byis pa shin tu rmongs pa yis/ /rkyen du rtog pa rab spang phyir/ /yod dang med pa rten
351b4(mdo sde): 'brel chos/ /de dag skye ba yod ma yin/ /bag chags rmongs pas rab tu 'jug /de las srid gsum snang ba yin/ /yang dag rkyen las skye ba med/ /'gag pa'ang yod
351b5(mdo sde): par mi 'gyur te/ /'dus byas thams cad rab brtags na/ /nam mkha'i me tog ji bzhin no/ /gzung ba dang ni 'dzin pa yi/ /nor par mthong ba rab tu spongs/ /skyes dang
351b6(mdo sde): skye ba ma yin te/ /rgyu rkyen dag kyang yod ma yin/ /thams cad snang ba med pas na/ /de dag kun ni brjod pa yin/ /de nas byang chub sems dpa' sems dpa' chen pos
351b7(mdo sde): blo gros chen pos yang bcom ldan 'das la 'di skad ces gsol to/ /bcom ldan 'das/ tshig gi rnam par rtog pa'i mtshan nyid kyi snying po zhes bgyi ba'i chos kyi
352a1(mdo sde): rnam grangs bshad du gsol/ bcom ldan 'das/ bdag dang / byang chub sems dpa' sems dpa' chen po gzhan rnams tshig rnam par rtog
352a2(mdo sde): pa'i mtshan gyi snying po zhes bgyi ba'i chos kyi rnam grangs shin tu rtogs pa des/ brjod pa dang / brjod pa rnam pa gnyis kyi don rtogs par khong du chud de/ myur du bla na
352a3(mdo sde): med pa yang dag par rdzogs pa'i byang chub mngon par rdzogs par sangs rgyas nas/ brjod pa rnam pa gnyis kyi tshul gyis sems can thams cad yongs su dag par
352a4(mdo sde): bgyid par 'gyur ro/ /bcom ldan 'das kyis bka' stsal pa/ blo gros chen po/ de'i phyir shin tu legs par nyon la yid la zungs shig dang ngas khyod la bshad
352a5(mdo sde): par bya'o/ /blo gros chen pos bcom ldan 'das la gsol pa/ legs so/ /bcom ldan 'das zhes bka' mnyan pa dang / bcom ldan 'das kyis 'di skad ces
352a6(mdo sde): bka' stsal to/ /blo gros chen po/ tshig gi rnam par rtog pa'i mtshan nyid ni rnam pa bzhi yod de/ 'di lta ste/ mtshan nyid kyi tshig dang / rmi lam gyi tshig dang / gnas
352a7(mdo sde): ngan len gyi rnam par rtog pa la mngon par zhen pa'i tshig dang / thog ma med pa'i dus kyi rnam par rtog pa'i tshig go /de la mtshan nyid kyi tshig ni rang gi rnam par
352b1(mdo sde): rtog pa'i gzugs kyi mtshan nyid la mngon par zhen pa las 'byung ngo / /rmi lam gyi tshig ni sngon myong ba'i yul rjes su dran pa dang / sad nas yul dngos po med pa las
352b2(mdo sde): 'byung ngo / /gnas ngan len gyi rnam par rtog pa las mngon par zhen pa'i tshig ni sngon dgras byas pa'i las rjes su dran pa las 'byung ngo / /thog ma med pa'i dus kyi
352b3(mdo sde): rnam par rtog pa'i tshig ni thog ma med pa'i dus kyi rnam par spros pa la mngon par zhen pa'i gnas ngan len gyi rang gi sa bon gyi bag chag las 'byung ste/ 'di ni tshig
352b4(mdo sde): gi rnam par rtog pa'i mtshan nyid rnam pa bzhi zhes bya'o/ /de nas yang byang chub sems dpa' sems dpa' chen po blo gros chen pos don de nyid kyi phyir bcom ldan
352b5(mdo sde): 'das la gsol ba btab pa/ /bcom ldan 'das/ da dung yang rnam par rtog pa mngon pa'i spyod yul bshad du gsol/ bcom ldan 'das/ gang nas ci slad/
352b6(mdo sde): ji ltar rgyu gang gis sems can rnams kyi rnam par rtog pa'i tshig 'byung ba lags/ bcom ldan 'das kyis bka' stsal pa/ blo gros chen po mgo dang / brang dang /
352b7(mdo sde): mgul pa dang / sna dang / mchu dang / lce dang / rkan dang / so rnams 'dus pa las sgra skad 'byung ngo / /blo gros chen pos bcom ldan 'das la gsol pa/ bcom ldan
353a1(mdo sde): 'das/ tshig dang / rnam par rtog pa tha dad pa'am/ 'on te gcig pa zhig lags/ bcom ldan 'das kyis bka' stsal pa/ blo gros chen
353a2(mdo sde): po| tshig dang / rnam par rtog pa ni tha dad pa'ang ma yin/ tha mi dad pa'ang ma yin no/ /de ci'i phyir zhe na/ 'di lta ste/ de'i rgyu las byung ba'i mtshan nyid kyi phyir ro/ /blo
353a3(mdo sde): gros chen po/ gal te tshig dang / rnam par rtog pa tha dad pa zhig yin na ni rnam par rtog pa rgyu yin par mi 'gyur ro/ /ci ste tha mi dad pa zhig yin na ni tshig gi don
353a4(mdo sde): gsal bar byed par yang mi 'gyur ba zhig na/ gsal bar yang byed de/ de bas na tha dad pa'ang ma yin/ tha mi dad pa'ang ma yin no/ /blo gros chen pos yang bcom
353a5(mdo sde): ldan 'das la gsol pa/ bcom ldan 'das/ tshig nyid don dam pa lags sam/ 'on te tshig gis brjod par bgyi ba de don dam pa lags/ bcom ldan 'das
353a6(mdo sde): kyis bka' stsal pa/ blo gros chen po/ tshig kyang don dam pa ma yin la/ tshig gis gang brjod par bya ba de'ang don dam pa ma yin no/ /de ci'i phyir zhe na/ 'di ltar
353a7(mdo sde): don dam pa ni 'phags pa'i bden pa yin te/ tshig gis don dam pa la 'jug kyang tshig 'di nyid ni don dam pa ma yin no/ /don dam pa ni 'phags pa so so
353b1(mdo sde): rang gis rig pa'i ye shes kyis rtogs par bya ba yin gyi/ tshig gi rnam par rtog pa'i blo'i spyod yul ni ma yin pas/ de'i phyir tshig gi rnam par rtog pas don dam pa
353b2(mdo sde): gsal bar mi byed do/ /de la tshig ni skye ba dang 'jig pa dag gis rab tu g.yo ba/ phan tshun gyi rgyu dang rkyen las byung ba'o/ /gal te phan tshun gyi rgyu dang rkyen las byung
353b3(mdo sde): ba yin na/ des ni don dam pa gsal bar mi byed do/ /blo gros chen po/ bdag dang / gzhan dang / gnyis ka'i dngos po med pa'i phyir tshig gi mtshan nyid kyis don dam
353b4(mdo sde): pa gsal bar mi byed do/ /gzhan yang / blo gros chen po/ rang gi sems snang ba tsam gyi rjes su 'jug pa'i phyir mtshan ma rnam pa sna tshogs dang / phyi rol gyi dngos po
353b5(mdo sde): dngos po med pas tshig gi rnam par rtog pas ni/ don dam pa gsal bar mi byed do/ /de lta bas na/ blo gros chen po/ tshig gi rnam par rtog pa rnams kyi mtshan nyid yongs su
353b6(mdo sde): spang bar bya'o/ /de nas bcom ldan 'das kyis don de nyid yang bstan pa'i phyir/ tshigs su bcad pa 'di dag gsungs so/ /dngos po kun gyi rang bzhin med/ /tshig kyang yod
353b7(mdo sde): pa ma yin te/ /zab mo stong nyid stong pa'i don/ /byis pa rnams kyis rtogs mi nus/ /dngos po thams cad rang bzhin dang / /tshig gi chos ni mig yor 'dra/ /rang rig ye
354a1(mdo sde): shes yang dag mtha'/ /bu rnams la ni ngas bshad do/ /de nas byang chub sems dpa' sems dpa' chen po blo gros chen pos yang bcom
354a2(mdo sde): ldan 'das la 'di skad ces gsol to/ /bcom ldan 'das/ mchis pa dang / ma mchis pa dang / gcig pa dang / tha dad pa dang / gnyis ka dang / gnyis ka ma lags pa
354a3(mdo sde): dang / mchis pa'ang ma lags/ ma mchis pa'ang ma lags pa dang / rtag pa dang / mi rtag pa spangs pa/ mu stegs can thams cad kyis grod par bgyi ba ma lags
354a4(mdo sde): pa| so so rang gis rig pa 'phags pa'i ye shes kyis bgrod par bgyi ba/ kun brtags pa'i rang dang spyi'i mtshan nyid dang bral ba/ don dam pa de kho na'i don la 'jug
354a5(mdo sde): pa| sa rnams kyi mtshams sbyor zhing / rim gyis gong nas gong du khyad par can du 'gyur ba rnam par dag pa'i mtshan nyid dang / de bzhin gshegs pa'i sa la rjes
354a6(mdo sde): s u 'jug pa'i mtshan nyid la rtsol ba ma mchis par sngon gyi smon lam gyis gzugs sna tshogs kyi yid bzhin gyi nor bu ltar spyod yul mtha' yas pa'i mtshan nyid kyi
354a7(mdo sde): rnam pa/ rang gi sems snang ba'i tshul bye brag gi mtshan nyid kyi chos thams cad dang / ci nas kyang bdag dang / byang chub sems dpa' sems dpa' chen po gzhan
354b1(mdo sde): rnams 'di lta bu la sogs pa kun brtags pa'i rang bzhin dang / rang dang spyi'i mtshan nyid kyi lta ba rnams spangs te/ myur du bla na med pa yang dag par rdzogs pa'i byang chub mngon
354b2(mdo sde): par rdzogs par sangs rgyas nas/ sems can thams cad kyi bde ba phun sum tshogs pa yongs su rdzogs par bgyi ba bshad du gsol/ bcom ldan 'das kyis bka' stsal pa/
354b3(mdo sde): blo gros chen po/ legs so/ /legs so/ /khyod nga la don 'di 'dri ba ni skye bo mang po la bde ba dang / skye bo mang po la phan pa dang / lha dang mi'i 'jig rten thams cad la snying
354b4(mdo sde): brtse ba'i phyir zhugs pa ste/ blo gros chen po/ de'i phyir shin tu legs par nyon la yid la zungs shig dang / ngas khyod la rab tu dbye zhing bshad par bya'o/ /blo gros chen
354b5(mdo sde): pos bcom ldan 'das la/ bcom ldan 'das/ legs so zhes gsol nas bka' mnyan pa dang / bcom ldan 'das kyis 'di skad ces bka' stsal to/ /blo gros chen po/
354b6(mdo sde): byis pa so so'i skye bo rang gi sems snang ba tsam du khod du ma chud pa dang / nang dang phyi rol gyi dngos por 'dzin pas/ gcig pa dang / tha dad pa dang / gnyis ka dang / gnyis ka ma
354b7(mdo sde): yin pa dang / yod pa dang / med pa dang / yod pa'ang ma yin/ med pa'ang ma yin pa dang / rtag pa dang / mi rtag pa'i rang bzhin gyi bag chags kyis rgyu la brten nas mngon
355a1(mdo sde): par zhen pas rnam par rtog go / dper na/ ri dwags skom pas rab tu gdungs pa rnams dpyid kyi smig rgyu la chu nyid du rnam par rtog pa'i
355a2(mdo sde): nor pas rab tu rgyug ste/ chu ma yin par yongs su mi shes so/ /de bzhin du byis pa so so'i skye bo thog ma med pa'i dus kyis spros pa'i rnam par rtog pas yongs su
355a3(mdo sde): bsgos pa'i dug gsum gyi mes sems rab tu gdungs pa/ gzugs kyi yul la shin tu mos pa/ skye ba dang / gnas pa dang / 'jig par lta ba/ phyi nang gi dngos por yongs
355a4(mdo sde): su 'dzin pa dag kyang / gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin
355a5(mdo sde): pa dang / rtag pa dang / mi rtag pa nyid du 'du shes shing / rnam par rtog pa'i lta ba 'dzin par rab tu ltung bar 'gyur ro/ /dper na/ dri za'i grong khyer la byis pa so
355a6(mdo sde): so'i skye bo blo dang mi ldan pa rnams grong khyer gyi 'du shes 'byung ste/ thog ma med pa'i dus nas bag chags la mngon bar zhen pa'i 'du shes kyis snang yang / de ni grong
355a7(mdo sde): khyer yang ma yin/ grong khyer ma yin pa'ang ma yin no/ /de bzhin du mu stegs can thog ma med pa'i dus nas spros pa'i bag chags la mngon par zhen pa rnams gcig pa dang / tha
355b1(mdo sde): dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin pa dang / rtag pa dang / mi rtag pa'i lta ba la gnas
355b2(mdo sde): pas rang gi sems snang ba tsam du mi chud do/ /dper na/ mi la la zhig rmi lam na skyes pa dang / bud med dang / glang po che dang / rta dang / shin rtag dang / rkang thang dang / grong
355b3(mdo sde): dang | grong khyer dang / skyed mos tshal dang / nags tshal dang / ri dang / 'bab chu dang / rdzing rnam pa sna tshogs kyis mdzes par byas par bdag nyid zhugs pa snyam pa
355b4(mdo sde): las sad nas de nyid rjes su dran na/ blo gros chen po/ ji snyam du sems/ skyes bu des sngar rmis pa rnams rjes su dran par byed cing / yongs su gtong bar mi byed na/ ci
355b5(mdo sde): mkhas pa'i rang bzhin can yin nam/ blo gros chen pos bcom ldan 'das la gsol pa/ bcom ldan 'das/ ma lags so/ /bcom ldan 'das kyis blo gros chen
355b6(mdo sde): po la bka' stsal pa/ de bzhin du byis pa so so'i skye bo lta ba ngan pas rab tu zin pa/ mu stegs kyi blo can dag rang gi sems snang ba'i dngos po rmi lam lta bur ma shes
355b7(mdo sde): pas| gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin pa dang / rtag
356a1(mdo sde): pa dang / mi rtag par lta ba la rab tu brten to/ /dper na/ ri mo bris pa la mtho dman med kyang / byis pa de dag mtho dman du rnam par
356a2(mdo sde): rtog go |de bzhin du ma 'ongs pa'i dus na mu stegs can gyi lta ba ngan pa'i bag chags shin tu rgyas pas/ de dag gcig pa dang / tha dad pa dang / gnyis ka dang /
356a3(mdo sde): gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin pa dang / rtag pa dang / mi rtag par lta ba la brten nas bdag dang
356a4(mdo sde): gzhan yang brlag par byed la/ yod pa dang / med pa spangs pa/ skye ba med par smra ba gzhan dag la'ang med pa zhes zer ba dag 'byung ste/ 'di dag ni rgyu dang 'bras
356a5(mdo sde): bur lta ba la skur pa 'debs shing / dge ba'i rtsa ba 'don par byed la/ rnam par dag pa'i rgyu 'jig par byed pa yin pas/ mchog 'tshol ba rnams kyis ring du
356a6(mdo sde): spang bar bya'o/ /de skad du smra ba de dag ni/ bdag dang gzhan dang / gnyis ka'i lta bar lhung ba/ yod pa dang / med par rnam par brtags nas/ sgro 'dogs pa
356a7(mdo sde): dang / skur pa'i lta ba ngan par lhung ba yin pas/ sems can dmyal bar lhung bar 'gyur ro/ /dper na/ mig la rab rib yod pa de dag gis skra shad 'dzings pa
356b1(mdo sde): mthong nas/ skye bo mang po'i tshogs rnams la 'di skad du/ kye grogs po dag /'di ltos shig ces zer yang / skra shad 'dzings pa de ni mthar dngos po yod pa'ang
356b2(mdo sde): ma yin| dngos po med pa'ang ma yin te/ mthong ba dang / mi mthong ba'i phyir ro/ /de bzhin du mu stegs can lta ba ngan pa'i bsam pa can dag kyang / gcig pa dang /
356b3(mdo sde): tha dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin pa dang / rtag pa dang / mi rtag pa'i lta
356b4(mdo sde): ba la rab tu brten cing / dam pa'i chos la skur pa 'debs pas/ bdag kyang lhung bar byed la gzhan dag kyang lhung bar byed do/ /dper na/ mgal me'i 'khor lo ni/ 'khor
356b5(mdo sde): lo ma yin yang / byis pa rnams kyis 'khor lo nyid du yongs su rtog ste/ mkhas pa rnams ni ma yin no/ /de bzhin du mu stegs can lta ba ngan pa'i bas ma ba can dag
356b6(mdo sde): kyang gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin pa dang / rtag pa
356b7(mdo sde): dang / mi rtag par yongs su rtog pa la brten nas/ dngos po thams cad skyed do/ /dper na/ chu bur nor bu 'dra ba la byis pa blo dang mi ldan pa rnams kyis nor bu nyid du 'du
357a1(mdo sde): shes shing / mngon par zhen nas rab tu rgyug cing len kyang / chu bur de dag ni nor bu'ang ma yin/ nor bu ma yin pa'ang ma yin te/
357a2(mdo sde): len pa dang / mi len pa'i phyir ro/ /de bzhin du mu stegs can lta ba ngan pa'i rnam par rtog pa'i bag chags kyis yongs su bsgos pa rnams kyang / yod pa ma yin pa la skye
357a3(mdo sde): ba yod par smra ba dang / rkyen gyis yod pa'ang 'jig par smra bar 'gyur ro/ /gzhan yang / blo gros chen po/ tshad ma rnam pa gsum pa dang / smra ba'i yan lag lnga yod do//
357a4(mdo sde): de dag so sor rnam par bzhag par byas nas/ 'phags pa'i ye shes so so rang gis rig par bya ba/ rang bzhin gnyis kyis dngos po dang bral ba rtogs par 'gyur
357a5(mdo sde): zhes dngos po yod pa nyid du rnam par rtog cing mngon par zhen par byed do/ blo gros chen po/ sems dang / yid dang / yid kyi rnam par shes pa dang / lus dang /sems
357a6(mdo sde): gnas shin tu gyur pa/ rang gi sems snang ba'i gzung ba dang / 'dzin pa'i rnam par rtog pa rab tu spangs pa/ de bzhin gshegs pa'i sa/ so so rang gis rig pa
357a7(mdo sde): 'phags pa'i ye shes thob pa'i rnal 'byor pas de la dngos po dang / dngos po med pa'i 'du shes su mi bya'o/ /gal te yang rnal 'byor pas de lta bu'i spyod yul
357b1(mdo sde): rnams la dngos po dang dngos po med pa 'dzin pa'i mtshan ma skyed par byed na/ de ni gso bar 'dzin pa dang / bdag tu 'dzin pa dang / gang zag tu 'dzin par 'gyur ro/ /blo
357b2(mdo sde): gros chen po/ gang 'di ltar dngos po de dag gi rang bzhin dang / rang dang spyi'i mtshan nyid bstan pa de dag thams cad ni sprul pa'i sangs rgyas kyis bstan pa yin gyi/ chos
357b3(mdo sde): nyid kyi sangs rgyas kyis bstan pa ni ma yin no/ /gzhan yang bstan pa rnams ni byis pa so so'i skye bo lta ba'i bsam pa can gyi dbang gis byung ba yin gyi/ logs shig rnam
357b4(mdo sde): par 'jog pa'i tshul rang bzhin gyi chos/ 'phags pa'i ye shes so so rang gis rig pa'i ting nge 'dzin gyi bde ba la gnas pa thos pa rab tu dbye zhing ston par mi byed do/ /dper
357b5(mdo sde): na/ chu'i nang du shing gi grib ma snang yang de ni grib ma yang ma yin/ grib ma ma yin pa'ang ma yin/ shing gi dbyibs kyang ma yin/ shing gi dbyibs ma yin pa'ang ma yin no/ /de
357b6(mdo sde): bzhin du ma stegs can gyi lta ba'i bag chags kyis yongs su bsgos pa'i rnam par rtog pa la mngon par zhen pa rnams kyang gcig pa dang / tha dad pa dang / gnyis ka dang /
357b7(mdo sde): gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin pa dang / rtag pa dang / mi rtag par 'du shes pa la brten pas rang gi sems
358a1(mdo sde): snang ba tsam du khong du mi chud do/ /dper na/ me long rab tu phyis pa'i nang du rkyen ji lta ba bzhin du rnam par rtog pa med par gzugs brnyan thams
358a2(mdo sde): cad snang ste/ de dag ni gzugs kyang ma yin/ gzugs ma yin pa'ang ma yin yang gzugs dang gzugs ma yin par mthong bar rnam par rtog pa'i byis pa rnams gzugs
358a3(mdo sde): kyi 'du shes su byed do/ /de bzhin du mu stegs can lta ba ngan pa pa rang gi sems snang ba'i gzugs la rnam par rtog pas mngon par zhen pa rnams kyang gcig pa dang /
358a4(mdo sde): tha dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin/ rtag pa dang / mi rtag par lta ba la
358a5(mdo sde): rab tu brten to/ /dper na/ rlung dang 'bab chu phrad pa las sgra 'byung yang de ni dngos po'ang ma yin/ dngos po ma yin pa'ang ma yin no/ /de bzhin du mu stegs can gyi lta
358a6(mdo sde): ba ngan pa'i rtog ge pa rnams kyang / gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med
358a7(mdo sde): pa'ang ma yin pa dang / rtag pa dang / mi rtag par lta ba la rab tu brten to/ /dper na/ rtswa dang / shing med pa'i sa phyogs chen por nyi ma shin tu tsha ba'i 'od kyis smig
358b1(mdo sde): rgyu'i dpa' rlabs rab tu g.yo 'ang de ni dngos po'ang ma yin/ dngos po med pa'ang ma yin te/ chags pa dang / chags pa med pa'i phyir ro/ /de bzhin du byis pa so so'i skye bo
358b2(mdo sde): thog ma med pa'i dus kyis rnam par spros pa'i bag chags kyis bsgos pa/ rnam par rtog pas skye ba dang / gnas pa dang / 'jig pa la mngon par zhen pa rnams kyang
358b3(mdo sde): gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin pa dang / rtag pa dang / mi rtag pa la rab
358b4(mdo sde): tu brten pas so so rang gis rig par bya ba'i dngos po'i sgo la dmigs pa'ang smig rgyu'i dpa' rlabs de dag ji lta ba bzhin no/ /dper na/ la la zhig gis sngags dang /
358b5(mdo sde): 'khrul 'khor gyis sems can du bgrang ba ma yin pa ston pa 'dre dang sbyor bar ldan na g.yo ba'i las byed de/ byis pa rnams kyis rnam par rtog pas 'gro ba dang / 'ong
358b6(mdo sde): ba nyid du mngon par zhen to/ /de bzhin du mu stegs byed lta ba ngan pa'i bsam pa can dag kyang gcig pa dang / tha dad pa dang / gnyis ka dang / gnyis ka ma yin pa dang / yod
358b7(mdo sde): pa dang / med pa dang / yod pa'ang ma yin/ med pa'ang ma yin pa dang / rtag pa dang / mi rtag pa'i lta ba la brten cing spros pa la mngon par zhen pas yang dag pa ma
359a1(mdo sde): yin par sgro 'dogs so/ /blo gros chen po/ de bas na so so rang gi rig pa 'phags pa'i ye shes kyi dngos po 'dod pa dag gis skye ba dang / gnas pa
359a2(mdo sde): dang / 'jig pa dang / gcig pa dang / tha dad pa dang / gnyis ka dang / gnyis ka ma yin pa dang / yod pa dang / med pa dang / yod pa'ang ma yin/ med pa'ang ma yin pa dang /
359a3(mdo sde): rtag pa dang / mi rtag pa la sogs pa'i lta ba ngan pa'i rnam par rtog pa rnams yongs su spang bar bya'o/ /de nas bcom ldan 'das kyis don de nyid yang bstan pa'i phyir
359a4(mdo sde): tshigs su bcad pa 'di dag gsungs so/ /sgyu ma rmi lam chu grib shing / /skra shad 'dzings dang smig rgyu ltar/ /srid gsum dag ni rab rtog na/ /mthar ni rnam par grol bar
359a5(mdo sde): 'gyur| |ri dwags skom pa'i 'du shes kyi/ /g.yo bas sems ni bslus pas na/ /smig rgyu la ni chur rtog kyang / /chu yi dngos po yang dag med/ /de bzhin rnam shes sa bon
359a6(mdo sde): pa| |g.yo zhing gyur pas yul du snang / /byis pa rnam rtog gang skyes pa/ /rab rib can gyi rab rib bzhin/ /thog ma med pa'i 'khor ba la/ /dngos por 'dzin cing mngon
359a7(mdo sde): zhen pa| |mi mthun khye'us khye'u dbyung bzhin/ /'dod pa'i 'dzin pa rab tu spongs/ /sgyu ma ro langs 'khrul 'khor dang / /sprin dang rmi lam glog lta bur/ /rab tu rtog na
359b1(mdo sde): rnam grol zhing / /rgyun gsum dag ni gtan du spong / /'di la byed pa gang yang med/ /smig rgyun ma mkha' ji bzhin te/ /de ltar chos rnams rab shes na/ /shes par bya ba
359b2(mdo sde): ci yang med/ /bstan pa dag ni ming tsam ste/ /de la mtshan nyid yod ma yin/ /gang la rnam rtog skyed pa yi/ /phung po'i 'du byed skra shad 'dra/ /ri mo skra shad 'dzings pa dang /
359b3(mdo sde): sgyu ma rmi lam dri za'i grong / /mag la me'i 'khor lo smig rgyu dag /med kyang sems can rnams la snang / /rtag dang mi rtag gcig tha dad/ /gnyis ka gnyis min de bzhin te/
359b4(mdo sde): thog ma med kyi nyes 'brel bas/ /byis pa mos pas rab tu rtog /me long chu dang mig rnams dang / /yid bzhin nor bu rin po che/ /de na gzugs brnyan snang mod kyi/ /de ni
359b5(mdo sde): yang dag yod pa min/ /dngos por snang ba thams cad ni/ /ri mo dang ni smig rgyu bzhin/ /rnam pa sna tshogs gzugs snang yang / /rmi lam 'dra ste yod ma yin/ /gzhan yang
359b6(mdo sde): blo gros chen po/ de bzhin gshegs pa rnams kyi bstan pa'i chos ni mu bzhi dang bral ba yin te/ 'di lta ste/ gcig dang / tha dad pa dang / gnyis ka dang / gnyis ka ma yin
359b7(mdo sde): pa dang / yod pa dang / med pa dang / yod pa'ang ma yin/ med pa'ang ma yin pa dang / rtag pa dang / mi rtag pa spangs pa/ yod pa dang med pa'i sgro 'dogs pa dang / skur
360a1(mdo sde): pa las rnam par grol ba'o/ /de bzhin gshegs pa'i chos bstan pa ni yang dag pa'i bden pa dang / rten cing 'brel par 'byung ba dang / lam
360a2(mdo sde): dang / 'gog pa dang / rnam par thar pa rab tu 'byed cing sdud par byed pas de dag sngon du btang ba yin gyi/ ngo bo nyid dang / dbang phyug dang / rgyu med pa dang / rdul phra
360a3(mdo sde): mo dang / dus dang / rang bzhin dang 'brel bar chos ston pa ni ma yin no| /gzhan yang / blo gros chen po/ nyon mongs pa dang / shes bya'i sgrib pa rnam par dag par
360a4(mdo sde): bya ba'i phyir ded dpon ltar tshig brgya rtsa brgyad dang / snang ba med pa dang / theg pa dang / sa rnams shin tu rnam par 'byed pa'i mtshan nyid la mthar gyis rab tu
360a5(mdo sde): 'jug go / gzhan yang / blo gros chen po/ bsam gtan rnam pa bzhi yod de/ rnam pa bzhi gang zhe na/ 'di lta ste/ byis pa nye bar spyod pa'i bsam gtan dang /
360a6(mdo sde): don rab tu 'byed pa'i bsam gtan dang / de bzhin nyid dmigs pa'i bsam gtan dang / de bzhin gshegs pa'i bsam gtan no/ /de la byis pa nye bar spyod
360a7(mdo sde): pa'i bsam gtan gang zhe na/ 'di lta ste/ nyan thos dang / rang sangs rgyas dang / mu stegs can gyi rnal 'byor pa rnams gang zag la bdag med pa dang / dngos po'i rang
360b1(mdo sde): dang spyi'i mtshan nyid keng rus dang / mi rtag pa dang / sdug bsngal ba dang / mi sdug pa'i mtshan nyid la mngon par zhen pa sngon du btang ste/ 'di ni mtshan nyid 'di lta bu yin te/
360b2(mdo sde): gzhan du ma yin no zhes brtags nas snga ma las gong nas gong du khyad par can du 'gyur te/ 'du shes mi 'gog pa gang yin pa de ni byis pa nye bar spyod pa'i bsam gtan zhes
360b3(mdo sde): bya'o| |don rab tu 'byed pa'i bsam gtan gang zhe na/ 'di lta ste/ gang zag la bdag med pa dang / rang dang spyi'i mtshan nyid dang / mu stegs can gyi bdag dang / gzhan dang /
360b4(mdo sde): gnyis ka dngos po med par gyur pa la chos bdag med par brtags nas/ sa de dag gi mtshan nyid kyi don gong nas gong du khyad par can du 'gyur ba ni don rab tu 'byed
360b5(mdo sde): pa'i bsam gtan zhes bya'o/ /de bzhin nyid la dmigs pa'i bsam gtan gang zhe na/ 'di lta ste/ rnam par rtog pas bdag med pa gnyis su rnam par rtog pa yang dag pa ji
360b6(mdo sde): lta ba bzhin gyi gnas la rnam par rtog pa mi skyed pa ni de bzhin nyid la dmigs pa'i bsam gtan zhes bya'o/ /de bzhin gshegs pa'i bsam gtan gang zhe na/ 'di lta ste/ de bzhin
360b7(mdo sde): gshegs pa'i sa'i rnam pa la 'jug pa so so rang gis rig pa 'phags pa'i ye shes kyi mtshan nyid gsum gyi bde ba la gnas nas/ sems can gyi don bsam gyis mi khyab
361a1(mdo sde): pa'i bya ba byed pa ni de bzhin gshegs pa'i bsam gtan zhes bya'o/ /de nas bcom ldan 'das kyis don de nyid yang bstan pa'i phyir tshig su bcad pa 'di
361a2(mdo sde): dag gsungs so/ /byis pa nye spyod bsam gtan dang / /don gyi mtshan nyid 'byed bsam gtan/ /de bzhin nyid dmigs bsam gtan dang / /de bzhin gshegs pa'i dag bsam
361a3(mdo sde): gtan| |rnal 'byor can gyis brtson byas na/ /nyi ma zla ba'i dbyibs 'dra dang / /pad+ma dang ni g.yangs dang / /nam mkha' dang ni me zad ltar/ /rnal 'byor pas ni gang rtog pa//
361a4(mdo sde): mtshan ma sna tshogs de dag ni/ /mu stegs lam 'byed bsam gtan te/ /nyan thos dang ni rang rgyal gyi/ /spyod yul du yang ltung bar byed/ /'di dag thams cad rab spangs na/ /de
361a5(mdo sde): ni snang ba med pa yin/ /zhing rnams kun gyi sangs rgyas kyi/ /bsam gyis mi khyab phyag gis ni/ /de yi mgo la nyug mdzad de/ /de bzhin nyid kyi rjes zhugs brtags/ /de nas
361a6(mdo sde): byang chub sems dpa' sems dpa' chen po blo gros chen pos yang bcom ldan 'das la 'di skad ces gsol to/ /bcom ldan 'das/ mya ngan las 'das pa zhes bgyi ba
361a7(mdo sde): chos ji lta bu zhig la mya ngan las 'das pa zhes bgyi lags/ bcom ldan 'das kyis bka' stsal pa/ blo gros chen po/ rang bzhin thams cad kyi bag chags kyi kun gzhi
361b1(mdo sde): dang / yid dang / yid kyi rnam par shes pa dang / lta ba'i bag chags rab tu gyur ba ni mya ngan las 'das pa zhes bya ste/ sangs rgyas rnams dang / nga'i mya ngan las 'das pa
361b2(mdo sde): rang bzhin stong pa nyid kyi dngos po'i spyod yul lo/ /gzhan yang / blo gros chen po/ mya ngan las 'das pa ni 'phags pa so so rang gis rig pa'i ye shes kyi sbyod yul te/ rtag
361b3(mdo sde): pa dang / chad par rnam par rtog pa dang / dngos po dang / dngos po med par rnam par spangs pa'o/ /ji ltar rtag pa ma yin zhe na/ 'di lta ste/ rang dang spyi'i mtshan nyid du rnam par
361b4(mdo sde): rtog pa spangs pa'i phyir rtag pa ma yin no/ /ji ltar chad pa ma yin zhe na/ 'di lta ste/ 'das pa dang / ma 'ongs pa dang / da ltar byung ba'i 'phags pa thams cad kyis so so rang
361b5(mdo sde): gis rig pa thob pa'i phyir chad pa ma yin no/ /blo gros chen po/ mya ngan las 'das pa ni mi 'jig mi 'chi ste/ gal te mya ngan las 'das pa 'chi ba zhig yin na ni yang skye ba'i
361b6(mdo sde): rgyun len par 'gyur ro/ /ci ste 'jig pa zhig yin na ni 'dus byas kyi mtshan nyid du ltung bar 'gyur te/ de'i phyir mya ngan las 'das pa ni 'jig pa dang / 'chi ba dang bral
361b7(mdo sde): bas na rnal 'byor pa rnams skabs su 'gro ba yin no/ /gzhan yang / blo gros chen po/ mya ngan las 'das pa ni spangs pa ma yin pa dang / thob pa ma yin pa dang / chad
362a1(mdo sde): ba ma yin pa dang / rtag pa ma yin pa dang / don gcig pa ma yin pa dang / don sna tshogs ma yin pa ni mya ngan las 'das pa zhes bya'o/ /gzhan
362a2(mdo sde): yang / blo gros chen po/ nyan thos dang / rang sangs rgyas kyi mya ngan las 'das pa ni rang dang spyi'i mtshan nyid khong du chud pa dang / yul gyi 'du 'dzi med pa dang / phyin ci
362a3(mdo sde): log par mthong bas rnam par rtog pa mi skye ba ste/ de dag gis de la mya ngan las 'das pa'i blor 'gyur ro/ /gzhan yang / blo gros chen po/ rang bzhin gyi mtshan nyid
362a4(mdo sde): ni rnam pa gnyis te/ gnyis gang zhe na/ 'di lta ste/ brjod pa'i rang bzhin gyi mtshan nyid la mngon par zhen pa dang / dngos po'i rang bzhin gyi mtshan nyid la mngon par
362a5(mdo sde): zhen pa'o/ /de la brjod pa'i rang bzhin gyi mtshan nyid la mngon par zhen pa ni thog ma med pa'i dus kyi tshig tu spros pa'i bag chags la mngon par zhen pa las byung ngo / /
362a6(mdo sde): dngos po'i rang bzhin gyi mtshan nyid la mngon par zhen pa ni rang gi sems snang ba tsam du khong du ma chud pa las 'byung ngo / /gzhan yang / blo gros chen po/ de bzhin
362a7(mdo sde): g shegs pa rnams ni byin gyi rlabs rnam pa gnyis rnam par bzhag pas byang chub sems dpa' sems dpa' chen po rnams sangs rgyas rnams kyi zhabs la mgo bos
362b1(mdo sde): gtug cing dri ba yongs su 'dri'o/ /byin gyi rlabs rnam pa gnyis rnam par bzhag pa gang zhe na/ 'di lta ste/ ting nge 'dzin la snyoms par 'jug pa dang / sku dang / zhal dang /
362b2(mdo sde): gsung thams cad rab tu ston pa'i byin gyi rlabs dang / phyag gis dbang bskur ba'i byin gyi rlabs so/ /de la/ blo gros chen po/ byang chub sems dpa' sems dpa' chen po rnams
362b3(mdo sde): ni byang chub sems dpa'i sa dang po la sangs rgyas kyi byin gyi rlabs la rab tu gnas te/ 'di ltar byang chub sems dpa' theg pa chen po rab tu snang ba zhes bya ba'i ting nge 'dzin
362b4(mdo sde): la snyoms par 'jug cing / ting nge 'dzin de la snyoms par zhugs ma thag tu phyogs bcu'i 'jig rten na bzhugs pa'i sangs rgyas rnams kyi byin gyi rlabs kyi mthus kun tu
362b5(mdo sde): sku dang / zhal dang / gsung thams cad rab tu ston te/ byang chub sems dpa' sems dpa' chen po rdo rje'i snying po dang / yon tan de lta bu'i mtshan nyid dang ldan pa'i byang
362b6(mdo sde): chub sems dpa' sems dpa' chen po gzhan dag la ji lta ba bzhin no/ /blo gros chen po/ 'di ni byang chub sems dpa'i sa dang po la byang chub sems dpa' sems dpa'
362b7(mdo sde): chen po dag ting nge 'dzin la snyoms par 'jug par byin gyis brlab pa rab tu thob pa zhes bya ste/ bskal pa brgya stong du dge ba'i rtsa ba bsags pa las mngon par grub pa'o/
363a1(mdo sde): rim gyis sa rnams kyi gnyen po dang / mi mthun pa'i phyogs kyi mtshan nyid rtogs par khong du chud pas sa chos kyi sprin la 'jug ste/ pad+ma chen
363a2(mdo sde): po'i gzhal med khang khyad par can na gnas shing pad+ma chen po rin po che'i seng ge'i stan la 'dug nas/ skal pa mnyam pa'i byang chub sems dpa' chen po'i
363a3(mdo sde): 'khor gyis yongs su bskor ba la rin po che sna tshogs kyi phreng bas lus rab tu brgyan pas gser btso ma dang / me tog tsam pa ka dang / nyi ma dang / zla ba'i 'od zer ji lta ba
363a4(mdo sde): bzhin no/ /phyogs bcu nas gshegs pa'i rgyal ba rnams pad+ma chen po'i gzhal med khang na stan la 'dug pa de la spyi bo nas dbang bskur bar mdzad de/ ji ltar
363a5(mdo sde): dbang phyug dang / 'khor los bsgyur ba'i rgyal po dang / lha'i dbang po'i bu bzhin du spyi bor dbang bskur ba mdzad pas 'di ni byang chub sems dpa' rnams kyi phyag gis
363a6(mdo sde): dbang bskur ba'i byin gyi rlabs zhes bya'o/ /blo gros chen po/ 'di ni byang chub sems dpa' sems dpa' chen po rnams kyi byin gyi rlabs rnam pa gnyis zhes bya ste/ byang
363a7(mdo sde): chub sems dpa' sems dpa' chen po gal te byin gyi rlabs rnam pa gnyis la gnas na sangs rgyas thams cad mthong bar nus kyi/ de lta ma yin na ni mthong bar mi
363b1(mdo sde): nus so/ /gzhan yang / blo gros chen po/ byang chub sems dpa' sems dpa' chen po rnams ji tsam du ting nge 'dzin dang / rdzu 'phrul dang / chos ston pa'i spyod pa rab tu dbye ba la
363b2(mdo sde): sogs pa de dag thams cad ni de bzhin gshegs pa'i byin gyi rlabs rnam pa gnyis la gnas pas so/ /blo gros chen po/ byang chub sems dpa' sems dpa' chen po rnams gal te
363b3(mdo sde): sangs rgyas kyi byin gyi rlabs dang yongs su bral bas kyang spobs pas chos ston par nus na ni byis pa so so'i skye bo thams cad kyis kyang chos ston nus par 'gyur ro/ /de ci'i phyir zhe
363b4(mdo sde): na| 'di ltar byin gyis brlabs la mi gnas pa'i phyir ro/ /blo gros chen po/ ri dang / rdo dang / shing ljon pa dang / shing dang / rol mo'i cha byad rnam pa sna tshogs dang / grong khyer
363b5(mdo sde): dang | grong rdal dang / khang pa dang / gzhal med khang dag kyang de bzhin gshegs pa grong khyer du byon pa'i byin gyi rlabs kyis de dag thams cad las rol mo'i sgra rang byung na sems yod pa
363b6(mdo sde): dag lta ci smos/ 'on pa dang / long ba dang / lkugs pa dag kyang sdug bsngal rnam pa sna tshogs las rnam par 'grol te/ de bzhin gshegs pa ni 'di lta bu la sogs pa'i byin
363b7(mdo sde): gyi rlabs tshad med pas sems can rnams la phan 'dogs so/ /byang chub sems dpa' blo gros chen pos yang bcom ldan 'das la gsol pa/ bcom ldan 'das/ ci'i rgyu dang rkyen
364a1(mdo sde): g yis de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po ting nge 'dzin
364a2(mdo sde): la snyoms par 'jug pa'i dus dang / khyad par gyi dbang bskur ba'i dus la gnas pa dag la byin gyis rlob pa mdzad/ bcom ldan 'das kyis bka' stsal pa/ blo gros chen
364a3(mdo sde): po| bdud kyi las dang nyon mongs pa spang pa'i phyir dang / nyan thos kyi sa dang bsam gtan du mi ltung zhing de bzhin gshegs pa so so rang gis rig pa'i sa thob par bya ba'i phyir
364a4(mdo sde): dang | thob par bya ba'i chos rnam par 'phel zhing khyad par can du bya ba'i phyir te/ des na de bzhin gshegs pa dgra bcom pa yang dag par rdzogs pa'i sangs rgyas rnams
364a5(mdo sde): byin gyi rlabs rnam par bzhag pas byang chub sems dpa' sems dpa' chen po rnams la byin gyis rlob par mdzad do/ /gal te byin gyi rlabs kyis byin gyis ma brlabs
364a6(mdo sde): na mu stegs can gyi lta ba ngan pa'i rnam par rtog pa dang / nyan thos dang / bdud kyi bsam par ltung zhing bla na med pa yang dag par rdzogs pa'i byang chub mngon par rdzogs par
364a7(mdo sde): 'tshang mi rgya ste/ de ltar de'i phyir de bzhin gshegs pa rnams byin gyis rlabs kyis byang chub sems dpa' sems dpa' chen po rnams rjes su bzung ba yin no/ /de nas
364b1(mdo sde): bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /byin rlabs ldan pa mi yi gtso/ /smon lam chen po rnam dag pa/ /ting nge 'dzin
364b2(mdo sde): dang dbang bskur dag/ dang por dang ni sa bcur 'byung // //'phags pa lang+kar gshegs pa rin po che'i mdo las/ bam po bzhi pa/ de nas yang bcom ldan
364b3(mdo sde): 'das la byang chub sems dpa' sems dpa' chen po blo gros chen pos 'di skad ces gsol to/ /bcom ldan 'das kyis rten cing 'brel par 'byung ba bka' stsal pas/ rgyu
364b4(mdo sde): dang rkyen rnam par brjod pa nyid mdzad kyi/ rang gi tshul gyi gtam ni ma gsungs so/ /bcom ldan 'das/ mu stegs can rnams kyang rten cing 'brel par 'byung ba bshad de/ 'di
364b5(mdo sde): lta ste/ gtso bo dang / dbang phyug dang / dus dang / rdul phra mo las dngos po rnams skye bar brjod do/ /bcom ldan 'das kyis rgyu dang rkyen las dngos po rnams skye bar gsungs shing
364b6(mdo sde): brjod pa la'ang bar du chod pa dang bcas pa'i grub pa'i mtha' dang / bar du chod pa ma mchis pa'i grub pa'i mtha' mchis so/ /bcom ldan 'das/ mu stegs can dag kyang mchis
364b7(mdo sde): pa dang ma mchis pa las skye bar brjod/ bcom ldan 'das kyis kyang ma mchis pa las 'byung la byung nas kyang 'jig par gsungs te/ ji ltar bcom ldan 'das kyis ma rig pa'i
365a1(mdo sde): rkyen gyis 'du byed nas rga shi'i bar du gsungs pa 'di'ang bcom ldan 'das kyis rgyu ma mchis par smra ba rnam par brjod pa gsungs kyi/ rgyur
365a2(mdo sde): smra ba gsungs pa ma lags so/ /bcom ldan 'das kyis 'di yod pas 'di byung ngo zhes rnam par bzhag pa gsum pa 'di ni rim gyis 'byung bar gzhag pa ma lags par
365a3(mdo sde): mu stegs can gyis rnam par brjod pa nyid bzung gi / de bzhin gshegs pa'i ni de de lta ma lags so/ /de ci'i slad du zhe na/ bcom ldan 'das/ mu stegs can rnams kyis
365a4(mdo sde): ni rten cing 'brel par 'byung pa ma lags pa'i rgyus 'bras bu mngon par bsgrub bo/ /bcom ldan 'das kyis ni rgyu'ang dngos po la ltos/ dngos po'ang rgyu la ltos pas rgyu dang
365a5(mdo sde): rkyen yang 'chol par 'gyur zhing de bzhin du phan tshun du thug pa ma mchis par yang 'gyur ro/ /bcom ldan 'das kyis bka' stsal pa/ blo gros chen po/ nga ni rgyu med
365a6(mdo sde): par smra ba dang / rgyu dang rkyen tshol par smra ba ma yin te/ 'di yod pas 'di 'byung ngo / /zhes brjod pa ni gzung ba dang 'dzin pa ngo bo nyid med pa dang / rang gi sems snang
365a7(mdo sde): pa tsam du khong du chud pa'i phyir ro/ /blo gros chen po/ gang gzung ba dang 'dzin pa la mngon par zhen pa dang / phyi rol gyi yul gyi dngos po dngos po med pa dang / rang gi
365b1(mdo sde): sems snang ba tsam khong du ma chud pa de dag la ni 'di lta bu'i nyes par 'gyur gyi/ nga'i rten cing 'brel ba'i 'byung ba la ni ma yin no/ /blo gros chen pos yang gsol pa/ bcom
365b2(mdo sde): ldan 'das/ brjod pa dngos po ma mchis pa lags na dngos po thams cad kyang mchis pa ma lags sam/ bcom ldan 'das/ dngos po dag ma mchis su lags na ni
365b3(mdo sde): brjod pa'ang 'byung bar mi 'gyur na/ bcom ldan 'das/ de'i slad du brjod pa dngos po mchis pas dngos po thams cad kyang mchis so/ /bcom ldan 'das kyis bka' stsal
365b4(mdo sde): pa| blo gros chen po/ dngos po med pa dag kyang brjod pa yod de/ 'di lta ste/ ri bong gi rwa dang / rus sbal gyi spu la sogs pa 'jig rten na brjod par snang mod kyi/ blo gros
365b5(mdo sde): chen po| de dag ni dngos po'ang ma yin/ dngos po med pa ma yin te/ brjod pa tsam du zad do/ /ji ltar khyod kyis smras pa ltar brjod pa rang bzhin yod pas dngos po thams
365b6(mdo sde): cad kyang yod na ni de lta na khyod kyi smra ba de ni nyams par 'gyur ro/ /blo gros chen po/ brjod pa ni sangs rgyas rnams kyi zhing thams cad na yod pa ma yin te/ /brjod pa ni byas
365b7(mdo sde): pa'o| |blo gros chen po/ sangs rgyas kyi zhing la la na mig mi 'dzum pas/ la la na mtshan ma bstan pas/ la la na smin ma bskyod pas/ la la na mig rig rig byas pas/ la la
366a1(mdo sde): na dgod pas/ la la na glal bas/ la la na se gol gyi sgras/ la la na zhing dran pas/ la la na bskyod pas chos ston te/ blo gros chen po/ dper
366a2(mdo sde): na| 'jig rten gyi khams mig mi 'dzum pa dang / spos brtsegs dang / de bzhin gshegs pa kun tu bzang po'i zhing khams na spyan mi 'dzum par gzigs pa tsam gyis
366a3(mdo sde): byang chub sems dpa' dag mi skye ba'i chos la bzod pa dang / khyad par gyi ting 'dzin gzhan dag kyang rab tu 'thob par mdzad do/ /blo gros chen po/ de'i phyir brjod
366a4(mdo sde): pa yod pas dngos po thams cad yod pa ni ma yin no/ /blo gros chen po/ de ni 'jig rten 'di na'ang snang ste/ srin bu dang / sbrang ma la sogs pa'i sems can dag kyang
366a5(mdo sde): brjod pa med par rang gi bya ba byed do/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /nam mkha' ri bong rwa
366a6(mdo sde): dag dang / /mo gsham gyi ni bu dag kyang / /med kyang tshig tu brjod pa ltar/ /dngos la rtog pa'ang de bzhin no/ /rgyu rkyen 'dus pa'i chos dag la/ /skye bar byis pa rnam
366a7(mdo sde): rtog ste| |tshul 'di rab tu mi shes pas/ /srid gsum gnas na rab tu 'khyam/ /de nas yang byang chub sems dpa' sems dpa' chen po blo gros chen pos bcom
366b1(mdo sde): ldan 'das la 'di skad cis gsol to/ /bcom ldan 'das kyis gang la rtag pa'i sgrar gsungs/ bcom ldan 'das kyis bka' stsal pa/ blo gros chen po/ nor pa'i phyir
366b2(mdo sde): te| nor pa 'di ni 'phags pa rnams la'ang snang mod kyi/ phyin ci log tu ni ma yin no/ /blo gros chen po/ 'di ltar 'jig rten na mi mkhas pa dag gis smig sgyu dang / mgal
366b3(mdo sde): me'i 'khor lo dang / skra shad 'dzings pa dang / dri za'i grong khyer dang / sgyu ma dang / rmi lam dang / gzugs brnyan dag la phyin ci log tu 'dzin gyi/ mkhas pa rnams kyis
366b4(mdo sde): ni ma yin te/ mi snang ba'ang ma yin no/ /blo gros chen po/ nor pa de dag ni rnam pa du mar snang yang nor pas mi rtag par byed pa ma yin no/ /de ci'i phyir zhe na/ 'di lta ste/
366b5(mdo sde): dngos po dang dngos po med pa rnam par spangs pa'i phyir ro/ /blo gros chen po/ ji ltar na nor pa dngos po dang dngos po med pa rnam par spangs she na/ 'di lta ste/ byis pa thams
366b6(mdo sde): cad kyi spyod yul sna tshogs pa'i phyir ro/ /ji ltar gang+gA'i klung de yi dwags rnams kyis mthong ba dang mi mthong ba'i phyir nor pa ni dngos po yod pa ma yin no/ /gzhan dag la
366b7(mdo sde): snang bas na de'i phyir dngos po med pa'ang ma yin te/ de ltar na nor pa ni 'phags pa rnams phyin ci log dang phyin ci log ma yin pa rnam par spangs pas de'i phyir nor pa ni rtag pa ste/ 'di lta
367a1(mdo sde): ste| mtshan ma'i mtshan nyid mi 'jig pa'i phyir ro/ /blo gros chen po/ nor pa ni mtshan ma sna tshogs ma yin te/ rnam par rtog pa'i mtshan
367a2(mdo sde): ma 'jigs pas de'i phyir nor pa ni rtag pa'o/ /blo gros chen po/ ji ltar na nor pa de kho na yin zhe na/ gal te yang rgyu dang rkyen gyi nor pa 'di la 'phags pa rnams phyin ci log gi
367a3(mdo sde): blo dang / phyin ci log ma yin pa'i blo'ang mi skye na'o/ /blo gros chen po/ 'phags pa rnams ma gtogs par nor pa 'di la cung zad tsam du 'du shes yod pa ni 'phags
367a4(mdo sde): pa'i ye shes kyi dngos po'i mtshan nyid ma yin no/ /blo gros chen po/ cung zad tsam zhes bya ba de ni byis pa rnams kyi rnam par brtags pas brjod pa yin te/ 'phags
367a5(mdo sde): pas brjod pa ni ma yin no/ /nor pa de'ang phyin ci log dang phyin ci log ma yin par rnam par brtags pas rigs rnam pa gnyis skyed de/ 'di lta ste/ 'phags pa'i rigs
367a6(mdo sde): dang / byis pa so so'i skye bo'i rigs so/ /'phags pa'i rigs kyang rnam pa gsum du dbye bas 'di lta ste/ nyan thos kyi theg pa dang / rang sangs rgyas kyi theg pa dang / sangs
367a7(mdo sde): rgyas kyi theg pa'o/ /ji ltar na byis pa so so'i skye bo rnams rnam par brtags pas nyan thos kyi theg pa'i rigs skyed ce na/ 'di lta ste/ rang dang spyi'i mtshan nyid la mngon
367b1(mdo sde): par zhe na pas nyan thos kyi rigs su 'gyur te/ de ltar na rnam par dag pas nyan thos kyi theg pa'i rigs skyed par byed pa yin no/ /blo gros chen po/ nor pa de nyid rnam par brtags
367b2(mdo sde): pas rang sangs rgyas kyi theg pa'i rigs skyed par byed de/ 'di lta ste/ nor pa de nyid kyi rang dang spyi'i mtshan nyid du sgom pa na mngon par zhen pa med pas rang sangs rgyas kyi theg pa'i
367b3(mdo sde): rigs skyed par byed pa yin no/ /ji ltar na mkhas pa rnams kyis nor pa de nyid la rnam par brtags pas sangs rgyas kyi theg pa'i rigs skyed par byed pa yin zhe na/ 'di lta ste/
367b4(mdo sde): rang gi sems snang ba tsam du khong du chud pas phyi rol gyi dngos po dang / dngos po med par rnam par mi rtog na sangs rgyas kyi theg pa'i rigs skyed par byed pa yin te/ 'di ni nor
367b5(mdo sde): pa de nyid las sangs rgyas kyi theg pa'i rigs skyed par byed pa zhes bya'o/ /gzhan yang dngos po sna tshogs kyi rang bzhin du nor pa la byis pa rnams kyis rnam par brtags
367b6(mdo sde): pas na byis pa so so'i skye bo'i rigs skyed par byed de/ de ni dngos po'ang ma yin/ dngos po med pa'ang ma yin pa ni rigs kyi don ces bya'o/ /blo gros chen po/ nor pa de nyid
367b7(mdo sde): la rnam par mi rtog pas 'phags pa rnams sems dang / yid dang / yid kyi rnam par shes pa las 'das pa'i phyir bag chags kyi rang bzhin gyi chos la gzhan du gyur pa'i
368a1(mdo sde): dngos po ni de bzhin nyid ces bya ste/ de'i phyir de bzhin nyid ni sems las grol ba'o zhes tshig 'di ngas smras te/ mtshan ma rnam par spangs
368a2(mdo sde): pa bstan pa'i phyir mtshan ma thams cad dang bral ba'o zhes smras pa yin no/ /blo gros chen pos bcom ldan 'das la gsol pa/ bcom ldan 'das/ nor pa mchis
368a3(mdo sde): pa'am| ma mchis pa zhig lags/ bcom ldan 'das kyis bka' stsal pa/ blo gros chen po/ ji ltar sgyu ma bzhin du mngon par zhen pa'i mtshan nyid med de/ gal
368a4(mdo sde): te nor pa la mngon par zhen pa'i mtshan nyid yod na ni mngon par zhen pa'i dngos po zlog par mi 'gyur la/ rten cing 'brel bar 'byung ba 'di yang mu stegs can gyi rgyu
368a5(mdo sde): las skye ba bzhin du 'gyur ro/ /blo gros chen pos bcom ldan 'das la gsol ba/ bcom ldan 'das/ gal te nor pa de sgyu ma dang mtshungs pa zhig lags na ni de
368a6(mdo sde): ltar na nyon mongs pa gzhan gyi rgyu bgyid par 'gyur ro/ /bcom ldan 'das kyis bka' stsal pa/ blo gros chen po/ sgyu ma ni nor pa'i rgyu ma yin te/ gnas ngan len
368a7(mdo sde): gyi nyes pa mi skyed pa'i phyir ro/ /blo gros chen po/ sgyu ma ni gnas ngan len gyi nyes pa mi skyed de/ rnam par rtog pa med pa'i phyir ro/ /blo gros chen po/ sgyu ma ni gzhan
368b1(mdo sde): gyi rig sngags kyi mthu las 'byung gi / rang gi rnam par rtog pa'i gnas ngan len gyi bag chags las skyes pa ma yin pas de'i phyir nyes pa skyed pa byed pa ma yin no/ /blo gros
368b2(mdo sde): chen po| byis pa so so'i skye bo rnams kyi nor pa'i sems kyi mngon par zhen pa yin gyi 'phags pa rnams ni ma yin no/ /de nas bcom ldan 'das kyis don de nyid yang bstan
368b3(mdo sde): pa'i phyir tshigs su bcad pa 'di gsungs so/ /'phags pas nor pa mi mthong ste/ /dbus na'ang yang dag yod ma yin/ /gal te dbus de yang dag na/ nor pa'ang yang dag
368b4(mdo sde): nyid du 'gyur/ /nor pa thams cad spangs nas kyang / /gal te mtshan ma yang skyed na/ /de nyid kyang ni nor pa ste/ /rab rib yongs su ma dag bzhin/ /gzhan yang / blo gros
368b5(mdo sde): chen po| sgyu ma ma yin pa chos dang mtshungs pa yod pa ma yin pas chos thams cad sgyu ma lta bur mthong ngo / /bcom ldan 'das la blo gros chen pos gsol pa/ bcom
368b6(mdo sde): ldan 'das ni sgyu ma sna tshogs kyi mtshan nyid la mngon par zhen pas chos thams cad sgyu ma lta bu lags sam/ 'on te tha dad pa'i mtshan nyid la mngon par zhen pas lags
368b7(mdo sde): gal te sgyu ma rnam pa sna tshogs kyi mtshan nyid la mngon par zhen pas dngos po thams cad sgyu ma lta bu lags na ni/ bcom ldan 'das/ dngos po rnams sgyu ma lta bu lags par
369a1(mdo sde): 'gyur ro/ /de ci'i slad du zhe na/ 'di ltar gzugs sna tshogs kyi mtshan nyid ni rgyu ma mchis pa ma lags la/ bcom ldan 'das/ rgyu gang yang
369a2(mdo sde): gzugs sna tshogs kyi mtshan nyid sgyu ma lta bur snang bar bgyid pa ma mchis so/ /bcom ldan 'das/ de'i slad du sgyu ma sna tshogs kyi mtshan nyid la mngon par zhen pa dang
369a3(mdo sde): chos mthun pa ma mchis pas dngos po rnams sgyu ma lta bu ma lags so/ /bcom ldan 'das kyis bka' stsal pa/ blo gros chen po/ sgyu ma sna tshogs kyi mtshan nyid la
369a4(mdo sde): mngon par zhen pa dang chos mthun pas chos thams cad sgyu ma lta bu ma yin mod kyi/ 'on kyang / blo gros chen po/ chos thams cad ni yang dag pa ma yin te/ myur du 'jug
369a5(mdo sde): pa glog dang 'dra bas na sgyu ma lta bu zhes bya'o/ /blo gros chen po/ dper na/ glog 'gyur ba skad cig tu 'byung la/ byung nas 'jig pa ni byis ba so so'i skye bo rnams la mi
369a6(mdo sde): snang ste/ de bzhin du chos thams cad kyang rang gi rnam par rtog pa'i rang dang spyi'i mtshan nyid la dngos po med par rab tu rnam par 'byed pa med pa dang / gzugs kyi
369a7(mdo sde): mtshan nyid la mngon par ma chags pa med pa las snang ngo / /de nas bcom ldan 'das kyis don de nyid yang bstan pa'i phyir tshigs su bcad pa 'di gsungs so/ /sgyu
369b1(mdo sde): mar med min chos mthun pas/ /dngos po rnams ni sgyu mar brjod/ /yang dag ma yin glog 'dra bas/ /de phyir sgyu ma lta bur bshad/ /blo gros chen pos yang bcom ldan
369b2(mdo sde): 'das la gsol ba/ 'di ltar bcom ldan 'das kyis dngos po thams cad ni ma skyes pa dang / sgyu ma lta bu zhes gsungs pas/ bcom ldan 'das kyis de skad du bka' stsal
369b3(mdo sde): pa'i tshig snga ma dang / slad ma 'gal ba nongs par mi 'gyur ram ci na dngos po rnams skye ba ma mchis pa dang / sgyu ma lta bu zhes gsungs/ bcom ldan 'das kyis bka' stsal pa/
369b4(mdo sde): blo gros chen po/ ngas dngos po rnams skye ba med pa dang / sgyu ma lta bur brjod kyang tshig snga phyi 'gal ba'i nyes par mi 'gyur ro/ /de ci'i phyir zhe na/ 'di lta ste/ skye ba rnams skye
369b5(mdo sde): ba med pa dang / rang gi sems snang ba tsam du rtogs pa dang / phyi rol gyi dngos po dang dngos po med pa yod pa dang med pa las mi skye bar mthong bas na/ blo gros chen po/ nga'i tshig
369b6(mdo sde): snga phyi 'gal ba'i nyes par mi 'gyur te/ 'on kyang mu stegs can gyi rgyu las skye ba gzhig pa'i phyir ngas dngos po thams cad ma skyes pa zhes bshad do/ /blo gros chen po/ mu stegs
369b7(mdo sde): can glen pa'i tshogs mang po rnams ni dngos po rnams yod pa dang / med pa las skye bar 'dod de/ rang gi rnam par rtog pa sna tshogs la mngon par zhen pa'i rkyen gyis ni ma
370a1(mdo sde): yin no/ /blo gros chen po/ nga ni yod na'ang ma yin/ med na'ang mi skye ste/ de'i phyir nga ni skye ba med pa'i tshig nyid du brjod de/ blo gros chen po/
370a2(mdo sde): dngos por bstan pa ni 'khor bar yongs su 'dzin pa'i phyir dang / med do zhes chad par lta ba rnam par bzlog pa'i phyir dang / nga'i slob ma rnams las sna tshogs kyis
370a3(mdo sde): skye ba'i gnas yongs su 'dzin par bstan pa'i phyir dngos po'i sgras 'khor ba yongs su 'dzin par byed do zhes bshad do/ /blo gros chen po/ sgyu ma lta bu'i rang bzhin
370a4(mdo sde): dang mtshan nyid bstan pa ni dngos po'i rang bzhin dang mtshan nyid yongs su spang ba'i phyir te/ byis pa so so'i skye bo lta ba ngan pa'i mtshan nyid du lhung ba'i bsam pa can
370a5(mdo sde): rang gi sems snang ba tsam du ma gtogs pas/ rgyu dang rkyen dang byed pa'i rang gi mtshan nyid du mngon par zhen pa rnams rnam par bzhag pa'i phyir chos thams cad sgyu ma dang
370a6(mdo sde): rmi lam gyi rang bzhin dang mtshan nyid du bstan to/ /ci nas kyang byis pa so so'i skye bo lta ba ngan pa'i bsam pa can/ bdag dang gzhan dang / chos thams cad la mngon
370a7(mdo sde): par zhen pa/ yang dag pa ji lta ba bzhin gyi gnas su mthong ba dag log par smra bar mi bya ba'i phyir te/ blo gros chen po/ chos thams cad kyi yang dag par gnas pa
370b1(mdo sde): ji lta ba bzhin du mthong ba ni 'di lta ste/ rang gi sems snang ba tsam las 'das pa'o/ /de nas bcom ldan 'das kyis don de nyid bstan pa'i phyir tshigs su bcad pa 'di
370b2(mdo sde): gsungs so/ /skye med byed pa dngos ma yin/ /dngos pos 'khor ba kun sdud de/ /sgyu ma la sogs 'dra mthong na/ /mtshan nyid la ni rnam mi rtog /gzhan yang / blo gros chen po/
370b3(mdo sde): ming dang / tshig dang / yi ge'i tshogs kyi mtshan nyid du rab tu bshad par bya ste/ ming dang / tshig dang / yi ge'i tshogs rab tu rtogs pa'i byang chub sems dpa' sems dpa'
370b4(mdo sde): chen po gang gis don dang / tshig dang / yi ge'i tshogs kyi rjes su zhugs pa ni myur du bla na med pa yang dag par rdzogs pa'i byang chub mngon par 'tshang rgya ste/ mngon par rdzogs
370b5(mdo sde): par sangs rgyas nas sems can thams cad kyang de bzhin du khong du chud par byed do/ /blo gros chen po/ de la ming gi tshogs zhes bya ba ni 'di lta ste/ dngos po gang la brten nas
370b6(mdo sde): ming du gdags pa ni ming gi tshogs zhes bya'o/ /blo gros chen po/ tshigs gi tshogs ni 'di lta ste/ tshig gang don gyi tshogs dang ldan pa dang / rang gi ngo bo nyid gdon mi za ba dang /
370b7(mdo sde): mthar thug pa de ni tshig gi tshogs zhes bya'o/ /blo gros chen po/ yi ge'i tshogs ni 'di lta ste/ gang gis ming dang tshig gsal bar byed pa de ni yi ge'i tshogs zhes bya'o/ /yang
371a1(mdo sde): yi ge'i tshogs ni 'di lta ste/ ring po dang / thung du dang / mthob dang / dma' ba'o/ /yang tshig gi tshigs ni 'gro ba'i rjes lta bu ste/ 'di ltar
371a2(mdo sde): glang po che dang / rta dang / mi dang / ri dwags la sogs pa la gang sa la 'gro ba'i rjes rnams ni tshig gi tshogs zhes bya ba'i ming 'thob bo/ /blo gros chen po/ ming dang gyi ge
371a3(mdo sde): ni 'di lta ste/ ming gis phung po gzugs med pa bzhi brjod pa'i phyir ro/ /rang gi mtshan nyid snang bar byed pas ni yi ge ste/ de ni ming dang / yi ge'i tshogs zhes bya'o/ /'di
371a4(mdo sde): ni ming dang / tshigs dang / yi ge'i tshogs rnam brjod pa'i mtshan nyid de/ de la khyod kyis nan tan du bslab par bya'o/ /de nas bcom ldan 'das kyis de na de nyid yang bstan
371a5(mdo sde): pa'i phyir tshigs su bcad pa 'di gsungs so/ /ming dang tshig gi tshogs rnams dang / /yi ge'i tshogs la bye brag tu/ /mi shes byis pa chags pa ni/ /ji ltar glang chen rdzab
371a6(mdo sde): bying bzhin/ /gzhan yang / blo gros chen po/ ma 'ongs pa'i dus na mkhas pa dag gis gcig pa dang / tha dad pa dang / gnyis ka dang / gnyis ka ma yin par lta ba'i mtshan
371a7(mdo sde): nyid las rnam par grol ba/ ngas rtogs pa'i don rnams mi mkhas pa de dag la dris pas na/ de dag 'di skad du 'di ni tshul bzhin 'dra'i ba ma yin no zhes zer zhing 'di lta ste/
371b1(mdo sde): gzugs la sogs pa dang / mi rtag pa gcig ga ma tha dad ces bya ba dang / de bzhin du mya ngan las 'das pa las 'du byed dang / mtshan nyid las mtshan nyid kyi gzhi dang / yon tan
371b2(mdo sde): las yon tan can dang / 'byung ba las 'byung ba las gyur pa dang / mthong ba las mthong bar bya ba dang / rdul las rdul phra mo dang / sgrub pa las rnal 'byor pa dang / de bzhin
371b3(mdo sde): du gcig la gcig phan tshun dpag pa'i mtshan nyid kyi tshul gyis de dag la sogs pa dris pa rnams bcom ldan 'das kyis lung bstan to/ /zhes zer ro/ /de la bzhag
371b4(mdo sde): pa'i lung bstan pa ni skyes bu gti mug can de dag gis shes par 'gyur ba ma yin te/ 'di ltar nyan pa'i blo dang mi ldan pa'i phyir/ de bzhin gshegs pa dgra bcom pa
371b5(mdo sde): yang dag par rdzogs pa'i sangs rgyas rnams de dag skrag pa'i gnas spang pa'i phyir lung mi bstan pa rnams lung mi ston to/ /gzhan yang mus stegs can gyi lta bar smra ba
371b6(mdo sde): gzhig pa'i phyir ma bshad do/ /blo gros chen po/ mu stegs can ni 'di skad du smra ste/ 'di ltar srog de nyid ni lus yin no zhes bya ba la sogs pa lung du mi ston pa smra ba/ blo
371b7(mdo sde): gros chen po/ mu stegs can rgyu la rnam par rmongs pa rnams ni lung mi ston pa smra'o/ /nga'i gsung rab la ni ma yin no/ /blo gros chen po/ nga'i gsung rab ni gzung ba dang /
372a1(mdo sde): 'dzin pa rnam par spangs shing rnam par rtog pa mi skye'o/ /ji ltar de dag bzlog ce na/ blo gros chen po/ gang gzung ba dang / 'dzin pa la
372a2(mdo sde): mngon par zhen cing rang gi sems snang ba tsam du mi shes pa de dag la ni rnam par bzlog pa yod do/ /blo gros chen po/ de bzhin gshegs pa dgra bcom pa yang dag
372a3(mdo sde): par rdzogs pa'i sangs rgyas rnams ni lung bstan pa rnam pa bzhis sems can rnams la chos ston to/ /blo gros chen po/ gzhag pa'i lung bstan pa de ni ngas skabs skabs
372a4(mdo sde): su dbang po yongs su ma smin pa rnams la bshad pa yin gyi/ dbang po yongs su smin pa la ni ma yin no/ /gzhan yang / blo gros chen po/ chos thams cad ni bya ba'i rgyu
372a5(mdo sde): rkyen dang bral ba'i phyir mi skye la/ byed pa med pa'i phyir yang chos thams cad mi skye'o/ /blo gros chen po/ ji lta na dngos po thams cad ngo bo nyid med pa yin zhe na/ 'di ltar
372a6(mdo sde): rang gi blos rnam par dpyad pa'i tshe rang dang spyi'i mtshan nyid kyi dngos po mi dmigs pas na/ de'i phyir chos thams cad mi skye bar bshad do/ /blo gros chen po/ ji ltar na
372a7(mdo sde): chos thams cad 'ong ba dang / 'gro ba med pa yin zhe na/ 'di ltar rang dang spyi'i mtshan nyid blang bar 'dod na'ang 'ong ba'i gnas med la/ dor bar 'dod na'ang 'gro
372b1(mdo sde): ba'i gnas med pas de'i phyir chos thams cad 'ong ba dang / 'gro ba dang bral ba yin no/ /blo gros chen po/ ci'i phyir chos thams cad mi 'gag pa yin zhe na/ 'di ltar
372b2(mdo sde): dngos po'i rang bzhin gyi mtshan nyid med pa'i phyir dang / chos thams cad dmigs su med pa'i phyir/ chos thams cad mi 'gag pa yin no/ /blo gros chen po/ ji ltar
372b3(mdo sde): na chos thams cad mi rtag pa yin zhe na/ 'di lta ste/ mtshan nyid skye ba mi rtag pa yod pas/ de'i phyir chos thams cad mi rtag pa zhes bshad do/ /blo gros chen po/ ji ltar
372b4(mdo sde): chos thams cad rtag pa yin zhe na/ 'di lta ste/ mtshan nyid skye ba mi skye ba'i dngos po mi rtag pas rtag ste/ de'i phyir chos thams cad rtag pa zhes bshad do/ /de nas bcom
372b5(mdo sde): ldan 'das kyis don de nyid yang bstan pa'i phyir tshigs su bcad pa 'di dag gsungs so/ /lung bstan pa ni rnam bzhi ste/ /mgo gcig dang ni dri ba dang / /rnam par dbye dang
372b6(mdo sde): gzhag pa rnams/ /mu stegs smra ba bzlog pa'o/ /yod dang med las skye bar ni/ grangs can dang ni khyad par shes/ /lung du mi ston thams cad kyang / /de dag nyid kyis
372b7(mdo sde): rab tu bstan/ /blo yis rnam par gzhigs na yang / /rang bzhin dag ni mi dmigs te/ /brjod pa dag dang bral ba'i phyir/ /rang bzhin bral ba rab tu bstan/ /de nas
373a1(mdo sde): yang byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das rgyun du
373a2(mdo sde): zhugs pa rnams kyi rgyun du zhugs pa'i 'go ba rab tu dbye ba'i tshul gyi mtshan nyid bshad du gsol/ byang chub sems dpa' sems dpa' chen po gang gis rgyun du zhugs
373a3(mdo sde): pa rnams kyi 'gro ba rab tu dbye ba'i tshul gyi mtshan nyid la mkhas na/ lan gcig phyir 'ong ba dang / phyir mi 'ong ba dang / dgra bcom par 'gyur ba'i thabs kyi mtshan
373a4(mdo sde): nyid rnam par dbye ba rig nas sems can rnams la de lta de lta bur chos bstan pa dang / 'di lta ste/ ci nas bdag ma mchis pa gnyis kyi mtshan nyid dang / sgrib pa
373a5(mdo sde): gnyis yongs su sbyangs te/ sa rnams kyi sa'i mtshan nyid las 'da' ba rtogs par 'khong chud de/ de bzhin gshegs pa'i bsam gyis mi khyab pa mthar thug pa'i spyod
373a6(mdo sde): yul rab tu rnyed nas/ ji ltar gzugs sna tshogs kyi nor bu dang 'dra bar sems can thams cad la shin tu phan 'dogs shing / chos thams cad kyi spyod yul dang /
373a7(mdo sde): bsam pa 'tshal ba'i lus dang / longs spyod kyis thams cad nye bar 'tsho bar 'gyur ro/ /bcom ldan 'das kyis bka' stsal pa/ blo gros chen po/ legs par nyon la yid
373b1(mdo sde): la gzung zhig dang ngas khyod la bshad do/ /bcom ldan 'das la blo gros chen pos gsol pa/ legs so/ /bcom ldan 'das/ de bzhin du 'tshal lo zhes bka' mnyan
373b2(mdo sde): pa dang / bcom ldan 'das kyis 'di skad ces bka' stsal to/ /blo gros chen po/ rgyun du zhugs pa dag gis rgyun du zhugs pa'i 'bras bu rab tu dbye ba ni rnam pa gsum
373b3(mdo sde): yod de/ gsum gang zhe na/ 'di lta ste/ tha ma dang / bar ma dang / mchog go /de la tha ma ni de ltar thogs na tshe'i srid pa bdun no/ /bar ma ni srid pa gsum dang lngas
373b4(mdo sde): yongs su mya ngan las 'da' bar 'gyur ba'o/ /mchog ni tshe de nyid la yongs su mya ngan las 'da' bar 'gyur ba'o/ /gsum po de dag la kun tu sbyor ba gsum yod de/
373b5(mdo sde): chung du dang / 'bring dang / chen po dag yin no/ /de la kun tu sbyor ba gsum gang zhe na/ 'di lta ste/ 'jig tshogs la lta ba dang / the tshom dang / tshul khrims dang / brtul
373b6(mdo sde): zhugs mchog tu 'dzin pa ste/ kun tu sbyor ba de gsum gyi bye brag gis gong nas gong du khyad par can du gyur nas dgra bcom pa'i 'bras bu 'thob par 'gyur ro/ /blo
373b7(mdo sde): gros chen po/ 'jig tshogs la lta ba'ang rnam pa gnyis yod de/ 'di lta ste/ lhan cig skyes pa dang / kun tu brtags pa ltar gzhan gyi dbang la kun brtags
374a1(mdo sde): pa'i rang bzhin gyi rnam par rtog pa bzhin no/ /dper na/ gzhan gyi dbang gi rang bzhin la brten nas kun tu brtags pa'i rang bzhin
374a2(mdo sde): la mngon par zhen pa sna tshogs 'byung ste/ de yod pa'ang ma yin/ med pa'ang ma yin/ de gnyis ka'ang ma yin te/ yang dag pa ma yin pa kun brtags pa'i
374a3(mdo sde): mtshan nyid kyi phyir te/ byis pa so so'i skye bo rnams kyis rnam par rtog pas/ sna tshogs kyi rang bzhin gyi mtshan nyid la mngon par zhen pa ni/ dper na/ smig rgyu
374a4(mdo sde): la ri dwags skom pa rnams kyi chu'i 'du shes 'byung ba lta bu ste/ de ni rgyun du zhugs pa'i kun tu brtags pa'i 'jig tshogs la lta ba'o/ /de'ang gang zag la bdag
374a5(mdo sde): med pas dngos po med par gzung ba'i phyir yun ring po nas mi shes pa dang / mngon par shes pa rnams spong bar 'gyur ro/ /blo gros chen po/ lhan cig skyes pa
374a6(mdo sde): ni rgyun du zhugs pas bdag dang / gzhan gyi lus mnyam pa nyid du mthong ba dang / phung po bzhi la gzugs kyi mtshan nyid med pa'i phyir dang / gzugs skye ba 'byung
374a7(mdo sde): ba dang / 'byung ba las gyur pa'i phyir dang / phan tshun rgyu ba'i mtshan nyid kyi phyir dang / 'byung ba dang / gzugs rnams bsags pa ma yin pa'i phyir dang / rgyun du zhugs
374b1(mdo sde): pas yod pa dang med pa'i phyogs brtags na mi snang bas 'jig tshogs la lta ba spangs par 'gyur ro/ /de ltar 'jig tshogs la lta ba spangs pas 'dod chags mi 'byung
374b2(mdo sde): ste| 'di ni 'jig tshogs la lta ba'i mtshan nyid do/ /blo gros chen po/ the tshom gyi mtshan nyid ni 'di lta ste/ chos thob pa legs par mthong ba'i mtshan nyid kyi phyir dang /
374b3(mdo sde): snga ma'i 'jig tshogs la lta ba rnam pa gnyis kyi rnam par rtog pa spangs pa'i phyir chos rnams la the tshom mi skye bas gzhan la ston pa'am/ dag pa'am/ ma dag pa'i lta
374b4(mdo sde): bskyed par mi byed de/ 'di ni rgyun du zhugs pa'i the tshom spangs pa'i mtshan nyid do/ /blo gros chen po/ ci'i phyir rgyun du zhugs pa'i tshul khrims mi snyems she na/ 'di
374b5(mdo sde): lta ste/ skye ba'i gnas kyi sdug bsngal gyi mtshan nyid rab tu mthong bas na de'i phyir mi snyems so/ /blo gros chen po/ snyems pa ni 'di lta ste/ byis pa so so'i skye bo dag mi 'gyur
374b6(mdo sde): bar dka' thub len cing sbyor ba dag gis longs spyod dang / bde ba 'dod pa'i phyir skye ba gnyer bar byed do/ /de de ltar mi snyems pa'ang gzhan du na 'di ltar yongs su bsngo bar byed de/
374b7(mdo sde): so so rang gis rig pa'i khyad par rnam par rtog pa dang bral ba zag pa med pa'i chos kyi mtshan nyid la rab tu sbyor ba'i phyir tshul khrims kyi yan lag yang dag par len cing srung ba
375a1(mdo sde): byed de/ 'di ni rgyun du zhugs pa'i tshul khrims dang / brtul zhugs spangs pa'i mtshan nyid yin no/ /rgyun du zhugs pas kun tu sbyor pa
375a2(mdo sde): gsum spangs pa la ni 'dod chags dang / gti mug mi 'byung ste/ gal te rgyun du zhugs pa 'di snyam du kun tu sbyor ba 'di rnams ni bdag la mngon par ma grub bo snyam du
375a3(mdo sde): sems pa ni nyes pa rnam gnyis yod par 'gyur te/ 'jig tshogs la lta bar song ba dang / kun tu sbyor ba rnams ma spangs pa'o/ /blo gros chen pos bcom ldan 'das la
375a4(mdo sde): gsol pa/ bcom ldan 'das kyis ni 'dod chags kyi rnam pa mang du gsungs na/ des 'dod chags gang zhig spangs pa lags/ bcom ldan 'das kyis bka' stsal pa/ blo
375a5(mdo sde): gros chen po/ bud med la sred cing 'dod pa dang / mngon par chags shing zhen pa'i thabs rnam pa sna tshogs las byung ba/ lus dang ngag gi las kha na mtho ba dang bcas pa
375a6(mdo sde): des da ltar gyi bde ba la sred cing ma 'ongs pa na sdug bsngal skye bar 'gyur ba de dag de la mi 'byung ngo / /de ci'i phyir zhe na/ ting nge 'dzin gyi bde ba la gnas pa thob pas
375a7(mdo sde): de'i phyir de spangs pa yin te/ mya ngan las 'das pa rtogs par bya ba'i 'dod chags spangs pa ni ma yin no/ /blo gros chen po/ lan gcig phyir 'ong ba'i mtshan nyid gang
375b1(mdo sde): zhe na/ 'di lta ste/ gzugs kyi mtshan nyid cig snang zhing rnam par rtog pa skye ba'i mtshan nyid du mthong ba'i mtshan nyid mi skye ba dang / bsam gtan gyi mtshan nyid rab tu mthong
375b2(mdo sde): ba'i phyir 'jig rten 'dir 'ongs nas cig car sdug bsngal mthar byas te mya ngan las 'das pa 'thob par byed pas de'i phyir lan gcig phyir 'ong ba zhes bya'o/ /blo gros chen
375b3(mdo sde): po| ji ltar na phyir mi 'ong ba yin zhe na/ 'di lta ste/ 'das pa dang / ma 'ongs pa dang / da ltar byung ba'i gzugs kyi mtshan nyid kyi dngos po rnams dngos po med pa dang /
375b4(mdo sde): lta ba'i nyes pa skyes pa'i nyon mongs pa'i rnam par rtog pa mi skye ba'i phyir dang / kun tu sbyor ba spangs pa'i phyir phyir mi 'ong ba zhes bya'o/ /blo gros chen po/ dgra bcom pa ni
375b5(mdo sde): 'di lta ste/ bsam gtan dang / ting nge 'dzin dang / rnam par thar pa dang / stobs dang / rig pa dang / nyon mongs pa dang / sdug bsngal rnam par rtog pa'i dngos po med
375b6(mdo sde): pas de'i phyir dgra bcom pa zhes bya'o/ /blo gros chen pos bcom ldan 'das la gsol pa/ bcom ldan 'das kyis dgra bcom pa rnam pa gsum du bka' stsal na/ 'dir
375b7(mdo sde): dgra bcom pa gang dag la bgyi bar bka' stsal/ ci bcom ldan 'das/ zhi ba phyogs gcig pa theg pa gcig gis lam rab tu thob pa'am/ 'on te byang chub sems dpa'
376a1(mdo sde): sems dpa' chen po thabs kyis de ltar ston pa'i dgra bcom pa'am/ de ste sangs rgyas kyi 'phrul pas sprul pa zhig lags/ bcom ldan
376a2(mdo sde): 'das kyis bka' stsal pa/ blo gros chen po/ zhi ba phyogs gcig pa theg pa gcig gi lam du thob pa'i nyan thos yin gyi/ gzhan dag ni ma yin no/ /gzhan ni
376a3(mdo sde): byang chub sems dpa'i spyad pa spyod pa dang / sangs rgyas kyi 'phrul pas sprul pa rnams te/ thabs la mkhas pa dang / sngon gyi smon lam gyi dbang gis 'khor gyi
376a4(mdo sde): dkyil 'khor du skye ba ston te/ sangs rgyas 'khor gyi dkyil 'khor mdzes par bya ba'i phyir ro/ /blo gros chen po/ rnam par rtog pa 'jug pa'i gnas su rnam pa sna tshogs
376a5(mdo sde): kyi chos bstan pa ni 'di lta ste/ 'bras bu 'thob par bya ba dang / bsam gtan 'thob par bya ba'o/ /de la bsam gtan ni bsam gtan la zhugs pa na/ rab tu dben
376a6(mdo sde): pa'i phyir dang / rang gi sems snang bar ston pas 'bras bu 'thob pa'i mtshan nyid ni 'bras bu thob pa zhes bya'o/ /gzhan yang / blo gros chen po/ bsam gtan dang /
376a7(mdo sde): tshad med pa dang / gzugs med pa'i khams las shin tu 'da' bar 'dod na/ rang gi sems snang ba'i mtshan nyid las ldog par bya'o/ /blo gros chen po/ 'du
376b1(mdo sde): shes dang tshor ba 'gog pa'i snyoms par 'jug pa ni rang gi sems snang ba las 'das zhes byar mi rung ste/ de ci'i phyir zhe na/ sems snang ba yod pa'i phyir ro/ /de nas
376b2(mdo sde): bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /bsam gtan rnams dang tshad med bzhi/ /gzugs med pa yi ting
376b3(mdo sde): 'dzin dang / /tshor ba 'du shes 'gog pa rnams/ /sems tsam la ni de yod min/ /rgyun du zhugs pa'i 'bras bu dang / /lan gcig phyir 'ong phyir mi 'ong / /dgra bcom pa yi
376b4(mdo sde): 'bras bu rnams/ /de dag thams cad sems 'khrul ba/ /bsam gtan dang ni bsam gtan rkyen/ /spong shes bden pa yang dag mthong / /de dag rtog pa tsam
376b5(mdo sde): yin par/ /gang gis rtogs pa de 'grol lo/ /gzhan yang / blo gros chen po/ blo rnam pa gnyis yod de/ 'di lta ste/ rab tu rnam par 'byed pa'i blo dang / rnam
376b6(mdo sde): par rtog pa'i mtshan nyid 'dzin pa la mngon par zhen pas rnam par bzhag pa'i blo'o/ /de la/ blo gros chen po/ rab tu rnam par 'byed pa'i blo ni 'di lta ste/ blo
376b7(mdo sde): gang gis dngos po'i rang bzhin gyi mtshan nyid rab tu gzhigs na mtha' bzhi dang bral bas mi dmigs pa 'di ni rab tu rnam par 'byed pa'i blo zhes bya'o/ /de
377a1(mdo sde): la| blo gros chen po/ mtha' bzhi ni 'di lta ste/ gcig pa dang / tha dad pa dang / gnyis ka dang / gnyis ka ma yin pa dang / yod pa
377a2(mdo sde): dang | med pa dang / yod pa'ang ma yin/ med pa'ang ma yin pa dang / rtag pa dang / mi rtag pa ni mtha' bzhi zhes bshad de/ blo gros chen po/ mtha' bzhi po de
377a3(mdo sde): dag dang bral ba ni chos thams cad ces bya'o/ /blo gros chen po/ mtha' bzhi po 'dis chos thams cad yongs su brtags pa la rab tu bslab par bya'o/ /de
377a4(mdo sde): la| blo gros chen po/ rnam par rtog pa'i mtshan nyid 'dzin pa la mngon par zhen pas rnam par bzhag pa'i blo gang zhe na/ 'di lta ste/ rnam par rtog pa'i mtshan
377a5(mdo sde): nyid 'dzin pa la mngon par zhen pa gang gis sra ba dang / gsher ba dang / tsha ba dang / g.yo ba yang dag pa ma yin pa rnam par rtog pa'i mtshan nyid 'byung ba
377a6(mdo sde): chen po rnams su dam 'cha' ba dang / rgyu mtshan dang / dpe la mngon par zhen pas yang dag pa ma yin pa rnam par bzhag pas rnam par bzhag pa ste/ de ni
377a7(mdo sde): rnam par rtog pa'i mtshan nyid 'dzin pa la mngon par zhen pas rnam par bzhag pa'i blo zhes bya ste/ de ni blo rnam pa gnyis kyi mtshan nyid do/ /byang chub sems
377b1(mdo sde): d pa' sems dpa' chen po gang blo 'di gnyis kyi mtshan nyid dang ldan na gang zag dang chos bdag med pa'i mtshan nyid rtogs par khong du chud cing snang ba med pa'i blo la
377b2(mdo sde): mkhas pa dang / spyod pa'i sa la so sor rab tu rtog pas sa dang po rab tu 'thob ste/ ting nge 'dzin brgya la snyoms par 'jug /bye brag med pa'i ting nge 'dzin kyang rab tu
377b3(mdo sde): 'thob/ sangs rgyas dang / byang chub sems dpa' brgya'ang mthong / bskal pa brgyar sngon gyi mtha' dang / phyi ma'i mtha'i dngos po la 'jug /'od kyis zhing brgya'ang snang
377b4(mdo sde): bar byed do/ /gong nas gong du sa'i mtshan nyid shes te/ smon lam chen po khyad par can gyis rnam par 'phrul pa la dbang zhing chos kyi sprin gyi dbang bskur bas dbang bskur te/ de bzhin
377b5(mdo sde): gshegs pa'i so so rang gis thugs su chud pa'i sa thob nas mthar thug pa'i gnas bcu dang rab tu ldan pa'i chos su 'gyur te/ sems can yongs su smin par bya ba'i phyir
377b6(mdo sde): sprul pa'i 'od zer sna tshogs kyis rnam par mdzes shing so so rang gis rig pa'i bde bas mnyam par bzhag pa'ang thob bo/ /gzhan yang / blo gros chen po/ byang chub sems
377b7(mdo sde): dpa' sems dpa' chen pos 'byung ba chen po dang / 'byung ba las gyur pa la mkhas par bya'o/ /ji ltar na byang chub sems dpa' 'byung ba chen po dang / 'byung ba
378a1(mdo sde): las gyur pa la mkhas pa yin zhe na/ blo gros chen po/ de la byang chub sems dpa' sems dpa' chen po 'di ltar yang dag par rab tu
378a2(mdo sde): rtog ste/ de don dam pa'i bden par ni 'byung ba chen po dag skye ba med do/ /'byung ba chen po dag la skye ba med par de ltar rab tu rtog par byed de/ de ltar rab tu brtags nas ming dang rgyu
378a3(mdo sde): mtshan rnams ni rnam par rtog pa tsam dang / rang gi sems snang ba tsam dang / phyi rol gyi dngos po rnams dngos po med par rtogs pa ni rang gi sems snang ba rnam par rtog pa tsam zhes
378a4(mdo sde): bya'o| |'di lta ste/ khams gsum pa'i 'byung ba dang / 'byung ba las gyur pa de dag la rab tu brtags na/ ngo bo nyid kyis mtha' bzhi dang bral bas tshul rnam par dag pa
378a5(mdo sde): bdag dang bdag gi bral ba/ yang dag pa'i mtshan nyid rang gi mtshan nyid kyi dbyibs su gnas pa/ ma skyes pa'i mtshan nyid du 'grub par mthong ngo / /blo gros
378a6(mdo sde): chen po/ ji ltar na 'byung ba chen po bzhi po de dag gis rgyur byas pa'i gzugs rnams skyed ce na/ 'di lta ste/ gsher bar rnam par rtog pa'i 'byung ba chen pos ni phyi
378a7(mdo sde): nang gi chu'i khams skyed do/ bya ba nus pa'i rnam par rtog pa'i 'byung ba chen pos ni phyi nang gi me'i khams skyed do/ /g.yo bar rnam par rtog pa'i 'byung ba chen pos ni
378b1(mdo sde): phyi nang gi rlung gi khams skyed do/ /gzugs gcad du rung bar rnam par rtog pa'i 'byung ba chen pos ni phyi nang gi sa'i khams skyed do| /gzugs dang nam mkha' gnyis ka'ang
378b2(mdo sde): log pa'i bden pa la mngon par zhen pas phung po lnga 'dus pa dang / 'byung ba chen po dang / 'byung ba las gyur pa skye'o/ /blo gros chen po/ rnam par shes pa ni gnas rnam pa
378b3(mdo sde): sna tshogs dang / yul la mngon par chags pa'i rgyus 'gro ba gzhan du mtshams sbyor bar 'gyur ro/ /blo gros chen po/ sa la sogs pa chen po bzhi dang / 'byung ba las
378b4(mdo sde): gyur pa rnams la ni 'byung ba chen po bzhi'i rten yod kyi/ 'byung ba chen po bzhi po dag gi rkyen ni ma yin no/ de ci'i phyir zhe na/ 'di lta ste/ dngos po dang / dbyibs
378b5(mdo sde): dang | mtshan nyid dang / gnas dang / bya ba dang / sbyor ba rnams dngos po med pas 'byung ba chen po rnams mi skye'o/ /blo gros chen po/ dngos po dang / dbyibs dang /
378b6(mdo sde): mtshan nyid dang / gnas dang / bya ba dang / sbyor ba rnams 'dus pa las skye bas/ dbyibs med pa ma yin no/ /de lta bas na/ blo gros chen po/ 'byung ba chen po dang /
378b7(mdo sde): 'byung ba las gyur pa'i mtshan nyid ni mu stegs can rnams kyis rnam par brtags pa yin gyi/ ngas ni ma yin no/ /gzhan yang / blo gros chen po/ phung po rnams kyi rang
379a1(mdo sde): gi ngo bo'i mtshan nyid rab tu bstan par bya'o/ /phung po rnams kyi rang gi ngo bo'i mtshan nyid ji lta bu zhe na/ 'di lta ste/ phung po lnga rnams so//
379a2(mdo sde): phung po lnga gang zhe na/ 'di lta ste/ gzugs dang / tshor ba dang / 'du shes dang / 'du byed dang / rnam par shes pa rnams so/ /de la phung po bzhi rnams ni gzugs med
379a3(mdo sde): de| tshor ba dang / 'du shes dang / 'du byed dang / rnam par shes pa rnams so/ /blo gros chen po/ gzugs ni 'byung ba chen po bzhi dang / 'byung ba las gyur pa
379a4(mdo sde): phan tshun du mi mthun pa'i mtshan nyid do/ /blo gros chen po/ gzugs med pa la bzhir bgrang du med de/ nam mkha' bzhin no/ /dper na/ nam mkha' ni grangs kyi
379a5(mdo sde): mtshan nyid las 'das te/ bgrang ba dang bral mod kyi/ rnam par rtog pas nam mkha' zhes brjod do/ /blo gros chen po/ de bzhin du phung po rnams kyang grangs kyi
379a6(mdo sde): mtshan nyid las 'das te/ bgrang ba dang bral bas dngos po dang / dngos po med pa rnam par spangs pa/ mtha' bzhi dang bral ba'o/ /grangs dang / bgrang ba'i mtshan
379a7(mdo sde): nyid ni byis pas rab tu brjod pa yin gyi/ 'phags pa rnams kyis ni ma yin no/ /blo gros chen pos/ 'phags pa rnams kyis ni sgyu ma lta bur gzugs rnam pa sna
379b1(mdo sde): tshogs gcig pa dang / tha dad pa rnam par spangs par nye bar 'dogs so/ /yang rmi lam dang / gzugs brnyan gyi skyes bu ltar gcig pa dang / tha dad pa rnam par spangs
379b2(mdo sde): pa'i phyir ro/ /blo gros chen po/ 'phags pa'i ye shes kyi tshul ni phung po dang 'dra bar rtog pas snang ngo / /de ni phung po rnams kyi rang bzhin gyi mtshan nyid de/ khyod kyis
379b3(mdo sde): bzlog par bya'o/ /rnam par bzlog nas rab tu dben pa'i chos bstan pas sangs rgyas kyi zhing thams cad du mu stegs can gyi lta ba rnams bzlog par bya'o/ /blo gros chen
379b4(mdo sde): po| rab tu dben pa'i chos bstan pa'i tshe chos bdag med pa mthong ba rnam par dag par 'gyur/ mi g.yo ba'i sa la'ang rab tu 'jug par 'gyur ro/ /de mi g.yo ba'i sar
379b5(mdo sde): rab tu zhugs nas/ ting nge 'dzin tshad med pa la dbang byed par 'gyur ro/ /yid kyi lus thob pas sgyu ma lta bu'i ting nge 'dzin rab tu 'thob bo/ /stobs dang / mngon
379b6(mdo sde): par shes pa dang / dbang rnams rtogs par khong du chud pas sems can thams cad sdud cing phan 'dogs par 'gyur ro/ /dper na/ sa chen po ni sems can rnams
379b7(mdo sde): 'degs shing phan 'dogs par byed pa de bzhin du byang chub sems dpa' sems dpa' chen po'ang sems can thams cad la phan 'dogs pa yin no/ gzhan yang / blo
380a1(mdo sde): gros chen po/ mu stegs can rnams la mya ngan las 'das pa rnam pa bzhi yod de/ bzhi gang zhe na/ 'di lta ste/ dngos po'i rang bzhin
380a2(mdo sde): dngos po med pa'i mya ngan las 'das pa dang / mtshan nyid sna tshogs kyi dngos po dngos po med pa'i mya ngan las 'das pa dang / rang gi mtshan nyid kyi rang bzhin
380a3(mdo sde): dngos po med par rtogs pa'i mya ngan las 'das pa dang / phung po rnams kyi rang dang spyi'i mtshan nyid kyi rgyud kyi rgyun chad pa'i mya ngan las 'das pa'o/ /de dag ni
380a4(mdo sde): mu stegs can rnams kyi mya ngan las 'das pa yin te/ nga'i gsung rab la ma yin no/ /blo gros chen po/ nga'i gsung rab la ni rnam par rtog pa dang bcas pa'i rnam
380a5(mdo sde): par shes pa bzlog pa ni mya ngan las 'das pa zhes bya'o/ /blo gros chen pos gsol pa/ bcom ldan 'das kyis rnam par shes pa brgyad du rnam par ma bzhag
380a6(mdo sde): pa lags sam/ bcom ldan 'das kyis bka' stsal pa/ rnam par bzhag go /blo gros chen pos gsol pa/ bcom ldan 'das/ gal te rnam par bzhag na ji ltar
380a7(mdo sde): yid kyi rnam par shes pa log pas gsal/ rnam par shes pa bdun rnams ni ma lags/ bcom ldan 'das kyis blo gros chen po la bka' stsal pa/ de dag gi rgyu
380b1(mdo sde): dang | de dag gis dmigs pa rkyen yin pa'i phyir rnam par shes pa bdun rnams 'byung bar mi 'gyur ro/ /de la yid kyi rnam par shes pa ni yul rnams bye brag 'byed
380b2(mdo sde): cing mngon par zhen pas bag chags rnams bskyed nas kun gzhi rnam par shes pa rgyas par byed de/ yid dang lhan cig tu bdag dang bdag gis 'dzin pa la mngon par
380b3(mdo sde): zhen cing / ngar sems pa'i rkyen gyis skye bas lus kyi mtshan nyid rnam par mi 'jig go /kun gzhi rnam par shes pa'i rgyur gyur cing de la dmigs pa rang gi sems snang
380b4(mdo sde): ba'i yul la mngon par zhen pas sems 'dus pa gcig gi rgyur gcig 'byung ste/ dper na/ rgya mtsho'i rlabs lta bur rang gi snang ba'i spyod yul gyi rlung gis bskyod pas
380b5(mdo sde): 'jug cing log pa'ang de bzhin te/ de lta bas na yid kyi rnam par shes pa bzlog pas rnam par shes pa bdun rnams kyang ldog par 'gyur ro/ /de nas bcom ldan
380b6(mdo sde): 'das kyis don de nyid yang bstan pa'i phyir tshigs su bcad pa 'di dag gsungs so/ /bya ba dang ni mtshan nyid dang / /dngos por mya ngan dang mi 'da'/ /rnam rtog ces bya
380b7(mdo sde): rnam shes te/ /bzlog pas mya ngan nga 'das so/ /de rgyu de la dmigs pa ste/ /yid kyis 'gro sogs lus mngon 'grub/ /rgyu 'byin de ni sems yin te/ /rnam shes
381a1(mdo sde): gnas ni rab tu byed/ /ji ltar chu chen zad nas ni/ /rlabs rnams rgyun du mi 'byung ltar/ /de bzhin yid ni 'gag pa na/ /rnam shes sna
381a2(mdo sde): tshogs skye mi 'gyur/ /gzhan yang / blo gros chen po/ kun brtags pa'i rang bzhin rab tu dbye ba dang / rtogs pa'i tshul gyi mtshan nyid bshad par bya ste/ kun
381a3(mdo sde): brtags pa'i rang bzhin rab tu dbye ba dang / rtogs pa'i tshul gyi mtshan nyid la mkhas pa gang gis khyod dang byang chub sems dpa' sems dpa' chen po gzhan
381a4(mdo sde): rnams kun tu rtog pa spangs shing 'phags pa so so rang gis rig pa la gnas pa dang / mu stegs can gyi tshul rtogs pa dang / shin tu mthong ba'i blos gzung ba
381a5(mdo sde): dang | 'dzin pa'i rnam par rtog pa spangs nas gzhan gyi dbang gi mtshan nyid sna tshogs la kun brtags pa'i rang bzhin gyi 'du byed du rtog par mi 'gyur ro/ /
381a6(mdo sde): de la| blo gros chen po/ kun brtags pa'i rang bzhin rab tu dbye ba'i tshul gyi mtshan nyid gang zhe na/ 'di lta ste/ brjod pa'i rnam par rtog pa dang / smra bar bya
381a7(mdo sde): ba'i rnam par rtog pa dang / mtshan nyid kyi rnam par rtog pa dang / nor gyi rnam par rtog pa dang / rang bzhin gyi rnam par rtog pa dang / rgyu'i rnam par rtog pa dang /
381b1(mdo sde): lta ba'i rnam par rtog pa dang / rigs pa'i rnam par rtog pa dang / skye bar rnam par rtog pa dang / mi skye bar rnam par rtog pa dang / 'brel par rnam par rtog pa
381b2(mdo sde): dang | bcings pa dang ma bcings par rnam par rtog pa yin te/ 'di ni kun brtags pa'i rang bzhin rab tu dbye ba'i tshul gyi mtshan nyid do/ /de la/ blo gros chen po/
381b3(mdo sde): brjod pa'i rnam par rtog pa gang zhe na/ 'di lta ste/ dbyangs dang / glu snyan pa sna tshogs la mngon par zhen pa yin te/ 'di ni brjod pa'i rnam par rtog pa zhes bya'o/ /blo
381b4(mdo sde): gros chen po/ smra bar bya ba'i rnam par rtog pa gang zhe na/ 'di lta ste/ gang ci'ang rung ba smra bar bya ba'i dngos po'i rang bzhin 'phags pa'i ye shes kyis shes par
381b5(mdo sde): bya ba de la gnas nas brjod pa'i rnam pa 'byung ba de ni smra bar bya ba'i rnam par rtog pa zhes bya'o/ /blo gros chen po/ mtshan nyid kyi rnam par rtog pa gang zhe na/
381b6(mdo sde): 'di lta ste/ smra bar bya ba'i dngos po de dag nyid smig rgyu lta bu la mtshan nyid sna tshogs su mngon par zhen pas mngon par zhen te/ 'di lta ste/ sra ba dang / gsher ba dang /
381b7(mdo sde): tsha ba dang / g.yo ba'i mtshan nyid du dngos po thams cad la rnam par rtog pa de ni mtshan nyid kyi rnam par rtog pa zhes bya'o/ /blo gros chen po/ /nor gyi rnam par rtog
382a1(mdo sde): ba gang zhe na/ gser dang / dngul dang / nor rin po che rnam pa sna tshogs la mngon par chags pa de ni nor gyi rnam par rtog pa zhes bya'o/ /
382a2(mdo sde): blo gros chen po/ rang bzhin gyi rnam par rtog pa gang zhe na/ 'di lta ste/ dngos po'i ngo bo nyid du 'dzin cing 'di ni 'di bzhin gyi/ gzhan du ma yin no zhes log par lta
382a3(mdo sde): ba'i rnam par rtog pa dang tha mi dad pa de ni rang bzhin gyi rnam par rtog pa zhes bya'o/ /blo gros chen po/ rgyu'i rnam par rtog pa gang zhe na/ 'di lta ste/ rgyu dang rkyen gang
382a4(mdo sde): gis yod pa dang / med pa'i rnam par rtog pa'i rgyu'i mtshan nyid skyed pa de ni rgyu'i rnam par rtog pa zhes bya'o/ /blo gros chen po/ lta ba'i rnam par rtog pa gang zhe na/
382a5(mdo sde): 'di lta ste/ yod pa dang / med pa dang / gcig pa dang / tha dad pa dang / gnyis ka dang / gnyis ka ma yin par log par lta ba'i mu stegs can gyi rnam par rtog pa la
382a6(mdo sde): mngon par zhen pa'i rnam par rtog pa de ni lta ba'i rnam par rtog pa zhes bya'o/ /blo gros chen po/ rigs pa'i rnam par rtog pa gang zhe na/ 'di lta ste/ bdag dang bdag
382a7(mdo sde): gi mtshan nyid rigs pas brtsad de smra ba ni rigs pa'i rnam par rtog pa zhes bya'o/ /blo gros chen po/ skye bar rnam par rtog pa gang zhe na/ 'di lta ste/ rkyen rnams
382b1(mdo sde): kyis yod pa dang / med pa'i dngos po skye bar mngon par zhen pa de ni skye bar rnam par rtog pa zhes bya'o/ /blo gros chen po/ mi skye bar rnam par rtog pa gang zhe na/ 'di lta
382b2(mdo sde): ste| dngos po thams cad ni snga nas skye ba med de/ sa bon med pa la rgyu dang rkyen gyis rgyu med pa'i lus bskyed pa'o zhes 'dzin pa de ni mi skye bar rnam par rtog pa zhes bya'o/ /blo
382b3(mdo sde): gros chen po/ 'brel pa'i rnam par rtog pa gang zhe na/ 'di lta ste/ gser dang / skud pa ji lta ba bzhin du de dang lhan cig pa'i mtshan nyid du 'brel pa de ni 'brel pa'i
382b4(mdo sde): rnam par rtog pa zhes bya'o/ /blo gros chen po/ bcings pa dang / ma bcings pa'i rnam par rtog pa gang zhe na/ 'di lta ste/ 'ching ba'i rgyu dang / bcing bar bya ba la mngon
382b5(mdo sde): par zhen pa ste/ ji ltar skyes bu thams cad dang ldan pas lag pa la mdud pa 'dor ba dang 'grol ba lta bu ni bcings pa dang / ma bcings pa'i rnam par rtog pa zhes bya'o/ /
382b6(mdo sde): blo gros chen po/ kun brtags pa'i rang bzhin rab tu dbye ba'i tshul gyi mtshan nyid de la byis pa so so'i skye bo thams cad yod pa dang med par mngon par zhen to/ /blo gros chen
382b7(mdo sde): p o| gzhan gyi dbang la mngon par zhen pas mngon par zhen par gyur pa dag yongs su brtags pa'i rang bzhin sna tshogs la mngon par zhen pas sgyu ma bzhin du
383a1(mdo sde): lus sna tshogs ston pa la byis pa rnams kyis rnam par rtog pas sgyu ma las gzhan du rnam pa sna tshogs su mthong ste/ blo gros chen po/ sgyu ma
383a2(mdo sde): dang sna tshogs ni tha dad pa'ang ma yin/ tha mi dad pa'ang ma yin no/ /gal te tha dad na ni sgyu ma ni sna tshogs kyi rgyu ma yin par 'gyur ro/ /ci ste tha mi dad na ni sgyu ma dang
383a3(mdo sde): sna tshogs bye brag med par 'gyur te/ de'i bye brag mthong bas na de'i phyir gcig pa'ang ma yin/ tha dad pa'ang ma yin no/ /de lta bas na blo gros chen po khyod dang /
383a4(mdo sde): byang chub sems dpa' sems dpa' chen po gzhan dag gis sgyu ma lta bu'i gzhan gyi dbang dang / kun brtags pa'i rang bzhin la tha dad pa dang / tha dad pa ma yin pa
383a5(mdo sde): dang | yod pa dang med par mngon par zhen par mi bya'o/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /
383a6(mdo sde): sems ni yul gyis kun tu bcings/ /rtog pa rig las ye shes 'jug /snang ba med dang khyad par las/ /shes rab mnyam par rab tu bskyed/ /brtags pa'i
383a7(mdo sde): rang bzhin gyis yod de/ /gzhan dbang la ni de med do/ /kun brtags dag ni nor pas bsdus/ /gzhan dbang de ni kun brtags min/ /yan lag tha dad 'byung ba
383b1(mdo sde): yang | sgyu ma ji bzhin mi 'grub ste/ /de yi mtshan ma sna tshogs yod/ /kun brtags de ni 'grub mi 'gyur/ /de yi mtshan ma gnas ngan len/ /sems kyi 'ching
383b2(mdo sde): las skyes pa ste/ /rnam rtog shes pa med pa rnams/ /gzhan gyi dbang las rnam par rtog /brtags pa'i dngos po 'di dag ni/ /de nyid gzhan gyi dbang yin te/
383b3(mdo sde): brtags pa dag ni sna tshogs yod/ /gzhan gyi dbang la rtog par byed/ /kun rdzob dang ni don dam ste/ /gsum pa rgyu las skye ba med/ /brtags pa dag ni kun
383b4(mdo sde): rdzob bshad/ /de 'chad 'phags pa'i spyod yul lo/ /rnal 'byor can gyi dngos po ltar/ /gcig la sna tshogs ston byed kyang / /de la sna tshogs yod ma yin/ /kun
383b5(mdo sde): brtags mtshan nyid de bzhin no/ /ji ltar rab rib can dag gi /rnam rtog sna tshogs gzugs su snang / /rab rib gzugs dang gzugs min med/ /gzhan dbang
383b6(mdo sde): ma rtogs de bzhin no/ /ji ltar gser ni rab sbyangs pa/ /dri ma dag ni spangs gyur dang / /nam mkha' dag ni sprin med ltar/ /kun brtags pa yang de bzhin no/ /
383b7(mdo sde): kun brtags pa yi dngos po dang / /de bzhin gzhan dbang yod min la/ /sgro 'dogs skur pa 'debs byed de/ /rnam brtags dbang gis 'jig pa yin/ /gal
384a1(mdo sde): te brtags pa dngos med la/ /gzhan gyi dbang ni yid gyur na/ /dngos med dngos po yod pas na/ /dngos po yod dngos po med las 'byung //
384a2(mdo sde): kun brtags pa la brten pa'i rgyus/ /gzhan dbang de ni nye bar dmigs/ /rgyu mtshan ming dang 'brel pa las/ /kun brtags rnams ni skye bar 'gyur/ /shin tu
384a3(mdo sde): ma grub rtogs pa'i tshe/ /kun brtags las ni 'da' bar 'gyur/ /de nas yongs su dag rig pa/ /de ni don dam zhes bya'o/ /kun brtags rnam pa bcu gnyis te/ /
384a4(mdo sde): gzhan gyi dbang ni rnam pa drug /so so rang rig ye shes kyis/ /shes bya de la bye brag med/ /chos lnga yang dag nyid yin te/ /rang bzhin la ni rnam gsum yod/ /
384a5(mdo sde): rnal 'byor can gyis de bsgoms na/ /de bzhin nyid las mi 'da'o/ /mtshan ma dag dang gzhan gyi dbang / /ming des kun tu brtags pa skyed/ /kun brtags
384a6(mdo sde): mtshan ma de dag ni/ /gzhan dbang de las byung ba'o/ /blo yis so sor rab brtags na/ /gzhan dbang med cing brtags pa'ang med/ /yongs grub la ni
384a7(mdo sde): dngos med na/ /blo yis ci zhig rnam par brtags/ /kun brtags rang bzhin de dag la/ /rang bzhin gnyis ni rnam par bzhag /brtags pa dag ni sna
384b1(mdo sde): tshogs snang / /rnam dag 'phags pa'i spyod yul lo/ /kun brtags ri mo'i rnam pa bzhin/ /gzhan gyi dbang las brtags pa ste/ /rnam pa gzhan du brtags
384b2(mdo sde): na ni/ /mu stegs smra la gnas par 'gyur/ /rtogs pas brtags zhes brjod pa ste/ /'dus las skye bar mthong ba'i rgyus/ /rnam rtog gnyis las grol ba ni/ /de
384b3(mdo sde): nyid yongs su grub pa yin/ /de nas byang chub sems dpa' sems dpa' chen po blo gros chen pos yang bcom ldan 'das la 'di skad ces gsol to/ /bcom ldan
384b4(mdo sde): 'das/ 'phags pa so so rang gis rig pa'i ye shes dang / theg pa gcig gi mtshan nyid bshad du gsol/ 'phags pa so so rang gis rig pa'i ye shes kyi
384b5(mdo sde): mtshan nyid dang / theg pa gcig rtogs pa'i mtshan nyid des bdag dang byang chub sems dpa' sems dpa' chen po gzhan rnams 'phags pa so so rang gis
384b6(mdo sde): rig pa'i ye shes kyi mtshan nyid dang / theg pa gcig la mkhas shing gzhan gyi dring la mi 'jog par sangs rgyas kyi chos thams cad rtogs par 'gyur ro/ /
384b7(mdo sde): bcom ldan 'das kyis bka' stsal pa/ blo gros chen po/ de'i phyir shin tu legs par nyon la yid la zungs shig dang / ngas khyod la bshad do/ /blo gros
385a1(mdo sde): chen pos bcom ldan 'das la gsol pa/ de bzhin 'tshal lo zhes bka' mnyan pa dang / bcom ldan 'das kyis 'di
385a2(mdo sde): skad ces bka' stsal to/ /blo gros chen po/ /de la 'phags pa snga ma rnams kyis khong du chud nas gcig nas gcig tu brgyud de/ kun brtags pa
385a3(mdo sde): dngos po med par bstan pa la brten nas/ byang chub sems dpa' sems dpa' chen po gang gis gcig pu dben par song nas/ rang gis blos rnam
385a4(mdo sde): par dpyod pa/ gzhan gyi dring la mi 'jog cing lta ba dang / rnam par rtog pa spangs te/ gong nas gong du khyad par can du gyur nas/ de bzhin gshegs
385a5(mdo sde): pa'i sa la rab tu 'jug pa ni so so rang gis rig pa 'phags pa'i ye shes kyi mtshan nyid ces bya'o/ /de la/ blo gros chen po/ theg pa gcig gi mtshan
385a6(mdo sde): nyid gang zhe na/ 'di lta ste/ theg pa gcig gi lam rig pa ni ngas theg pa gcig ces bshad do/ /theg pa gcig gi lam khong du chud pa gang zhe na/ 'di
385a7(mdo sde): lta ste/ gzung ba dang / 'dzin pa'i rnam par rtog pa yang dag pa ji lta ba bzhin gyi gnas la rnam par rtog pa mi skye ba ni theg pa gcig khong du chud pa
385b1(mdo sde): zhes bya'o/ /blo gros chen po/ theg pa gcig khong du chud pa 'di ni de bzhin gshegs pa ma gtogs par gzhan mu stegs can dang / nyan thos dang / rang sangs
385b2(mdo sde): rgyas dang / tshangs pa la sogs pas thob pa ma yin no/ /de'i phyir theg pa gcig ces bya'o/ /bcom ldan 'das la blo gros chen pos gsol pa/ bcom
385b3(mdo sde): ldan 'das kyis ci'i slad du theg pa gsum du bka' stsal la/ theg pa gcig tu ma gsungs/ bcom ldan 'das kyis bka' stsal pa blo gros chen po/
385b4(mdo sde): bdag nyid yongs su mya ngan las mi 'da' ba'i chos can yin pa'i phyir nyan thos dang / rang sangs rgyas thams cad la theg pa gcig tu ma bshad de/ 'di ltar
385b5(mdo sde): nyan thos dang / rang sangs rgyas thams cad ni de bzhin gshegs pa'i 'dul ba dang / rab tu dpen pa'i sbyor bas rnam par grol ba 'thob kyi/ bdag nyid kyi
385b6(mdo sde): mthus ni ma yin pa'i phyir theg pa gcig tu ma bshad do/ /gzhan yang / blo gros chen po/ nyon mongs pa'i sgrib pa dang / las kyi bag chags ma spangs
385b7(mdo sde): pa'i phyir nyan thos dang / rang sangs rgyas thams cad la theg pa gcig tu ma bshad do/ /chos bdag med par ma rtogs shing dngos po dang bcas pa'i 'chi
386a1(mdo sde): 'pho ma spangs pa'i phyir theg pa gsum du bstan te/ blo gros chen po/ de dag nam nyes pa'i bag chags thams cad spangs shing chos
386a2(mdo sde): bdag med par rtogs pa de na de dag nyon mongs pa'i nyes pa thams cad skyed pa'i bag chags spangs te/ ting nge 'dzin gyi bde ba la ro myong ba'i dngos po med par
386a3(mdo sde): gyur nas zag pa med pa'i dbyings las sad de/ sad nas kyang 'jig rten las 'das par zhugs te/ gong nas gong du zag pa med pa'i dbyings su tshogs rnams
386a4(mdo sde): yongs su bskangs nas/ de bzhin gshegs pa'i chos kyi sku bsam gyis mi khyab la dbang byed pa rab tu 'thob bar 'gyur ro/ /de nas bcom ldan 'das kyis
386a5(mdo sde): don de nyid yang bstan pa'i phyir tshigs su bcad pa 'di dag gsungs so/ /lha rnams dang ni tshan pa'i theg /nyan thos rang rgyal theg pa dang / /de bzhin gshegs
386a6(mdo sde): pa rnams kyi theg / nga yis theg pa de dag ni/ /ji srid sems rnams 'jug pa'i bar/ /de dag mthar phyin min par bshad/ /gal te sems de zad gyur na/ /
386a7(mdo sde): theg pa med cing gdeg pa med/ /theg pa rnam par bzhag med pas/ /theg pa gcig tu ngas bstan to/ /sems can rnams ni drang ba'i phyir/ /theg pa tha dad
386b1(mdo sde): ngas bshad de/ /rnam par grol ba rnam gsum yod/ /chos la bdag med de nyid dang / /nyon mongs shes rab la sogs pas/ /rnam par grol na stong par 'gyur/ /rgya
386b2(mdo sde): mtsho la ni shing 'phyo ba/ /rtag tu rlabs kyis g.yeng ba ltar/ /nyan thos rmongs pa'ang de bzhin te/ /mtshan nyid rlung gis rnam par g.yengs/ /kun nas ldang las de log
386b3(mdo sde): kyang | |nyon mongs bag chags gzhan gyis rmongs/ /ting nge 'dzin gyi bde bas myos/ /zag pa med pa'i dbyings la gnas/ /mthar phyin tshul ni de la med/ /phyir yang
386b4(mdo sde): de las mi ldog ste/ /ting 'dzin rnams kyi lus thob nas/ /bskal pa'i bar du de mi sad/ /chang gis myos pa'i skyes bu dag /myos byed zad nas sangs 'gyur ltar//
386b5(mdo sde): de dag chos rtogs de bzhin te/ /bla med sangs rgyas sku 'thob 'gyur// //'phags pa lang+kar gshegs pa rin po che'i mdo las/ bam po lnga pa/
386b6(mdo sde): de nas yang bcom ldan 'das kyis byang chub sems dpa' sems dpa' chen po blo gros chen po la 'di skad ces bka' stsal to/ /blo gros chen po/ yid las byung
386b7(mdo sde): ba'i lus rab tu dbye ba rtogs pa'i mtshan nyid bstan gyi/ de shin tu legs par nyon la yid la zungs shig dang / ngas khyod la bshad do/ /blo gros chen pos bcom
387a1(mdo sde): ldan 'das la gsol pa/ legs so/ /bcom ldan 'das/ de bzhin du 'tshal lo zhes bka' mnyan pa dang / de la bcom ldan 'das
387a2(mdo sde): kyis 'di skad ces bka' stsal to/ /blo gros chen po/ yid las byung ba'i lus ni rnam pa gsum ste/ gsum gang zhe na/ 'di lta ste/ ting nge 'dzin gyi bde ba la
387a3(mdo sde): snyoms par zhugs pa'i yid las byung ba'i lus dang / chos kyi ngo bo nyid rtog pa'i yid las byung ba'i lus dang / ris su lhan cig skyes pa mngon par 'du bya ba med
387a4(mdo sde): pas yid las byung ba'i lus te/ rnal 'byor pa rnams kyis sa dang po nas gong nas gong du sa'i mtshan nyid yongs su shes pas lus rnam pa gsum po 'thob par
387a5(mdo sde): 'gyur ro/ /de la/ blo gros chen po/ ting nge 'dzin gyi bde ba la snyoms par zhugs pa'i yid las byung ba'i lus gang zhe na/ 'di lta ste/ sa gsum pa dang /
387a6(mdo sde): bzhi pa dang / lnga pa la ting nge 'dzin gyi bde ba la snyoms par zhugs pa'i phyir rang gi sems rnam pa mang po dpen par spyod pas sems kyi rgya mtsho la gnas te/ rnam
387a7(mdo sde): par shes pa'i rlabs kyis mtshan nyid mi 'byung bas rang gi sems snang ba'i yul dngos po yod pa dang / dngos po med pa yongs su shes pa ni ting nge 'dzin gyi
387b1(mdo sde): bde ba la snyoms par zhugs pa'i yid las byung ba'i lus zhes bya'o/ /blo gros chen po/ chos kyi ngo bo nyid rtogs pa'i yid las byung ba'i lus gang zhe na/ 'di lta
387b2(mdo sde): ste| sa brgyad pa la sgyu ma lta bu la sogs pa'i chos la snang ba med par rnam par khong du chud pas lus dang sems gnas shin tu gyur te/ sgyu ma lta bu'i ting nge 'dzin rab
387b3(mdo sde): tu 'thob pa dang / gzhan yang ting nge 'dzin gyi sgo dang / mtshan ma dang / stobs dang / dbang dang / mngon par shes pa dpag tu med pa 'thob ste/ me tog ltar
387b4(mdo sde): rgyas shing yid bzhin du mgyogs pa dang / sgyu ma dang / rmi lam dang / chu zla dang / gzugs brnyan lta bu 'byung ba las gyur pa ma yin yang 'byung ba las gyur pa
387b5(mdo sde): dang 'dra ba/ gzugs rnam pa sna tshogs thams cad kyis yan lag phun sum tshogs par brgyan pa/ sangs rgyas kyi zhing thams cad du 'khor gyi dkyil 'khor gyi rjes
387b6(mdo sde): su 'jug pa/ chos kyi ngo bo nyid rtogs par khong du chud pa'i phyir de ni chos kyi ngo bo nyid rtogs pa las byung ba'i lus zhes bya'o/ /blo gros chen po/ de la ris su lhan
387b7(mdo sde): cig skyes pa mngon par 'du bya ba med pa'i yid las byung ba'i lus gang zhe na/ 'di lta ste/ sangs rgyas kyi chos thams cad rtogs shing rang gis thob pa'i bde ba'i
388a1(mdo sde): mtshan nyid la dmigs pa de ni ris su lhan cig skyes pa mngon par 'du bya ba med pa'i yid las byung ba'i lus zhes bya ste/ blo
388a2(mdo sde): gros chen po/ lus gsum po de dag gis mtshan nyid rab tu dbye ba rtogs pa 'di la rab tu brtson par bya'o/ /de nas bcom ldan 'das kyis don de nyid yang
388a3(mdo sde): dag par bstan pa'i phyir tshigs su bcad pa 'di dag gsungs so/ /nga yis theg pa theg chen min/ /bshad pa med cing yi ge med/ /bden pa ma yin rnam grol
388a4(mdo sde): min| |spyod yul med pa'ang ma yin te/ 'on kyang theg chen theg pa ni/ /ting nge 'dzin la dbang byed cing / /yid las byung lus sna tshogs la/ /dbang gi
388a5(mdo sde): me tog dag gis brgyan/ /de nas byang chub sems dpa' blo gros chen pos bcom ldan 'das la 'di skad ces gsol to/ /bcom ldan 'das kyis ji skad
388a6(mdo sde): du rigs kyi bu'am/ rigs kyi bu mo gang la la zhig gis mtshams med pa lnga'i las spyod kyang mnar med pa'i dmyal bar lhung bar mi 'gyur ba'i phyir dang /
388a7(mdo sde): spro ba rab tu bskyed pa'i phyir byin gyi rlabs kyis sprul pa dag mngon par rtogs par rab tu ston to/ /mtshams med pa'i dngos po byas pa rnams mngon par rtog
388b1(mdo sde): pa mi 'thob par gcig tu nges pa'ang med de/ rang gi sems snang ba tsam du khong du chud pa dang / lus dang longs spyod du rnam par rtog ba dang / bdag dang bdag gir
388b2(mdo sde): 'dzin pa dang bral ba dang / gal te brgya lam na dge ba'i bshes gnyen dang phrad nas 'gro ba gzhan du mtshams sbyor ba'i rnam par rtog pa las grol bar 'gyur ba ni
388b3(mdo sde): ma gtogs so/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /'dod pa'i srid pa ma zhes bya/ /ma rig pa
388b4(mdo sde): ni pha yin no/ /yul rig rnam shes sangs rgyas te/ bag la nyal ni dgra bcom pa/ /phung po 'dus pa dge 'dun yin/ /mtshams med rim gyis bcad pas na/ /de
388b5(mdo sde): ni mtshams med lnga yin te/ /mnar med dmyal bar ltung mi 'gyur/ /de nas byang chub sems dpa' blo gros chen pos bcom ldan 'das la 'di skad ces gsol
388b6(mdo sde): to| |bcom ldan 'das/ sangs rgyas rnams kyi sangs rgyas pa nyid bdag la bka' stsal du gsol/ bcom ldan 'das/ ji ltar na sangs rgyas rnams
388b7(mdo sde): kyi sangs rgyas pa nyid lags/ bcom ldan 'das kyis bka' stsal pa/ blo gros chen po/ gang zag dang chos la bdag med par rtogs pa dang / sgrib
389a1(mdo sde): pa gnyis yongs su shes shing khong du chud pa dang / shi 'pho rnam pa gnyis dang bral ba dang / nyon mongs pa rnam pa gnyi ga spangs pa
389a2(mdo sde): de ni sangs rgyas rnams kyi sangs rgyas pa nyid ces bya'o/ /blo gros chen po/ nyan thos dang / rang sangs rgyas rnams kyi chos de dag nyid khong du chud na de'ang sangs
389a3(mdo sde): rgyas pa nyid ces bya ste/ des na de'i phyir ngas theg pa gcig tu bshad do/ /de nas bcom ldan 'das kyis don de nyid yang bstan pa'i phyir tshigs su bcad
389a4(mdo sde): pa 'di gsungs so/ /bdag med rnam gnyis mkhas pa dang | /sgrib gnyis nyon mongs rab spangs dang / /shi 'pho gnyis dang gtan bral ba/ /de
389a5(mdo sde): ni sangs rgyas nyid ces bya/ /de nas yang byang chub sems dpa' blo gros chen pos bcom ldan 'das la 'di skad ces gsol to/ /ci'i slad du bcom ldan
389a6(mdo sde): 'das kyis 'khor gyi nang du 'di skad ces nga ni gang 'das pa'i sangs rgyas thams cad nyid do/ /skyes pa'i rabs sna tshogs su'ang nga nyid de'i tshe 'khor
389a7(mdo sde): los bsgyur ba'i rgyal po'i spyi bo skyes dang / glang po che so drug pa dang / ne tso dang / dbang po dang / drang srong mig bzang la sogs pa'o zhes skyes pa'i
389b1(mdo sde): rabs brgya stong gsungs/ bcom ldan 'das kyis bka' stsal pa/ blo gros chen po/ mtshungs pa rnam pa bzhi'i phyir de bzhin gshegs pa dgra bcom pa yang
389b2(mdo sde): dag par rdzogs pa'i sangs rgyas rnams 'khor gyi nang du 'di skad ces nga nyid de'i tshe de'i dus na sangs rgyas 'khor ba 'jig dang / gser thub dang / 'od srung
389b3(mdo sde): du gyur to zhes gsung ngo / /mtshungs pa rnam pa bzhi gang zhe na/ 'di lta ste/ yi ge mtshungs pa dang / gsung mtshungs pa dang / chos mtshungs pa dang / sku
389b4(mdo sde): mtshungs pa ni mtshungs pa rnams pa bzhi zhes bya ste/ 'di ltar mtshungs pa rnam pa 'di bzhi'i phyir de bzhin gshegs pa dgra bcom pa yang dag par rdzogs pa'i sangs
389b5(mdo sde): rgyas de skad du gsung ste/ de la yi ge mtshungs pa gang zhe na/ yi ge gang gis nga'i ming sangs rgyas zhes brjod pa'i yi ge des sangs rgyas thams cad kyang brjod
389b6(mdo sde): pas| yi ge de dag gi rang bzhin bye brag med pas na de ni yi ge mtshungs pa zhes bya'o/ /de la gsung mtshungs pa gang zhe na/ 'di lta ste/ nga'i gsung rnam pa
389b7(mdo sde): drug cu rtsa bzhi tshangs pa'i sgra skad kyi dbyangs kyi mtshan nyid du 'byung ngo / /de bzhin gshegs pa dgra bcom yang dag par rdzogs pa'i sangs rgyas de dag gi
390a1(mdo sde): gsung yang de bzhin du rnam pa drug cu rtsa bzhi tshangs pa'i sgra skad kyi dbyangs kyi mtshan nyid du 'byung ste/ ka la ping+ka dang / tshangs
390a2(mdo sde): pa'i sgra skad kyi dbyangs kyi rang bzhin du bye brag med cing lhag chad med de/ de la sku mtshungs pa gang zhe na/ 'di lta ste/ nga dang sangs rgyas thams cad ni chos
390a3(mdo sde): kyi sku dang / gzugs dang / mtshan dang / dpe byad bzang po'i skur mtshungs shing bye brag med de/ 'gro ba'i bye brag sems can de dang de dag gdul ba'i phyir gzugs
390a4(mdo sde): tha dad pa sna tshogs ston pa ni ma gtogs te/ de ni sku mtshungs pa zhes bya'o/ /de la chos mtshungs pa gang zhe na/ 'di lta ste/ nga dang sangs rgyas de dag byang chub kyi
390a5(mdo sde): phyogs kyi chos sum cu rtsa bdun thugs su chud de/ sangs rgyas kyi chos rnams dang / sgrib pa med pa'i ye shes mdor bsdus te bstan pa de ni mtshungs pa rnam
390a6(mdo sde): pa bzhi zhes bya ste/ de lta bas na de bzhin gshegs pa dgra bcom pa yang dag par rdzogs pa'i sangs rgyas rnams 'khor gyi nang du de skad ces gsung ngo / /de nas
390a7(mdo sde): bcom ldan 'das kyis don de nyid yang bstan pa'i phyir tshigs su bcad pa 'di gsungs so/ /'od srung dang ni 'khor ba 'jig /gser thub kyang ni nga yin zhes/ /
390b1(mdo sde): mtshungs pa bzhi ni mnyam gyur pas/ /rgyal ba'i sras la ngas bshad do/ /blo gros chen pos yang bcom ldan 'das la gsol pa/ ji skad du bcom ldan 'das kyis nga ni
390b2(mdo sde): gang gi nub mo mngon par rdzogs par sangs rgyas pa nas gang gi nub mo yongs su mya ngan las 'da' bar 'gyur ba de'i bar du yi ge gcig kyang ma bshad/ mi 'chad/
390b3(mdo sde): 'chad par mi 'gyur te/ bshad pa med pa ni sangs rgyas kyis bshad pa'o zhes gsungs na/ bcom ldan 'das/ de bzhin gshegs pa dgra bcom pa yang
390b4(mdo sde): dag par rdzogs pa'i sangs rgyas rnams ci'i rgyus bshad pa med pa ni sangs rgyas kyi bshad pa'o zhes gsungs/ bcom ldan 'das kyis bka' stsal ba/ blo gros
390b5(mdo sde): chen po/ ngas chos rnam pa gnyis la dgongs nas de skad ces smras so/ /chos gnyis gang zhe na/ 'di lta ste/ rang gis mngon par rtogs pa'i chos dang / ngo bo nyid kyis
390b6(mdo sde): gnas pa'i chos te/ 'di ni chos gnyis zhes bya'o/ /chos gnyis po de las dgongs nas de'i phyir ngas de skad ces bshad do/ /de la rang gis mngon par rtogs pa'i
390b7(mdo sde): chos gang zhe na/ de bzhin gshegs pa de dag gi gang thugs su chud pa de bzhin du ngas kyang rang gis mngon par rtogs pa'i chos mthar phyin pa'i spyod yul tshig
391a1(mdo sde): gi rnam par rtog pa dang bral ba/ yi ge'i tshul rnam pa gnyis las rnam par grol ba/ lhag chad med par thugs su chud pa'o/ /de la
391a2(mdo sde): ngo bo nyid kyis gnas pa'i chos gang zhe na/ 'di lta ste/ sngon gyi 'phags pa'i lam rnying pa gser dang / dngul la sogs pa'i ngo bo nyid bzhin du chos kyi dbyings
391a3(mdo sde): rtag par gnas pa'ang de bzhin gshegs pa rnams 'jig rten du byung yang rung / 'jig rten du ma byung yang rung ste/ chos kyi dbyings rtag par gnas pa ni ji ltar
391a4(mdo sde): grong khyer de dag tu 'gro ba'i lam bzhin du 'dug pa'o/ /blo gros chen po/ dper na/ skyes bu la la zhig 'brog dgon pa na 'khyam pa las grong khyer rnying par
391a5(mdo sde): 'gro ba'i lam mnyam zhing ma grol ba zhig mthong nas/ grong khyer der zhugs te yid bzhin gyi bde ba rjes su myong na/ blo gros chen po/ de ji snyam du sems/ lam
391a6(mdo sde): de dang / grong khyer na yod pa'i bde ba sna tshogs de dag des byas pa yin nam/ gsol pa/ de ma lags so/ /bcom ldan 'das kyis bka' stsal pa/ blo gros
391a7(mdo sde): chen po/ nga dang 'das pa'i de bzhin gshegs pa dag gis thugs su chud pa'i chos kyi dbyings mi 'gyur bar gnas pa'ang de bzhin te/ des na de'i phyir ngas
391b1(mdo sde): 'di skad du gang gi nub mo ngas mngon par rdzogs par sangs rgyas pa nas gang gi nub mo yongs su mya ngan las 'da' bar 'gyur ba de'i bar du yi ge gcig kyang ma bshad/ mi
391b2(mdo sde): 'chad/ 'chad par mi 'gyur ro zhes smras so/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /gang gi nub
391b3(mdo sde): mo mngon sangs rgyas/ /gang gi nub mo mya ngan 'das/ /de dag gnyis kyi bar du yang / /nga yis cung zad bshad pa med/ /rang gis mngon rtogs chos gnas pas/ /de phyir
391b4(mdo sde): ngas ni 'di skad bshad/ /nga dang sangs rgyas de dag la/ /bye brag gyur pa ci yang med/ /de nas yang byang chub sems dpa' blo gros chen pos bcom ldan 'das la gsol
391b5(mdo sde): pa btab pa/ bcom ldan 'das/ chos thams cad kyi mchis pa dang / ma mchis pa'i mtshan nyid bshad du gsol/ de na bdag dang byang chub sems dpa' sems
391b6(mdo sde): dpa' chen po gzhan rnams mchis pa dang mchis pa spangs nas myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /
391b7(mdo sde): bcom ldan 'das kyis bka' stsal pa/ blo gros chen po/ de'i phyir shin tu legs par nyon la yid la gzung zhig dang ngas khyod la bshad do/ /blo gros chen pos
392a1(mdo sde): bcom ldan 'das la legs so zhes gsol nas bka' mnyan pa dang / bcom ldan 'das kyis bka' stsal pa/ blo gros chen po/ 'jig rten 'di
392a2(mdo sde): dag ni gnyis la gnas so/ /'di lta ste/ yod pa la gnas pa dang / dngos po rnams dngos po med pa la mos pa'i lta bar ltung ba ste/ 'byung ba ma yin pa la 'byung bar
392a3(mdo sde): 'du shes pa'o/ /de la blo gros chen po/ ji ltar na 'jig rten pa dag yod pa la gnas pa yin zhe na/ 'di lta ste/ 'jig rten ni rgyu dang rkyen rnams yod na skye'i med pa las
392a4(mdo sde): ma yin pas/ yod pa las skye ste/ med pa las skye ba ni ma yin no zhes/ blo gros chen po/ des de skad du smra na/ 'jig rten rgyu med par smra ba yin no/ /blo gros chen po/
392a5(mdo sde): ji ltar na 'jig rten med pa las gnas pa yin zhe na/ 'di lta ste/ 'dod chags dang / zhe sdang dang / gti mug gi dngos por khas blang ba byas la/ de'i 'og tu 'dod chags
392a6(mdo sde): dang / zhe sdang dang / gti mug gi dngos po med par rnam par rtog cing mngon par zhen pa'o/ /blo gros chen po/ dngos po yod par khas mi len pa ni dngos po'i mtshan nyid
392a7(mdo sde): rab tu dben pa'i phyir 'di ltar de bzhin gshegs pa dang / nyan thos dang / rang sangs rgyas rnams 'dod chags dang / zhe sdang dang / gti mug gi dngos po la yod ces
392b1(mdo sde): bya ba dang / med ces bya bar khas len par mi byed do/ /blo gros chen po/ de la ji ltar na rnam par 'jig par byed pa yin/ blo gros chen pos bcom ldan 'das la gsol pa/
392b2(mdo sde): bcom ldan 'das/ gang des 'dod chags dang / zhe sdang dang / gti mug gi dngos po khas blangs la slad kyis ni khas mi len pa dag lags so/ /bcom ldan 'das kyis
392b3(mdo sde): bka' stsal pa/ blo gros chen po/ legs so/ /legs so/ /gang khyod kyis de ltar go ba ni legs so/ /blo gros chen po/ de ni 'dod chags dang / zhe sdang dang / gti mug gi
392b4(mdo sde): dngos po dngos po med pa 'ba' zhig rnam par 'jig par byed pa ma yin gyi/ nyan thos dang / rang sangs rgyas rnams kyang rnam par 'jig pa yin no/ /de ci'i phyir zhe na/
392b5(mdo sde): 'di lta ste/ nang dang phyi rol mi dmigs pa'i phyir dang nyon mongs pa rnams tha dad pa dang / tha dad pa ma yin pa'i phyir ro/ /blo gros chen po/ 'dod chags dang / zhe sdang dang /
392b6(mdo sde): gti mug rnams ni nang dang phyi rol na'ang mi dmigs te/ 'dod chags dang / zhe sdang dang / gti mug gi dngos po lus med pa'i phyir dang / khas len pa med pa'i phyir ro/ /
392b7(mdo sde): sangs rgyas dang / nyan thos dang / rang sangs rgyas rnams ni rnam par 'jig par byed pa ma yin te/ sangs rgyas dang / nyan thos dang / rang sangs rgyas de dag ni rang bzhin
393a1(mdo sde): gyis rnam par grol ba'i phyir dang / 'ching ba dang bcing ba'i rgyu dngos po med pa'i phyir ro/ /blo gros chen po/ bcing bar bya ba yod na bcing ba'ang
393a2(mdo sde): yod de/ bcing ba'i rgyu yin pa'i phyir ro/ /blo gros chen po/ de skad du rnam par 'jig par byed pa smra ba 'di'ang med pa'i mtshan nyid ces bya'o/ /blo gros chen po/ ngas de
393a3(mdo sde): la dgongs nas gang zag tu lta ba ri rab tsam yod pa ni bla'i/ mngon pa'i nga rgyal can gyi stong pa nyid du lta ba ni ma yin no zhes bshad de/ blo gros chen po/ med pa'i mngon
393a4(mdo sde): pa'i nga rgyal can ni rnam par 'jig par byed pa yin no/ /rang dang spyi'i mtshan nyid du ltung ba'i bsam pa can dag rang gi sems snang ba tsam du mi shes pas phyi rol gyi dngos
393a5(mdo sde): po rnams mi rtag cing skad cig ma gcig nas gcig tu rnam par 'jig par mthong nas/ phung po dang / khams dang / skye mched rnams ni rgyun mi 'chad cing rnam par
393a6(mdo sde): 'gyur ba dang / yi ge'i mtshan nyid dang bral bar rnam par rtog na'ang rnam par 'jig par byed pa yin no/ /de nas bcom ldan 'das kyis don de nyid yang bstan pa'i
393a7(mdo sde): phyir tshigs su bcad pa 'di dag gsungs so/ /yod dang med pa mtha' gnyis te/ /ci tsam sems kyi spyod yul rnams/ /spyod yul de dag rab spangs na/ /sems
393b1(mdo sde): mnyam rab dben zhi bar 'gyur/ /yul gyi dngos la 'dzin med pas/ /'gog pa med pa ma yin te/ /yod pa'i dngos rnams de bzhin nyid/ /'phags pa'i spyod yul ji
393b2(mdo sde): bzhin no/ /rgyu med pa las skye 'gyur zhing / /byung nas de ni 'gag par 'gyur/ /rgyu rkyen yod dang med ces pa/ /nga yi bstan la de mi gnas/ /mu stegs can dang sangs rgyas dang / /
393b3(mdo sde): nga dang gzhan gyis byas min te/ /rgyu rkyen 'dus las 'byung yin na/ /ji lta bur na med par 'gyur/ /rgyu rkyen yod pa sus bsags na/ /med pa zhes ni rjod par byed/ /log lta
393b4(mdo sde): smra ba chos skye ba/ /rnam par rtog pas yod med brtags/ /gang gis cung zad skye med dang / /'gag pa med par rab shes pa/ /'jig rten dben par mthong bas na/ /yod med
393b5(mdo sde): gnyis las rnam par 'grol/ /de nas yang byang chub sems dpa' sems dpa' chen po blo gros chen pos bcom ldan 'das la 'di skad ces gsol to/ /bcom ldan 'das/
393b6(mdo sde): bdag dang byang chub sems dpa' gzhan rnams la grub pa'i mtha'i tshul gyi mtshan nyid bshad du gsol/ grub pa'i mtha'i tshul gyi mtshan nyid rab tu dbye ba la mkhas par
393b7(mdo sde): gyur na bdag dang byang chub sems dpa' rnams de'i mtshan nyid rtogs par 'gyur te/ de'i mtshan nyid rtogs nas kyang myur du bla na med pa yang dag par rdzogs pa'i byang chub
394a1(mdo sde): mngon par rdzogs par 'tshang rgya zhing rtog pa'i mtshan nyid dang / bdud dang mu stegs can gyi rjes su 'brang bar mi 'gyur ro/ /bcom ldan 'das
394a2(mdo sde): kyis bka' stsal pa/ blo gros chen po/ de'i phyir shin tu legs par nyon la yid la gzung zhig dang / ngas khyod la bshad do/ /blo gros chen pos bcom ldan 'das la de
394a3(mdo sde): bzhin 'tshal lo zhes bka' mnyan pa dang / bcom ldan 'das kyis bka' stsal pa/ blo gros chen po/ nyan thos dang / rang sangs rgyas dang / byang chub sems dpa' thams
394a4(mdo sde): cad kyi grub pa'i mtha'i tshul gyi mtshan nyid ni rnam pa gnyis te/ 'di lta ste/ grub pa'i mtha'i tshul dang / bshad pa'i tshul lo/ /de la/ blo gros chen po/ grub pa'i mtha'i tshul
394a5(mdo sde): ni 'di lta ste/ so so rang gis rig pa'i bye brag gi mtshan nyid thob pa la dmigs pa/ tshig dang yi ge'i rnam par rtog pa dang bral ba/ zag pa med pa'i dbyings su 'jug
394a6(mdo sde): pa| rang gis rtogs pa'i sa'i rang gi mtshan nyid yang dag pa ma yin pa/ rtog pa can gyi 'du shes thams cad spangs pa/ mu stegs can dang / bdud thams cad btul
394a7(mdo sde): nas so so rang gis rig pa'i tshul la dmigs pa'i 'od kyis rnam par mdzes pa de ni/ grub pa'i mtha'i tshul gyi mtshan nyid ces bya'o/ /de la bshad pa'i tshul gyi mtshan nyid
394b1(mdo sde): gang zhe na/ 'di lta ste/ gsung rab yan lag rnam pa dgu sna tshogs su bshad pa yin te/ tha dad pa dang / tha dad pa ma yin pa dang / yod pa dang / med pa la sogs pa'i mtshan
394b2(mdo sde): n yid spangs pa thabs mkhas pas sems can gyi mos pa ji lta ba bzhin du chos bstan nas rnam par grol ba 'thob par byed pa de ni bshad pa'i tshul gyi mtshan nyid ces
394b3(mdo sde): bya'o/ /blo gros chen po/ de lta bas na khyod dang byang chub sems dpa' gzhan dag gis de la brtson par bya'o/ /de nas bcom ldan 'das kyis don de nyid yang bstan pa'i phyir tshigs
394b4(mdo sde): su bcad pa 'di dag gsungs so/ /grub pa'i mtha' dang bshad tshul ni/ /so so rang rig bstan pa ste/ /gang gis mthong zhing rab 'byed na/ /de dag rtog pa'i dbang mi 'gro /ji
394b5(mdo sde): ltar byis pa rtog pa bzhin/ /yang dag dngos po yod min na/ /ci phyir rtog pa can rnams kyis/ /dngos po med la thar par 'dod/ /'dus byas so sor rtog pa'i tshe/ /skye 'jig
394b6(mdo sde): la sogs 'brel mthong ba/ /lta ba gnyis po rgyas par byed/ /phyin log shes pa med pa yin/ /gcig pa de ni yang dag bden/ /nyes med de ni mya ngan 'das/ /'jig rten rnam
394b7(mdo sde): rtog rab brtags na/ /sgyu ma rmi lam chu shing bzhin/ /'dod sdang gti mug yod kyang ni/ /yang dag gang zag yod pa min/ /sred pa las ni phung po 'byung / /srid pa sgyu ma rmi
395a1(mdo sde): lam 'dra/ /de nas byang chub sems dpa' blo gros chen pos bcom ldan 'das la 'di skad ces gsol to/ /bcom ldan 'das/ yang dag pa
395a2(mdo sde): ma lags pa yongs su rtog pa'i mtshan nyid bdag la bshad du gsol/ yang dag pa ma lags pa'i yongs su rtog pa rnams ji ltar 'byung bar 'gyur/ ji lta bu la yang
395a3(mdo sde): dag pa ma lags pa'i yongs su rtog pa zhes bgyi/ chos gang zhig la yang dag pa ma lags pa yongs su rtog lags/ bcom ldan 'das kyis bka' stsal pa/ blo
395a4(mdo sde): gros chen po/ legs so/ /legs so/ /de bzhin gshegs pa la de lta bu'i don 'dri bar sems pa ni skye bo mang po la phan pa dang / skye bo mang po la bde ba dang / 'jig
395a5(mdo sde): rten la snying brtse ba dang / lha dang / mi phal po che'i don dang / phan pa dang bde ba'i phyir zhugs pa yin te/ de'i phyir shin tu legs par nyon la yid la gzung zhig dang / ngas
395a6(mdo sde): khyod la bshad do/ /blo gros chen pos bcom ldan 'das la gsol pa/ legs so/ /legs so/ /bcom ldan 'das/ de bzhin du 'tshal lo zhes bka' mnyan pa dang / bcom
395a7(mdo sde): ldan 'das kyis bka' stsal pa/ blo gros chen po/ don rnam pa tha dad pa sna tshogs dang / yang dag pa ma yin pa'i rnam par rtog pa sna tshogs las mngon par zhen pa'i rnam
395b1(mdo sde): par rtog pa 'byung ste/ blo gros chen po/ gzung ba dang / 'dzin pa la mngon par zhen pa dang / rang gi sems snang ba tsam du ma rtogs pa dang / yod pa dang med pa'i lta bar ltung
395b2(mdo sde): ba| mu stegs can gyi lta ba shin tu rgyas par byed pa dang / rnam par rtog pa'i bag chags kyis phyi rol gyi don sna tshogs la mngon par zhen pa dang / sems dang sems las
395b3(mdo sde): byung ba'i rnam par rtog pa ni bdag dang bdag gir mngon par zhen pa las 'byung ngo / /blo gros chen pos bcom ldan 'das la gsol pa/ bcom ldan 'das/ gal te don
395b4(mdo sde): rnam pa tha dad pa sna tshogs dang / yang dag pa ma lags pa'i rnam par rtog pa sna tshogs las mngon par zhen pa'i rnam par rtog pa 'byung ste/ gzung ba dang / 'dzin pa la
395b5(mdo sde): mngon par zhen pa dang / rang gi sems snang ba tsam du rtogs pa dang / mchis pa dang ma mchis pa'i lta bar lhung ba/ mu stegs can gyi lta ba rgyas par bgyid pa dang / rnam par
395b6(mdo sde): rtog pa'i bag chags kyis phyi rol gyi don sna tshogs la mngon par zhen pa dang / sems dang sems las byung ba'i rnam par rtog pa dag /bdag dang bdag gir mngon par zhen
395b7(mdo sde): pa las 'byung ba zhig lags na/ bcom ldan 'das/ de lta na ni phyi rol gyi don sna tshogs kyi mtshan nyid dang / mchis pa dang ma mchis par lhung ba'i mtshan nyid dngos po
396a1(mdo sde): dang / dngos po ma mchis pa dang bral ba dang / lta ba dang bral ba'i mtshan nyid las ji ltar bzlog pa de bzhin du/ bcom ldan 'das/ don
396a2(mdo sde): dam pa'i gnas su'ang tshad ma dang / dbang po dang / yan lag dang / dpe dang / rgyu'i mtshan nyid las kyang bzlog par 'gyur ro/ /bcom ldan 'das/ ci'i slad du
396a3(mdo sde): gcig la ni yang dag pa ma lags pa'i don sna tshogs kyi dngos por mngon par zhen pa'i rnam par rtog pa 'byung la/ don dam pa'i mtshan nyid la ni mngon par
396a4(mdo sde): zhen pa'i rnam par rtog pa mi 'byung / ci bcom ldan 'das/ mi mtshungs pa rgyur gsung bar mi 'gyur ram zhe na/ gcig las ni 'byung / gcig las ni mi 'byung zhes
396a5(mdo sde): bka' stsal/ bcom ldan 'das kyis bka' stsal pa/ blo gros chen po/ rnam par rtog pa ni gcig las 'byung ba'am/ gcig las mi 'byung ba ma yin te/ de ci'i phyir zhe
396a6(mdo sde): na| 'di lta ste/ yod pa dang med pa'i rnam par rtog pa mi 'byung ba'i phyir dang / phyi rol na snang ba'i dngos po dngos po med pa'i phyir dang / rang gi sems snang ba tsam du rtogs
396a7(mdo sde): pa'i phyir rnam par rtog pa mi skye'o/ /blo gros chen po/ ngas ni gzhan byis pa so so'i skye bo rang gi sems sna tshogs kyi rnam par rtog pa'i mtshan nyid kyi phyir las kyi dngos
396b1(mdo sde): po mngon du gyur pas rnam par rtog pa sna tshogs kyi dngos po'i mtshan nyid la mngon par zhen pa 'byung bar bshad de/ ji ltar na byis pa so so'i skye bo 'di dag bdag dang bdag gir
396b2(mdo sde): mngon par zhen par lta ba rnam par spangs te/ byed pa dang / bya ba'i rgyu rkyen dang / 'bras bu las bzlog cing rnam par rtog pa/ rang gi sems snang ba tsam du rtogs pas
396b3(mdo sde): lus dang sems shin tu gyur te/ sa thams cad la mthar phyin par mkhas shing de bzhin gshegs pa dag gi so so rang gis rig pa'i spyod yul la 'jug pa dang / chos
396b4(mdo sde): lnga dang / rang bzhin dang / dngos por lta ba'i rnam par rtog pa las ldog pa 'thob par 'gyur snyam nas/ rgyu de dang rkyen de'i phyir ngas rnam par rtog pa rnams ni yang dag pa ma
396b5(mdo sde): yin pa'i don sna tshogs la mngon par zhen pa las 'byung ngo zhes bshad pa yin te/ yang dag pa'i don ji lta ba bzhin du yongs su shes pas na rnam par grol ba 'thob
396b6(mdo sde): ste| rnam par rtog pa sna tshogs 'byung bar mi 'gyur ro/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /rgyu rnams
396b7(mdo sde): dang ni rkyen rnams kyis/ /gang rnams 'jig rten 'byung zhes pa/ /rnam rtog mtha' bzhir zhen pa ste/ /de dag nga yi tshul mi shes/ /'jig rten yod las mi skye ste/ /de
397a1(mdo sde): bzhin med las skye ba'ang min/ /yod med las kyang mi skye zhing / /yod min med min las min na/ /rgyu dag dang ni rkyen rnams su/ /byis pa rnams
397a2(mdo sde): ni ci phyir rtog / yod pa ma yin med pa'ang min/ /de bzhin yod med gnyis ka min/ /de ltar 'jig rten rab mthong na/ /sems gyur bdag med pa yang 'thob/ /dngos
397a3(mdo sde): po thams cad mi skye ste/ /rkyen rnams las ni byung ba'i phyir/ /thams cad rkyen gyis byas pa yin/ /byas pa rnams ni bdag yod min/ /dngos pos dngos po mi skyed
397a4(mdo sde): de| |dngos po gnyis yod skyon phyir dang / /dngos po gnyis med skyon gyi phyir/ /dngos po rnams ni gnyis su med/ /'dus byas chos rnams rab brtags te/ /dmigs
397a5(mdo sde): byed dmigs bya yongs spangs na/ /de ni sems med sems tsam ste/ /sems tsam du yang ngas bshad do/ /tsam ni ngo bo nyid kyi gnas/ /rkyen dngos gnyis ka spangs pa
397a6(mdo sde): ste| |dngos po mthar thug dag gi mchog / sems tsam zhes ni ngas bshad do/ /kun rdzob bdag ces nyer brtag pa/ /de ni rdzas su yod ma yin/ /phung po phung po zhes btags
397a7(mdo sde): pa| |dngos med pa yang de bzhin no/ /mnyam pa nyid ni rnam bzhi ste/ /mtshan nyid dang rgyu dngos las byung / /gsum pa bdag med mnyam pa ste/ /bzhi pa rnal 'byor rnal
397b1(mdo sde): 'byor pa/ /rnam rtog bag chags g.yos pas na/ /sems ni rnam pa sna tshogs skyes/ /yul rnams phyi rol snang bar gyur/ /de ni 'jig rten sems tsam mo/ /phyi rol snang
397b2(mdo sde): ba yod min te/ /sems ni sna tshogs rnams su snang / /lus dang longs spyod rnams gzhag pa/ /sems tsam du ni ngas bshad do/ /lta ba thams cad yongs spangs shing //
397b3(mdo sde): rtog dang brtag bya bral ba ste/ /dmigs med skye ba med pa ni/ /sems tsam du yang ngas bshad do/ /dngos med dngos med ma yin pa/ /dngos dang dngos med spangs pas na/ /
397b4(mdo sde): sems de rnam par grol zhes pa/ /sems tsam du yang ngas bshad do/ /de bzhin nyid dang yang dag mtha'/ /mya ngan 'das dang chos kyi dbyings/ /sna tshogs yid kyi lus
397b5(mdo sde): rnams ni/ /sems tsam du yang ngas bshad do/ /de nas byang chub sems dpa' blo gros chen pos bcom ldan 'das la 'di skad ces gsol to/ /'di ltar bcom ldan
397b6(mdo sde): 'das kyis byang chub sems dpa' sems dpa' chen po rnams ngag dang don la mkhas par bya'o zhes gsungs na/ ji ltar na byang chub sems dpa' ngag dang don la
397b7(mdo sde): mkhas pa lags/ de la ngag ni ji lta bu/ don ni ji lta bu lags/ bcom ldan 'das kyis bka' stsal pa/ blo gros chen po/ de'i phyir shin tu legs par nyon la yid la
398a1(mdo sde): gzung zhig dang ngas khyod la bshad do/ /blo gros chen pos bcom ldan 'das la gsol pa/ legs so/ /bcom ldan 'das/ de bzhin du 'tshal
398a2(mdo sde): lo zhes bka' mnyan pa dang / bcom ldan 'das kyis bka' stsal pa/ de la/ blo gros chen po/ ngag gang zhe na/ 'di lta ste/ tshig dang yi ge'i rnam par rtog pa phrad pa yin
398a3(mdo sde): te| mgrin pa dang / mid pa dang / mchu dang / lce dang / so dang / rkan dang / 'gram pa la brten nas ngag tu brjod pa'i rnam par rtog pa'i bag chags kyi rgyu de las byung ba
398a4(mdo sde): de ni ngag ces bya'o/ /blo gros chen po/ don gang zhe na/ 'di lta ste/ rnam par rtog pa'i mtshan nyid thams cad dang / brjod pa'i mtshan nyid yongs su spangs pa de ni don ces
398a5(mdo sde): bya'o/ /blo gros chen po/ byang chub sems dpa' sems dpa' chen pos don 'di lta bu'i phyir gcig pu dben par song nas thos pa dang / bsams pa dang / bsgoms
398a6(mdo sde): pa'i shes rab kyis rang gis rig pa la dmigs shing mya ngan las 'da' ba'i grong khyer du 'gro ba/ bag chags kyi lus rab tu gyur nas so so rang gis rig pa'i spyod
398a7(mdo sde): yul sa dang sa'i gnas gzhan gyi bye brag gi don gyi mtshan nyid la rab tu spyod pa de ni byang chub sems dpa' sems dpa' chen po rnams kyi don la mkhas pa yin no/ /
398b1(mdo sde): gzhan yang / blo gros chen po/ ngag gi don la mkhas pa'i byang chub sems dpa' sems dpa' chen po ni ngag dang don tha dad pa'ang ma yin/ tha mi dad par yang ma yin par
398b2(mdo sde): so sor rab tu rtog ste/ don dang ngag la so sor rtog pa'ang de bzhin no/ /gal te ngag dang don tha dad na ni don gsal bar byed pa'i rgyu dag ma yin par 'gyur pa zhig na/ ngag
398b3(mdo sde): gi don gyi rjes su 'jug ste/ ji ltar mar mes gzugs la sogs pa gsel bar byed pa bzhin no/ /gzhan yang / blo gros chen po/ ma skyes pa dang / ma 'gags pa dang /
398b4(mdo sde): rang bzhin gyis yongs su mya ngan las 'das pa dang / theg pa gsum dang / theg pa gcig dang / sems dang rang bzhin la sogs pa la sgra ji bzhin du mngon par zhen pa
398b5(mdo sde): la brten nas mngon par zhen pa ni sgro 'dogs pa dang / skur pa'i mthar lhung ba yin no/ /lta ba rnam pa gzhan du gnas la rnam par bzhag pa gzhan du rnam par rtog
398b6(mdo sde): pa ni sgyu ma lta bu'i rnam par rtog pa sna tshogs su snang ste/ ji ltar sgyu ma sna tshogs su snang ba de bzhin du byis pa so so'i skye bo rnams rnam pa gzhan du so sor rnam par
398b7(mdo sde): rtog gi / 'phags pa rnams ni ma yin no/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /sgra bzhin rnam
399a1(mdo sde): rtog de dag gis/ /chos rnams gang dag rnam gzhag pa/ /de ltar de dag sgro btags pas/ /shi 'phos dmyal ba'i gnas su lhung / /phung
399a2(mdo sde): po rnams la bdag med de/ /phung po nyid kyang bdag ma yin/ /de dag btags pa bzhin du med/ /med pa nyid kyang ma yin no/ /dngos po thams cad yod gyur la/ /ji
399a3(mdo sde): ltar byis pas brtags pa ltar/ /de ste mthong bzhin de yod na/ /thams cad bden pa mthong bar 'gyur/ /chos rnams dngos po med na ni/ /rnam dag ma dag yod
399a4(mdo sde): ma yin/ /ji ltar mthong ba bzhin min te/ /de dag med pa'ang ma yin no/ /gzhan yang / blo gros chen po/ ye shes dang rnam par shes pa'i mtshan nyid bshad par bya ste/
399a5(mdo sde): gal te ye shes dang rnam par shes pa'i mtshan nyid rab tu dbye ba la mkhas par gyur na/ khyod dang byang chub sems dpa' rnams ye shes dang / rnam par shes pa'i
399a6(mdo sde): mtshan nyid rtogs par khong du chud cing myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /de la/ blo gros chen po/
399a7(mdo sde): ye shes de ni rnam pa gsum yod de/ 'di lta ste/ 'jig rten pa dang / 'jig rten las 'das pa dang / 'jig rten las 'das pa'i mchog go /de la 'jig rten pa'i
399b1(mdo sde): ye shes gang zhe na/ 'di lta ste/ mu stegs can dang / byis pa so so'i skye bo rnams yod pa dang / med pa la mngon par zhen pa'o/ /'jig rten las 'das pa'i ye shes
399b2(mdo sde): gang zhe na/ 'di lta ste/ nyan thos dang / rang sangs rgyas thams cad rang dang spyi'i mtshan nyid du lhung ba'i bsam pa la mngon par zhen pa'o/ /'jig rten las 'das
399b3(mdo sde): pa mchog gi ye shes gang zhe na/ 'di lta ste/ sangs rgyas dang byang chub sems dpa' rnams kyi snang ba med pa'i chos la rab tu rnam par 'byed pa dang / skye ba med pa dang /
399b4(mdo sde): 'gag pa med par mthong ba dang / yod pa dang / med pa'i phyogs dang bral ba/ de bzhin gshegs pa'i sa/ gang zag dang / chos bdag tu med pa so so rang gis rig pa
399b5(mdo sde): las byung ba'o/ /gzhan yang ye shes ni rnam pa gsum yod de/ 'di lta ste/ skye ba dang 'jig pa rtogs pa'i ye shes dang / rang dang spyi'i mtshan nyid rtogs pa'i ye shes dang / skye ba
399b6(mdo sde): med pa dang 'gag pa med pa rtogs pa'i ye shes so/ /blo gros chen po/ de la skye zhing 'jig pa ni rnam par shes pa'o/ /mi skye mi 'jig pa ni ye shes so/ /mtshan ma dang mtshan ma
399b7(mdo sde): med par lhung ba dang / yod pa dang med par lhung ba dang / mtshan nyid sna tshogs kyi rgyu las skyes pa ni rnam par shes pa'o/ /yod pa dang med pa'i mtshan nyid las shin tu
400a1(mdo sde): 'das pa ni ye shes so/ /gzhan yang skye ba dang ldan pa'i mtshan nyid ni rnam par shes pa'o/ /skye ba med pa dang ldan pa'i mtshan nyid ni ye
400a2(mdo sde): shes so/ /gzhan yang thogs pa med pa'i mtshan nyid ni ye shes so/ /yul sna tshogs la thogs pa dang bcas pa'i mtshan nyid ni rnam par shes pa'o/ /gzhan yang dngos
400a3(mdo sde): po gsum 'dus pa las skye ba'i thabs kyi mtshan nyid ni rnam par shes pa'o/ /dngos po dang thabs med pa'i rang bzhin gyi mtshan nyid ni ye shes so/ /gzhan yang thob pa'i
400a4(mdo sde): mtshan nyid ni rnam par shes pa'o/ /thob pa med pa'i mtshan nyid ni ye shes te/ rang nyid 'phags pa'i so so rang gis rig pa'i ye shes kyi spyod yul rtogs pas na mi 'jug
400a5(mdo sde): mi 'byung ba'i phyir chu'i zla ba bzhin no/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /las rnams gsog pa
400a6(mdo sde): rnams shes te/ /mi gsog de ni ye shes so/ /chos rnams so sor rab brtags te/ /snang ba med par rtogs pa dang / /dbang dang stobs kyang thob gyur na/ /de ni shes rab
400a7(mdo sde): ces bya'o/ /yul dang 'brel pa sems yin te/ /rnam rtog rig pa ye shes yin/ /snang ba med dang khyad par las/ /shes rab dag ni skye bar 'gyur/ /sems dang yid dang
400b1(mdo sde): rnam shes dang / rtogs pa'i 'du shes spangs pa dang / /rnam rtog med pa'i chos thob pa/ /rgyal sras yin te nyan thos min/ /rang zhi khyad par bzod pa dang / /de bzhin gshegs
400b2(mdo sde): pa rnam dag gi / ye shes las ni don dge skye/ /kun tu spyod pa rnam par spangs/ /nga yi ye shes rnam gsum ste/ /'phags pas yang dag rab tu phye/ /mtshan nyid de la rtog
400b3(mdo sde): pa ni/ /dngos po rnams dang 'brel ba'o/ /theg pa gnyis ni ldan pa min/ /ye shes snang ba rnam par spangs/ /dngos po yod par zhen pa ni/ /nyan thos rnams las byung
400b4(mdo sde): ba yin/ /sems tsam las ni 'das pa na/ /bde gshegs ye shes dri ma med/ /gzhan yang / blo gros chen po/ mu stegs can rnams la rnam par 'gyur bar smra ba rnam
400b5(mdo sde): pa dgu yod pas mu stegs can rnams kyi 'gyur bar lta ba skye'o/ /'di lta ste/ dbyibs 'gyur ba dang / mtshan nyid 'gyur ba dang / rgyu 'gyur ba dang / rigs 'gyur ba dang / lta
400b6(mdo sde): ba 'gyur ba dang / ngo bo nyid 'gyur ba dang / rkyen snang bar byed pa 'gyur ba dang / bya ba snang bar byed pa 'gyur ba dang / dngos po 'gyur ba'o/ /blo gros chen po/ 'di ni rnam par
400b7(mdo sde): 'gyur ba'i lta ba rnam pa dgu zhes bya ste/ de'i rgyus mu stegs can thams cad yod pa dang med pa las skye ba'i rnam par 'gyur ba smra bar 'gyur ba yin no/ /de la dbyibs 'gyur
401a1(mdo sde): ba gang zhe na/ 'di ltar dbyibs gzhan du 'gyur bar mthong ba ste/ dper na/ gser las snod dang / rgyan sna tshogs su byas pas dbyibs sna
401a2(mdo sde): tshogs su gyur par snang yang gser gyi ngo bo nyid la 'gyur ba med pa de bzhin du dngos po thams cad 'gyur ba'ang de bzhin na zhes rtog pa'o/ /mu stegs can kha cig ni
401a3(mdo sde): 'di ltar rtog ste/ dngos po 'gyur gyi rnam par rtog pa de dag ni de bzhin du'ang ma yin/ gzhan du'ang ma yin par rnam par rtog pa'i phyir de ltar dngos po thams cad
401a4(mdo sde): 'gyur ba dang / 'o ma dang / zho dang / chang dang / 'bras bu smin pa lta bur shes par bya ste/ mu stegs can dag gis rnam par 'gyur bar brtags pa'i rnam par 'gyur
401a5(mdo sde): ba de dag med pas na yod pa'am med pa ni rang gi sems snang ba tsam du zad de/ phyi rol gyi dngos po ni dngos po med pa'o/ /blo gros chen po/ de bzhin du byis pa so
401a6(mdo sde): so'i skye bo rnams rang gi rnam par rtog pa la goms pas na/ blo gros chen po/ chos gang yang skye ba'am/ 'jig pa med de/ ji ltar sgyu ma dang / rmi lam gyi gzugs
401a7(mdo sde): skye bar mthong ba bzhin no/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /dbyibs gnas dus ni 'gyur
401b1(mdo sde): ba las/ /'byung ba chen po'i dbang po dang / /srid pa bar ma rim skye bar/ /rtog pa yin te mkhas pa min/ /rgyal bas rten cing 'brel 'byung la/ /de dag ltar ni rtog ma yin/ /
401b2(mdo sde): 'on kyang 'jig rten rten 'brel ni/ /dri za'i grong khyer ji bzhin no/ /byang chub sems dpa' blo gros chen pos bcom ldan 'das la 'di skad ces gsol to/ /bcom ldan 'das
401b3(mdo sde): chos thams cad kyi mtshams sbyor ba'i don dang / rnam par grol ba'i don bshad du gsol/ gal te mtshams sbyor ba dang / mtshams sbyor ba ma lags pa'i mtshan nyid
401b4(mdo sde): rab tu 'byed pa la mkhas par gyur na/ bdag dang byang chub sems dpa' rnams mtshams sbyor ba thams cad kyi thabs la mkhas pas sgra ji bzhin gyi don la mngon
401b5(mdo sde): par zhen pa'i mtshams sbyor bar mi ltung ba dang / chos thams cad kyi mtshams sbyor ba dang / mtshams sbyor ba ma lags pa'i mtshan nyid la mkhas pas tshig dang yi ge
401b6(mdo sde): la rnam par rtog pa'i blo yongs su spangs te/ sangs rgyas kyi zhing thams cad bgrod cing 'khor gyi dkyil 'khor dpag tu ma mchis par mchi ba dang / stobs dang / dbang
401b7(mdo sde): ba dang / mngon par shes pa dang / gzungs kyi phyag rgya dang / sprul pa sna tshogs dang / 'od zer gyis kun tu gsal bar bgyid cing rig pa'i blos mthar thug pa'i
402a1(mdo sde): gnas bcu la rab tu 'jug pa dang / sbyor ba mngon par 'du bgyid pa ma mchis pas nyi ma dang / zla ba dang / nor bu dang / 'byung ba
402a2(mdo sde): chen po bzhi dang mtshungs pa dang / sa thams cad la rang gi sems rnam par rtog pa'i mtshan nyid du lta ba spangs shing chos thams cad sgyu ma dang / rmi lam la
402a3(mdo sde): sogs pa lta bur mthong bas sangs rgyas kyi sa dang sku la 'jug pa dang / sems can gyi khams thams cad la ci rigs par chos ston pas drangs te/ chos
402a4(mdo sde): thams cad sgyu ma dang / rmi lam la sogs pa lta bur khong du chud par bgyi ba dang / mchis pa dang ma mchis pa'i phyogs dang / skye ba dang 'jig pa'i rnam par
402a5(mdo sde): rtog pa spong bar brjod pa dang / tha dad pa'i don la rab tu 'god pas lus khyad par can du'ang 'gyur ro/ /bcom ldan 'das kyis bka' stsal pa/ blo gros
402a6(mdo sde): chen po/ legs so/ /legs so/ /de'i phyir shin tu legs par nyon la yid la zungs shig dang / ngas khyod la bshad do/ /blo gros chen pos bcom ldan 'das
402a7(mdo sde): la gsol pa/ de bzhin du 'tshal lo zhes bka' mnyan pa dang / bcom ldan 'das kyis bka' stsal pa/ blo gros chen po/ chos thams cad la sgra ji bzhin du mngon
402b1(mdo sde): mngon par zhan pa'i mtshams sbyor ba ni tshad med de/ 'di lta ste/ mtshan nyid la mngon bar zhen pa'i mtshams sbyor ba dang / rkyen la mngon bar zhen pa'i mtshams sbyor ba
402b2(mdo sde): dang / dngos po dang dngos po med pa la mngon par zhen pa'i mtshams sbyor ba dang / skye ba dang mi skye bar rnam par rtog pa la mngon par zhen pa'i mtshams sbyor ba
402b3(mdo sde): dang / 'gog pa ma yin par rnam par rtog pa mngon par zhen pa'i mtshams sbyor ba dang / theg pa dang theg pa ma yin par rnam par rtog pa mngon par zhen pa'i
402b4(mdo sde): mtshams sbyor ba dang / 'dus byas dang 'dus ma byas su rnam par rtog pa mngon par zhen pa'i mtshams sbyor ba dang / sa dang sa'i rang gi mtshan nyid la rnam par
402b5(mdo sde): rtog pa mngon par zhen pa'i mtshams sbyor ba dang / rang gi rnam par rtog pa la bar chad med pa yod par rnam par rtog pa mngon par zhen pa'i mtshams sbyor ba dang /
402b6(mdo sde): yod pa dang med pa'i phyogs mu stegs can gyi gnas la rnam par rtog pa mngon par zhen pa'i mtshams sbyor ba dang / theg pa gsum dang / theg pa gcig la bar chad
402b7(mdo sde): med pa yod par rnam par rtog pa mngon par zhen pa'i mtshams sbyor ba'o/ /blo gros chen po/ de dag dang gzhan rnams kyang byis pa so so'i skye bo rnams kyis rang gi
403a1(mdo sde): rnam par rtog pas mtshams sbyor ba yin te/ de ltar mtshams sbyor ba'i phyir byis pa so so'i skye bo rnams rnam par rtog par byed pas
403a2(mdo sde): j i ltar dar gyi srin bu skon par byed pa bzhin du rnam par rtog pa'i dar skud kyis bdag dang gzhan la yongs su dkri zhing yod pa dang med par mtshams sbyor
403a3(mdo sde): ba'i mtshan nyid la mngon par zhen to/ /blo gros chen po/ 'di la mtshams sbyor ba dang / mtshams mi sbyor ba'i mtshan nyid gang yang med de/ chos thams cad
403a4(mdo sde): rab tu dben par mthong bas rnam par rtog pa mi 'byung ba'i phyir byang chub sems dpa' sems dpa' chen po rnams chos thams cad rab tu dben par mthong ngo / /
403a5(mdo sde): gzhan yang / blo gros chen po/ phyi rol gyi dngos po rnams dngos po med pa dang / rang gi sems snang ba'i mtshan nyid du khong du chud cing snang ba med pa dang / rang
403a6(mdo sde): gi sems snang ba tsam du so sor rtog pa'i rjes su 'brang ba dang / yod pa dang med pa'i dngos po thams cad kyi mtshan ma med pa dang / rnam par rtog pa'i mtshams
403a7(mdo sde): sbyor ba rab tu dben par mthong ba'i phyir chos thams cad la mtshams sbyor ba'ang med/ mtshams sbyor ba ma yin pa'i mtshan nyid kyang med do/ /blo gros chen po/
403b1(mdo sde): 'di la gang yang 'ching ba'am grol ba med de/ gzhan du na yang dag pa ma yin par lhung ba'i blo can dag gis bcings pa dang grol ba yod par shes so/ /de ci'i phyir
403b2(mdo sde): zhe na/ 'di lta ste/ chos thams cad la yod pa dang / med pa dang / sems can mi dmigs pa'i phyir ro/ /gzhan yang / blo gros chen po/ byis pa so so'i skye bo rnams kyi
403b3(mdo sde): mtshams sbyor ba ni rnam pa gsum yod de/ 'di lta ste/ 'dod chags dang / zhe sdang dang / gti mug yin te/ ma 'ongs pa la sred pa'ang srid pa la dga' ba'i 'dod
403b4(mdo sde): chags dang ldan pa des mtshams sbyor ba'i phyir/ srid pa'i 'gro ba rnams su mtshams sbyor bar 'gyur ro/ /de'i mtshams sbyor ba ni 'gro ba lnga po rnams su mtshams
403b5(mdo sde): sbyor ba yin te/ blo gros chen po/ mtshams sbyor ba bcad pa la ni mtshams sbyor ba dang / mtshams sbyor ba ma yin pa'i mtshan nyid gang yang med do/ /gzhan yang
403b6(mdo sde): blo gros chen po/ gsum 'dus pa'i rkyen dang / bya ba'i sbyor ba la mngon par zhen pa rnam par shes pa rnams kyi mtshams sbyor ba bar chad med par 'byung ngo / /sbyor ba
403b7(mdo sde): la mngon par zhen pas srid pa'i mtshams sbyor bar 'gyur te/ gsum 'dus pa'i rkyen gyis rnam par shes pa spangs shing rnam par thar pa gsum mthong na/ mtshams
404a1(mdo sde): sbyor ba thams cad mi 'byung ngo / /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /yang dag
404a2(mdo sde): ma yin rnam rtog ni/ /mtshams sbyor mtshan nyid ces bya ste/ /de dag yang dag yongs shes na/ /mtshams sbyor dra ba chod par 'gyur/ /dngos po rnams ni ma shes pas/ /sgra
404a3(mdo sde): yi rjes su 'dzin par byed/ /ji ltar dar gyi srin bu bzhin/ /mtshams sbyor dra bas rang la 'ching / /byis pa rnam rtog rab bcings pas/ /mtshams sbyor so sor rtog mi
404a4(mdo sde): byed/ / //'phags pa lang+kar gshegs pa rin po che'i mdo las/ bam po drug pa/ yang blo gros chen pos bcom ldan 'das la gsol pa/ bcom ldan
404a5(mdo sde): 'das kyis ji skad du rnam par rtog pa gang dang gang gis dngos po gang dang gang brtags pa de dang de dag ni kun brtags pa nyid de/ de dag la rang bzhin med pas kun brtags
404a6(mdo sde): pa'i rang bzhin kho na'o zhes gang gsungs pa/ bcom ldan 'das/ gal te kun brtags pa'i rang bzhin tsam kho na ste/ dngos po'i rang bzhin gyi mtshan nyid la ltos pa zhig
404a7(mdo sde): ma lags na/ bcom ldan 'das/ kun nas nyon mongs pa dang / nam bar byang ba dngos po ma mchis par bka' stsal pa'i skyon du mi 'gyur ba lags sa ma/ chos thams
404b1(mdo sde): cad ni kun brtags pa'i rang bzhin nyid de dngos po ma mchis pa'i slad du'o/ /bcom ldan 'das kyis bka' stsal pa/ blo gros chen po/ de de bzhin te/ khyod kyis ji skad smras
404b2(mdo sde): pa bzhin no/ /blo gros chen po/ ji ltar byis pa so so'i skye bo rnams kyis dngos po'i rang bzhin du rnam par brtags pa ltar yang dag pa nyid ni de lta ma yin pas kun brtags
404b3(mdo sde): pa'i rang bzhin de ni dngos po'i rang bzhin gyi mtshan nyid du yod pa ma yin te/ 'on kyang / blo gros chen po/ 'phags pa rnams kyi ye shes kyis dngos po yod pa'i rang bzhin ji lta
404b4(mdo sde): ba bzhin du 'phags pa'i ye shes dang / 'phags pa'i mthong ba dang / 'phags pa'i shes rab kyi mig gis dngos po'i rang bzhin de bzhin du rtogs so/ /blo gros chen pos
404b5(mdo sde): gsol pa/ bcom ldan 'das/ gal te 'phags pa rnams kyi 'phags pa'i ye shes dang / 'phags pa'i mthong ba dang / 'phags pa'i shes rab kyi mig gis lags
404b6(mdo sde): kyi/ lha'i mig dang / sha'i mig gi dngos po'i rang bzhin de bzhin du rtogs par mi 'gyur te/ byis pa so so'i skye bo dag gis ji ltar brtags pa de ltar ma lags na/
404b7(mdo sde): bcom ldan 'das/ ji ltar gyis pa so so'i skye bo rnams kyi rnam par rtog pa ldog par 'gyur te/ 'phags pa'i ngo bo nyid kyi dngos po khong du ma chud pa'i slad du'o/ /bcom
405a1(mdo sde): ldan 'das/ de dag ni phyin ci log kyang ma lags/ phyin ci ma log pa'ang ma lags so/ /de ci'i slad du zhe na/ 'di lta ste/ 'phags pa'i
405a2(mdo sde): dngos po'i ngo bo'i rang bzhin khong du ma chud pa dang / mchis pa dang / ma mchis pa dang bral ba'i mtshan nyid ma mthong ba'i slad du'o/ /bcom ldan 'das/ 'phags pa rnams ni
405a3(mdo sde): 'di lta bu'i mthong bas de lta bu'i dngos po ltar rnam par brtags pa bzhin du mthong bar mi 'gyur te/ rang gi mtshan nyid kyi yul la spyod yul du mi bgyid pa'i slad du'o/ /
405a4(mdo sde): bcom ldan 'das/ de dag la'ang dngos po'i rang bzhin gyi mtshan nyid rnams kun brtags pa'i rang bzhin nyid bzhin du snang ste/ rgyu ma bstan pas rgyu ma mchis pa'i slad du
405a5(mdo sde): 'di lta ste/ dngos po'i mtshan nyid kyi lta bar lhung bas spyod yul tha dad par 'gyur te/ de dag ji lta ba bzhin du ma lags pas 'di ltar thug pa ma mchis pa'i nongs par 'gyur te/
405a6(mdo sde): bcom ldan 'das/ dngos po'i rang bzhin gyi mtshan nyid khong du ma chud pa'i slad du'o/ /bcom ldan 'das/ rnam par rtog pa'i rang bzhin gyi rgyus dngos po'i rang bzhin gyi
405a7(mdo sde): mtshan nyid ma lags na/ ji ltar kun tu rtog pa de dag kun tu rtog par mi 'gyur zhing / yang dag pa ji lta ba bzhin du kun brtags lags par khong du chud par 'gyur/ bcom
405b1(mdo sde): ldan 'das/ so sor rnam par rtog pa'i mtshan nyid kyang gzhan/ rang bzhin gyi mtshan nyid kyang gzhan te/ bcom ldan 'das/ rgyu mi mtshungs na rnam par rtog pa dang / rang bzhin gyi
405b2(mdo sde): mtshan nyid la de dag ci'i slad du so sor rnam par rtog par mi bgyid/ gzhan yang ci'i slad du byis pa so so'i skye bo rnams ni yang dag pa ji lta ba bzhin su mi rig ste/ 'on kyang
405b3(mdo sde): sems can rnams kyi rnam par rtog pa yongs su spang pa'i phyir kun brtags pa'i mtshan nyid bzhin no zhes bstan kyang yang dag pa yod pa ma yin no zhes gsungs/ bcom ldan
405b4(mdo sde): 'das| ci'i slad du sems can rnams kyis mchis pa dang ma mchis pa dang mchis pa'i lta ba'i dngos po'i rang bzhin dang / 'phags pa'i ye shes kyi spyod yul la mngon par zhen pa dang /
405b5(mdo sde): mchis pa'i lta bar lhung ba la mngon par zhen pa bzlog nas stong pa'i chos ni dngos po med ngo zhes gsungs shing 'phags pa'i rang bzhin gyi dngos po bka' stsal/ bcom ldan
405b6(mdo sde): 'das kyis bka' stsal pa/ blo gros chen po/ nga ni stong pa'i chos dngos po med par bshad pa'ang ma yin/ yod pa'i lta bar lhung bas 'phags pa'i ye shes kyi rang bzhin gyi
405b7(mdo sde): dngos po bstan pa'ang ma yin te/ 'on kyang sems can rnams kyi sgrag pa'i gnas yongs su spang ba'i phyir sems can gang dag thog ma med pa'i dus nas dngos po'i rang
406a1(mdo sde): bzhin gyi mtshan nyid la mngon par zhen pa/ 'phags pa'i ye shes kyi dngos po'i rang bzhin la mtshan nyid du lta zhing mngon par zhen pa dag la stong pa
406a2(mdo sde): nyid kyi chos bshad do/ /blo gros chen po/ ngas dngos po'i rang bzhin bstan pa ni med mod kyi/ blo gros chen po/ 'on kyang nga ni rang nyid kyis yang dag pa ji lta ba bzhin du khong du
406a3(mdo sde): chud pa/ stong pa nyid kyi chos la rab tu gnas shing nor pa'i mtshan nyid du lta ba yongs su spangs pas rang gi sems snang ba dang / dngos po dang / dngos po med par lta ba dang
406a4(mdo sde): b ral ba rnam par thar pa gsum gyis yang dag pa ji lta ba bzhin du khong du chud pa'i phyag rgyas shin tu btab cing dngos po'i rang bzhin rnams la so so rang gis rig pa'i blos so
406a5(mdo sde): sor rab tu rtog cing gnas pas yod pa dang / med pa'i dngos por lta ba'i mtshan nyid yongs su spangs pa yin no/ /gzhan yang / blo gros chen po/ byang chub sems dpa'
406a6(mdo sde): sems dpa' chen pos chos thams cad ma skyes pa'o zhes dam bca' bar mi bya'o/ /de ci'i phyir zhe na/ 'di lta ste/ dam bca' ba'i dngos po thams cad dngos po med pa'i
406a7(mdo sde): phyir dang / de'i rgyu las skye ba'i mtshan nyid kyi phyir chos thams cad ma skyes pa'o zhes dam bcas te smras na/ dam bcas pa de nyams par 'gyur ro/ /gang dam bcas pa des
406b1(mdo sde): chos thams cad ma skyes pa'o zhes dam bcas pa de nyams par 'gyur ba ni 'di ltar dam bca' ba'ang ltos pa yod pa las skyes pa'i phyir ro/ /yang ma skyes pa zhes dam bca'
406b2(mdo sde): pa de ni chos thams cad kyi nang du gtogs pa'i phyir ro/ /ma nyams pa'i mtshan nyid ni mi skye ba'i phyir chos thams cad ma skyes pa zhes dam bcas na smra ba de nyams par
406b3(mdo sde): 'gyur ro/ /blo gros chen po/ yod pa dang med pa ma skyes par dam bcas pa'i dam bcas pa de ni dngos po thams cad kyi nang du gtogs pa yod pa dang med pa'i mtshan nyid
406b4(mdo sde): mi dmigs so/ /blo gros chen po/ gal te dam bcas pa ma skyes pa des dngos po thams cad ma skyes pa'o zhes dam bca' bar byed na/ de lta na'ang dam bcas pa las nyams
406b5(mdo sde): par 'gyur te/ 'di ltar yod pa dang med pa'i dngos po'i mtshan nyid ni mi skye ba'i phyir dam bca' bar mi bya'o/ /yan lag lnga dang ldan pa'i smra ba ni nyes pa mang po'i phyir
406b6(mdo sde): dang / phan tshun rgyu tha dad pa'i mtshan nyid kyi phyir dang / byas pa'i phyir yan lag rnams dam bca' bar mi bya'o/ /'di lta ste/ chos thams cad ma skyes pa dang / de bzhin du
406b7(mdo sde): chos thams cad stong pa dang / rang bzhin med pa'o zhes dam bca' bar mi bya mod kyi/ blo gros chen po/ 'on kyang byang chub sems dpa' sems dpa' chen pos chos thams
407a1(mdo sde): cad sgyu ma dang / rmi lam lta bu bstan par bya ste/ snang ba dang / mi snang ba'i mtshan nyid kyi phyir lta ba dang / blo slu bar byed pa'i phyir chos thams
407a2(mdo sde): cad sgyu ma dang / rmi lam lta bu'i ngo bo nyid du bstan par bya'o/ /gzhan du na byis pa so so'i skye bo rnams skrag pa'i gnas spangs bar bya ba'i phyir dang / blo gros chen po/ byis pa
407a3(mdo sde): so so'i skye bo rnams yod pa dang / med pa'i lta bar lhung ba de dag skrag par mi 'gyur zhing theg pa chen po las ring du mi 'gyur bar bya ba'i phyir ro/ /de nas bcom ldan 'das
407a4(mdo sde): kyis don de nyid yang bstan pa'i phyir tshigs su bcad pa 'di dag gsungs so/ /rang bzhin med pas brjod du med/ /dngos po med cing mtshams sbyor med/ /'di dag
407a5(mdo sde): ro bzhin gyis pa yi/ /log pa'i blo yis rnam par brtags/ /chos rnams thams cad ma skyes pa/ /de ni mu stegs gzhung ma yin/ /mthar ni skye ba gang yang med/ /dngos
407a6(mdo sde): po rkyen gyis bsgrubs pa'o/ /chos rnams thams cad ma skyes pas/ /blo ldan mtshan mar 'dzin mi byed/ /dam bcas rgyu las skyes pa'i phyir/ /mkhas pa dag gis
407a7(mdo sde): yongs su spong / /ji ltar rab rib mig can gyis/ /skra shad mtshan nyid log par mthong / /de bzhin dngos por mngon zhen pa'ang / /byis pas log par rnam par brtags//
407b1(mdo sde): ji tsam srid gsum nyer 'dogs pa/ /dngos po'i rang bzhin yod ma yin/ /dngos po'i rang bzhin nyer btags pas/ /rtog pa can rnams rtog par byed/ /mtshan dngos
407b2(mdo sde): chog ni rnam bzhag pas/ /yid 'khrug rab tu g.yos par 'gyur/ /rgyal sras rnam rtog de dag las/ /shin tu 'das shing yongs su spangs/ /chu ma yin la chur 'dzin
407b3(mdo sde): pa| |de ni skom gyi sred las skyes/ /byis pa de bzhin nor bar 'gyur/ /'phags pas mthong ba de lta min/ /'phags pa'i mthong ba yongs dag ste/ /rnam thar ting nge 'dzin
407b4(mdo sde): las skyes/ /skye dang 'jig pa rab spangs te/ /snang ba med la rab tu spyod/ /snang ba med la rnal 'byor pas/ /dngos dang dngos med pa yang med/ /dngos dang dngos med
407b5(mdo sde): mnyam pa na/ /de la 'phags pa'i 'bras bu skye/ /ji ltar dngos po dngos med dang / /mnyam pa nyid du ji ltar 'gyur/ /sems kyis de ni ma shes pas/ /phyi dang nang ni rab
407b6(mdo sde): tu g.yos/ /nam zhig de ni 'jig byed na/ /sems kyis mnyam pa nyid kyang mthong / /de nas blo gros chen pos bcom ldan 'das la 'di skad ces gsol to/ /bcom
407b7(mdo sde): ldan 'das/ bcom ldan 'das kyis ji skad du nam dmigs par bya ba'i dngos po shes pas mi dmigs pa de na btags pa tsam du rnam par bzhag pa yin te/ rnam
408a1(mdo sde): par bzhag pa'i gzung ba med pas 'dzin pa'ang med pa yin no/ /'dzin pa med pa'i phyir shes pa'ang mi 'jug ste/ btags pa'i ming tsam
408a2(mdo sde): mo zhes gsungs na/ bcom ldan 'das/ ci dngos po rnams kyi rang dang spyi'i mtshan nyid tha dad pa dang tha dad pa ma lags par khong du ma chud pa'i slad du shes pas mi dmigs
408a3(mdo sde): lags sam/ 'on te rang dang spyi'i mtshan nyid sna tshogs kyis dngos po'i ngo bo nyid zil du glag pa'i slad du shes pas mi dmigs lags sam/ de ste ri brag dang / rtsig pa dang /
408a4(mdo sde): sa dang / chu dang / me dang / rlung gis bar du chod pa'i slad du shes pas mi dmigs lags sam/ ha cang thag ring ba dang / nye ba nyid du shes pas mi dmigs lags sam/
408a5(mdo sde): 'on te rgan po dang / byis pa dang / long ba rnams dbang po dang mi ldan pa'i slad du shes pas mi dmigs lags/ bcom ldan 'das/ gal te rang dang spyi'i mtshan nyid tha dad
408a6(mdo sde): pa dang / tha dad pa ma lags pa khong du chud pa'i slad du shes pas mi dmigs pa zhig lags na ni de shes pas zhes mi brjod kyi/ mi shes pa zhes bgyi ste/ don mchis kyang
408a7(mdo sde): mi dmigs pa'i slad du'o/ /de ste rang dang spyi'i mtshan nyid sna tshogs kyis dngos po'i ngo bo nyid zil du rlag pa'i slad du shes pas mi dmigs pa zhig lags na ni de'ang mi shes pa
408b1(mdo sde): ste/ shes pa ma lags so/ /bcom ldan 'das/ shes bya mchis pa'i slad du shes pa 'byung gi /dngos po ma mchis pa las ni ma lags te/ shes bya dang ldan pa'i slad du shes pa
408b2(mdo sde): zhes bgyi'o/ /de ste ri brag dang / rtsig pa dang / sa dang / chu dang / me dang / rlung gis chod pa rnams dang / rgyang ring po dang / nye ba dang / rgan po dang / byis pa dang / long par gyur pas
408b3(mdo sde): dbang po rnams ma tshang bar gyur pa'i slad du shes pas mi dmigs pa lags na ni/ de'ang shes pa zhes mi bgyi bas mi shes pa lags te/ dngos po mchis kyang mi dmigs
408b4(mdo sde): pa'i slad du'o/ /bcom ldan 'das kyis bka' stsal pa/ blo gros chen po/ de ni de ltar mi shes pa ma yin te/ shes pa yin pas mi shes pa ma yin no/ /ngas de la ldem por dgongs
408b5(mdo sde): te/ nam dmigs pa'i dngos po shes pas mi dmigs pa de na btags pa tsam du rnam par bzhag pa yin no zhes ma bshad de/ rang gi sems snang ba tsam du khong du ma chud pas
408b6(mdo sde): yod pa dang med pa las phyi rol gyi dngos po dang dngos po med pa srid par shes pas dngos po mi dmigs pa'i phyir shes pa shes bya la mi 'jug go / rnam par thar pa gsum gyi
408b7(mdo sde): rjes su shes pa'ang mi dmigs te/ rtog pa can thog ma med pa'i dus nas dngos po dang dngos po med par spros pa'i bag chags kyis bsgos pa'i blo can rnams kyis de ltar
409a1(mdo sde): shes pa ma yin no/ /shes pa des de dag ma shes pa'i phyir phyi rol gyi dngos po rnams kyi mtshan nyid kyi rang bzhin la dngos po med do zhes rnam par
409a2(mdo sde): rtog pa mi spong gi / rang gi sems snang ba tsam rnam par 'jog pas bdag dang bdag gi mtshan nyid du 'dzin pa la mngon par zhen te/ rang gi sems snang ba tsam du ma chud
409a3(mdo sde): pas shes pa dang shes bya la so sor rnam par rtog ste/ rnam par rtog pa'i phyir phyi rol gyi dngos po dngos po med par so sor rnam par brtags kyang mi dmigs pas chad
409a4(mdo sde): par lta bar rab tu rten to/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /dmigs bya dag ni yod bzhin du/ /
409a5(mdo sde): shes pa so sor mi rtog pa/ /de ni shes min mi shes par/ /rtog ge pa yis bshad pa yin/ /tha dad min pa'i mtshan nyid dang / /chod pa dang ni nye ring dag/ ci ste shes pas
409a6(mdo sde): mi rtog na/ /de ni log pa'i shes pa yin/ /rgan po byis pa ldongs gyur dag /shes bya yang dag yod bzhin du/ /shes pa rnams ni mi skye ba/ /de yang log pa'i shes la
409a7(mdo sde): yin/ /gzhan yang / blo gros chen po/ byis pa so so'i skye bo rnams thog ma med pa'i dus kyi yang dag pa ma yin pa'i gnas ngan len gyi log pa'i rnam par rtog pas
409b1(mdo sde): yongs su bsgyur zhing / yongs su bsgyur ba'i tshe rang gi grub pa'i mtha'i tshul dang / bshad pa'i tshul la mi mkhas pas rang gi sems snang ba la phyi rol gyi dngos po'i mtshan nyid
409b2(mdo sde): du mngon par zhen pa'i phyir thabs kyis brjod pa la mngon par zhen cing / rang gi grub pa'i mtha'i mtha' bzhi rnam par dag pa'i tshul gyi mtshan nyid rnam par 'byed pa la
409b3(mdo sde): mi mkhas so/ /blo gros chen pos bcom ldan 'das la gsol ba/ ji ltar bcom ldan 'das kyis bka' stsal pa bzhin no/ /bcom ldan 'das/ ci nas kyang bdag dang byang
409b4(mdo sde): chub sems dpa' sems dpa' chen po gzhan rnams tshul rnam pa gnyis la mkhas pas ma 'ongs pa'i dus na so so'i skye bo dang / nyan thos dang / rang sangs rgyas kyi theg
409b5(mdo sde): pa rnams kyis glags rnyed par mi 'gyur ba'i bshad pa'i tshul dang / grub pa'i tshul bdag la bshad du gsol/ /bcom ldan 'das kyis bka' stsal pa/ blo gros chen
409b6(mdo sde): po/ legs so/ /legs so/ /de'i phyir legs par nyon la yid la gzung zhig dang ngas khyod la bshad do/ /blo gros chen pos bcom ldan 'das la gsol ba/ de bzhin
409b7(mdo sde): du 'tshal lo zhes bka' mnyan pa dang / bcom ldan 'das kyis blo gros chen po la 'di skad ces bka' stsal to/ /dus gsum gyi de bzhin gshegs pa rnams kyi chos
410a1(mdo sde): kyi tshul rnam la gnyis yod de/ 'di lta ste/ bstan pa'i tshul dang / rang gi grub pa'i mtha'i tshul lo/ /de la bstan pa'i tshul ni 'di lta ste/
410a2(mdo sde): sems can rnams kyi sems kyi mos pa ji lta ba bzhin du tshogs sna tshogs kyi mdo sde bshad pa ste/ de ni bstan pa'i tshul zhes bya'o/ /de la rang gi grub pa'i mtha'i tshul
410a3(mdo sde): ni 'di lta ste/ rnal 'byor pa rnams rang gi sems snang ba'i rnam par rtog pa sna tshogs yongs su spangs nas/ 'di lta ste/ gcig pa dang / tha dad pa dang / gnyis ka
410a4(mdo sde): dang / gnyis ka ma yin pa'i phyogs su ma lhung ba/ sems dang / yid dang / yid kyi rnam par shes pa thams cad las shin tu 'das pa/ so so rang gis rig pa 'phags
410a5(mdo sde): pa'i spyod yul/ rgyu dang / rigs pa dang / lta ba'i mtshan nyid dang bral ba/ mu stegs can dang / nyan thos dang / rang sangs rgyas kyi theg pa mtha' gnyis su lhung ba
410a6(mdo sde): thams cad kyis mi shes pa de ni ngas rang gi grub pa'i mtha'i tshul gyi chos so zhes bshad do/ /blo gros chen po/ de ni rang gi grub pa'i mtha'i tshul dang / bstan pa'i
410a7(mdo sde): tshul gyi mtshan nyid ces bya ste/ de la khyod dang byang chub sems dpa' sems dpa' chen po gzhan dag gis bsgrub cing bslab par bya'o/ /de nas bcom ldan 'das kyis
410b1(mdo sde): don de nyid yang bstan pa'i phyir tshigs su bcad pa 'di gsungs so/ /nga yi tshul ni rnam gnyis te/ /grub pa'i mtha' dang bstan pa'o/ /byis pa rnams la brjod pa bshad/ /rnal
410b2(mdo sde): 'byor pa la grub mtha'o/ /de nas byang chub sems dpa' blo gros chen pos bcom ldan 'das la 'di skad ces gsol to/ /bcom ldan 'das/ ji ltar bcom ldan
410b3(mdo sde): 'das kyis dus gcig gi tshe 'di skad du 'jig rten rgyang pan pa'i smra ba dang / spobs pa can sna tshogs la bslab cing bsnyen par mi bya'o/ /de la slob cing bsnyen nas zang zing
410b4(mdo sde): sdud de/ chos sdud pa ma yin no/ /zhes gsungs na/ bcom ldan 'das ci'i slad du de skad ces bka' stsal/ bcom ldan 'das kyis bka' stsal pa/ blo gros chen po/
410b5(mdo sde): 'jig rten rgyang pan pa rnams ni sna tshogs pa'i tshig gi tshogs dang / rgyu dang rkyen dang / dpe rnams sdud cing 'god pa dag gis byis pa so so'i skye bo rnams slu zhing
410b6(mdo sde): rnam par rmongs par byed pas yang dag pa de kho na'i rang gi tshul la 'jug par mi byed la chos thams cad khong du mi chud de/ phyin ci log tu rnam par rtog pas mtha'
410b7(mdo sde): gnyis su lhung ba dang / byis pa dag shin tu rmongs par byed cing bdag nyid kyis yang rnam par 'jig pas 'gro ba rnams su mtshams sbyor gyi/ rnam par grol ni
411a1(mdo sde): mi 'thob ste/ rang gi sems snang ba cam du khong du ma chud cing phyi rol gyi dngos po'i rang bzhin ma spangs pa dang / rnam par rtog pa la mngon
411a2(mdo sde): par zhen pas so/ /de lta bas na 'jig rten rgyang ban pa spobs pa sna tshogs can ni skye ba dang / rga ba dang / na ba dang / 'chi ba dang / mya ngan dang / smre sngags 'don
411a3(mdo sde): pa dang / sdug bsngal ba dang / 'khrug pa las yongs su mi 'grol te/ yongs su slu zhing shin tu rmongs par byed pa yin no/ /blo gros chen po/ brgya byin lha'i dbang
411a4(mdo sde): p o bstan bcos mang po la mkhas pas bdag nyid kyis sgra'i bstan bcos byas pa las 'jig rten rgyang pan pa de'i slob ma klu'i gzugs dang cha byad 'dzin pa zhig
411a5(mdo sde): brgya byin lha'i dbang po'i gnas su song nas/ 'di skad du dam bcas so/ /bdag khyod dang chos smra bar bya ste/ gal te khyod kyis bdag ma thub par gyur na ni khyod kyi
411a6(mdo sde): rtsibs stong dang ldan pa'i 'khor lo gzhig par bya'o/ /bdag pham par gyur na ni mgo re re nas bcad de pham pa'i nyes pa khas blang ngo zhes dam bcas nas chos smras
411a7(mdo sde): pa las brgya byin lha'i dbang po pham par byas te/ 'khor lo rtsibs stong dang ldan pa bshig nas slar mi'i 'jig rten 'dir 'ongs so/ /de ltar/ blo gros chen po/ 'jig
411b1(mdo sde): r ten rgyang pan pa rgyu dang dpe sna tshogs bkod pas 'di ltar tha na byol song du gyur pas kyang tshig gi tshogs rnam pa sna tshogs kyis lha dang lha ma yin rnams shin tu rmongs par
411b2(mdo sde): byed cing / skye ba dang / 'jig pa'i lta ba la rab tu 'god par byed na/ mi rnams lta smos kyang ci dgos/ de lta bas na/ blo gros chen po/ 'jig rten rgyang pan pa rnams yongs
411b3(mdo sde): su spang bar bya ste/ sdug bsngal skye ba'i rgyu 'thob par byed pas bslab cing bsnyen par mi bya'o/ /blo gros chen po/ 'jig rten rgyang pan pa rnams ni lus dang blos yul
411b4(mdo sde): dmigs pa tsam du ston to/ /blo gros chen po/ 'jig rten rgyang pan pa de dag stong phrag brgya yod de/ phyi ma'i dus lnga brgya tha ma la bstan pa bsdus pa rnams 'jig par
411b5(mdo sde): byed cing rtog ge ngan pa'i rgyu dang / lta ba rnams rgyas par 'gyur ba na slob ma ngan pa rnams yongs su 'dzin par byed do/ /'di ltar/ blo gros chen po/ 'jig rten rgyang pan
411b6(mdo sde): pa bsdus pa 'jig par byed pa rnams ni tshig gi tshogs dang / rgyu dang / dpe sna tshogs bkod pas mu stegs kyi dngos po brjod cing rang gi rkyen la mngon par zhen pas rab
411b7(mdo sde): gi tshul yod pa ma yin no/ /blo gros chen po/ mu stegs can de dag la rang gi tshul gyi bstan bcos med pas gzhan dag la 'jig rten rgyang pan pa rnams dngos po'i
412a1(mdo sde): sgo brgya stong du ma tshad med pa rnams rgya cher ston par byed de/ rang gi tshul yod pa ma yin pa dang / blun zhing gti mug pa 'jig rten rgyang pan
412a2(mdo sde): pa yin par rang gis mi shes so/ /de la blo gros chen pos bcom ldan 'das la 'di skad ces gsol to/ /bcom ldan 'das /gal te mu stegs can 'jig rten rgyang
412a3(mdo sde): pan pa rnams tshig gi tshogs dang / rgyu dang / dpe sna tshogs su 'brel bas rang gi tshul ma mchis te/ rang gi dngos po la mngon par zhen pa lags na ni/ bcom ldan
412a4(mdo sde): 'das kyang 'jig rten rgyang pan pa nyid ston te/ 'di ltar phyogs tha dad pa sna tshogs nas 'dus pa'i 'khor lha dang / mi dang / lha ma yin rnams la tshig gi tshogs rnam pa
412a5(mdo sde): sna tshogs tshad ma mchis pa rnams kyis rgya cher gsung bas/ de'ang rang gi tshul ma mchis pa ma lags sam/ mu stegs can gyi shes pa dang / tha snyad brjod pa'i
412a6(mdo sde): grangs su mchi ba ma lags sam/ bcom ldan 'das kyis bka' stsal pa/ blo gros chen po/ nga ni 'jig rten rgyang pa na mi 'chad de/ 'ong ba dang 'gro ba med pas 'ong ba
412a7(mdo sde): med pa dang / 'gro ba med pa 'ba' zhig tu ston te/ blo gros chen po/ 'ong ba zhes bya ba ni 'gro ba rnams 'dus pa las skye ba'o/ /'gro ba zhes bya ba ni rnam par 'jig pa ste/ 'gro
412b1(mdo sde): ba med pa dang / 'ong ba med pa ni mi skye mi 'jig pa yin no/ /blo gros chen po/ ngas bshad pa'i chos rnams ni 'jig rten rgyang pan bar lhung ba dang / rnam par rtog pa'i grangs su
412b2(mdo sde): gtogs pa ma yin te/ de ci'i phyir zhe na/ 'di lta ste/ phyi rol gyi dngos po dang / dngos po med pa la mngon par ma zhen cing rang gi sems snang ba tsam la gnas pas mtha'
412b3(mdo sde): gnyis kyi rnam par rtog pas mi g.yos la mtshan ma'i spyod yul dngos po med pa dang / rang gi sems snang ba tsam du khong du chud pas rang gi sems snang ba'i rnam par rtog pa
412b4(mdo sde): mi skye ste/ rnam par rtog pa mi skye ba ni stong pa dang / mtshan ma med pa dang / mngon par 'du bya ba med pa'i rnam par thar pa gsum la zhugs pas rnam par grol ba zhes bya'o/ /
412b5(mdo sde): blo gros chen po/ ngas mngon par dran pa dus gcig gi tshes phyogs shig na 'dug pa na bram ze'i 'jig rten rgyang pan pa zhig nga ga la ba der 'ongs nas rab tu dben pa ma 'di
412b6(mdo sde): bar nga la 'di skad ces zer ro/ /kye gau ta ma/ thams cad byas pa yin nam/ ngas de'i tshe 'di skad du/ kye bram ze thams cad byas pa zhes zer ba 'di ni 'jig rten rgyang pan
412b7(mdo sde): pa dang po'o/ /des yang dris pa/ thams cad ma byas pa yin nam/ ngas yang 'di skad du thams cad byas pa ma yin pa 'di ni 'jig rten rgyang pan pa gnyis pa yin no zhes
413a1(mdo sde): smras so/ /des yang dris pa/ thams cad rtag pa'am/ thams cad mi rtag pa'am/ thams cad skye ba'am/ thams cad mi skye ba'am/ ngas
413a2(mdo sde): de'i tshe 'di skad du de dag ni 'jig rten rgyang pan pa drug pa'o zhes smras so/ /blo gros chen po/ des yang 'di skad du thams cad gcig pa'am/ thams cad tha dad pa'am/
413a3(mdo sde): thams cad gnyis ka'am/ thams cad gnyis ka ma yin pa'am/ thams cad rgyu sna tshogs las skye ba snang bar gyur pa'am zhes dris pa dang / ngas de'i tshe 'di skad du de
413a4(mdo sde): dag ni 'jig rten rgyang pan pa bcu gcig pa'o zhes smras so/ /blo gros chen po/ des yang 'di skad du/ kye thams cad lung du ma bstan pa zhig yin nam/ thams cad lung du
413a5(mdo sde): bstan pa zhig yin nam/ bdag yod pa zhig gam/ bdag med pa zhig gam/ 'jig rten 'di med pa zhig gam/ 'jig rten pha rol yod pa zhig gam/ 'jig rten pha
413a6(mdo sde): rol med pa zhig gam/ rnam par grol ba yod pa zhig gam/ rnam par grol ba med pa zhig gam/ thams cad skad cig pa'am/ thams cad skad cig pa ma yin pa'am/
413a7(mdo sde): nam mkha'am/ so sor brtags pa ma yin pa'i 'gog pa'am/ mya ngan las 'das pa'am/ kye gau ta ma/ byas pa'am/ ma byas pa'am/ bar ma de'i srid pa yod pa zhig
413b1(mdo sde): gam| bar ma do'i srid pa med pa zhig gam dris pa dang / blo gros chen po/ ngas de'i tshe 'di skad ces/ kye bram ze/ de skad du smra ba de dag thams cad ni 'jig rten rgyang pan pa yin
413b2(mdo sde): pas ngas bstan pa ma yin gyi/ khyod kyi 'jig rten rgyang pan pa yin no zhes smras so/ /bram ze/ nga ni thog ma med pa'i dus nas yang dag pa ma yin pa rnam par rtog pa'i bag
413b3(mdo sde): chags sna tshogs kyi gnas ngan len rnams srid pa gsum gyi rgyu yin pa dang / rang gi sems snang ba tsam du khong du ma chud pas rnam par rtog pa byung nas phyi rol gyi dngos
413b4(mdo sde): po la dmigs par byed pa 'ba' zhig ston gyi/ ji ltar mu stegs can dag bdag dang / dbang po rnams dang / don gsum 'dus pa las shes pa skye ba lta bur nga ni de lta bu
413b5(mdo sde): ma yin no/ /bram ze/ nga ni rgyur smra ba'ang ma yin/ rgyu med par smra ba'ang ma yin gyi/ rnam par rtog pa gzung ba dang / 'dzin pa'i dngos po tsam la rten cing 'brel bar 'byung
413b6(mdo sde): ba zhes nye bar 'dogs te/ khyod dang gang dag bdag tu 'dzin par lhung ba'i rgyun chad dag gis shes par bya ba ma yin no/ /blo gros chen po/ mya ngan las 'das pa dang / nam
413b7(mdo sde): mkha' dang / 'gog pa dag rnam pa gsum du yod pa ma yin gyi/ grangs tsam du gsum yod par zad do/ /gzhan yang / blo gros chen po/ de'i tshe bram ze 'jig rten rgyang pan
414a1(mdo sde): pa nga la 'di skad ces zer ro/ /kye mi shes pa dang / sred pa dang / las kyi rgyu'i phyir srid pa gsum yod par gyur pa'am/ 'on kyang rgyu med pa
414a2(mdo sde): las yin/ ngas de'i tshe 'di skad ces 'di gnyis ka'ang 'jig rten rgyang pan pa'o zhes smras so/ /des yang 'di skad du/ kye dngos po thams cad rang dang spyi'i mtshan nyid
414a3(mdo sde): du gtogs pa zhig yin nam zhes dris pa dang / nga yang 'di skad du 'di'ang 'jig rten rgyang pan pa nyid yin te/ bram ze/ ji tsam du yid rnam par g.yos pa dang / phyi rol
414a4(mdo sde): gyi don la mngon par zhen cing rnam par rtog pa de dag thams cad kyang 'jig rten rgyang pan pa'o zhes smras so/ /gzhan yang / blo gros chen po/ de'i tshe bram ze 'jig rten rgyang pan
414a5(mdo sde): pas nga la yang dris pa/ kye 'jig rten rgyang pan pa ma yin pa 'ga' lta yod dam/ bdag ni mu stegs can thams cad kyi gtso bo yin te/ tshig gi tshogs dang / rgyu dang / dpe
414a6(mdo sde): sna tshogs kyi bkod pa dag ston pa'o/ /ngas yang 'di skad du/ kye bram ze/ yod de/ khyod la yod pa ni ma yin no/ /grub pa'i mtha' med pa'ang ma yin/ ston pa'ang ma yin/
414a7(mdo sde): sna tshogs kyi tshig gi tshogs mi ston pa'ang ma yin/ rgyu dang dpe mi 'god pa'ang ma yin no zhes smras so/ /bram zhes smras pa/ 'jig rten rgyang pan ma yin pa dang / grub
414b1(mdo sde): pa'i mtha' med pa'ang ma yin pa dang / mi ston pa'ang ma yin pa de lta bu yin/ ngas de'i tshe 'di skad du/ bram ze/ 'jig rten rgyang pan ma yin pa yod de/ mu stegs can
414b2(mdo sde): khyed rnams kyis shes par mi nus te/ 'di ltar pha rol gyi dngos po la yang dag pa ma yin pa rnam par rtog pa'i spros pas mngon par zhen pa'i phyir ro/ /'di lta ste/
414b3(mdo sde): rnam par rtog pa mi skye zhing yod pa dang med pa rang gi sems snang ba tsam du khong du chud par rnam par rtog pa mi skye ba dang / phyi rol gyi yul la 'dzin pa med cing rnam
414b4(mdo sde): par rtog pa rab tu zhi ba de ni 'jig rten rgyang pa nam yin pa zhes bya ste/ 'di ni nga'i chos yin pas khyod la yod pa ma yin no/ /kye bram ze/ mdor bsdus te bstan na rnam
414b5(mdo sde): par shes pa de 'ong ba dang / 'gro ba dang / shi 'pho ba dang / skye ba dang / bde ba dang / sdug bsngal ba dang / bya ba dang / lta ba dang / reg pa dang / mtshan nyid sna tshogs la
414b6(mdo sde): mngon par zhen pa dang / 'dus te mtshams sbyor ba dang / sred pa dang / rgyu la mngon par zhen pa ste/ kye bram ze/ 'di lta bu la sogs pa de dag thams cad ni khyod la sogs
414b7(mdo sde): pa'i 'jig rten rgyang pan yin te/ nga la yod pa ni ma yin no/ /blo gros chen po/ bram ze 'jig rten rgyang pan pas dris pa la ngas de skad du lan btab pa dang / de cang mi
415a1(mdo sde): smra bar gyur te/ lan med pas slar song ngo / /de rang gi tshul gyi gnas la sems shing 'di skad du dge sbyong shAkya'i bu ni tshul las shin tu 'das pas
415a2(mdo sde): na skye ba med pa dang / mtshan ma med pa dang / rgyu med pa dang / rang gi rnam par rtog pa snang ba'i mtshan nyid khong du chud pas rnam par rtog pa mi skye bar smra'o snyam mo/ /blo gros
415a3(mdo sde): chen po/ 'di ni khyod kyis sngar nga la ci'i slad du 'jig rten rgyang pan pa spobs pa sna tshogs can la slob cing bsten la zang zing sdud de/ chos sdud pa ma yin no zhes bka'
415a4(mdo sde): stsal ces dris pa'i 'o/ /blo gros chen pos bcom ldan 'das la gsol pa/ bcom ldan 'das/ zang zing sdud pa dang / chos zhes bgyi ba'i tshig gi don ji lta bu lags/ bcom
415a5(mdo sde): ldan 'das kyis bka' stsal pa/ blo gros chen po khyod kyi ma 'ongs pa'i sems can rnams kyi phyir tshig gi don 'di lta bu sems shing 'dri ba legs so/ /legs so/ /de'i phyir
415a6(mdo sde): shin tu legs par nyon la yid la gzung zhig dang ngas khyod la bshad do/ /blo gros chen pos bcom ldan 'das la gsol pa/ de bzhin du 'tshal lo zhes bka' mnyan
415a7(mdo sde): pa dang / bcom ldan 'das kyis bka' stsal pa/ blo gros chen po/ 'di lta ste/ zang zing zhes bya ba ni len pa dang / gtong ba dang / reg pa dang / myang ba dang / phyi rol gyi
415b1(mdo sde): yul la mngon par zhen pa dang / mtha' gnyis kyi lta bar ltung ba dang / yang sdug bsngal gyi phung po bskyed pa dang / skye ba dang / rga ba dang / na ba dang / 'chi ba dang / mya ngan
415b2(mdo sde): dang / smre sngags 'don pa dang / 'khrug pa rnams te/ de lta bu'i sgyu ma rnams ni sred pa las byung bas/ de'i phyir 'jig rten rgyang pan slob cing sten pa rnams dang / 'jig
415b3(mdo sde): rten rgyang pan pa rnams ni nga dang sangs rgyas gzhan dag gis kyang zang zing zhes brjod de/ 'di ni zang zing sdud cing chos sdud pa ma yin pa zhes bya'o/ /blo gros chen po/
415b4(mdo sde): chos sdud pa gang zhe na/ 'di lta ste/ rang gi sems snang ba tsam du legs par rtogs shing khong du chud pa dang / gang zag dang chos bdag med pa'i mtshan nyid thob pas
415b5(mdo sde): rnam par rtog pa mi skye ba dang / sa rnams la gong nas gong du shin tu mkhas pas sems dang / yid dang / yid kyi rnam par shes pa ldog pa dang / sangs rgyas thams
415b6(mdo sde): cad kyi ye shes dang / dbang bskur ba phun sum tshogs pa dang / mthar thug pa med pa'i gnas bcu yongs su gzung ba dang / chos thams cad la rtsol ba med par dbang byed pa
415b7(mdo sde): ni chos zhes bya ste/ de ni 'di lta ste/ lta ba thams cad dang / spros pa thams cad dang / rnam par rtog pa thams cad dang / dngos po thams cad dang / mtha' gnyis thams
416a1(mdo sde): cad du mi ltung ngo / /blo gros chen po/ mu stegs can byis pa rnams ni phal cher rtag pa dang / chad pa'i mtha' gnyis su ltung gi mkhas pa rnams
416a2(mdo sde): ni ma yin no/ /de la rgyu med par smra ba yongs su bzung bas ni rtag par lta ba 'byung ngo / /phyi rol gyi rgyu 'jig cing rgyu dang rkyen dngos po med par mthong ba las ni chad par
416a3(mdo sde): lta ba 'byung ste/ blo gros chen po/ de ni skye ba dang / gnas pa dang / 'jig pa mi mthong ba'i phyir chos zhes bya'o/ /blo gros chen po/ de ni zang zing dang chos zhes bya ste/
416a4(mdo sde): de la khyod dang byang chub sems dpa' sems dpa' chen po gzhan dag gis bslab par bya'o/ /de nas bcom ldan 'das kyis don de nyid yang bstan pa'i phyir tshigs
416a5(mdo sde): su bcad pa 'di dag gsungs so/ /'jig rten rgyang pan thams cad ni/ /mu stegs can gyis bshad de rdzun/ /rnam rtog byed dang bya bar mthong / /de la rang gi grub
416a6(mdo sde): mtha' med/ /nga yi grub mtha' 'di 'ba' zhig /byed dang bya ba yongs su spangs/ /'jig rten rgyang pan rnam bral ba/ /slob ma rnams la rab tu bshad/ /sems tsam
416a7(mdo sde): de ni mi dmigs pas/ /sems gnyis so sor rtog mi byed/ /gzung dang 'dzin pa dngos med de/ /rtag chad gnyis ka yongs su spangs/ /ji srid sems ni 'jug pa'i
416b1(mdo sde): bar/ /de srid 'jig rten rgyang pan yin/ /rnam par rtog pa mi 'jug na/ /des ni rang gi sems mthong ngo / /'ong tshe dngos po skye zhes bya/ /'gro tshe dngos po yong mi snang /
416b2(mdo sde): 'gro 'ong legs par gsal rtogs na/ /rnam par rtog pa yang mi skye/ /rtag pa dang ni mi rtag pa/ /byas pa dang ni ma byas pa/ /'jig rten 'di dang 'jig rten gzhan//
416b3(mdo sde): thams cad 'jig rten rgyang pan tshul/ /de nas yang blo gros chen pos bcom ldan 'das la 'di skad ces gsol to/ /bcom ldan 'das/ mya ngan las 'das pa zhes
416b4(mdo sde): bgyi ba/ chos ji lta bu zhig la mya ngan las 'das pa zhes bgyi na/ mu stegs can rnams so so nas rnam par rtog pa skyed par bgyid/ bcom ldan 'das kyis bka'
416b5(mdo sde): stsal pa/ blo gros chen po/ de'i phyir shin tu legs par nyon la yid la gzung zhig dang / ngas khyod la ji ltar mu stegs can rnams mya ngan las 'das par rnam
416b6(mdo sde): par rtog pa dang / de dag gi rnam par rtog pa mya ngan las 'das pa'i rjes su mthun par 'gyur ba ma yin pa bshad par bya'o/ /blo gros chen pos bcom ldan 'das la
416b7(mdo sde): gsol pa/ de bzhin du 'tshal lo zhes bka' mnyan pa dang / bcom ldan 'das kyis 'di skad ces bka' stsal to/ /blo gros chen po/ mu stegs can kha cig ni
417a1(mdo sde): phung po dang / khams dang / skye mched rnams 'gags pa dang / yul 'dod chags dang bral ba dang / chos rnams mi rtag par mthong ba
417a2(mdo sde): dang / sems dang sems las byung ba'i chos kyi phyogs mi skye ba dang / 'das pa dang / ma 'ongs pa dang / de ltar gyi yul mi dran pa dang / nye bar len pa phung po zad
417a3(mdo sde): pa mar me bzhin 'gags pa dang / sa bon ltar zhig pas rnam par rtog pa mi skye'o zhes de dag gis 'di dag la mya ngan las 'das par 'du shes te/ blo gros chen po/
417a4(mdo sde): 'jig par lta ba la mya ngan las 'das pa zhes bya ba ni ma yin no/ /kha cig ni phyogs nas phyogs su song na thar pa zhes brjod do/ /kha cig ni yul gyi rtog pa 'gags
417a5(mdo sde): te| ji ltar rlung zhi ba bzhin du gyur na thar pa zhes brjod do/ /kha cig ni blo dang rig par bya ba mthong ba rnam par zhig pa la thar pa zhes brjod do/ /kha cig ni rtag pa
417a6(mdo sde): dang / mi rtag par mthong ba la thar pa'o zhes 'du shes so/ /kha cig ni mtshan mar 'du shes pa mang po ni sdug bsngal bskyed pa'i rgyu 'thob par 'gyur ro snyam du
417a7(mdo sde): bsams nas/ rang gi sems snang ba tsam la mi mkhas pas mtshan ma rnams kyis 'jigs shing skrag ste/ mtshan ma med par mthong ba la rab tu mos shing
417b1(mdo sde): 'dod nas mya ngan las 'das par 'du shes so/ /kha cig ni nang dang phyi'i chos thams cad kyi rang dang spyi'i mtshan nyid khong du chud pa dang / 'das pa dang / ma 'ongs
417b2(mdo sde): pa dang / da ltar byung ba ni dngos por yod de/ mi 'jigs pa'o zhes mya ngan las 'das par shes so/ /kha cig ni bdag dang gang zag dang / sems can dang /
417b3(mdo sde): srog dang / chos thams cad mi 'jig pa la mya ngan las 'das par 'du shes so/ /mu stegs can kha cig ni log pa'i mes shes rab bsreg pa dang / rang bzhin dang
417b4(mdo sde): skyes bu mthong zhing / de gnyis kyi yod pa las skyes bus 'byin pa rnams ni rang bzhin zhes bya ste/ ji ltar dang po'i mun pa bzhin du yon tan rnam par 'gyur ba dang /
417b5(mdo sde): yon tan gyi byed pa po la mya ngan las 'das par 'du shes so/ /kha cig ni bsod nams dang / bsod nams ma yin pa zad pas/ kha cig ni nyon mongs pa zad
417b6(mdo sde): cing shes pas/ kha cig ni 'khor ba rnams dbang phyug gis yang dag par byas par mthong ba la mya ngan las 'das par 'du shes so/ /kha cig 'khor ba rnams
417b7(mdo sde): ni gcig gis gcig bskyed pas rgyu gzhan ci'ang med de/ 'di ltar rgyu la mngon par zhen cing de gti mug pas khong du mi chud de/ khong du ma chud pa'i phyir mya
418a1(mdo sde): ngan las 'das pa'o zhes 'du shes so/ /mu stegs can kha cig ni yang dag pa'i bden pa'i lam thob pa la mya ngan las 'das par 'du
418a2(mdo sde): shes so/ /kha cig ni yon tan can dang / yon tan gyis bskyed pa la tshogs pa dang / gcig pa dang / tha dad pa dang / gnyis ka dang / gnyis ka ma yin par mthong ba
418a3(mdo sde): ba la mya ngan las 'das par 'du shes so/ /kha cig ni rang bzhin las byung bas rma bya'i rnam par bkra ba dang / rin po che sna tshogs kyi 'byung gnas dang / tsher ma
418a4(mdo sde): rno ba la sogs pa lta bur dngos po rnams kyi rang bzhin mthong nas mya ngan las 'das par 'du shes so/ /blo gros chen po/ kha cig ni srid pa nyi shu rtsa lnga de kho na
418a5(mdo sde): nyid yin par khong du chud pas/ kha cig ni rgyal po'i yul skyong ba dang / yon tan drug gi bstan pa 'dzin pas mya ngan las 'das par 'du shes so/ /kha cig ni
418a6(mdo sde): byed pa po dus yin par mthong nas/ 'jig rten 'byung ba ni dus la rag las so zhes de ltar khong du chud pa las mya ngan las 'das par 'du shes so/ /kha cig ni
418a7(mdo sde): dngos pos so/ /kha cig ni dngos po med pas so/ /kha cig ni dngos po dang dngos po med pa yongs su shes pas so/ /kha cig ni dngos po'i rtog pa dang / mya ngan
418b1(mdo sde): las 'das pa bye brag yod par mthong bas mya ngan las 'das par 'du shes te/ de ltar de lta bu'i rnam par rtog pa sna tshogs mu stegs can dag gis bstan pa yod kyang rigs
418b2(mdo sde): pa dang mi ldan pas mkhas pa rnams kyis spangs pa yin no/ /blo gros chen po/ de dag thams cad mtha' gnyis su lhung ba'i bsam pas mya ngan las 'das par 'du
418b3(mdo sde): shes te/ de lta bu la sogs pa'i rnam par rtog pas mu stegs can dag mya ngan las 'das par yongs su rtogs kyang / 'di la gang yang skye ba 'am/ 'gag pa med do//
418b4(mdo sde): blo gros chen po/ mu stegs can so so'i mya ngan las 'das pa de dag ni de dag rang gi bstan bcos dang shes pas so sor brtags pas na rnam par bzhag pa ci'ang med
418b5(mdo sde): de| ji ltar de dag gi rnam par rtog pa'i sems dang / yid bzhin du 'ong ba dang / 'gro ba dang / rab tu g.yo bas thams cad gang yang mya ngan las 'das pa thong ba med
418b6(mdo sde): do| |blo gros chen po/ ngas ji skad du bstan pa'i mya ngan las 'das pa ni 'di lta ste/ rang gi sems snang ba tsam du mkhas shing khong du chud pa dang / phyi rol gyi dngos po'i
418b7(mdo sde): mngon par chags shing mtha' bzhi yongs su spangs pa dang / yang dag pa ji ltar gnas pa bzhin du mthong bas rang gi sems snang bar rnam par rtog pa'i mtha' gnyis
419a1(mdo sde): su ma lhung ba dang / gzung ba dang / 'dzin pa mi dmigs pas tshad ma thams cad kyis grub par mi mthong ba dang / de kho na nyid la rmongs
419a2(mdo sde): pa yin pas yongs su bsdu bar mi bya'o zhes de yongs su spangs nas/ bdag gi 'phags pa'i so so rang gis rig pa'i chos thob pa dang / bdag med pa rnam gnyis rtogs
419a3(mdo sde): pa dang / nyon mongs pa gnyis yongs su spangs pa dang / sgrib pa gnyis rnam par dag pa dang / 'chi 'pho gnyis gtan nas spangs pa dang / sa rnams gong nas gong du
419a4(mdo sde): sbyangs pas de bzhin gshegs pa'i sa la 'jug cing gzugs brnyan dang / sgyu ma la sogs pa'i ting nge 'dzin zab mo thob pa dang / sems dang / yid dang / yid kyi
419a5(mdo sde): rnam par shes pa yongs su spangs pa ni mya ngan las 'das pa zhes bstan to/ /blo gros chen po/ de la khyod dang byang chub sems dpa' sems dpa' chen po gzhan
419a6(mdo sde): dag gis bslab par bya zhing / mu stegs can thams cad kyi mya ngan las 'das par lta ba rnams myur du yongs su spang bar bya'o/ /de nas bcom ldan 'das kyis
419a7(mdo sde): don de nyid yang bstan pa'i phyir tshigs su bcad pa 'di dag gsungs so/ /mu stegs mya ngan 'das lta zhing / /so sor rnam rtog gang byung ba/ /de dag sems kyi
419b1(mdo sde): rtog las skyes/ /thar pa'i thabs ni yod ma yin/ /'ching dang bcing bya la rmongs pa/ /thabs mkhas yongs su spangs pas na/ /mu stegs thar pa 'du shes pa/ /thar pa
419b2(mdo sde): nam yang skye mi 'gyur/ /shes pa mang pos tha dad 'jug /mu stegs can gyis mthong ba'i tshul/ /de dag thar pa yod ma yin/ /blun zhing gti mug rnam rtog phyir/ /mu stegs
419b3(mdo sde): blun pos thams cad kun/ /rnam rtog byed dang bya bar mthong / /yod med phyogs su smra ba rnams/ /de dag la ni thar pa med/ /byis pa rnam par rtog la mos/ /yang dag
419b4(mdo sde): blo gros thos mi 'gyur/ /smra ba sdug bsngal gsum gyi gnas/ /yang dag sdug bsngal 'jig pa'i rgyu/ /ji ltar me long gzugs brnyan dag /snang ba yod pa ma yin ltar/ /
419b5(mdo sde): rnam rtog sems kyi me long la/ /byis pa dag gis gnyis mod mthong / /sems dang dmigs pa ma shes pa/ /rnam par rtog pa gnyis skye ste/ /sems dang yul ni
419b6(mdo sde): yongs shes na/ /rnam par rtog pa skye mi 'gyur/ /sems ni sna tshogs 'gyur ba ste/ /mtshan nyid mtshan gzhi yongs spangs pas/ /bya ba snang yang snang ba med/ /ji ltar
419b7(mdo sde): byis pas rnam brtags bzhin/ /srid gsum rnam par rtog tsam pas/ /phyi rol gyi ni don med de/ /rnam par rtog pa sna tshogs snang / /byis pa dag gis mi rtogs so/ /
420a1(mdo sde): mdo dang mdo las rnam rtog bshad/ /nam yang ming las 'da' mi 'gyur/ /brjod pa dag ni ma gtogs par/ /brjod par bya ba ci yang
420a2(mdo sde): med/ / //'phags pa lang+kar gshegs pa rin po che'i mdo las/ bam po bdun pa/ de nas byang chub sems dpa' blo gros chen pos bcom ldan
420a3(mdo sde): 'das la 'di skad ces gsol to/ /bcom ldan 'das/ yang dag par rdzogs pa'i sangs rgyas pa nyid bshad du gsol/ de nas bdag dang byang chub sems dpa'
420a4(mdo sde): sems dpa' chen po gzhan rnams de bzhin gshegs pa'i rang bzhin la mkhas shing / bdag dang gzhan rnams khong du chud par bgyid par 'gyur ro/ /bcom
420a5(mdo sde): ldan 'das kyis bka' stsal pa/ blo gros chen po khyod ji ltar 'dod pa bzhin du dris shig dang / ngas ji ltar khyod kyis dris pa de bzhin du bshad par bya'o/ /blo gros
420a6(mdo sde): chen pos bcom ldan 'das la gsol ba/ bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas bgyis pa'am/ ma
420a7(mdo sde): bgyis pa'am/ dngos po'am/ rgyu'am/ mtshan nyid dam/ mtshan nyid kyi gzhi'am/ brjod pa'am/ brjod par bgyi ba'am/ blo'am/ rig par bgyi ba'am/ de lta
420b1(mdo sde): bu la sogs pa'i tshig rnams dang tha dad pa'am/ tha dad pa ma lags pa zhes bgyi/ bcom ldan 'das kyis bka' stsal pa/ blo gros chen po/ de bzhin gshegs pa dgra
420b2(mdo sde): bcom pa yang dag par rdzogs pa'i sangs rgyas ni de lta bu la sogs pa'i tshig gi dngos po'ang ma yin/ rgyu'ang ma yin te/ de ci'i phyir zhe na/ gnyis ka'ang nyes par
420b3(mdo sde): 'gyur ba'i phyir ro/ /blo gros chen po/ gal te de bzhin gshegs pa dngos po yin min byas pa'am/ mi rtag par 'gyur te/ mi rtag pa'i phyir dngos po thams cad
420b4(mdo sde): kyang de bzhin gshegs par 'gyur bas na/ de ni nga dang de bzhin gshegs pa thams cad kyang mi bzhed do/ /ci ste byas pa ma yin na ni dmigs su med pa'i phyir sbyor ba
420b5(mdo sde): rnams don med par 'gyur te/ ri bong gi rwa dang / mo gsham gyi bu ltar yod pa ma yin pa'i phyir ro/ /blo gros chen po/ gang dngos po'ang med/ rgyu'ang med pa ni yod pa'ang
420b6(mdo sde): ma yin/ med pa'ang ma yin/ gang yod pa'ang ma yin/ med pa'ang ma yin pa de ni mtha' bzhi las 'das pa'o/ /mtha' bzhi gang yin pa de ni 'jig rten gyi brjod
420b7(mdo sde): pa'o/ /gang mtha' bzhi las 'das ba de ni mtha' bzhir ma lhung ba'o/ /ma lhung ba'i phyir mkhas pa rnams kyis len par byed de/ de bzhin gshegs pa thams cad kyis
421a1(mdo sde): tshig gi don kyang de bzhin du rig par bya'o/ /blo gros chen po/ blo dang ldan pa rnams kyis ji ltar ngas chos thams cad bdag med pa'o
421a2(mdo sde): zhes bshad pa de'i don kyang khong du chud par bya'o/ /bdag med pa'i dngos po ni bdag med pa nyid de chos thams cad ni rang gi dngos por yod kyi gzhan gyi dngos
421a3(mdo sde): por ni med do/ /ji ltar pa lang dang rta bzhin te/ blo gros chen po/ dper na/ ba lang dang rta'i dngos po ma yin pa la ba lang dang rta'i dngos po de yang dag par yod
421a4(mdo sde): pa'ang ma yin/ med pa'ang ma yin/ yang de rang gi mtshan nyid med pa ni ma yin no/ /de bzhin du/ blo gros chen po/ chos thams cad rang gi mtshan nyid med pa'ang
421a5(mdo sde): ma yin te/ rang gi mtshan nyid yod kyang byis pa so so'i skye bo rnams kyis bdag med pa khong du chud par nus pa ma yin te/ 'di ltar rnam par rtog pa'i phyir ro/ /
421a6(mdo sde): de bzhin du chos thams cad stong pa dang / skye ba med pa dang / rang bzhin med pa'ang de bzhin du rig par bya'o/ /de bzhin du de bzhin gshegs pa ni phung po rnams
421a7(mdo sde): dang tha dad pa'ang ma yin/ gcig pa'ang ma yin te/ gal te phung po rnams dang tha dad pa ma yin na ni mi rtag pa yin par 'gyur ro/ /ci ste tha dad na ni sbyor ba rnams
421b1(mdo sde): don med par 'gyur ro/ /gal te gnyis su gyur na ni tha dad par 'gyur te/ ji ltar ba lang gi rwa bzhin du 'dra ba'i phyir tha dad pa'ang ma yin la/ ring thung bye brag yod pa'i phyir
421b2(mdo sde): tha dad pa'ang ma yin te/ chos thams cad kyang de bzhin no/ /blo gros chen po/ ji ltar ba lang gi rwa g.yas pa ni rwa g.yon pa las tha dad la/ rwa g.yon pa ni rwa g.yas pa las
421b3(mdo sde): tha dad pas/ de'i phyir rwa gnyis ni gdon mi za bar tha dad pa yin par rig par bya ste/ de bzhin du ring po dang / thung du dang / gzugs sna tshogs rnams kyang phan tshun tha dad do/ /
421b4(mdo sde): blo gros chen po/ de bzhin gshegs pa'ang phung po dang / khams dang / skye mched rnams dang tha dad pa'ang ma yin/ tha mi dad pa'ang ma yin no/ /de bzhin du de bzhin gshegs
421b5(mdo sde): pa'ang thar pa dang tha dad pa'ang ma yin/ tha mi dad pa'ang ma yin pas/ 'di ltar de bzhin gshegs pa ni thar pa'i ming gis bstan to/ /gal te de bzhin gshegs pa dang
421b6(mdo sde): thar pa tha dad na ni gzugs kyi mtshan nyid las mngon par 'grub par 'gyur te/ gzugs kyi mtshan nyid las mngon par 'grub pa'i phyir mi rtag par 'gyur ro/ /ci ste tha
421b7(mdo sde): mi dad na ni rnal 'byor pa rnams kyis thob pa'i mtshan nyid bye brag med par 'gyur te/ rnal 'byor pa rnams kyis bye brag kyang mthong bas na de'i phyir tha dad pa'ang ma yin/ tha
422a1(mdo sde): mi dad pa'ang ma yin no/ /de bzhin du shes pa dang / shes bya'ang tha dad pa'ang ma yin/ tha mi dad pa'ang ma yin no/ /blo gros chen po/ shes
422a2(mdo sde): pa dang / shes bya tha dad pa'ang ma yin/ tha mi dad pa'ang ma yin pa ni rtag pa'ang ma yin/ mi rtag pa'ang ma yin/ byed pa'ang ma yin/ byas pa'ang ma yin/ 'dus
422a3(mdo sde): byas kyang ma yin/ 'dus ma byas kyang ma yin/ blo'ang ma yin/ rig par bya ba'ang ma yin/ mtshan nyid kyang ma yin/ mtshan nyid kyi gzhi'ang ma yin/ phung po rnams
422a4(mdo sde): kyang ma yin/ phung po rnams tha dad pa'ang ma yin/ bshad pa'ang ma yin/ bshad par bya ba'ang ma yin/ gcig pa'ang ma yin/ tha dad pa'ang ma yin/ gnyis
422a5(mdo sde): ka'ang ma yin / gnyis ka ma yin pa'ang ma yin pa'i phyir tshad ma thams cad dang bral ba'o/ /gang tshad ma thams cad dang bral ba de ni tshig med pa'o/ /gang
422a6(mdo sde): tshig med pa de ni skyes ba'o/ /gang ma skyes pa de ni ma 'gags pa'o/ /gang ma 'gags pa de ni rab tu zhi ba'o/ /gang rab tu zhi ba de ni rang bzhin gyis mya ngan
422a7(mdo sde): las 'das pa'o/ /gang rang bzhin gyis mya ngan las 'das pa de ni dngos po dang rgyu med pa'o/ /gang dngos po dang rgyu med pa de ni dmigs pa med pa'o/ /gang dmigs
422b1(mdo sde): pa med pa de ni spros pa thams cad las 'das pa'o/ /gang spros pa thams cad las 'das pa de ni de bzhin gshegs pa'o/ /de bzhin gshegs pa gang yin pa de ni
422b2(mdo sde): yang dag par rdzogs pa'i sangs rgyas nyid do/ /blo gros chen po/ de ni yang dag par rdzogs pa'i sangs rgyas pa nyid ces bya ste/ blo gros chen po/ yang dag par rdzogs
422b3(mdo sde): pa'i sangs rgyas pa ni dbang po dang / tshad ma thams cad dang bral ba'o/ /de nas bcom ldan 'das kyis don de nyid yang bstan pa'i phyir tshigs su bcad pa 'di
422b4(mdo sde): dag gsungs so/ /dbang po tshad ma rab bral zhing / /dngos po med cing rgyu yang med/ /blo dang rig bya yongs spangs shing / /mtshan nyid mtshan nyid gzhi yang spangs//
422b5(mdo sde): phung po rkyen sogs sangs rgyas pa/ /gcig dang tha dad mthong mi nus/ /gal te mthong ba yod min na/ /ci yi phyir na rnam par rtog /byas pa ma yin ma byas min/ /
422b6(mdo sde): dngos po ma yin rgyu yang min/ /phung min phung la gnas pa min/ /gzhan yang 'dres pa yod ma yin/ /ji ltar de yis brtags pa ltar/ /dngos po rnams ni yod
422b7(mdo sde): ma yin/ /med pa'ang ma yin shes par bya/ /de ni chos kyi chos nyid do/ /yod par gyur phyir med pa yod/ /med par gyur gyir yod pa yod/ /med par yang ni 'dzin
423a1(mdo sde): mi bya/ /yod par yang ni mi brtag go /bdag dang bdag med slad pas na/ /sgra tsam la ni 'jug pa dag /mtha' gnyis su ni bying ba ste/
423a2(mdo sde): bdag dang 'jig rten rlag par byed/ /nyes pa kun las rnam grol zhing / /nga yi tshul ni rab rtog na/ /de ni yang dag rtog pa ste/ /'dren pa che la de mi smod/ /de nas byang
423a3(mdo sde): chub sems dpa' blo gros chen pos bcom ldan 'das la yang 'di skad ces gsol to/ /bcom ldan 'das/ ji ltar bcom ldan 'das kyis mdo sde gsungs pa las
423a4(mdo sde): skye ba ma mchis pa dang / 'gag pa ma mchis pa zhes smos pa'ang mdzad la/ gzhan yang bcom ldan 'das kyis skye ba ma mchis pa dang / 'gag pa ma mchis pa de ni
423a5(mdo sde): de bzhin gshegs pa'i tshigs bla dwags so zhes kyang gsungs na/ ci bcom ldan 'das kyis dngos po ma mchis pa'i slad du skye pa ma mchis pa dang / 'gag pa ma mchis
423a6(mdo sde): pa zhes gsungs sam/ 'on te de bzhin gshegs pa'i rnam grangs gzhan zhig lags/ bcom ldan 'das kyis bka' stsal pa/ blo gros chen po/ ngas chos thams cad
423a7(mdo sde): mi skye ba dang / mi 'gag pa zhes bshad kyang yod pa dang med pa'i phyogs ni mi snang ngo / /blo gros chen pos bcom ldan 'das la gsol pa/ bcom ldan 'das/ gal
423b1(mdo sde): te chos thams cad ma skyes pa zhig lags na ni chos zhes smos pa'ang dmigs par mi 'gyur te/ chos thams cad ma skyes pa'i slad du'o/ /ci ste ming la chos mchis
423b2(mdo sde): pa zhig lags na ni bcom ldan 'das kyis bshad du gsol/ bcom ldan 'das kyis bka' stsal pa/ blo gros chen po/ legs so/ /legs so/ /shin tu legs
423b3(mdo sde): par nyon la yid la gzung zhig dang / ngas khyod la rab tu dbye zhing bshad par bya'o/ /blo gros chen pos bcom ldan 'das la gsol pa/ de bzhin du 'tshal lo zhes
423b4(mdo sde): bka' mnyan pa dang / bcom ldan 'das kyis 'di skad ces bka' stsal to/ /blo gros chen po/ nga ni de bzhin gshegs pa dngos po med par bshad pa'ang ma yin/
423b5(mdo sde): skye ba med pa dang / 'gag pa med pas chos thams cad smos pa'ang ma yin/ rkyen la ltos pa'ang ma yin pa'i phyir skye ba med pa dang / 'gag pa med kyang don med
423b6(mdo sde): ba'ang ma yin no/ /blo gros chen po/ ngas yid las byung ba'i chos kyi sku'i de bzhin gshegs pa'i ming gi tshig bla dwags su ma skyes ba zhes bshad pa de ni mu stegs
423b7(mdo sde): can dang / nyan thos dang / rang sangs rgyas dang / sa bdun la rab tu gnas pa'i byang chub sems dpa' rnams kyi spyod yul ma yin pas/ blo gros chen po/ ma skyes
424a1(mdo sde): pa de ni de bzhin gshegs pa'i rnam grangs kyi tshig yin no/ /blo gros chen po/ dper na/ dbang po dang / brgya byin dang / grong khyer 'jig
424a2(mdo sde): dang / de la sogs pa dngos po re re la'ang ming gi rnam grangs mang po yod de/ ming mang ba'i phyir dngos po mang po yod pa'ang ma yin la/ rang bzhin med pa'ang ma
424a3(mdo sde): yin no/ /de bzhin du/ blo gros chen po/ nga'ang mi mjed kyi 'jig rten gyi khams 'di na ming grangs med pa brgya stong phrag gsum yod par byis pa rnams kyi rna
424a4(mdo sde): lam du grags te/ so so nas nga'i ming brjod kyang de dag gis nga'i de bzhin gshegs pa'i ming gi rnam grangs mi shes so/ /blo gros chen po/ sems can kha cig ni
424a5(mdo sde): nga la de bzhin gshegs pa yin par shes so/ /kha cig ni thams cad mkhyen par shes pa'ang yod do/ /sangs rgyas su shes pa'ang yod do/ /'jig rten skyob
424a6(mdo sde): par shes pa'ang yod do/ /bdag nyid rig par shes pa'ang yod do/ /'dren par shes pa'ang yod do/ /rnam par 'dren par shes pa'ang yod do/ /yongs su 'dren
424a7(mdo sde): par shes pa'ang yod do/ /drang srong du shes pa'ang yod do/ /tshangs par shes pa'ang yod do/ /khyab 'jug tu shes pa'ang yod do/ /dbang phyug tu shes pa'ang yod
424b1(mdo sde): do| |gtso bor shes pa'ang yod do/ /ser skya yin par shes pa'ang yod do/ /yang dag pa'i mtha' yin par shes pa'ang yod do/ /zla bar shes pa'ang yod do/ /nyi mar shes
424b2(mdo sde): pa'ang yod do/ /bdag por shes pa'ang yod do/ /skye ba med par shes pa'ang yod do/ /'gag pa med par shes pa'ang yod do/ /stong pa nyid du shes pa'ang yod do/ /de
424b3(mdo sde): bzhin nyid du shes pa'ang yod do/ /bden pa nyid du shes pa'ang yod do/ /de kho na nyid du shes pa'ang yod do/ /chos kyi ngo bo nyid du shes pa'ang yod do/ /mya ngan las 'das
424b4(mdo sde): par shes pa'ang yod do/ /rtag par shes pa'ang yod do/ /mnyam pa nyid du shes pa'ang yod do/ /gnyis su med par shes pa'ang yod do/ /mtshan ma med par shes
424b5(mdo sde): pa'ang yod do/ /rnam par thar par shes pa'ang yod do/ /lam yin par shes pa'ang yod do/ /yid la byung bar rab tu shes pa'ang yod do/ /blo gros chen po/ de la
424b6(mdo sde): sogs pa ming grangs med pa brgya stong phrag gsum lhag chad med par 'jig rten gyi khams 'di dang / gzhan kun gyi sang la chu'i zla ba bzhin du 'byung ba'ang med/
424b7(mdo sde): 'jug pa'ang med par rab tu shes so/ /byis pa so so'i skye bo dag gis ni rab tu mi shes te/ mtha' gnyis su lhung ba'i phyir ro/ /'on kyang nga la bkur sti byed/
425a1(mdo sde): mchod par byed de/ tshig gi don gyi tshul la mi mkhas pas ming rnam par 'byed mi nus shing rang gi tshul mi shes pas/ brjod pa'i
425a2(mdo sde): tshig sna tshogs la mngon par zhen nas skye ba med pa dang / 'gag pa med pa la dngos po med par 'du shes so/ /de bzhin gshegs pa'i ming gi rnam grangs
425a3(mdo sde): tha dad pa dbang po dang / brgya byin dang / grong khyer 'jig pa lta bu ma shes shing / rang gi tshul mthar thug pa la rmongs pas/ chos thams cad la sgra ji bzhin
425a4(mdo sde): du mngon par zhen to/ /blo gros chen po/ skyes bu blun po de dag 'di skad du don ni ji bzhin pa nyid de/ sgra las don gzhan ma yin no/ /de ci'i phyir zhe na/ 'di lta ste/
425a5(mdo sde): don ma lus pa med pa'i phyir sgra las gzhan ci'ang med do/ /sgra 'ba' zhig go zhes zer ro/ /blo gros chen po/ log pas bsregs pa'i blo can de dag sgra'i rang bzhin
425a6(mdo sde): yongs su mi shes pas sgra la skye ba dang / 'gag pa yod cing don la skye ba dang / 'gag pa med par mi rig go /blo gros chen po/ sgra thams cad ni yi ger lhung ba'o/ /
425a7(mdo sde): don ni ma lhung ba ste/ dngos po dang dngos po med pa spangs pa'i phyir dang / skye ba len pa med cing lus med pa'i phyir ro/ /blo gros chen po/ de bzhin gshegs pa ni yi
425b1(mdo sde): ger lhung ba'i chos mi ston te/ yi ge rnams kyi yod pa dang / med pa mi dmigs pa'i phyir gzhan du na yi ger ma lhung bas chos ston to/ /blo gros chen po/ gal te kha cig
425b2(mdo sde): 'di skad du de bzhin gshegs pa ni yi ger lhung ba'i chos mi ston to zhes zer ba ni brdzun du smra ba ste/ chos nyid ni yi ge dang bral ba'i phyir ro/ /de lta bas na/ blo gros
425b3(mdo sde): chen po/ nga la sogs pa sangs rgyas dang / byang chub sems dpa' rnams ni yi ge gcig kyang ma bshad/ 'chad par mi 'gyur ro/ /de ci'i phyir zhe na/ chos rnams yi
425b4(mdo sde): ge dang bral ba'i phyir ro/ /don dang mi ldan par 'chad pa'ang ma yin te/ brjod pa ni sems can gyi rnam par rtog pa yin pa'i phyir ro/ /blo gros chen po/ gal te chos
425b5(mdo sde): thams cad ma bshad na ni bstan pa'i chos rnams 'jig par 'gyur ro/ /bstan pa'i chos zhig na ni sangs rgyas dang / byang chub sems dpa' dang / rang sangs rgyas
425b6(mdo sde): dang / nyan thos rnams kyang med par 'gyur ro/ /de dag med na ni gang zhig su la ci zhig bshad de/ de lta bas na/ blo gros chen po/ byang chub sems dpa' sems
425b7(mdo sde): dpa' chen pos bshad pa brjod pa'i sgra la mngon par chags par mi bya zhing / bsam pa ji lta ba bzhin du mdo sde'i chos rnams rgya cher bshad par bya'o/ /'di ltar
426a1(mdo sde): sems can rnams kyi re ba dang / nyon mongs pa ni gcig pa ma yin pa'i phyir/ nga dang sangs rgyas gzhan rnams kyis mos pa tha dad pa sna
426a2(mdo sde): tshogs kyi sems can rnams sems dang / yid dang / yid kyi rnam par shes pa bzlog pa'i phyir chos bstan par bya ba yin gyi/ so so rang gis rig pa 'phags
426a3(mdo sde): pa'i ye shes kyi gnas thob pa la ni ma yin no/ /blo gros chen po/ chos thams cad snang ba med pa/ rang gi sems snang ba tsam du khong du chud pa/ rnam par rtog
426a4(mdo sde): pa gnyis spangs pa'i byang chub sems dpa' sems dpa' chen po rnams kyis don la rton par bya'i yi ge la rton par mi bya'o/ /blo gros chen po/ gal te rigs
426a5(mdo sde): kyi bu'am/ rigs kyi bu mo gang la la yi ge la rton pa de dag ni bdag kyang don dam pa las nyams par byed la/ gzhan yang rtogs par byed mi nus te/ lta ba ngan
426a6(mdo sde): pa'i rgyud du lhung bar 'khor rnams la sgrogs par byed de/ chos thams cad dang / sa thams cad dang / mtshan ma thams cad la mi mkhas pas tshig gi rnam grangs
426a7(mdo sde): rtogs pas khong du mi chud do/ /gal te chos thams cad dang / sa thams cad dang / mtshan ma thams cad la mkhas pa dang / tshig gi rnam grangs rtogs par khong du chud
426b1(mdo sde): cing dngos po'i don dang ldan par gyur na/ de yang dag pa mtshan ma med pa'i bde bas bdag nyid tshim par byed cing sems can rnams kyang theg pa chen po mnyam pa nyid
426b2(mdo sde): la 'god par byed do/ /blo gros chen po/ theg pa chen po yongs su bzung na/ sangs rgyas dang / byang chub sems dpa' dang / rang sangs rgyas dang / nyan thos rnams yongs
426b3(mdo sde): su gzung bar 'gyur ro/ /sangs rgyas dang / byang chub sems dpa' dang / rang sangs rgyas dang / nyan thos rnams yongs su bzung bas ni sems can thams cad yongs
426b4(mdo sde): su gzung bar 'gyur ro/ /sems can thams cad yongs su bzung bas ni dam pa'i chos yongs su gzung bar 'gyur ro/ /dam pa'i chos yongs su bzung bas ni sangs
426b5(mdo sde): rgyas kyi dung rgyun mi gcod pa yin no/ /sangs rgyas kyi gdung rgyun mi gcod pa ni gnas khyad par can du 'jug pa'i shes pa 'thob par 'gyur ro/ /gnas khyad par
426b6(mdo sde): c an du 'jug pa'i shes pa thob pa'i byang chub sems dpa' sems dpa' chen po rnams ni rtag par brdzus te skye zhing theg pa chen po rab tu 'jog pas dbang bcu'i stobs
426b7(mdo sde): kyis gzugs sna tshogs yongs su ston par 'gyur te/ sems can gyi cha byad dang / mos pa dang / nyon mongs pa'i mtshan nyid rnams rtogs par khong du chud pas yang
427a1(mdo sde): dag pa ji lta ba bzhin du chos ston to/ /de la yang dag pa ji lta ba bzhin du ston pa zhes bya ba ni de kho na nyid pas gzhan ma yin pa ste/
427a2(mdo sde): 'ong ba dang / 'gro ba med pa'i mtshan nyid dang / spros pa thams cad nye bar zhi ba ni de kho na nyid ces bya'o/ /blo gros chen po/ rigs kyi bu'am/ rigs kyi bu mo
427a3(mdo sde): rnams kyis sgra ji bzhin du gzung zhing mngon par zhen par mi bya ste/ de kho na nyid ni ming dang / yi ge dang bral ba'i phyir ro/ /blo gros chen po/ ji ltar blun po kha
427a4(mdo sde): cig la sor mo'i rtse mos dngos po bstan na blun po de sor mo'i rtse mo la lta bas yang dag pa'i don mi 'thob bo/ /de bzhin du byis pa so so'i skye bo rnams
427a5(mdo sde): kyang sgra ji bzhin gyi sor mo'i rtse mo 'dzin cing mngon par zhen te/ 'chi ba la thug gi bar du yongs su mi gtong bas sgra ji bzhin gyi sor mo'i rtse mo spangs pa don dam pa'i
427a6(mdo sde): de kho na nyid 'thob par mi nus so/ /blo gros chen po/ dper na/ byis pa chung du rnams ni zas g.yos su byas pa rnams bza' ba'i rigs kyi/ g.yos su ma byas pa rnams ni
427a7(mdo sde): bza' ba'i mi rigs pa las/ gal te g.yos su ma byas pa zos na smad nad slong bar 'gyur te/ kha zas rim gyis g.yos su bya ba mi shes pa'i phyir ro/ /blo gros chen po/
427b1(mdo sde): de bzhin du skye ba med pa dang / 'gag pa med pa'ang thabs kyis mngon par ma bsgrubs na mdzes par mi 'gyur ro/ /de lta bas na/ blo gros chen po/ thabs kyis mngon par
427b2(mdo sde): bsgrub pa la brtson par bya zhing sor mo'i rtse mo la lta ba ltar sgra'i rjes su 'brang bar mi bya'o/ /de'i phyir/ blo gros chen po/ de kho na'i don la thabs kyis mngon par brtson
427b3(mdo sde): par bya'o/ /de la de kho na'i don ni rab tu dpen pa ste/ mya ngan las 'das pa'i rgyu'i/ /sgra ni rnam par rtog pa dang rjes su mthun pa'o/ /rnam par rtog pa ni 'khor ba sdud
427b4(mdo sde): pa'o/ /blo gros chen po/ de la de kho na nyid kyi don ni mang du thos pa las thob par 'gyur ro/ /blo gros chen po/ mang du thos pa ni 'di lta ste/ don la mkhas pa yin gyi sgra la
427b5(mdo sde): mkhas pa ni ma yin no/ /don la mkhas pa ni mu stegs can gyi smra ba thams cad kyi rjes su mi 'brang bas bdag nyid kyang rjes su 'brang bar mi byed la gzhan dag kyang
427b6(mdo sde): rjes su 'brang bar byed du mi 'jug ste/ 'di ni yon tan chen po mang du thos pa dang ldan pa zhes bya'o/ /de bas na don 'dod pa rnams kyis mang du thos pa la bsten par
427b7(mdo sde): bya ste/ 'di lta ste/ don la mkhas pa'o/ /'di las bzlog pa sgra la mngon par zhen pa de dag ni yongs su spang bar bya'o/ /de nas yang byang chub sems dpa' blo
428a1(mdo sde): gros chen po sangs rgyas kyi byin gyi rlabs kyis bcom ldan 'das la 'di skad ces gsol to/ /bcom ldan 'das kyis skye ba ma mchis pa
428a2(mdo sde): dang / 'gag pa ma mchis pa zhes rab tu phye ba de ni ngo mtshar du gyur pa ci'ang ma mchis so/ /de ci'i slad du zhe na/ mu stegs can rnams kyis rgyu'ang ma skyes ma 'gags
428a3(mdo sde): pa'o/ /bcom ldan 'das kyis kyang nam mkha' dang / so sor brtags pa ma 'gags pa'i 'gog pa dang / mya ngan las 'das pa'i dbyings ni ma skyes ba dang / ma
428a4(mdo sde): 'gags pa'o zhes gsungs/ bcom ldan 'das/ mu stegs can rnams kyang rgyu las 'jig rten rnams skye'o zhes mchi la/ bcom ldan 'das kyis kyang ma rig pa
428a5(mdo sde): dang / sred pa dang / las dang / rnam par rtog pa rnams kyis rkyen byas nas 'jig rten rnams skye bar bka' stsal te/ rgyu de dang rkyen 'di ming la bye brag mchis par
428a6(mdo sde): bas so/ /phyi rol gyi dngos po'i rgyu dang rkyen rnams kyang de bzhin te/ de lta bas na bcom ldan 'das kyis yang mu stegs can gyi smra ba'ang bye brag ma mchis par
428a7(mdo sde): 'gyur ro/ /mu stegs can yang 'di skad du rdul phra mo dang / gtso bo dang / dbang phyug dang / skye dgu'i bdag po la sogs pa rdzas dgu dang bcas pa ma skyes ma 'gags
428b1(mdo sde): pa'o zhes mchi la/ bcom ldan 'das kyis kyang dngos po thams cad ma skyes pa dang / ma 'gags pas yod pa dang / med pa mi dmigs so zhes bka' stsal/ mu stegs can
428b2(mdo sde): rnams kyang 'byung ba chen po bzhi mi 'jig pas rang gi mtshan nyid mi skye mi 'gag go / 'byung ba chen po bzhi po rnams ni rtag par 'byung ba chen po nyid de/ 'gro ba kun la
428b3(mdo sde): khyab par 'jug kyang rang bzhin mi 'dor ro zhes mchis pas na/ bcom ldan 'das kyis bka' stsal pa'ang de bzhin te/ de'i slad du bdag 'di skad du ngo mtshar che ba ma
428b4(mdo sde): lags so zhes mchi'o/ /bcom ldan 'das/ ngo mtshar che zhing mu stegs can rnams las khyad par du gyur ba'i bye brag bshad du gsol/ ci ste bye brag ma mchis na
428b5(mdo sde): ni mu stegs can rnams kyang sangs rgyas lags par 'gyur te/ 'di ltar skye ba ma mchis pa dang / 'gag pa ma mchis pa'i slad du'o/ /bcom ldan 'das kyis ni
428b6(mdo sde): 'jig rten kyi khams gcig tu sangs rgyas mang po 'byung ba ni gnas med do zhes kyang gsungs la/ 'di ltar ji skad bka' stsal ba dang sbyar na ni 'jig rten gyi khams
428b7(mdo sde): gcig tu sangs rgyas mang po 'byug bar 'gyur te/ bye brag ma mchis pa'i slad du'o/ /bcom ldan 'das kyis blo gros chen po la bka' stsal pa/ ngas bshad pa'i skye
429a1(mdo sde): ba med pa dang / 'gag pa med pa ni mu stegs can rnams kyi skye ba med pa dang / 'gag pa med pa dang mtshungs pa ma yin te/ de ci'i phyir
429a2(mdo sde): zhe na/ mu stegs can de dag ni dngos po'i rang bzhin yod pas ma skyes pa dang / mi 'gyur ba'i mtshan nyid mi 'thob kyi nga ni de ltar yod pa dang / med pa'i phyogs su
429a3(mdo sde): lhung ba ma yin no/ /blo gros chen po/ nga ni yod pa dang med pa'i phyogs dang bral ba/ skye ba dang 'jig pa dang bral ba/ dngos po'ang ma yin/ dngos po med pa'ang ma
429a4(mdo sde): yin te/ sgyu ma dang / rmi lam gyi gzugs sna tshogs lta bur snang ba'i phyir dngos po med pa'ang ma yin no/ /ji ltar na dngos po med pa yin zhe na/ 'di lta ste/ gzugs
429a5(mdo sde): kyi rang bzhin gyi mtshan nyid med cing gzung ba rnams snang ba dang mi snang ba'i phyir dang / 'dzin pas yongs su ma bzung ba'i phyir des na dngos po thams cad ni
429a6(mdo sde): dngos po'ang ma yin/ dngos po med pa'ang ma yin no/ /'di ltar rang gi sems snang ba tsam du khong du chud pas rnam par rtog pa mi skye zhing shin tu bde bas 'jig
429a7(mdo sde): rten gyi bya ba rnams rab tu zhi ba yin na/ byis pa so so'i skye bo mi mkhas pa rnams bya ba yod par rnam par rtog gi 'phags pa rnams ni ma yin no/ /yang dag pa
429b1(mdo sde): ma yin pa'i rnam par rtog pa ni dri za'i grong khyer dang / sgyu ma dang / sprul pa'i skyes bu lta bu'o/ /blo gros chen po/ dper na/ dri za'i grong khyer gyi nang du sgyu ma dang / sprul
429b2(mdo sde): pa'i skyes bu'i 'dren pa mang po sna tshogs 'byung zhing 'jug pa la/ byis pa mi mkhas pa'i rnam par rtog pas bden par 'di dag 'byung ngo / /'jug go zhes smra'ang
429b3(mdo sde): yang dag par 'byung zhes bya ba'am/ 'jug pa zhes bya ba med de/ de ni rnam par rtog pa tsam du zad pa'i phyir ro/ /de bzhin du/ blo gros chen po/ byis pa so so'i skye bo
429b4(mdo sde): mi mkhas pa rnams skye ba med pa dang / 'gag pa med pa'i nor pa skyed par byed de/ de dag la ni 'dus byas sam/ 'dus ma byas gang yang med do/ /sgyu ma'i skyes
429b5(mdo sde): bu ltar skye'ang yang dag par de la skye ba'am 'gag pa ci'ang med de/ dngos po dang dngos po med pa gang yang yod pa ma yin pa'i phyir ro/ /chos thams cad kyang de bzhin
429b6(mdo sde): te| skye ba dang 'gag pa spangs pa yin na/ byis pa so so'i skye bo mi mkhas pa rnams ni yang dag pa ma yin par lhung bas skye ba dang 'gag pa'i rnam par rtog pa
429b7(mdo sde): 'byung gi 'phags pa rnams ni ma yin no/ /de la yang dag pa ma yin pa zhes bya ba ni dngos po'i rang bzhin brtags pa de bzhin du'ang ma yin/ gzhan du'ang ma yin
430a1(mdo sde): no| |gal te gzhan du brtags na ni dngos po thams cad kyi rang bzhin la mngon par zhen pa nyid du 'byung bas rab tu dben pa mi mthong ngo / /
430a2(mdo sde): rab tu dben pa mi mthong na rnam par rtog pa dang bral bar mi 'gyur ro/ /de'i phyir/ blo gros chen po/ mtshan ma med pas ni mchog mthong gi /mtshan mas ni ma
430a3(mdo sde): yin te/ mtshan mar mthong ba ni skye ba len pa'i rgyu yin pa'i phyir mchog ma yin no/ /blo gros chen po/ mtshan ma med pa ni rnam par rtog pa mi skye ste/ mi 'byung
430a4(mdo sde): mi 'gag pas ngas mya ngan las 'das pa zhes bshad de/ blo gros chen po/ de la mya ngan las 'das pa ni yang dag pa'i don ji lta ba bzhin du mthong bas sngar
430a5(mdo sde): rnam par rtog pa'i sems dang sems las byung ba'i chos rnams spangs pa/ de bzhin gshegs pa'i so so rang gis rig pa 'phags pa'i ye shes thob pa de ni
430a6(mdo sde): ngas mya ngan las 'das pa yin no zhes bstan to/ /de nas bcom ldan 'das kyi sa don de nyid yang bstan pa'i phyir tshigs su bcad pa 'di dag gsungs so/ /skye
430a7(mdo sde): bar smra ba de bzlog phyir/ /mi skye don ni rnam par bzhag /nga yis de ltar bshad pa'i chos/ /byis pa rnams kyis rig mi nus/ /chos rnams thams cad mi skye
430b1(mdo sde): bas/ dngos po med cing skye ba med/ /rmi lam sgyu ma dri za'i grong / /dngos po yod kyang rgyu ni med/ /ma skyes rang bzhin med pa dang / /ci phyir stong pa'ang bshad par bya/ /'dus
430b2(mdo sde): pa dag ni yongs spangs shing / /blo gros rig na dngos mi snang / /de phyir stong nyid ma skyes pa/ /rang bzhin med par ngas bshad do/ /'di ltar re re 'dus pas na/ /dngos
430b3(mdo sde): po snang yang yod ma yin/ /rnam par gzhigs na 'dus pa med/ /mu stegs lta ba ltar yang min/ /rmi lam sgyu ma skra shad dang / /smig rgyu dri za'i grong khyer ltar/ /'jig
430b4(mdo sde): rten dngos po sna tshogs kun/ /rgyu med mtshan nyid rab tu snang / /rgyu yod smra ba gdul ba'i phyir/ /ma skyes don ni rab tu bsgrags/ /skye med rab tu bsgrags pas
430b5(mdo sde): na| |chos kyi tshul ni rgyun mi 'chad/ /rgyu med rab tu smra ba ni/ /'jigs pa'i mu stegs can rnams te/ /ji ltar ci yi phyir na ni/ /de yang ci phyir skye bar 'gyur/ /gang
430b6(mdo sde): dag tu ni 'dus gyur na/ /rgyu med par ni smra bar byed/ /'dus byas chos rnams rab btags na/ /rgyu med rgyu yod ma yin te/ /skye dang 'jig par smra ba yi/ /lta ba dag ni
430b7(mdo sde): de nas ldog / de nas byang chub sems dpa' blo gros chen pos tshigs su bcad de zhu ba zhus pa/ ci yi slad du skye ma mchis/ /'on te dngos po ma mchis sam/ /de ste rkyen
431a1(mdo sde): la btags pa'am/ /chos mchis mi skye zhes bgyi'am/ /ming ni don ma mchis mi rigs/ /rnam par dbye zhing bshad du gsol/ /de nas bcom
431a2(mdo sde): ldan 'das kyis tshigs su bcad de bka' stsal pa/ dngos med mi skye ma yin te/ /rkyen la btags pa'ang ma yin no/ /dngos po yod pas ming yod min/ /ming la don
431a3(mdo sde): med pa yang min/ /mu stegs can ni thams cad dang / /nyan thos dang ni rang rgyal dang / /sa bdun spyod yul ma yin pa/ /de ni mi skye mtshan nyid do/ /rgyu dang rkyen rnams yongs
431a4(mdo sde): spangs shing / /bya ba thams cad yongs bral te/ /shin tu phra ba'i sems can gnas/ /mtshan nyid mtshan gzhi nyid spangs nas/ /de lus rab tu gyur pa ni/ /skye ba med
431a5(mdo sde): par ngas bshad do/ /phyi rol dngos po dngos med min/ /sems can yongs su gzung ba med/ /lta ba thams cad rab spangs pa/ /skye ba med par ngas bshad do/ /'di ltar
431a6(mdo sde): rang bzhin med pa dang / /stong pa la sogs dbye bar bya/ /stong phyir stong zhes bshad pa min/ /skye ba med phyir stong zhes bshad/ /rgyu rkyen grangs ni 'dus pa las/ /skye dang
431a7(mdo sde): 'jig pa yod par gyur/ /rgyu rkyen grangs las logs shig na/ /skye ba dang ni 'jig pa med/ /rgyu rkyen grangs las logs shig na/ /dngos po tha dad yod ma yin/ /
431b1(mdo sde): gcig dang tha dad ces bya ba/ /mu stegs rnam par rtog pa yin/ /yod med dngos po mi skye ste/ /yod pa ma yin med pa'ang min/ /grangs 'gyur ba ni ma gtogs par/ /gang
431b2(mdo sde): yang dmigs par mi 'gyur ro/ /kun rdzob tsam du grangs yod pas/ /phan tshun du ni 'brel par byed/ /rgyu rkyen 'brel las logs shig na/ /skye ba'i don ni mi rigs so//
431b3(mdo sde): skye ba med pas dngos mi 'gyur/ /mu stegs can gyi skyon rnams spangs/ /rkyen gyi 'brel pa tsam bshad de/ /byis pa rnams kyis mi rig go /rkyen gyi 'brel las logs
431b4(mdo sde): shig na/ /dngos po skye ba yod ces pa/ /de ni rgyu med smra ba ste/ /'brel pa'i don ni 'jig par byed/ /mar me'i gzugs rnams snang byed ltar/ /'brel pa snang ba'ang de
431b5(mdo sde): bzhin na/ /de ni 'brel las logs shig na/ /dngos po rnams ni yod pa'i rigs/ /dngos po med pa skye med pas/ /nam mkha'i rang bzhin lta bu'o/ /'brel pa dag las
431b6(mdo sde): log gyur na/ /blo yis rtog par bya ba med/ /gzhan yang skye ba med yod de/ /'phags pas thob pa'i chos nyid do/ /gang de'i skye ba mi 'byung ba/ /de ni mi skye bzod pa yin/ /nam
431b7(mdo sde): zhig 'jig rten 'di dag kun/ /'brel pa tsam du rab rtog na/ /thams cad 'brel pa yongs spangs nas/ /de nas ting 'dzin 'thob par 'gyur/ /mi shes sred pa las la sogs
432a1(mdo sde): de ni nang gi 'brel pa yin/ /mi shes 'jim gong 'khor lo dang / /sa bon la sogs phyi rol yin/ /gal te dngos po gzhan yod de/ /rgyu dang
432a2(mdo sde): rkyen las skye zhe na/ /de ni 'brel pa'i don min pas/ /de yang 'grub par mi 'gyur ro/ /gal te skye ba rang bzhin med/ /de ni su yi 'brel par 'gyur/ /phan tshun
432a3(mdo sde): du ni bskyed pa'i phyir/ /rgyu rkyen don du shes par bya/ /sra gsher drod dang g.yo ba'i chos/ /byis pas rnam par brtags pa ste/ /grangs las ma gtogs chos gzhan
432a4(mdo sde): med/ /de'i phyir dngos po med par bshad/ /sman pas nad rnams gso ba dag /bstan bcos tha dad med kyang ni/ /nad ni tha dad bye brag gis/ /gnyen po sna tshogs
432a5(mdo sde): bshad pa ltar/ /nga yang sems can de dag gi /nyon mongs nad rnams gzhig pa'i phyir/ /dbang po dag ni rab shes nas/ /de la sgrol ba'i sgo bshad do/ /nyon mongs
432a6(mdo sde): dbang po tha dad pas/ /chos ni sna tshogs yod ma yin/ /theg gcig 'ba' zhig chos ston pa/ /de ni theg pa chen po yin/ /de nas byang chub sems dpa' blo gros
432a7(mdo sde): chen pos bcom ldan 'das la 'di skad ces gsol to/ /bcom ldan 'das/ mu stegs can thams cad kyang mi rtag pa nyid do zhes rnam par rtog par bgyid/
432b1(mdo sde): bcom ldan 'das kyis kyang / 'du byed thams cad mi rtag pas/ /skye zhing 'jig pa'i chos can no/ /zhes bka' stsal na/ 'di'i don ji lta bu log pa'am/ yang dag
432b2(mdo sde): pa zhig lags/ /mi rtag pa nyid la ni rnam pa du mchis/ bcom ldan 'das kyis bka' stsal pa/ blo gros chen po/ mu stegs can rnams la ni mi rtag pa rnam pa bdun
432b3(mdo sde): yod kyi/ nga'i bstan pa la ni ma yin no/ /rnam pa bdun gang zhe na/ de dag kha cig 'di skad du mngon par 'dus byas nas/ yongs su spangs pa ni mi rtag pa nyid do zhes
432b4(mdo sde): zer ro/ /kha cig ni dbyibs rnam par 'jig pa ni mi rtag pa nyid do zhes zer ro/ /kha cig ni gzugs nyid mi rtag pa nyid do zhes zer ro/ /kha cig ni gzugs rnam par 'gyur
432b5(mdo sde): ba'i gnas skabs ni mi rtag pa nyid ces bya ste/ bar chad med par rang gi ngang gis 'brel zhing 'jig pas/ ji ltar 'o ma las zhor 'gyur ba la sogs pa'i bye brag tha
432b6(mdo sde): dad pa mthong bar mi nus pa de bzhin du dngos po thams cad la'ang rnam par 'jig pa'i mi rtag pa nyid du 'jug go zhes zer ro/ /kha cig ni dngos po mi rtag pa nyid do
432b7(mdo sde): zhes zer ro/ /kha cig ni dngos po'i dngos po med pa mi rtag pa nyid do zhes zer ro/ /kha cig ni chos thams cad mi skye bas mi rtag pa nyid de/ chos thams cad kyi nang du
433a1(mdo sde): 'jug pa'o zhes zer ro/ /de la/ blo gros chen po/ dngos po med pa mi rtag pa nyid ces bya ba ni 'di lta ste/ 'byung ba chen po bzhi dang / 'byung ba
433a2(mdo sde): las gyur pa'i rang gi mtshan nyid 'jig cing 'byung ba chen po bzhi'i rang bzhin ni mi dmigs pa dang mi skye ba'o/ /de la mi skye ba'i mi rtag pa zhes bya ba de ni rtag pa dang /
433a3(mdo sde): mi rtag pa yin pas chos thams cad yod pa dang med pa mi skye ba dang / rdul phra mo'i bar du rab tu bshig ste/ mi mthong ba 'di ni mi skye ba'i don yin gyi/ skye ba ni ma
433a4(mdo sde): yin pas 'di ni mi skye ba'i mi rtag pa nyid kyi mtshan nyid yin te/ 'di khong du ma chud pa ni mu stegs can rnams kyi skye ba mi rtag pa'i don du lhung bar 'gyur ro/ /blo gros
433a5(mdo sde): chen po/ dngos po mi rtag pa ni rang gis blos rnam par brtags pa ste/ rtag pa dang / mi rtag pa'i dngos po ni ma yin no/ /de ci'i phyir zhe na/ 'di lta ste/ mi rtag pa ni
433a6(mdo sde): rang gi ngo bo nyid kyis mi 'jig go / blo gros chen po/ 'di ni dngos po thams cad kyi dngos po med pa'i phyir mi rtag pa'i bya ba'o/ /mi rtag pa ma gtogs par gzhan gang
433a7(mdo sde): yang chos thams cad kyi dngos po dngos po med par byed pa mi dmigs te/ ji ltar dbyug pa dang / gyo mo dang / rdo bas dngos po dag bcom par byed pa bzhin no/ /mngon
433b1(mdo sde): sum du so sos tha mi dad par mthong bas mi rtag pa nyid dngos po'i bya ba yin gyi/ byed pa dang bya ba bye brag yod pa ni ma yin te/ 'di ni mi rtag pa nyid do/ /'di ni bya ba'o
433b2(mdo sde): zhes bya ba'i bye brag med pa'i phyir ro/ /byed pa dang bya ba tha mi dad na ni dngos po thams cad rtag cing rgyu'i ngo bo nyid med par 'gyur ro/ /blo gros chen po/ dngos po thams
433b3(mdo sde): cad kyi ngo bo nyid med pa ni rgyu yod de/ byis pa so so'i skye bo rnams kyis shes par bya ba ma yin no/ /sgyu ma yin na mi 'dra ba'i dngos po skyed par 'gyur ro/ /ci ste skyed na ni
433b4(mdo sde): dngos po thams cad mi rtag par yang 'gyur zhing / dngos po mi 'dra ba'ang yin pas byed pa dang bya ba'ang bye brag med par yang 'gyur la/ thams cad kyis bye brag yod
433b5(mdo sde): par yang mthong bar 'gyur ro/ /gal te ngo bo nyid mi rtag pa nyid yin na ni bya ba'i rgyu'i ngo bo nyid kyi mtshan nyid du lhung bar gyur na ni dngos po thams cad yongs su rdzogs
433b6(mdo sde): par mi 'gyur ro/ /dngos po thams cad byed pa'i rgyu'i mtshan nyid du lhung na ni mi rtag pa bdag nyid mi rtag par 'gyur ro/ /mi rtag pa nyid mi rtag pa'i phyir dngos po thams
433b7(mdo sde): cad mi rtag par mi 'gyur te/ rtag pa nyid du 'gyur ro/ /gal te mi rtag pa dngos po thams cad kyi nang du song ba yin na ni dus gsum du lhung bar 'gyur te/ gang 'das pa'i
434a1(mdo sde): gzugs de ni zhig pa dang ldan pa'o/ /gang ma 'ongs pa ni ma skyes pa ste/ gzugs ma skyes pa'i phyir ro/ /da ltar gyi gzugs ni 'jig
434a2(mdo sde): pa'i mtshan nyid dang ldan pa'o/ /de la gzugs ni 'byung ba chen po rnams bsags pa'i bye brag go /'byung ba chen po dag dang / 'byung ba las gyur pa'i gzugs rnams
434a3(mdo sde): kyi rang bzhin ni mi 'jig ste/ tha dad pa dang / tha dad pa ma yin pa spangs pa'i phyir ro zhes mu stegs can thams cad 'byung ba chen po rnams mi 'jig par rtog go /blo gros
434a4(mdo sde): chen po/ srid pa gsum po thams cad 'byung ba dang 'byung ba las gyur pa'i gzugs gnas pa rnams ni skye ba dang 'jig pa yod par shes na/ 'byung ba chen po
434a5(mdo sde): dang 'byung ba las gyur pa'i gzugs las logs shig na/ mu stegs can rnams kyis gang la bsams nas mi rtag pa zhes rtog ste/ 'byung ba chen po bzhi mi skye ba
434a6(mdo sde): dang / rang bzhin gyi mtshan nyid mi 'jig pa'i phyir ro/ /de la dang po rtsom pa yongs su spangs pa'i mi rtag pa nyid ces bya ba ni 'byung ba chen po bzhi'ang ma yin pa
434a7(mdo sde): dang / gzhan yang tha dad pa'i 'byung ba chen po bzhi dang / so so tha dad pa'i mtshan nyid dang / rang gi mtshan nyid kyi phyir ro/ /bye brag mi dmigs pa dang / de'i bye brag
434b1(mdo sde): med pa dang / de la sogs pas yang mi rtsom pa dang / sbyor ba rnam pa gnyis pa mi rtsom pa ni mi rtag pa nyid shes par bya'o/ /de la dbyibs rnam par 'jig pa'i mi rtag pa zhes
434b2(mdo sde): bya ba ni 'di lta ste/ 'byung ba chen po bzhi dang / rgyur byas pa'i gzugs rnams kyi mi 'jig pa ni mthar phyin pa'i bar du mi 'jig go zhes zer la/ blo gros chen po/
434b3(mdo sde): mthar phyin pa ni rdul phra mo'i bar du rab tu phye ste/ 'jig pa las so sor brtags na 'byung ba chen po bzhi dang / rgyur byas pa'i gzugs rnams tha dad par mthong
434b4(mdo sde): ba'i dbyibs dang ring thung mi dmigs te/ 'byung ba chen po bzhi ni ma yin pas 'byung ba chen po bzhi mi 'jig gi /dbyibs rnam par 'jig pa lta bas grangs
434b5(mdo sde): can gyi smra bar ltung ba yin no/ /de la gzugs nyid mi rtag pa nyid ces bya ba ni 'di lta ste/ gzugs nyid mi rtag pa nyid yin pas dbyibs de dag mi rtag pa nyid de/
434b6(mdo sde): 'byung ba chen po rnams ni ma yin no/ /gal te 'byung ba bzhi po rnams mi rtag pa nyid yin na ni 'jig rten gyi grangs su brjod pa ma yin no/ /'jig rten gyi brjod
434b7(mdo sde): pa'i dngos po med na ni 'jig rten rgyang pan pa'i lta bar ltung bar 'gyur te/ dngos po thams cad brjod pa'i tshig tsam du mthong zhing rang gi mtshan nyid skye bar mi
435a1(mdo sde): mthong ba'i phyir ro/ /de la rnam par 'gyur ba'i mi rtag pa zhes bya ba ni 'di ltar gzugs dngos po gzhan du 'gyur bar snang ba ste/ 'byung
435a2(mdo sde): ba chen po rnams ni ma yin no/ /ji ltar gser las rgyan du byas pa rnams 'gyur bar snang yang gser gyi rang bzhin 'jig pa ma yin gyi/ rgyan gyi dbyibs la
435a3(mdo sde): ' jig pa yod pa de bzhin du dngos po gzhan rnam par 'gyur ba la sogs pa'ang de bzhin no zhes de la sogs pa'i rnam pas mu stegs can rnams mi rtag pa'i
435a4(mdo sde): lta bar rnam par rtog go / 'di ltar mes 'byung ba chen po rnams bsregs pa'i tshe rang gi mtshan nyid la ni mi sreg go /ci ste so so nas rang gi mtshan nyid gcig
435a5(mdo sde): gis gcig 'jig par byed na ni 'byung ba dag rgyur byas pa'i gzugs rnams 'chad par 'gyur ba'i rigs so/ /blo gros chen po/ nga'i chos ni byung ba nyid na rtag
435a6(mdo sde): pa'ang ma yin/ mi rtag pa'ang ma yin no/ /de ci'i phyir zhe na/ 'di lta ste/ phyi rol gyi dngos po ma nges pa'i phyir srid pa gsum sems tsam du bstan gyi/ mtshan
435a7(mdo sde): nyid sna tshogs dang / skye ba dang / 'jig pa yod par ni ma bstan to/ /'byung ba chen po 'dus pa'i bye brag dang / 'byung ba dang 'byung ba las gyur pa'i phyir rnam
435b1(mdo sde): pa gnyis kyi dngos po gzung ba dang 'dzin par rnam par rtog par 'gyur ba dang / rnam par rtog pa gnyis yongs su shes pa dang / phyi rol gyi dngos po dang dngos po med par lta ba
435b2(mdo sde): gnyis dang bral ba dang / rang gi sems snang ba tsam du khong du chud cing rnam par rtog pa'i bsams pa'i mngon par 'du byed pa las skye'i/ mngon par 'dus ma byas pa ni ma
435b3(mdo sde): yin no zhes sems dngos po dang dngos po med pa'i rnam par rtog pa dang bral bas na 'jig rten pa dang / 'jig rten las 'das pa dang / 'jig rten las 'das pa mchog gi
435b4(mdo sde): chos thams cad ni rtag pa'ang ma yin/ mi rtag pa nyid kyang ma yin no/ /rang gi sems snang ba tsam du khong du ma chud pas mtha' gnyis kyi lta ba ngan pa'i rgyun du lhung bar 'gyur
435b5(mdo sde): te| mu stegs can thams cad kyis rang gi rnam par rtog pa khong du mi chud do/ /so so'i skye bo de dag la gzhi ci'ang med pas 'di ltar 'jig rten pa dang /'jig rten las 'das
435b6(mdo sde): pa dang / 'jig rten las 'das pa mchog gi chos tshig gi rnam par rtog pa las skye bar byis pa so so'i skye bo rnams kyis khong du chud pa ma yin no/ /de nas bcom ldan
435b7(mdo sde): 'das kyis don de nyid yang bstan pa'i phyir tshigs su bcad pa 'di dag gsungs so/ /dang po brtsams nas rab spangs shing / /dbyibs dang rnam pa gzhan 'gyur dang / /
436a1(mdo sde): dngos po gzugs ni mi rtag pa/ /mu stegs blun pos rtog par byed/ /dngos po rnams la 'jig pa med/ /'byung ba 'byung ba'i rang bzhin gnas/ /
436a2(mdo sde): mu stegs mi rtag 'du shes pa/ /lta ba sna tshogs bying bar 'gyur/ /mu stegs can ni de dag la/ /skye dang 'jig pa gang yang med/ /'byung ba 'byung ba'i rang bzhin rtag/
436a3(mdo sde): ji skad mi rtag nyid du rtog /thams cad sems tsam snang ba ste/ /rnam pa gnyis su sems kyang 'jug /gzung ba dang ni 'dzin pa'o/ /bdag dang bdag gi yod ma yin/ /
436a4(mdo sde): tshangs pa sdong po rtsa ba yin/ /yal ga lo ma kun tu khyab/ /'di skad du ni ngas bshad de/ /de dag gi ni sems tsam yin/ /de nas yang byang chub sems dpa' blo gros
436a5(mdo sde): chen pos bcom ldan 'das la 'di skad ces gsol to/ /bcom ldan 'das/ byang chub sems dpa' dang / nyan thos dang / rang sangs rgyas thams cad kyis 'gog pa'i
436a6(mdo sde): snyoms par 'jug pa'i go rims kyi mtshams sbyor ba'i mtshan nyid bshad du gsol/ gal te 'gog pa'i snyoms par 'jug pa'i go rims kyi mtshams sbyor ba'i
436a7(mdo sde): mtshan nyid la mkhas par gyur na/ bdag dang byang chub sems dpa' gzhan rnams kyang 'gog pa'i snyoms par 'jug pa'i bde ba'i sgo spong bar mi 'gyur zhing /
436b1(mdo sde): nyan thos dang / rang sangs rgyas dang / mu stegs can gyi rmongs par ltung bar mi 'gyur lags so/ /bcom ldan 'das kyis bka' stsal pa/ blo gros chen po/ shin tu legs
436b2(mdo sde): bar nyon la yid la zung shig dang / ngas khyod la bshad par bya'o/ /blo gros chen pos bcom ldan 'das la/ bcom ldan 'das/ bshad du gsol zhes gsol pa
436b3(mdo sde): dang / bcom ldan 'das kyis bka' stsal pa/ blo gros chen po/ sa drug pa'i byang chub sems dpa' sems dpa' chen po dang / nyan thos dang / rang sangs rgyas rnams
436b4(mdo sde): kyis snyoms par 'jug pas skyed par byed la/ sa bdun pa'i byang chub sems dpa' sems dpa' chen po rnams ni sems kyi skad cig re re la snyoms par 'jug ste/
436b5(mdo sde): dngos po thams cad kyis rang bzhin gyi mtshan nyid yongs su spangs pas snyoms par 'jug gi /nyan thos dang / rang sangs rgyas rnams ni ma yin te/ nyan thos dang /
436b6(mdo sde): rang sangs rgyas rnams ni mngon par 'du byed pa'i blo can gzung ba dang / 'dzin pa'i mtshan nyid du lhung bas 'gog pa'i snyoms par 'jug go /de bas na sa bdun pa
436b7(mdo sde): ni yid la byed pas snyoms par 'jug pa ma yin te/ chos thams cad bye brag med pa'i mtshan nyid thob pas rim gyis mtshan nyid kyi dngos po sna tshogs thob pa ni ma
437a1(mdo sde): yin no/ /dge ba dang mi dge ba'i chos thams cad kyi rang gi mtshan nyid khong du chud de/ snyoms par 'jug pas de'i phyir sa bdun pa la
437a2(mdo sde): dge ba'i sems kyis snyoms par 'jug pa med do/ /blo gros chen po/ sa brgyad pa'i byang chub sems dpa' dang / nyan thos dang / rang sangs rgyas rnams kyi
437a3(mdo sde): sems dang / yid dang / yid kyi rnam par shes pa'i rnam par rtog pa dang / 'du shes ldog par 'gyur ro/ /sa dang po nas sa bdun pa'i bar gyi byang chub sems
437a4(mdo sde): dpa' de dag khams gsum pa 'di ni sems dang / yid dang / yid kyi rnam par shes pa tsam mo zhes so sor rab tu rtog ste/ bdag dang bdag gi dang bral ba/ rang gi
437a5(mdo sde): rnam par rtog pa'i spyod pa can/ phyi rol gyi dngos po sna tshogs kyi mtshan nyid du lhung ba/ byis pa so so'i skye bo rnams kyi rang gi mtshan nyid gzung ba dang / 'dzin pa'i
437a6(mdo sde): dngos po rnam pa gnyis su gyur pas mi shes pa'i rjes su song ba/ thog ma med pa'i dus nas rnam par spros pa'i gnas ngan len gyi bag chags kyis yongs su bsgos
437a7(mdo sde): pa rnams khong du mi chud do/ /blo gros chen po/ sa brgyad pa'i byang chub sems dpa' sems dpa' chen po dang / nyan thos dang / rang sangs rgyas rnams kyis mya
437b1(mdo sde): ngan las 'das pa mtshungs kyang byang chub sems dpa' ni ting nge 'dzin blos yongs su bzung bas/ de'i phyir ting nge 'dzin gyi sgo'i bde bas yongs su mya ngan las mi
437b2(mdo sde): 'da'o/ /gal te yongs su ma bzung du zin na ni de bzhin gshegs pa'i sa yongs su rdzogs par mi 'gyur zhing sems can gyi bya ba thams cad yongs su spong bar
437b3(mdo sde): 'gyur la/ de bzhin gshegs pa'i rigs kyi gdung yang chad par 'gyur bas na/ sangs rgyas bcom ldan 'das rnams de bzhin gshegs pa'i bsam gyis mi
437b4(mdo sde): khyab pa'i yon tan dpag tu med pa ston to/ /nyan thos dang / rang sangs rgyas rnams ting nge 'dzin gyi sgo'i bde bas phrogs par gyur pa'i phyir mya ngan las 'das par
437b5(mdo sde): 'du shes so/ /blo gros chen po/ ngas sa bdun pa'i sems dang / yid dang / yid kyi rnam par shes pa'i mtshan nyid la mkhas shing goms par bya ba dang / bdag dang
437b6(mdo sde): bdag gir 'dzin pa dang / gang zag dang / chos bdag med pa bsdu ba dang / skye ba dang / 'jig pa dang / rang dang spyi'i mtshan nyid la mkhas shing goms par bya ba
437b7(mdo sde): dang / so so yang dag par rig pa bzhi rnam par gdon mi za ba'i stobs la mkhas pa dang / ting nge 'dzin gyi sgo dang / sa'i go rims kyi mtshams sbyar ba dang / byang
438a1(mdo sde): chub kyi phyogs kyi chos rnam par dbye bar bya'o/ /byang chub sems dpa' sems dpa' chen po rnams rang dang spyi'i mtshan nyid mi shes shing
438a2(mdo sde): sa bdun la mi mkhas pa dang / mu stegs can gyi log pa'i lam du lhung bar mi bya ba'i phyir sa'i go rims kyis rnam par bzhag pa yin te/ blo gros chen po/ 'di la
438a3(mdo sde): yang dag par gang yang skye ba'am/ 'jig pa zhes bya ba med do/ /gzhan du na 'di lta ste/ sa'i go rims kyi mtshams sbyar ba dang / khams gsum sna tshogs kyi spyod
438a4(mdo sde): pa 'di ni sems snang ba tsam ste/ byis pa so so'i skye bo rnams kyis khong du mi chud do/ /byis pa so so'i skye bo rnams kyis khong du mi chud pas 'di lta ste/ nga dang sangs
438a5(mdo sde): rgyas de dag gis sa'i go rims kyi mtshams sbyar ba dang / khams gsum gyi spyod pa sna tshogs bstan to/ /gzhan yang / blo gros chen po/ nyan thos dang / rang
438a6(mdo sde): sangs rgyas rnams ni byang chub sems dpa'i sa brgyad la 'gog pa'i snyoms par 'jug pa'i bde ba'i myos pas myos te/ rang gi sems snang ba tsam la mi
438a7(mdo sde): mkhas pas rang dang spyi'i mtshan nyid du lhung ba/ bag chags kyis bsgribs pa/ gang zag dang chos bdag med par lhung ba chos su 'dzin par lta ba/ rnam par rtog
438b1(mdo sde): pas mya ngan las 'das par rab tu shes par gyur te/ rab tu dben pa la mos pa'i blo ni ma yin no/ /blo gros chen po/ byang chub sems dpa' ni sgo'i bde ba mthong yang sngon
438b2(mdo sde): gyi smon lam dang / snying brtse ba dang / snying rje chen po dang ldan zhing mthar thug pa'i gnas bcu rnam par dbye ba shes pas rnam par rtog pas mya ngan las 'das par 'du
438b3(mdo sde): shes par mi 'gyur te/ de ltar mya ngan las 'das pa'i rnam par rtog pa mi skye ba'i phyir/ gzung ba dang / 'dzin pa'i rnam par rtog pa yongs su spong zhing chos thams cad
438b4(mdo sde): rang gi sems snang ba tsam du khong du chud pas rnam par rtog pa mi skye ste/ sems dang / yid dang / yid kyi rnam par shes pa dang / phyi rol gyi dngos po'i rang gi ngo bo'i mtshan
438b5(mdo sde): nyid la mngon par zhen pa'i rnam par rtog par yang mi ltung la/ sangs rgyas kyi chos kyi rgyu mi skyed pa'ang ma yin te/ ye shes kyi rjes su skye bas de bzhin gshegs pa'i
438b6(mdo sde): rang gis rig pa'i sa 'thob par 'gyur te/ ji ltar skyes bu'i rmi lam na chu bo rgal bar rtsom pa pha rol tu ma phyin par sad la/ sad nas 'di snyam du ci 'di yang dag
438b7(mdo sde): pa'am/ 'on te yang dag pa ma yin pa zhes rtog par byed pa de ni yang dag pa'ang ma yin/ log pa'ang ma yin gyi/ gzhan du na thog ma med pa'i mthong ba dang / thos pa
439a1(mdo sde): dang / bye brag phyed pa dang / rnam par rig pa rgyu'i 'du shes sna tshogs kyi bag chags dang / dbyibs dang / gnas sna tshogs dang / yod
439a2(mdo sde): pa dang / med pa'i mtshan nyid du lhung ba dang / sems dang / yid dang / yid kyi rnam par shes pa'i rmi lam las snang ngo / /blo gros chen po/ de bzhin du byang chub
439a3(mdo sde): sems dpa' sems dpa' chen po rnams kyang byang chub sems dpa'i sa brgyad pa la rnam par rtog pa'i mtshan nyid skye bar mthong ba dang / sa dang po nas brtsal
439a4(mdo sde): bas sa bdun du 'pho ba dang / chos thams cad sgyu ma la sogs pa dang mtshungs par mthong ba'i sbyor bas gzung ba dang / 'dzin pa'i sems rnam par rtog pa'i spyod
439a5(mdo sde): pa las 'das te/ sangs rgyas kyi chos kyi sbyor ba byas nas da dung ma thob pa ni thob par byed do/ /blo gros chen po/ 'di ni byang chub sems dpa' rnams kyi mya ngan
439a6(mdo sde): las 'das pa'i sbyor ba rnam par mi 'jig pa yin te/ sems dang / yid dang / yid kyi rnam par shes pa yongs su spangs nas mi skye ba'i chos la bzod pa 'thob
439a7(mdo sde): par 'gyur ba'o/ /blo gros chen po/ don dam pa la ni go rims dang mtshams sbyar ba med de/ snang ba med pa rnam par rtog pa las dben pa'i chos bstan pa'o/ /de
439b1(mdo sde): nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /sems tsam dang ni snang med dang / /gnas 'di dang ni sangs
439b2(mdo sde): rgyas sa/ /'das dang ma 'ongs da ltar gyi/ /dus gsum sangs rgyas rnams kyis bshad/ /sems tsam sa ni bdun pa yin/ /snang ba med ni sa brgyad pa/ /sa gnyis
439b3(mdo sde): dag ni gnas zhes bya/ /sangs rgyas sa ni mchog yin no/ /rang rig ye shes rnam par dag /de ni nga yi sa yin no/ /dbang phyug dang ni mchog gi gnas/ /rnam par
439b4(mdo sde): brtag cing rab bkod pa/ /gsal byed 'bar ba'i me lta bur/ /'od zer kun tu khyab par snang / /'od zer 'bar bas mig mi nyams/ /srid gsum kun tu 'dul bar
439b5(mdo sde): byed/ /sprul pas srid gsum gnas par ston/ /kha cig snga nas sprul pa ste/ /der ni theg pa rnams ston pa/ /thams cad de bzhin gshegs kyi sa/ /sa bcu de ni dang po
439b6(mdo sde): yin/ /dang po pa ni brgyad pa yin/ /dgu pa yang ni bdun pa ste/ /bdun pa de yang brgyad pa yin/ /gnyis pa de ni gsum pa yin/ /bzhi pa yang ni lnga pa yin/ /gsum
439b7(mdo sde): pa yang ni drug yin te/ /snang ba med la rim ci yod// //'phags pa lang+kar gshegs pa rin po che'i mdo las/ bam po brgyad pa ste tha ma/ de nas
440a1(mdo sde): byang chub sems dpa' blo gros chen pos bcom ldan 'das la 'di skad ces gsol to/ /bcom ldan 'das/ de bzhin gshegs pa dgra bcom pa
440a2(mdo sde): yang dag par rdzogs pa'i sangs rgyas ni rtag pa zhig gam/ 'on te mi rtag pa zhig lags/ bcom ldan 'das kyis bka' stsal pa/ blo gros chen po/ de bzhin gshegs
440a3(mdo sde): pa dgra bcom pa yang dag par rdzogs pa'i sangs rgyas ni rtag pa'ang ma yin/ mi rtag pa'ang ma yin te/ 'di ltar gnyis ka'ang nyes pa yod pa'i phyir ro/ /gal te rtag
440a4(mdo sde): par gyur na ni byed pa'i bdag po yod pa'i nyes par 'gyur ro/ /mu stegs can dag rtag pa ni byed pa pos byas pa ma yin pa'o zhes zer te/ de bas na de bzhin gshegs
440a5(mdo sde): pa ni rtag kyang rtag pa ma yin te/ byas pa ma yin pa rtag pa'i nyes par 'gyur ba'i phyir ro/ /ci ste de bzhin gshegs pa mi rtag pa yin na ni byas pa yod pa'i mi rtag pa'i
440a6(mdo sde): nyes par 'gyur te/ phung po'i mtshan nyid dang / mtshan nyid gyi gzhi'i dngos po med pas phung po zhig pa ltar chad par 'gyur ba'i rigs na/ de bzhin gshegs pa ni chad par
440a7(mdo sde): mi 'gyur ro/ /blo gros chen po/ byas pa thams cad mi rtag na ni bum pa dang snam bu la sogs pa bzhin du thams cad kyang mi rtag pa'i nyes par 'gyur bas/ thams cad
440b1(mdo sde): mkhyen pa'i tshogs dang / sbyor ba rnams don med par 'gyur te/ 'di ltar byas pa'i phyir ro/ /byas pa thams cad kyang de bzhin gshegs pa yin par 'gyur te/ bye brag gi
440b2(mdo sde): rgyu'i dngos po med pa'i phyir ro/ /de lta bas na de bzhin gshegs pa ni rtag pa'ang ma yin/ mi rtag pa'ang ma yin no/ /gzhan yang / blo gros chen po/ de bzhin gshegs pa ni nam
440b3(mdo sde): mkha' ltar rtag pa ma yin te/ /nam mkha' ltar rtag pa yin na ni so so rang gis rig pa 'phags pa'i ye shes kyi tshogs rnams don med pa'i nyes par 'gyur ro/ /blo gros chen
440b4(mdo sde): po| dper na/ nam mkha' ni rtag pa'ang ma yin/ mi rtag pa'ang ma yin zhing / rtag pa dang / mi rtag pa dang / gcig pa dang / tha dad pa dang / gnyis ka dang / gnyis ka ma yin
440b5(mdo sde): pa dang / rtag pa dang / mi rtag pa'i nyes pa spangs pa'i phyir brjod par bya ba ma yin no/ /de'i phyir de bzhin gshegs pa ni rtag pa ma yin no/ /gzhan yang blo gros chen po/ gal te
440b6(mdo sde): de bzhin gshegs pa skye ba med pa'i rtag pa yin na ni ri bong dang rta la sogs pa'i rwa dang mtshungs shing skye ba med pa'i rtag par 'gyur ba'i phyir/ bsgrubs pa rnams don med
440b7(mdo sde): par 'gyur te/ skye ba med pa'i rtag pa'i nyes par 'gyur bas na/ de bzhin gshegs pa ni rtag pa ma yin no/ /gzhan yang / blo gros chen po/ dngos po gzhan gyis de bzhin
441a1(mdo sde): gshegs pa rtag pa yin par shes par 'gyur ba'ang yod do/ /de ci'i phyir zhe na/ 'di lta ste/ bar chad med pas mngon par rtogs pa'i ye shes
441a2(mdo sde): rtag pa'i phyir de bzhin gshegs pa rtag pa'o/ /blo gros chen po/ de bzhin gshegs pa 'jig rten du byung yang rung / 'jig rten du ma byung yang rung / chos nyid ni nges par
441a3(mdo sde): gnas pa nyid de/ nyan thos dang / rang sangs rgyas dang / de bzhin gshegs pa rnams kyi bar chad med pa'i gnas pa ni nam mkha' la mi gnas te/ byis pa so so'i skye bo
441a4(mdo sde): rnams kyis khong du chud par bya ba'ang ma yin no/ /blo gros chen po/ de bzhin gshegs pa rnams kyi thugs su chud pa'i ye shes ni shes rab kyis yongs su bsgos pa yin
441a5(mdo sde): gyi| blo gros chen po/ de bzhin gshegs pa ni sems dang / yid dang / yid kyi rnam par shes pa dang / phung po dang / khams dang / skye mched de dag gis yongs su bsgos
441a6(mdo sde): pa ma yin no/ /blo gros chen po/ srid pa gsum po thams cad ni yang dag pa ma yin pa rnam par rtog pa las byung ba yin gyi/ de bzhin gshegs pa rnams ni yang dag pa
441a7(mdo sde): ma yin pa rnam par rtog pa las byung ba ma yin no/ /blo gros chen po/ chos gnyis yod par gyur pa'i phyir rtag pa dang mi rtag pa yod par 'gyur gyi/ gnyis su med pa la ni ma
441b1(mdo sde): yin no/ /gnyis su med pa ni rab tu dben pa'o/ /chos thams cad ni gnyis su med pa dang / ma skyes pa'i mtshan nyid yin pa'i phyir/ de bas na de bzhin gshegs pa dgra
441b2(mdo sde): bcom pa yang dag par rdzogs pa'i sangs rgyas rnams ni rtag pa'ang ma yin/ mi rtag pa'ang ma yin no/ /blo gros chen po/ ji tsam du tshig gi rnam par rtog pa 'jug pa de tsam
441b3(mdo sde): du rtag pa dang mi rtag pa'i nyes par 'gyur gyi/ rnam par rtog pa'i blo zad par 'gyur na ni byis pa so so'i skye bo rnams kyis rtag pa dang mi rtag par lta ba rab tu ma zhi ba yongs
441b4(mdo sde): su spong bar 'gyur bas blo dang ldan pa rnams kyis rtag pa dang mi rtag pa dang / rtag pa dang / mi rtag pa'ang ma yin pa'i yongs su bsgos pa rnams shin tu spang bar bya'o/ /
441b5(mdo sde): de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /tshogs rnams don med gyur na ni/ /rtag dang mi rtag nyes pa skye/ /rnam
441b6(mdo sde): par rtog pa'i blo med na/ /rtag dang mi rtag rab tu spong / /dam ni rab tu 'cha' ba las/ /gud na 'dres pa'i don yod gyur/ /rang sems tsam du mnyam rtog na/ /tshig gi brjod pa dmigs
441b7(mdo sde): su med/ /de nas byang chub sems dpa' blo gros chen pos yang bcom ldan 'das la gsol pa/ bcom ldan 'das kyis yang bdag la phung po dang / khams dang / skye
442a1(mdo sde): mched rnams kyi skye ba dang 'jig pa bshad du gsol/ de dag la ni bdag ma mchis na su zhig skye zhing su zhig ldog par 'gyur te/ byis pa so so'i skye
442a2(mdo sde): bo rnams ni skye ba dang 'jig pa la gnas pas sdug bsngal zad par 'gyur ba khong du mi chud cing mya ngan las 'das pa rab tu mi rtog lags so/ /bcom ldan 'das kyis
442a3(mdo sde): bka' stsal pa/ legs so/ /de'i phyir legs par nyon cig dang khyod la bshad par bya'o/ /blo gros chen pos bcom ldan 'das la gsol pa/ de bzhin du 'tshal
442a4(mdo sde): lo zhes bka' mnyan pa dang / bcom ldan 'das kyis blo gros chen po la 'di skad ces bka' stsal to/ /de bzhin gshegs pa'i snying po dge ba dang / mi dge ba'i rgyur
442a5(mdo sde): gyur pa ni 'gro ba'i skye ba thams cad du khyab par byed pas gar mkhan bzhin du 'gro ba rnams rnam par 'gyur ba ston par byed pa/ bdag dang bdag gi spangs pa de khong
442a6(mdo sde): du ma chud pa'i phyir gsum 'dus pa'i rkyen gyi sbyor ba las skye ba dang / mu stegs can rnams kyis khong du ma chud pas byed pa por mngon par zhen to/ /thog ma med
442a7(mdo sde): pa'i dus nas rnam par spros pa'i gnas ngan len gyi bag chags kyis yongs su bsgos pa ni kun gzhi rnam par shes pa zhes bya ste/ ma rig pa gnas pa'i sa rnam par
442b1(mdo sde): shes pa bdun dang lhan cig bskyed pa/ rgya mtsho'i rlabs bzhin du lus rtag tu skyed cing rgyun mi 'chad pa/ rtag pa dang mi rtag pa'i nyes pa dang bral ba/ bdag tu smra ba yongs su
442b2(mdo sde): spangs pa/ rang bzhin gyis dri ma med pa/ mthar yongs su dag pa'o/ /de ma yin pa'i rnam par shes pa rnams skye ba dang / 'jig pa yod pa ste/ yid dang yid kyi rnam
442b3(mdo sde): par shes pa la sogs pa skad cig bdun dang bcas pa yang dag pa ma yin pa yongs su rtog pa'i rgyus yul rnams kyi dbyibs dang gnas sna tshogs len pa/ ming dang rgyu
442b4(mdo sde): mtshan la mngon par zhen pa/ rang gi sems snang ba'i gzugs kyi mtshan nyid khong du ma chud pa/ sdug bsngal dang bde ba ma rtogs pas rnam par grol ba'i gnas su phyin par
442b5(mdo sde): mi 'gyur ba ming dang rgyu mtshan gyi kun nas dkris pa'i 'dod chags skye la 'dod chags skyes nas rgyu dang dmigs par byed de/ tshor ba'i dbang po de dag 'gag gas na rim gyis
442b6(mdo sde): mi skye'o zhes gzhan du rang gi sems kyi rnam par rtog pas sdug bsngal dang / bde ba ma shes pas tshor ba dang / 'du shes 'gog pa'i snyoms par 'jug pa la snyoms par
442b7(mdo sde): zhugs nas bsam gtan bzhi pa thob pa/ yang dag pa'i bden pa dang / rnam par grol ba la mkhas pa'i rnal 'byor pa rnams rnam par grol ba'i 'du shes su byed de/ rab
443a1(mdo sde): tu ma spangs shing yongs su ma gyur pa ni de bzhin gshegs pa'i snying po kun gzhi rnam par shes pa zhes bya'o/ /rnam par shes pa bdun ni
443a2(mdo sde): 'khor bar 'jug cing 'gag pa med de/ de ci'i phyir zhe na/ de'i rgyu dang dmigs pa las rnam par shes pa rnams rab tu skye ba'i phyir ro/ /nyan thos dang / rang sangs
443a3(mdo sde): rgyas kyi rnal 'byor pa rnams kyi spyod yul ma yin pa/ bdag med pa ma rtogs pas rang dang spyi'i mtshan nyid kyis bsdus pa'i phung po dang / khams dang / skye mched
443a4(mdo sde): rnams skyed pa/ de bzhin gshegs pa'i snying po mthong bar gyur pa na/ chos lnga dang / rang bzhin dang / gang zag dang / chos bdag med pa rnams ldog par gyur
443a5(mdo sde): t e| sa'i rim pa'i mtshams sbyor ba khyad par du gyur pas gzhan mu stegs can gyi lta ba rnams kyis bskyod par mi nus pa ni byang chub sems dpa'i sa mi g.yo
443a6(mdo sde): ba la rab tu gnas pa zhes bya'o/ /ting nge 'dzin gyi bde ba'i sgo'i lam bcu rab tu 'thob par 'gyur te/ ting nge 'dzin blos yongs su bzung bas sangs rgyas kyi chos
443a7(mdo sde): bsam gyis mi khyab pa la so sor rab tu rtog pa dang / rang gi smon lam gyis ting nge 'dzin gyi sgo'i bde ba mi len cing yang dag pa'i mtha' la mi gnas par 'phags
443b1(mdo sde): pa'i so so rang gis rig par 'gro ba dang / nyan thos dang / rang sangs rgyas dang / mu stegs can thams cad dang thun mong ma yin pa'i rnal 'byor gyi lam 'phags pa'i
443b2(mdo sde): rigs kyi lam bcu dang / sku dang / ye shes dang / yid las skyes pa dang / ting nge 'dzin mngon par 'du byed pa med pa rab tu 'thob par 'gyur ro/ /de lta bas na/ blo gros
443b3(mdo sde): chen po/ byang chub sems dpa' sems dpa' chen po khyad par 'dod pa rnams kyis de bzhin gshegs pa'i snying po kun gzhi rnam par shes pa zhes bya ba yongs su
443b4(mdo sde): sbyang ba bya'o/ /blo gros chen po/ gal te kun gzhi rnam par shes pa med pa la de bzhin gshegs pa'i snying po zhes bya ba ni skye ba dang / 'jig pa'ang med par 'gyur te/ blo
443b5(mdo sde): gros chen po/ 'on kyang byis pa dang 'phags pa rnams la skye ba dang 'jig pa yod pas rnal 'byor pa rnams 'phags pa'i so so rang gis rig pa la 'jug cing mthong
443b6(mdo sde): ba'i chos la bde bar gnas pa'i sbyor ba mi gtong ngo / /blo gros chen po/ de bzhin gshegs pa'i snying po kun gzhi rnam par shes pa 'di ni rang bzhin gyis yongs su
443b7(mdo sde): dag pa yin mod kyi/ nyan thos dang / rang sangs rgyas rtog pa'i lta ba can thams cad glo bur gyi nyon mongs pas bsgribs pa'i phyir yongs su ma dag pa mthong gi /de bzhin
444a1(mdo sde): gshegs pa rnams ni ma yin no/ /blo gros chen po/ de bzhin gshegs pa ni mngon sum gyi spyod yul can yin pas/ dper na/ lag mthil gyi skyu ru ra'i
444a2(mdo sde): 'bras bu bzhin du gzigs so/ /blo gros chen po/ ngas don 'di rdzu 'phrul gyi mthu'i rnam par bzhag pas btsun mo phreng ldan ma dang / gzhan yang shes rab rno zhing yongs
444a3(mdo sde): s u rdzogs pa'i byang chub sems dpa' rnams kyi ched du de bzhin gshegs pa'i snying po kun gzhi rnam par shes pa zhes bya ba rnam par shes pa bdun dang lhan cig skye bar
444a4(mdo sde): bstan cing bshad de/ nyan thos rnams gang zag la bdag med par mthong ba la mngon par zhen pa'i phyir btsun mo phreng ldan ma sangs rgyas kyi byin gyi rlabs kyi mthus de bzhin
444a5(mdo sde): gshegs pa'i spyod yul bshad de/ nyan thos dang / rang sangs rgyas dang / mu stegs can rnams kyi spyod yul ni ma yin no/ /blo gros chen po/ de bzhin gshegs pa'i
444a6(mdo sde): snying po kun gzhi rnam par shes pa ni de bzhin gshegs pa nyag gcig dang / gzhan yang shes rab rno zhing don la rton pa'i byang chub sems dpa' shes rab can rnams kyi
444a7(mdo sde): spyod yul yin te/ de lta bas na blo gros chen po khyod dang / byang chub sems dpa' sems dpa' chen po gzhan dag gis de bzhin gshegs pa'i snying po kun gzhi rnam
444b1(mdo sde): par shes pa 'di la rab tu brtson zhing bslab par bya ste/ thos pa dang / shes pa tsam gyis chog pa'i 'du shes su mi bya'o/ /de nas bcom ldan 'das kyis don de nyid yang
444b2(mdo sde): bstan pa'i phyir tshigs su bcad pa 'di dag gsungs so/ /zab mo de bzhin gshegs pa yi/ /snying po rnam shes bdun dag dang / lhan cig 'dzin gnyis rab tu 'jug /mkhas
444b3(mdo sde): pa dag ni yongs su spong / /me long gzugs bzhin sems snang ste/ /thog ma med nas bag chags bsgos/ /yang dag ji bzhin rab rtogs na/ /dngos po rnams ni dngos po
444b4(mdo sde): med/ /ji ltar byis pa sor mo'i rtser/ /'dzin cing zla ba mi lta ba/ /de bzhin yi ger zhen pa rnams/ /nga yi yang dag mthong mi 'gyur/ /sems ni gar mkhan bzhin du gnas/ /
444b5(mdo sde): yid ni ram bu theg pa 'dra/ /rnam shes lnga ni grogs lta bu/ /rnam rtog gar rnams rab tu lta/ /de nas byang chub sems dpa' blo gros chen pos bcom ldan 'das la 'di
444b6(mdo sde): skad ces gsol to/ /bcom ldan 'das kyis chos lnga dang / rang bzhin dang / rnam par shes pa dang / bdag ma mchis pa gnyis yongs su rtogs par 'gyur ba rnam
444b7(mdo sde): par dbye ba'i mtshan nyid bshad du gsol/ des bdag dang byang chub sems dpa' gzhan rnams kyang sa thams cad kyi go rims kyi mtshams sbyor zhing chos 'di dag
445a1(mdo sde): rnam par dbye ba dang / sangs rgyas kyi chos thams cad kyi rjes su 'jug par 'gyur te/ sangs rgyas kyi chos thams cad kyi rjes su zhugs pa
445a2(mdo sde): ni de bzhin gshegs pa'i rang gis rig pa'i sa'i bar du 'jug par 'gyur ro/ /bcom ldan 'das kyis bka' stsal pa/ blo gros chen po/ legs par nyon la yid la
445a3(mdo sde): zungs shig blo gros chen pos bcom ldan 'das la gsol pa/ de bzhin du 'tshal lo zhes bka' mnyan pa dang / bcom ldan 'das kyis bka' stsal pa/ blo gros
445a4(mdo sde): chen po/ chos lnga dang / rang bzhin dang / rnam par shes pa dang / bdag med pa gnyis rnam par dbye ba dang / rab tu 'jug pa'i mtshan nyid ni 'di lta ste/ ming dang /
445a5(mdo sde): rgyu mtshan dang / rnam par rtog pa dang / yang dag pa'i ye shes dang / de bzhin nyid de/ rnal 'byor pa rnams kyis bsgoms na/ de bzhin gshegs pa'i rang gis rig pa
445a6(mdo sde): 'phags pa'i tshul la rab tu 'jug cing rtag pa dang / chad pa dang / yod pa dang / med pa la sogs pa'i lta ba spangs nas mthong ba'i chos la bde ba'i snyoms par 'jug pa
445a7(mdo sde): la gnas pa mngon sum du 'gyur ro/ /blo gros chen po/ chos lnga dang / rang bzhin dang / rnam par shes pa dang / bdag med pa gnyis dang / rang gi sems snang ba dang / phyi
445b1(mdo sde): rol gyi dngos po de dag khong du ma chud pa'i phyir so so'i skye bo rnam par rtog par byed kyi/ 'phags pa rnams ni ma yin no/ /blo gros chen pos bcom ldan 'das la gsol
445b2(mdo sde): pa/ bcom ldan 'das/ ji ltar na byis pa so so'i skye bo rnams rnam par rtog pa skye la 'phags pa rnams kyis ma lags/ bcom ldan 'das kyis bka' stsal pa/ blo gros
445b3(mdo sde): chen po/ byis pa so so'i skye bo rnams kun rdzob kyi brda'i ming dang rgyu mtshan la mngon par zhen pas sems kyi rjes su 'brang ngo / /rjes su 'brangs nas mtshan ma'i kha dog
445b4(mdo sde): sna tshogs 'dod pas bdag dang bdag gir lta bar lhung ba'i bsam pa can rnams gzugs bzang po la mngon par zhen par byed de/ mngon par zhen nas mi shes pas
445b5(mdo sde): bsgribs pa'i phyir mngon par chags pa skyed do/ /mngon par chags par gyur nas ni 'dod chags dang / zhe sdang dang / gti mug las byung ba'i las bsags so/ /mngon
445b6(mdo sde): par bsags nas ni rnam par rtog pas rang la 'ching bar byed de/ ji ltar dar gyi srin bu skon pa byed pa bzhin du 'khor ba'i rgya mtshor 'gro ba rnams kyi skon par lhung ba ni zo
445b7(mdo sde): chun gyi 'khrul 'khor bzhin te/ 'di ltar gti mug pa'i phyir sgyu ma dang / smig rgyu dang / chu'i zla ba dang mtshungs par rang bzhin gyis bdag dang bdag gi dang bral bar ma
446a1(mdo sde): shes nas yang dag pa ma yin pa'i rnam par rtog pa thams cad skyed par byed do/ /mtshan nyid dang / mtshan nyid kyi gzhi dang / skye ba dang /
446a2(mdo sde): 'jig pa dang bral ba rang gi sems kyi rnam par rtog pa las skyes pa/ dbang phyug dang / dus dang / rdul phra mo dang / gtso bo las byung ba ma yin par ma shes nas
446a3(mdo sde): byis pa so so'i skye bo rnams ming dang / rgyu mtshan gyi rjes su 'brang ngo / /de la/ blo gros chen po rgyu mtshan/ de'ang mig gi rnam par shes pas snang bar bya ba ni gzugs zhes
446a4(mdo sde): bya'o/ /de bzhin du rna ba dang / sna dang / lce dang / lus dang / yid kyi rnam par shes pas snang bar bya ba ni sgra dang / dri dang / ro dang / reg bya dang / chos zhes bya ste/ 'di
446a5(mdo sde): ni rgyu mtshan zhes bya'o/ /blo gros chen po/ rnam par rtog pa de ni gang gis ming mang por btags nas mtshan ma rnams gsal bar byed pa ste/ 'di ni de bzhin gyi gzhan
446a6(mdo sde): du ma yin no zhes glang po che dang / rta dang / shing rta dang / rkang thang dang / skyes pa dang / bud med la sogs pa'i ming gang yin pa de ni rnam par rtog pa zhes bya'o/ /blo gros
446a7(mdo sde): chen po/ yang dag pa'i ye shes gang gis ming dang / rgyu mtshan de dag mi dmigs shing phan tshun 'gro ba'i mgron po dang mtshungs te/ rnam par shes pa rnams mi skye
446b1(mdo sde): bas rtag pa med pa/ chad pa med pas mu stegs can dang / nyan thos dang / rang sangs rgyas thams cad kyi sar mi ltung ba'o/ /gzhan yang / blo gros chen po/ byang chub
446b2(mdo sde): sems dpa' sems dpa' chen po rnams ni yang dag pa'i ye shes des ming dang / rgyu mtshan rnam par 'jog par yang mi byed la/ ming dang rgyu mtshan rnam par mi
446b3(mdo sde): gzhog pa'ang ma yin pas lta ba gnyis su sgro 'dogs pa dang / skur pa 'debs pa yongs su spong bar byed do/ ming dang rgyu mtshan mi skye ba ni de bzhin nyid ces bya'o/ /
446b4(mdo sde): blo gros chen po/ byang chub sems dpa' sems dpa' chen po de bzhin nyid la gnas pa ni snang ba med pa'i spyod yul thob pa'i phyir byang chub sems dpa'i sa rab tu
446b5(mdo sde): dga' ba 'thob ste/ byang chub sems dpa'i sa rab tu dga' ba thob nas mu stegs can dang / ngan song gi 'gro ba thams cad las shin tu 'das shing 'jig rten las
446b6(mdo sde): 'das pa'i tshul la yang dag par gnas pa/ chos kyi mtshan nyid la 'dris pa/ sgyu ma lta bu la sogs pa'i chos thams cad rnam par 'byed pa rang gis rig pa'i chos kyi tshul gyi
446b7(mdo sde): mtshan nyid rtog ge pa'i lta ba ya mtshan gyi mtshan nyid dang bral bas rim gyis chos kyi sprin gyi bar du 'thob par 'gyur te/ bar de'ang ting nge 'dzin dang / stobs dang / dbang dang /
447a1(mdo sde): mngon par shes pa rgyas shing de bzhin gshegs pa'i sa'i bar du 'thob par 'gyur ro/ /de thob nas chu'i zla ba bzhin du sprul pa rnam pa sna tshogs
447a2(mdo sde): k un tu ston cing sems can yongs su smin par byed pa ni mthar thug pa'i gnas bcu yongs su rdzogs nas mos pa sna tshogs pa'i sems can rnams la rab tu 'byed
447a3(mdo sde): cing chos ston kyang chos kyi sku ni yid kyi mngon par 'du byed pa dang bral ba'o/ /'di ni byang chub sems dpa' rnams de bzhin nyid la zhugs nas thob pa zhes bya'o/ /de
447a4(mdo sde): nas byang chub sems dpa' blo gros chen pos bcom ldan 'das la 'di skad ces gsol to/ /bcom ldan 'das/ ci rang bzhin gsum po rnams chos lnga'i nang du
447a5(mdo sde): 'dus pa zhig lags sam/ 'on te so so nas rang gi mtshan nyid du grub pa zhig lags/ bcom ldan 'das kyis bka' stsal pa/ blo gros chen po/ rang bzhin gsum
447a6(mdo sde): dang / rnam par shes pa brgyad dang / bdag med pa gnyis kyang chos lnga'i nang du 'dus so/ /blo gros chen po/ ming dang rgyu mtshan de dag ni kun tu brtags pa'i rang bzhin
447a7(mdo sde): yin no/ /blo gros chen po/ rnam par rtog pa de la brten nas sems dang sems las byung ba'i chos ming dang lhan cig skye ste/ ji ltar nyi ma dang 'od zer lhan cig 'byung ba
447b1(mdo sde): bzhin du sna tshogs kyi mtshan nyid so sor rnam par rtog cing / 'dzin par byed pa de ni gzhan gyi dbang gi rang bzhin zhes bya'o/ /blo gros chen po/ yang dag pa'i ye shes dang / de
447b2(mdo sde): bzhin nyid ni mi 'jig pa'i phyir yongs su grub pa'i ngo bo nyid ces bya'o/ /gzhan yang / blo gros chen po/ rang gi sems snang ba'i rnam par rtog pa la rnam pa brgyad du dbye
447b3(mdo sde): ste| 'di lta ste/ kun gzhi rnam par shes pa dang / yid dang / yid kyi rnam par shes pa dang / rnam par shes pa'i tshogs lnga'o/ /de la rgyu mtshan ni yang dag pa ma yin pa'i
447b4(mdo sde): mtshan nyid la kun tu brtags pa'i phyir bdag dang bdag gir 'dzin pa gnyis 'gags na bdag med pa gnyis skye'o/ /de lta bas na/ blo gros chen po/ chos lnga po 'di'i
447b5(mdo sde): nang du nyan thos dang / rang sangs rgyas dang / byang chub sems dpa' dang / de bzhin gshegs pa rnams kyi so so rang gis rig pa 'phags pa'i ye shes dang / sa rnams
447b6(mdo sde): kyi mtshams sbyar ba dang / go rims dang / sangs rgyas kyi chos thams cad kyang 'dus so/ /gzhan yang / blo gros chen po/ chos lnga ni rgyu mtshan dang / ming dang / rnam par
447b7(mdo sde): rtog pa dang / de bzhin nyid dang / yang dag pa'i ye shes so/ /blo gros chen po/ de la rgyu mtshan ni gnas pa dang / dbyibs kyi mtshan nyid dang / gzugs la sogs pa'i
448a1(mdo sde): mtshan nyid du snang ba ni rgyu mtshan zhes bya'o/ /gang rgyu mtshan de nyid la bum pa zhes bya ba la sogs pa'i ming yod pas 'di ni de bzhin gyi gzhan du
448a2(mdo sde): ma yin no zhes bya ba de ni ming zhes bya ba ste/ ming mang po btags nas rgyu mtshan rnams gsal bar byed pa'o/ /bum pa la sogs pa'i sems dang sems las byung ba'i
448a3(mdo sde): chos de ni rnam par rtog pa zhes bya'o/ /ming de dang rgyu mtshan de dag mthar dmigs su med pa dang / thog ma dang / tha mar rig par bya ba med pa dang / chos rnams
448a4(mdo sde): la phan tshun med pa dang / yang dag pa ma yin pa'i rnam par rtog pa dang bral ba ni de bzhin nyid ces bya'o/ /de kho na nyid yang dag par nges pa mthar thug par yang rang
448a5(mdo sde): b zhin dmigs su med pa de ni de bzhin nyid kyi mtshan nyid du nga dang de bzhin gshegs pa rnams kyang rjes su zhugs shing sems can thams cad la yang dag pa ji lta ba
448a6(mdo sde): bzhin du bshad do/ /btags so/ /gsal bar byas so/ /gang de'i rjes su zhugs nas yang dag par rtogs shing chad pa dang rtag pa med pa/ rnam par rtog pa mi 'byung ba
448a7(mdo sde): so so rang gis rig pa 'phags pa'i ye shes kyi tshul dang rjes su mthun pa/ mu stegs can dang / nyan thos dang / rang sangs rgyas thams cad kyis mi dmigs pa'i
448b1(mdo sde): mtshan nyid de ni yang dag pa'i ye shes zhes bya'o/ /blo gros chen po/ de dag ni chos lnga zhes bya ste/ rang bzhin rnam pa gsum dang / rnam par shes pa brgyad dang / bdag med pa
448b2(mdo sde): gnyis dang / sangs rgyas kyi chos thams cad kyang der 'dus te/ de lta bas na/ blo gros chen po/ de la bdag nyid kyis nan tan du bslab par bya zhing gzhan la'ang bslab par
448b3(mdo sde): bya ste/ gzhan gyi rjes su 'brang bar mi bya'o/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /chos lnga dang ni rang bzhin
448b4(mdo sde): gsum/ /rnam shes brgyad po nyid dag dang / /bdag med don ni rnam gnyis por/ /theg chen thams cad bsdus pa yin/ /ming dang rgyu mtshan rnam par rtog /rang bzhin
448b5(mdo sde): gnyis kyi mtshan nyid de/ /yang dag ye shes de bzhin nyid/ /yongs su grub pa'i mtshan nyid do/ /de nas byang chub sems dpa' blo gros chen pos yang bcom ldan 'das la
448b6(mdo sde): 'di skad ces gsol to/ /ji ltar bcom ldan 'das kyis gsungs pa ltar na 'das pa'i sangs rgyas rnams ni gang+gA'i klung gi bye ma snyed de/ ma 'ongs pa dang / da ltar gyi'ang de bzhin
448b7(mdo sde): no zhes bka' stsal na/ bcom ldan 'das/ 'di la sgra ji bzhin du don gzung bar bgyi'am/ 'on te don gzhan zhig mchis lags/ bcom ldan 'das/ thugs brtse bar dgongs
449a1(mdo sde): te bshad du gsol/ bcom ldan 'das kyis bka' stsal pa/ blo gros chen po/ sgra ji bzhin du don gzung bar mi bya ste/ dus gsum gyi de
449a2(mdo sde): bzhin gshegs pa rnams ni yang dag par gang+gA'i klung gi bye ma snyed du ma yin no/ /de ci'i phyir zhe na/ 'jig rten pa'i bsam pa las 'das pas dpe rnams kyis
449a3(mdo sde): dper bya ba ma yin no/ /'di ltar byis pa so so'i skye bo rtag pa la mngon par zhen pa dang / mu stegs can gyi rnam par btags pa'i lta ba ngan pa 'phel nas 'khor ba la
449a4(mdo sde): thug pa med par 'gyur ba dag 'khor bar 'gro ba'i 'khor lo la yongs su skyo bar bya ba dang / brtson 'grus khyad par can rtsom du gzhug pa'i phyir de dag la 'di skad
449a5(mdo sde): d u de bzhin gshegs pa rnams ni mthong bar sla bas u dum+bA ra'i me tog lta bu ma yin no zhes bstan te mthong bar dka' zhes rtsom pa gtong bar 'gyur ba'i phyir
449a6(mdo sde): r o| |res 'ga' ni 'dul ba'i skye bo rnams la gzigs nas 'di skad du de bzhin gshegs pa rnams ni shin tu mthong bar dka' bas u dum+bA ra'i me tog bzhin
449a7(mdo sde): no zhes bshad de/ u dum+bA ra'i me tog ni sus kyang ma mthong / mi mthong / mthong bar mi 'gyur na/ de bzhin gshegs pa ni 'jig rten thams cad kyis mthong ste/
449b1(mdo sde): rang gi tshul rnam par gzhag pa'i phyir 'di skad du de bzhin gshegs pa rnams 'byung ba u dum+bA ra'i me tog bzhin no/ /zhes bshad pa ni ma yin no/ /blo gros chen po/ rang
449b2(mdo sde): gi tshul rnam par gzhag pa ni 'jig rten pa'i bsam pa las 'das pas byis pa so so'i skye bo de dag yid ches par mi 'gyur te/ so so rang gis rig pa'i 'phags
449b3(mdo sde): pa'i ye shes kyi spyod yul la ni dper bya ba med do/ /de kho na nyid kyi de bzhin gshegs pa ni sems dang / yid dang / yid kyi rnam par shes pa las 'das pas mthong
449b4(mdo sde): bar bya ba'i mtshan ma rnams kyis dpe byar mi rung ngo / /blo gros chen po/ 'on kyang ngas de bzhin gshegs pa rnams gang+gA'i klung gi bye ma dang mnyam mo zhes dpes bstan pa
449b5(mdo sde): la nyes pa med de/ blo gros chen po/ dper na/ gang+gA'i gi bye ma ni nya dang / rus sbal dang / shi shu mA ra dang / seng+ge dang / glang po che dang / rta dang / mi dang / ri dwags rnams
449b6(mdo sde): gyis gtses shing dkrugs kyang bye ma de 'di snyam du 'di dag gis bdag la gtses so zhes rnam par rtog par mi byed de/ rang bzhin gyis yongs su dag cing dri ma rnams
449b7(mdo sde): kyis gos ba med pa'i phyir ro/ /de bzhin du de bzhin gshegs pa dgra bcom pa yang dag par rdzogs pa'i sangs rgyas kyi so so rang gis rig pa 'phags pa'i ye shes kyi
450a1(mdo sde): gang+gA'i klung chen po la yod pa'i stobs dang / mngon par shes pa dang / dbang po la sogs pa'i bye ma rnams la'ang mu stegs can thams
450a2(mdo sde): cad dang / mi rnams dang / ri dwags la sogs pa thams cad kyis gtses shing dkrugs kyang de bzhin gshegs pa la dgongs pa mi mnga' bas rnam par rtog pa mi
450a3(mdo sde): skye ste/ de bzhin gshegs pa rab tu dben zhing dgongs pa'i 'du shes med pa dang / de bzhin gshegs pa'i sngon gyi smon lam gyi dbang gis ting nge 'dzin gyi bde ba
450a4(mdo sde): la sems can rnams dgod pa'i phyir rnam par gtses so snyam du mi dgongs pas gang+gA'i klung gi bye ma dang mtshungs shing bye brag med do/ /gzhan yang 'dod chags dang /
450a5(mdo sde): khong khro ba dang / gti mug yongs su spangs pa'i phyir ro/ /dper na/ gang+gA'i klung gi bye ma rnams ni sa'i mtshan nyid kyi rang bzhin yin pas bskal pas tshig pa nas thams
450a6(mdo sde): cad bsregs kyang sa'i 'byung ba chen po ni rang bzhin mi 'dor te/ 'di ltar me'i khams dang lhan cig skye ba'i phyir ro/ /gzhan du na byis pa so so'i skye bo rnams
450a7(mdo sde): tshig par rtog mod kyi sa de ni mi tshig ste/ 'di ltar me'i khams kyi rgyu'i phyir ro/ /de bzhin du/ blo gros chen po/ de bzhin gshegs pa'i chos kyi sku'ang gang+gA'i klung
450b1(mdo sde): gi bye ma ltar mi 'jig go blo gros chen po/ dper na/ gang+gA'i klung gi bye ma rnams la ni tshad med do/ /de bzhin gshegs pa rnams kyi 'od zer rnams kyang de bzhin du tshad
450b2(mdo sde): med de/ sems can yongs su smin par bya ba'i phyir sangs rgyas thams cad kyis 'khor gyi dkyil 'khor thams cad kun tu snang bar byed do/ /blo gros chen po/ dper
450b3(mdo sde): na| gang+gA'i klung gi bye ma rnams la ni bye ma tha dad pa gzhan btsal na nam yang mi rnyed do/ /de bzhin du/ blo gros chen po/ de bzhin gshegs pa dgra bcom pa yang dag
450b4(mdo sde): par rdzogs pa'i sangs rgyas la'ang 'khor ba'ang med/ skye ba dang 'gag pa med de/ srid pa'i rgyu dang rkyen chad pa'i phyir ro/ /blo gros chen po/ dper na/ gang+gA'i klung gi
450b5(mdo sde): bye ma rnams ni 'phel ba dang / 'grib pa shes par mi nus so/ /de bzhin du/ blo gros chen po/ de bzhin gshegs pa'i ye shes kyang sems can yongs su smin par bya ba mi 'phel mi
450b6(mdo sde): 'grib ste/ lus kyi chos can ma yin pa'i phyir ro/ /lus kyi chos can la ni 'jig pa yod kyi/ de bzhin gshegs pa'i chos kyi sku ni lus kyi chos can ma yin no/ /dper na/
450b7(mdo sde): gang+gA'i klung gi bye ma rab tu btsir kyang mar mi dmigs so/ /de bzhin du sems can gyi rab tu gnod pa'i sdug bsngal thams cad kyis de bzhin gshegs pa la gnod
451a1(mdo sde): pa byas kyang / ji srid du sems can rnams yongs su mya ngan las ma 'das kyi bar du chos kyi dbyings mi 'dor te/ rang gi ting nge 'dzin
451a2(mdo sde): dang / smon lam gyi bde ba dang / thugs rje chen po'i phyir ro/ blo gros chen po/ dper na/ gang+gA'i klung gi bye ma rnams ni chu'i rgyun gyi rjes su 'bab ste/ chu med par ni ma yin
451a3(mdo sde): no| |de bzhin du/ blo gros chen po/ de bzhin gshegs pa rnams kyis bstan pa'i chos thams cad kyang mya ngan las 'das pa'i rgyun gyi rjes su 'bab pas de'i phyir 'di
451a4(mdo sde): skad du gang+gA'i klung gi bye ma dang mnyam pa zhes bshad do/ /de bzhin gshegs pa ni 'gro ba rnams kyi rjes su mi 'jug ste/ rjes su 'bab cing 'gro ba ni 'jig pa'i don
451a5(mdo sde): yin pa'i phyir ro/ /blo gros chen po/ 'khor ba'i thog ma'i mtha' shes par mi nus pa'i phyir/ shes pa med na ji ltar 'gro ba zhes bshad/ blo gros chen po/ 'gro ba
451a6(mdo sde): zhes bya ba ni chad pa'i don yin na byis pa so so'i skye bo rnams kyis mi shes so/ /blo gros chen pos bcom ldan 'das la gsol pa/ bcom ldan 'das/ gal te sems
451a7(mdo sde): can rnams 'khor ba'i thog ma'i mtha' 'tshal ba ma mchis na ji ltar rnam par thar pa khong du chud par 'gyur/ bcom ldan 'das kyis bka' stsal pa/ blo gros chen po/
451b1(mdo sde): thog ma med pa'i dus kyi rnam par spros pa'i gnas ngan len rnam par rtog pa'i bag chags kyi rgyu 'gag cing rang gi sems snang ba tsam du mthong ba'i tshe shes so/ /phyi rol
451b2(mdo sde): gyi don dang / rnam par rtog pa'i lus gnas gyur pa la thar pa zhes bya'i/ 'jig pa ni ma yin no/ /de bas na mtha' med pa zhes bya ba ni ci'ang med pa ma yin te/ de dag
451b3(mdo sde): rnam par rtog pa'i phyir mtha' med pa zhes bya ba la sogs pa'i ming gi rnam grangs byas pa yin no/ /phyi dang nang gnyis ka rab tu brtags na rnam par rtog pa las logs
451b4(mdo sde): shig na gzhan tha dad pa'i sems can gang yang med pas shes pa dang / shes bya dang / chos thams cad ni rab tu dben pa yin te/ rang gi sems snang ba'i rnam par
451b5(mdo sde): rtog pa yongs su ma shes pa'i phyir rnam par rtog pa skye'i/ gal te yongs su shes par gyur na ni ldog par 'gyur ro/ /de nas bcom ldan 'das kyis don de nyid yang
451b6(mdo sde): bstan pa'i phyir tshigs su bcad pa 'di dag gsungs so/ /'dren pa rnams ni rab brtags na/ /gang+gA'i klung gi bye ma bzhin/ /'jig pa med cing 'gro ba med/ /mthar
451b7(mdo sde): thug min pa'ang ma yin te/ /de ni mnyam pa nyid dag gis/ /de bzhin gshegs rnams brtags pa yin/ /gang+gA'i bye ma la sogs ltar/ /nyes pa thams cad rab
452a1(mdo sde): spangs te/ /rgyun phyogs 'jug cing rang bzhin rtags/ /de ni sangs rgyas sangs rgyas nyid/ /de nas byang chub sems dpa' blo gros chen
452a2(mdo sde): pos yang bcom ldan 'das la 'di skad ces gsol to/ /bcom ldan 'das/ chos thams cad skad cig mar 'jig pa'i mtshan nyid bshad du gsol/ /bcom
452a3(mdo sde): ldan 'das/ ji ltar na chos thams cad skad cig ma lags/ bcom ldan 'das kyis bka' stsal pa/ blo gros chen po/ de'i phyir legs par nyon la yid la gzung
452a4(mdo sde): zhig dang / khyod la bshad par bya'o/ /blo gros chen pos bcom ldan 'das la gsol pa/ bcom ldan 'das/ de bzhin du 'tshal zhes bka' mnyan pa dang / bcom ldan
452a5(mdo sde): 'das kyis bka' stsal pa/ blo gros chen po/ de la chos thams cad ces bya ba ni 'di lta ste/ dge ba dang / mi dge ba dang / lung du bstan pa dang / lung du ma bstan pa
452a6(mdo sde): dang / 'dus byas dang / 'dus ma byas pa dang / 'jig rten pa dang / 'jig rten las 'das pa dang / kha na ma tho ba dang bcas pa dang / kha na ma tho ba med pa dang / zag
452a7(mdo sde): pa dang bcas pa dang / zag pa med pa dang / zin pa dang / ma zin pa rnams yin te/ blo gros chen po/ mdor na sems dang / yid dang / yid kyi rnam par shes pa dang /
452b1(mdo sde): bag chags rnams ni nye bar len pa'i phung po lnga'i rgyu dang / sems dang / yid dang / yid kyi rnam par shes pa'i bag chags rgyas par byed pa yin te/ byis pa so so'i skye bo
452b2(mdo sde): rnams kyis dge ba dang / mi dge bar yongs su brtags so/ /blo gros chen po/ ting nge 'dzin gyi bde ba dang / snyoms par 'jug pas mthong ba'i chos la bde bar gnas
452b3(mdo sde): pa ni 'phags pa rnams kyi dge ba zag pa med pa zhes bya'o/ /blo gros chen po/ de la dge ba dang mi dge ba zhes bya ba ni 'di lta ste/ rnam par shes pa brgyad rnams so/ /brgyad
452b4(mdo sde): gang zhe na/ 'di lta ste/ de bzhin gshegs pa'i snying po kun gzhi rnam par shes pa zhes bsgrags pa dang / sems dang / yid dang / yid kyi rnam par shes pa dang /
452b5(mdo sde): rnam par shes pa lnga'i tshogs rnams te/ mu stegs can gyis brjod par bya ba ma yin no/ /blo gros chen po/ rnam par shes pa'i tshogs lnga ni sems dang / yid dang /
452b6(mdo sde): yid kyi rnam par shes pa dang lhan cig pa/ dge ba dang / mi dge ba'i mtshan nyid phan tshun du rnam par 'gyur zhing 'jig pa/ rgyud kyi rgyun gyis 'jug pas rnam par mi
452b7(mdo sde): 'jig pa/ lus byung nas skye zhing 'jig par yang 'gyur ba'o/ /rang gi sems snang ba tsam du ma rtogs pa'i phyir 'gags ma thag tu rnam par shes pa gzhan 'byung ste/
453a1(mdo sde): dbyings kyi bye brag 'dzin pa'i yid kyi rnam par shes pa rnam par shes pa'i tshogs lnga dang ldan par 'byung zhing skad cig gi dus su'ang mi
453a2(mdo sde): gnas pa de ni skad cig ma zhes bya'o/ /blo gros chen po/ de la skad cig ma zhes bya ba ni kun gzhi rnam par shes pa zhes bsgrags pa de bzhin gshegs pa'i snying po
453a3(mdo sde): yid dang lhan cig skyes pa'i rnam par shes pa'i bag chags kyis skad cig pa yin gyi/ zag pa med pa'i bag chags kyis skad cig pa ni ma yin no/ /byis pa so so'i
453a4(mdo sde): skye bo rnams kyis rtogs par mi 'gyur te/ 'di ltar skad cig mar smra ba la mngon par zhen pa'i phyir chos thams cad skad cig pa dang / skad cig pa ma yin pa 'di mi
453a5(mdo sde): rtogs so/ /de chad par lta ba'i phyir 'dus ma byas pa'i chos rnams kyang 'jig par byed do/ /blo gros chen po/ rnam par shes pa bdun po rnams ni 'khor bar 'jug
453a6(mdo sde): pa ma yin te/ sdug bsngal dang bde ba'ang mi myong la/ mya ngan las 'da' ba'i rgyu'ang ma yin no/ /blo gros chen po/ de bzhin gshegs pa'i snying po ni sdug bsngal
453a7(mdo sde): dang bde ba'ang myong ste/ rgyu dang lhan cig tu 'jug cing ldog go /gnas pa'i sa gzhi dang / ma rig pa'i gnas kyis rab tu myos pas byis pa so so'i skye bo dag skad cig
453b1(mdo sde): mar lta ba mi rtogs shing / rnam par rtog pas sems yongs su bsgos par gyur to/ /gzhan yang / blo gros chen po/ dper na/ gser dang / rdo rje dang / de bzhin
453b2(mdo sde): gshegs pa'i ring bsrel dang / khyad par thob pa'i ngo bo nyid ni nam yang 'jig par mi 'gyur te/ blo gros chen po/ gal te mngon par rtogs pa thob pa skad cig pa
453b3(mdo sde): yin na ni 'phags pa rnams 'phags pa ma yin par 'gyur ba zhig na/ 'phags pa rnams ni 'phags pa ma yin par mi 'gyur ro/ /dper na/ gser dang /
453b4(mdo sde): rdo rje ni bskal pa srid du mi 'dri na ci'i phyir byis pa so so'i skye bo nga'i ldem por dgongs te bshad pa la mi mkhas pa dag gis phyi nang gi chos thams cad la skad
453b5(mdo sde): cig pa'i don du rtog / byang chub sems dpa' blo gros chen pos yang bcom ldan 'das la gsol pa/ bcom ldan 'das kyis ji skad du pha rol tu phyin pa drug
453b6(mdo sde): yongs su rdzogs par spyad na bla na med pa yang dag par rdzogs pa'i byang chub mngon par 'tshang rgya bar 'gyur ro zhes bka' stsal na/ drug po gang lags/ bcom
453b7(mdo sde): ldan 'das kyis bka' stsal pa/ blo gros chen po/ pha rol tu phyin pa'i bye brag ni rnam pa gsum yod de/ 'di lta ste/ 'jig rten pa dang / 'jig rten las
454a1(mdo sde): 'das pa dang / 'jig rten las 'das pa'i mchog go /blo gros chen po/ de la 'jig rten pa'i pha rol tu phyin pa ni bdag dang
454a2(mdo sde): bdag gir 'dzin pa la mngon par zhen cing mtha' gnyis su 'dzin pa/ skye ba'i gnas sna tshogs blang ba dang / gzugs dang / sgra dang / dri dang / ro dang /
454a3(mdo sde): reg bya la rab tu mos pa'i phyir sbyin pa'i pha rol tu phyin pa yongs su rdzogs par byed do/ /tshul khrims dang / bzod pa dang / brtson 'grus dang / bsam gtan
454a4(mdo sde): dang / shes rab kyang de bzhin te byis pa so so'i skye bo'i mngon par shes pa yongs su 'grub pa dang / tshangs pa'i 'jig rten du skye bar 'gyur ro/ /blo gros chen po/
454a5(mdo sde): 'jig rten las 'das pa'i pha rol tu phyin pa ni nyan thos dang / rang sangs rgyas rnams mya ngan las 'das pa'i 'dzin par lhung ba'i phyir pha rol tu phyin pa drug
454a6(mdo sde): spyod cing rang gi mya ngan las 'das pa'i bde ba la mos pa'o/ /'jig rten las 'das pa'i mchog pha rol tu phyin pa ni rang gi sems snang ba rnams rtog pa tsam
454a7(mdo sde): du rtogs pa dang / rang gi sems gnyis su 'dzin pa'i phyir rnam par rtog pa mi skye ba dang / 'gro ba rnams len pa dang / skal ba mtshungs pa ma yin pa dang / rang
454b1(mdo sde): gi sems dang / gzugs kyi mtshan nyid la mngon par ma chags pas sems can thams cad la phan pa dang / bde ba'i phyir sbyin pa'i pha rol tu phyin pa skyed par
454b2(mdo sde): byed do/ /sbyor ba mchog bskyed nas dmigs pa de nyid la rnam par rtog pa mi 'jug pa ni tshul khrims te/ de ni tshul khrims kyi pha rol tu phyin pa'o/ /de nyid rnam
454b3(mdo sde): par rtog pa mi skye bar bzod cing gzung ba dang / 'dzin pa yongs su shes pa de ni bzod pa'i pha rol tu phyin pa'o/ /gang gis nam gyi cha stod dang / cha smad la sbyor ba la
454b4(mdo sde): brtson par byed cing rnal 'byor dang mthun par rnam par rtog pa mi 'jug pa de ni brtson 'grus kyi pha rol tu phyin pa'o/ /rnam par rtog pa rab tu ldog cing nyan thos kyi mya ngan
454b5(mdo sde): las 'das pa'i 'dzin par mi ltung ba de ni bsam gtan gyi pha rol tu phyin pa'o/ /de la rang gi sems kyi rnam par rtog pa dngos po med par shes rab kyis so sor brtags
454b6(mdo sde): nas mtha' gnyis su ltung ba dang / sngon gyi lus gnas rab tu gyur pas rnam par mi 'jig pa dang / so so rang gis rig pa 'phags pa'i tshul thob pa de ni shes rab kyi
454b7(mdo sde): pha rol tu phyin pa'o/ /de nas bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /stong pa mi rtag skad cig mar/ /byis
455a1(mdo sde): pa rnams ni rnam par rtog / 'bab chu mar me sa bon ltar/ /skad cig pa yi don du rtog /skad cig nyon mongs 'khrug pa zhi/ /rab tu dben pa byed
455a2(mdo sde): pa spangs/ /chos rnams skye ba med pa ni/ /skad cig don du ngas bshad de/ /dngos po skyes nas 'jig par ni/ /byis pa rnams la mi 'chad do/ /bar chad med par
455a3(mdo sde): rgyun chags dngos/ /rnam par rtog pas yongs su bsgos/ /ma rig pa ni rgyu byed de/ /sems ni de las rab tu 'byung / /ji srid gzugs dag ma skyes pa/ /de yi bar
455a4(mdo sde): du phyogs ci yod/ /zhig par gyur ma thag tu ni/ /sems gzhan de yi rjes su skye/ /gzugs ni dus su mi gnas na/ /ci la dmigs te 'byung bar 'gyur/ /de dag
455a5(mdo sde): las ni rab 'byung phyir/ /yang dag ma yin rgyu las skyes/ /ji ltar grub pa med pa des/ /skad cig 'jig par rab tu shes/ /rnal 'byor can gyi snyoms 'jug dang //
455a6(mdo sde): rdo rje sangs rgyas ring bsrel dang / /'od gsal gnas kyi gzhal med khang / /'jig rten mi 'jig dngos po'o/ /yang dag chos thob gnas pa dang / /de bzhin gshegs
455a7(mdo sde): mkhyen phun sum tshogs/ /dge slong mnyam pa nyid thob rnams/ /skad cig ma ni ji ltar mthong / /dri za sgyu ma la sogs pa'i/ /gzugs rnams skad cig yod ma
455b1(mdo sde): yin/ /yang dag ma yin gzugs sogs la/ /yang dag nyid du lta bar byed/ /de nas byang chub sems dpa' blo gros chen pos yang bcom ldan 'das la 'di skad ces
455b2(mdo sde): gsol to/ /bcom ldan 'das kyis ji skad du dgra bcom pa rnams kyang bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro
455b3(mdo sde): zhes lung bstan pas byang chub sems dpa' rnams dang mtshungs shing bye brag ma mchis par 'gyur ro/ /gal te sems can rnams mya ngan las 'da' ba'i chos can
455b4(mdo sde): lags na su zhig mngon par rdzogs par byang chub par 'gyur/ gzhan yang ji srid du de bzhin gshegs pa gang gi nub mo bla na med pa yang dag par rdzogs pa'i byang
455b5(mdo sde): chub mngon par rdzogs par sangs rgyas pa nas gang gi nub mo yongs su mya ngan las 'das pa de'i bar du yi ge gcig kyang ma gsungs/ lan btab pa'ang med ces
455b6(mdo sde): bka' stsal/ gzhan yang de bzhin gshegs pa rnams ni rtag tu mnyam par bzhag pa'i phyir rtog pa'ang med/ dpyod pa'ang med do/ /sprul pa'i de bzhin gshegs
455b7(mdo sde): pas sangs rgyas kyi mdzad pa dag sprul to/ /gzhan yang ci'i slad du rnam par shes pa rnams ni skad cig ma gcig nas gcig tu rnam par 'jig pa'i mtshan nyid do
456a1(mdo sde): zhes gsungs/ gzhan yang lag na rdo rje mthu bo che ni rtag tu 'brang zhing srung bar byed do/ /thog ma'i mthar mi 'dogs so zhes gsungs/ gzhan
456a2(mdo sde): yang bdud dang / bdud kyi las dang / kha na ma tho ba rnams kyi rnam par smin pa dang / bram ze'i bu mo tsan tsa dang / mdzes ma kun tu rgyu dang / lhung bzed stong par slar
456a3(mdo sde): gshegs pa la sogs pa las kyi sgrib pa dag gda' na/ ci'i slad du bcom ldan 'das kyis rnam pa thams cad mkhyen pa'i ye shes brnyes kyang nongs pa rnams ma
456a4(mdo sde): bral/ bcom ldan 'das kyis bka' stsal pa/ blo gros chen po/ de'i phyir legs par nyon la yid la gzung zhig dang ngas khyod la bshad do/ /blo gros chen pos
456a5(mdo sde): bcom ldan 'das la gsol pa/ bcom ldan 'das/ de bzhin 'tshal lo zhes bka' mnyan pa dang / bcom ldan 'das kyis bka' stsal pa/ blo gros chen po/ lhag
456a6(mdo sde): ma med pa'i mya ngan las 'das par bya ba'i phyir bshad de/ byang chub sems dpa'i spyad pa spyod pa rnams rab tu spro bar bya ba'i phyir dang / 'jig rten 'di dang gzhan
456a7(mdo sde): d ag na byang chub sems dpa'i spyad pa spyod pa gang dag nyan thos kyi theg pas yongs su mya ngan las 'da' bar mos pa de dag nyan thos kyi theg pa las bzlog nas theg
456b1(mdo sde): pa chen po la rab tu brtson par bya ba'i phyir sprul pa'i sangs rgyas kyis nyan thos rnams la lung bstan pa yin gyi/ chos nyid kyi sangs rgyas kyis ni ma yin no/ /blo gros chen po/
456b2(mdo sde): rgyu des na nyan thos rnams byang chub sems dpa' dag dang tha mi dad par lung bstan to/ /blo gros chen po/ de la tha mi dad pa zhes bya ba ni nyan thos dang / rang sangs rgyas dang / sangs
456b3(mdo sde): rgyas bcom ldan 'das rnams nyon mongs pa'i sgrib pa spangs pa dang / rnam par grol ba ro gcig pa'i phyir yin gyi/ ye shes kyi sgrib pa spangs pa ni ma yin no/ /blo gros chen
456b4(mdo sde): po| ye shes kyi sgrib pa ni chos bdag med par mthong ba'i khyad par gyis rnam par dag par 'gyur la/ nyon mongs pa'i sgrib pa ni sngar gang zag la bdag med par mthong ba la
456b5(mdo sde): goms pas spong bar 'gyur ro/ /de la rnam par shes pa bdun 'gags pa dang / chos kyi sgrib pa las rnam par grol ba dang / kun gzhi rnam par shes pa'i bag chags
456b6(mdo sde): 'gags pas ni mthar thug pa'i rnam par dag par 'gyur ro/ /sngon gyi chos gnas pa nyid la dgongs pa'i phyir snga ma dang phyi ma dngos po med do/ /mthar thug pa'i smon lam
456b7(mdo sde): gyi phyir de bzhin gshegs pa rtog pa'ang med/ dpyod pa'ang med par chos 'chad de/ yang dag pa'i ye shes kyis sprul pa'i phyir dang / dran pa nyams pa med pa'i phyir rtog
457a1(mdo sde): pa'ang med/ dpyod pa'ang med do/ /gnas pa'i sa gzhi dang / ma rig pa'i gnas kyi sa'i bag chags spangs pa'i phyir nyon mongs pa
457a2(mdo sde): gnyis spangs pa dang / 'chi 'pho gnyis dang bral ba dang / gang zag dang chos bdag med par khong du chud pa dang / sgrib pa gnyis spangs pa'o/ /blo gros chen po/ yid
457a3(mdo sde): dang / yid kyi rnam par shes pa dang / mig gi rnam par shes pa la sogs pa bdun po rnams ni skad cig ma/ bag chags kyi rgyu dge ba zag pa med pa'i phyogs dang bral ba/
457a4(mdo sde): yang 'khor bar mi 'gyur ba dang bral ba yin no/ /blo gros chen po/ de bzhin gshegs pa'i snying po ni 'khor zhing mya ngan las 'das pa dang / bde ba dang / sdug bsngal
457a5(mdo sde): ba'i rgyu yin te/ stong pa nyid kyis g.yeng ba'i blo can dang / byis pa so so'i skye bo dag gis khong du mi chud do/ /blo gros chen po/ lag na rdo rje mthu bo che rjes su 'brang zhing
457a6(mdo sde): srung bar byed pa ni sprul pa'i sangs rgyas yin gyi/ yang dag pa'i de bzhin gshegs pa ni ma yin no/ /blo gros chen po/ yang dag pa'i de bzhin gshegs pa ni dbang
457a7(mdo sde): po dang / tshad ma thams dang bral bas byis pa so so'i skye bo dang / nyan thos dang / rang sangs rgyas dang / mu stegs can thams cad kyi dbang po dang / tshad ma rnams las
457b1(mdo sde): rnam par log pa yin te/ mthong ba'i chos la bde bar gnas pa bar chad med pa'i chos shes pa'i bzod pa thob pa'i phyir lag na rdo rjes bsrung bar bya ba ma yin no/ /sprul pa'i
457b2(mdo sde): sangs rgyas thams cad ni las las skyes pa ma yin no/ /'phrul bas sprul pa'i sangs rgyas ni sangs rgyas kyang ma yin/ /sangs rgyas las gzhan pa'ang ma yin te/ dper na/
457b3(mdo sde): rdza mkhan gyi 'khor lo la sogs pa'i rgyu lta bur sems can gyi bya ba byed cing mtshan rnams dang ldan pas chos ston kyang rang gi tshul gyi gnas so so rang gis rig pa'i spyod
457b4(mdo sde): yul bshad pa ni ma yin no/ /gzhan yang / blo gros chen po/ byis pa so so'i skye bo rnams rnam par shes pa'i tshogs bdun 'gags pa'i phyir ni chad par lta ba bskyed do//
457b5(mdo sde): kun gzhi rnam par shes pa ma rtogs pa'i phyir ni rtag par lta ba bskyed do/ /bdag nyid rnam par rtog pa'i phyir ni thog ma'i mtha' mi shes so/ /rang gi rnam par rtog pa'i blo
457b6(mdo sde): 'gags pa'i phyir ni rnam par grol bar 'gyur ro/ /gnas pa'i sa gzhi dang ma rig pa gnas kyi sa'i bag chags spangs pa'i phyir nyes pa thams cad spangs pa yin no//
457b7(mdo sde): de nas bcom ldan 'das kyis don de nyid yang dag par bstan pa'i phyir tshigs su bcad pa 'di dag gsungs so/ /theg pa gsum ni theg ma yin/ /de bzhin gshegs
458a1(mdo sde): pa zad mi 'gyur/ /thams cad sangs rgyas lung bstan cing / /nyes pa rnams dang bral bar bshad/ /mngon rtogs ye shes thob bya dang / /lhag med
458a2(mdo sde): mya ngan 'da' ba dang / /zhum pa rnams kyang spro bya'i phyir/ /de phyir dgongs te bshad pa yin/ /sangs rgyas bskyed pa'i ye shes dag /de nyid rnam 'byed lam du bshad/ /
458a3(mdo sde): theg pa rnams ni theg ma yin/ /de ni mya ngan 'da' ba min/ /'dod gzugs srid dang lta ba rnams/ /gnas bzhi'i sar ni bshad pa yin/ /yid kyi rnam par shes las
458a4(mdo sde): 'byung / /rnam shes khyim du yid ni gnas/ /yid dang mig sogs rnam par shes/ /'gag pa la ni mi rtag bshad/ /yang na mya ngan 'das par lta/ /rtag par gnas
458a5(mdo sde): pa nyid du 'dod/ /de nas byang chub sems dpa' blo gros chen pos tshigs su bcad pas zhu ba zhus pa/ byang chub sems dpa' la sogs pa/ /bla med byang chub 'tshol
458a6(mdo sde): bdag / sha dang chang dang sgog btsong rnams/ /'tshal zhing btung bar bgyi mi bgyi/ /bla na ma mchis gtso mchog gis/ /thugs rjes bdag la bshad du gsol/ /byis
458a7(mdo sde): pa de la brkam par bgyid/ /dri nga grags pa ma mchis 'gyur/ /sha ni gcan gzan rnams kyi zas/ /ji ltar de ni 'tshal bar rung / /'tshal nas nongs dmigs ci mchis
458b1(mdo sde): dang / /ma 'tshal yon tan gang lags pa/ /'tshal dang ma 'tshal dge sdig rnams/ /thugs rjes bdag la bshad du gsol/ /byang chub sems dpa' blo gros chen pos tshigs
458b2(mdo sde): su bcad pa rnams kyis zhu ba zhus nas/ yang bcom ldan 'das la 'di skad ces gsol to/ /bcom ldan 'das kyis bdag la sogs pa'i slad du sha 'tshal ba dang mi 'tshal
458b3(mdo sde): ba'i nongs pa dang yon tan rnams bshad du gsol/ bdag dang byang chub sems dpa' gzhan rnams kyis da ltar dang ma 'ongs pa na sha'i zas la chags shing re ba'i sems
458b4(mdo sde): can sna tshogs la rnam par phye ste chos bshad pas sems can de dag byams pa'i sems kyis phan tshun gcig la gcig lta ba dang / byams pa'i sems thob nas kyang
458b5(mdo sde): so so'i sa la gnas shing rnam par dag pa gsal bar rtog ste myur du mthar thug pa'i bla na med pa yang dag par rdzogs pa'i byang chub mngon par 'tshang rgya ba dang / nyan thos
458b6(mdo sde): dang / rang sangs rgyas dag rang gi sa la bsti zhing / bstis nas kyang bla na med pa'i byang chub 'thob par 'gyur ro/ /chos ngan pa log par smra ba'i mu stegs can gang dag log
458b7(mdo sde): par lta ba dang / rtag pa dang chad pa la mngon par zhen pa rnams kyis kyang sha 'tshal ba bkag ste sha 'tshal du mi gnang ba lags na/ de bzhin gshegs pa 'jig rten gyi mgon
459a1(mdo sde): po yang dag pa'i chos yongs su grub pas sha mi gsol ba lta ci smos/ bcom ldan 'das kyis bka' stsal pa/ blo gros chen po/ legs so/ /
459a2(mdo sde): legs so/ /de'i phyir shin tu legs par nyon la yid la gzung zhig dang ngas khyod la bshad do/ /blo gros chen pos bcom ldan 'das la gsol pa/ de bzhin du
459a3(mdo sde): 'tshal lo zhes bka' mnyan pa dang / bcom ldan 'das kyis bka' stsal pa/ blo gros chen po/ rgyu dang rkyen tshad med pa'i phyir sha rnams bza' bar mi bya ste/ 'on kyang
459a4(mdo sde): 'dir khyod la mdo tsam zhig bshad par bya'o/ /'di lta ste/ srog chags rnams ni yun ring po nas phan tshun gyi rgyu rkyen gyis rtag par gnyen du gyur te/ 'di ltar
459a5(mdo sde): gnyen du gyur pa'i 'du shes kyi phyir sha rnams bza' bar mi bya'o/ /bong bu dang / dre'u dang / rnga mo dang / wa dang / khyi dang / glang dang / rta dang / mi dang / gcan gzan gyi
459a6(mdo sde): sha la sogs pa ni bshan pa dag 'dres par 'tshong bar byed pas de'i phyir sha bza' bar mi bya'o/ /sha ni khu chu dang khrag las byung ba'i phyir sha bza' bar mi bya'o/ /sems
459a7(mdo sde): can gyis de'i dri tshor na'ang thams cad 'jigs shing skrag par 'gyur te/ bshan pa dang / gdol pa la sogs pa bzhin du khyi rnams kyis mthong na'ang de la dngangs
459b1(mdo sde): shing 'jigs pas khyis zugs pa'i phyir sha bza' bar mi bya'o/ /gzhan yang rnal 'byor pa rnams kyi byams pa'i sems skye bar mi byed pa'i phyir sha bza' bar mi rigs so//
459b2(mdo sde): 'phags pa ma yin pa'i skye bo dag brkam zhing dri mi zhim par 'gyur la snyan pa'i grags pa med pa'i phyir sha bza' bar mi bya'o/ /rig sngags rnams sgrub pa 'grub par
459b3(mdo sde): mi 'gyur ba'i phyir sha bza' bar mi bya'o/ /'di ltar srog gcod pa ni gzugs mthong ma thag tu mngon par chags pa'i sems skyed par byed pa'i phyir sha bza' bar mi bya'o/ /
459b4(mdo sde): gang sha bza' ba de dag la ni lha rnams kyis spong bar byed pa'i phyir sha bza' bar mi bya'o/ /kha'i dri mi zhim par 'gyur ba'i phyir yang sha bza' bar mi bya'o/ /rmi lam ngan pa
459b5(mdo sde): mang ba'i phyir sha bza' bar mi bya'o/ /dgon pa'i gnas nags tshal dag na gnas pa'i tshe stag dang spyang ki la sogs pas dri tshor bar 'gyur ba'i phyir sha bza' bar mi bya'o//
459b6(mdo sde): zas kyi tshod mi zin par byed pa'i phyir sha bza' bar mi bya'o/ /rnal 'byor pa rnams yongs su skyo ba'i sems skye bar mi 'gyur ba'i phyir sha bza' bar mi bya'o/ /ngas rtag tu
459b7(mdo sde): ji tsam du bza' ba dang btung ba rnams la bu'i sha'i 'du shes dang / sman gyi 'du shes bya'o zhes bshad pa'i phyir sha bza' bar mi bya ste/ ngas sha bza' par gnang ngo zhes zer
460a1(mdo sde): na de ni gnas med do/ /gzhan yang / blo gros chen po/ sngon 'das pa'i dus na rgyal po seng+ge 'bangs bzang zhes bya ba zhig byung ste/ sha sna tshogs
460a2(mdo sde): la bza' zhing mi sha'ang zos par gyur pas blon po dang / gnyen dang / gnyen 'dab kyi skye bo'i tshogs rnams log nas sngon gyi dbang thang rnams kyang bcad pas nyon
460a3(mdo sde): mongs par gyur to/ /de lta bas na sha bza' ba la nyes dmigs 'di lta bu yod pa'i phyir sha bza' bar mi bya'o/ /gzhan yang / blo gros chen po/ de la srog gcod pa dag
460a4(mdo sde): ni khe 'dod pa'i phyir srog bcad nas 'tshong bar byed do/ /gang blun po sha bza' ba de dag ni rin gyis sha rnams nyo bar byed do/ /srog gcod par byed pa de dag khe 'dod pa'i
460a5(mdo sde): phyir lcags kyu dang rgya rnams kyis srog chags nam mkha' la rgyu ba dang / chu la gnas pa dang / sa la 'gro ba dag rnam pa du mas gsod cing khe 'tshol bar byed do//
460a6(mdo sde): blo gros chen po/ byed du ma bcug pa dang / ma btsal ba dang / 'du shes med pa zhes bya ba'i sha gang yang med pas de'i phyir sha bza' bar mi bya'o/ /blo gros chen po/
460a7(mdo sde): ngas sngar sha rnam pa lnga dang bcu bkag la/ mdo sde 'dir ni rnam pa thams cad dang dus thams cad du thabs kyis gnang ba thams cad kyang bkag go /blo gros chen
460b1(mdo sde): po| de bzhin gshegs pa dgra bcom pa yang dag par rdzogs pa'i sangs rgyas la ni bza' bar bya ba'ang med na nya'i sha bza' ba lta ci smos te/ gzhan yang byed du mi
460b2(mdo sde): 'jug go / thugs rje chen po sngon du 'gro ba'i phyir sems can thams cad bu gcig pa dang 'dra bar gzigs te/ de'i phyir bu'i sha bza' bar mi gnang ba yin no/ /de nas
460b3(mdo sde): bcom ldan 'das kyis don de nyid yang bstan pa'i phyir tshigs su bcad pa 'di dag gsungs so/ /sngon chad gnyen bshes byas phyir dang / /ngan pa mi gtsang 'dres pa dang /
460b4(mdo sde): khu chu khrag las byung ba dang / /dri tshor thams cad 'jigs skrag pas/ /sha rnams dang ni btsong dag dang / /ke'u dang byis ku la sogs dang / /bag med sna tshogs 'gyur ba'i
460b5(mdo sde): chang / /rnal 'byor pas ni rtag tu spang / /'bru mar dag kyang spang bya ste/ /bu ga phug pa'i khri yang spang / /srog chags dag ni phra mo rnams/ /de na rab tu 'jigs phyir ro/ /
460b6(mdo sde): zas las bag med skye bar 'gyur/ /bag med pa las rtog pa skye/ /rtog pa las ni 'dod chags skye/ /de yi phyir na bza' mi bya/ /zas kyi dbang gis 'dod chags
460b7(mdo sde): skye| |'dod chags kyis ni sems rmongs byed/ /rmongs pas srid pa'i 'dod pa skyed/ /'khor ba las ni grol mi 'gyur/ /khe yi phyir ni sems can gsod/ /sha yi phyir
461a1(mdo sde): ni nor sbyin byed/ /gnyis ka sdig pa'i las can pas/ /shi nas 'o 'dod 'bod par ltung / /bcol tshol 'du shes de med na/ /rnam gsum
461a2(mdo sde): dag pa'i sha yang med/ /rgyu med las ni yod min pas/ /de yi phyir na bza' mi bya/ /rnal 'byor pa ni de dag gis/ /des na thams cad spang byar bya/ /phyogs
461a3(mdo sde): bcu sangs rgyas bcom ldan 'das/ /thams cad rab tu smod par 'gyur/ /gcig la gcig ni za bar byed/ /shi nas gcan gzan rigs su ltung / /dri mi zhim pa
461a4(mdo sde): smad pa dang / /glen pa dag tu skye bar 'gyur/ /phal cher gdol ba'i rigs su skye/ /rngon pa sme sha can rigs dang / /yang na 'phra men rigs su skye/ /sha bza'i rigs su
461a5(mdo sde): skye bar 'gyur/ /srin po byi la la sogs pa'i/ /mngal kun tu ni skye bar 'gyur/ /glang po 'chid dang sprin chen dang / /sor mo'i phreng ba'i mdo dag dang / /lang+kar gshegs
461a6(mdo sde): pa'i mdo 'di las/ /ngas ni sha rnams rab tu bkag /sangs rgyas byang chub sems dpa' dang / /nyan thos rnams kyis smad pa dang / /ngo mi tsha bar za ba ni/ /rtag tu glen
461a7(mdo sde): par skye bar 'gyur/ /sngar yang mthong thos dogs pa yi/ /sha rnams thams cad spang bar bshad/ /rtog ge rnams kyis ma rtogs pas/ /de phyir sha zan gnas su skyes/ /
461b1(mdo sde): ji ltar 'dod chags nyes pa yis/ /'phags pa'i rnam grol sgrib 'gyur zhing / /sha chang sgog btsong la sogs pa'ang / /'phags pa'i lam gyi bar chad byed/ /ma
461b2(mdo sde): 'ongs dus kyi skye bo dag / sha bza' gti mug smra ba rnams/ /sha ni sdig med rung bas na/ /sangs rgyas nged la gnang zhes zer/ /zas la sman sten 'du shes dang //
461b3(mdo sde): de bzhin bu sha lta bur yang / /chos shes skyo ba bskyed nas ni/ /rnal 'byor can gyis bsod snyoms spyad/ /snying rje sems la gang gnas pa/ /yongs su skyo bar nga yis
461b4(mdo sde): bshad/ /stag dang sbyang gi gcan gzan rnams/ /rtag tu lhan cig 'grogs shing gnas/ /gal te sha rnams bza' byed na/ /sems can dag ni skrag 'gyur bas//
461b5(mdo sde): de phyir rnal 'byor ba dag gis/ /snying rje'i sems kyis sha mi bza'/ /sha bza' snying rje shes rab med/ /rnam par grol la rgyab kyis phyogs/ /'phags pa'i rgyal
461b6(mdo sde): mtshan dag dang 'gal/ /de yi phyir na bzar mi rigs/ /bram ze'i rigs su skye bar 'gyur/ /gzhan yang rnal 'byor ba yi gnas/ /shes rab phyug po'i khyim
461b7(mdo sde): du skye/ /'di ni sha spangs dbang gis so/ /'phags pa lang kar gshegs pa rin po che'i mdo las/ sangs rgyas thams cad kyi gsung gi snying po'i le'u zhes
462a1(mdo sde): bya ba rdzogs so/ / //dpal lha btsan po'i bka' lung gis rgya'i slob dpon wen hwi yis mdzad pa'i 'grel pa dang sbyar
462a2(mdo sde): nas/ lo tsA ba dge slong 'gos chos grub kyis bsgyur cing zhus// //rgya gar skar du/ AR+Ya ga yA shiR+Sha nA ma ma hA yA na sU tra/ bod skad du/ 'phags
462a3(mdo sde): pa ga yA mgo'i ri zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa'i
462a4(mdo sde): dus gcig na/ bcom ldan 'das mngon par rdzogs par sangs rgyas nas yun ring po ma lon par bcom ldan 'das ri ga yA na ga ya ma go'i mchod rten
462a5(mdo sde): na| dge slong stong du tshang ba'i dge slong gi dge 'dun chen po thams cad kyang sngon ral ba can du gyur pa/ bya ba byas pa/ byed pa byas pa/ khur bor ba/ bdag gi don rjes su thob
462a6(mdo sde): pa| srid pa kun tu sbyor ba yongs su zad pa/ yang dag pa'i shes pas sems shin tu rnam par grol ba/ sems kyi dbang thams cad kyi dam pa'i pha rol tu son pa/ dgra bcom pa
462a7(mdo sde): sha stag dang / byang chub sems dpa' sems dpa' chen po rab tu mang po dang thabs gcig tu bzhugs te/ de nas bcom ldan 'das gcig pu dben par gshegs te nang du
462b1(mdo sde): yang dag bzhag nas chos kyi dbyings nyid la brtags te/ bdag gis byang chub ni thob/ bdag gis ye shes ni khong du chud/ bdag gis bya ba ni byas/ bdag gis khur ni bor/ bdag
462b2(mdo sde): gis 'khor ba'i 'brog dgon pa las ni brgal/ bdag gis ma rig pa ni bsal/ bdag gis rig pa ni bsgrubs/ bdag gis zug rngu ni phyung / bdag gis sred pa ni zad/ bdag gis
462b3(mdo sde): chos kyi gru ni sbyar/ bdag gis chos kyi rnga ni brdungs/ bdag gis chos kyi dung ni bus/ bdag gis chos kyi rgyal mtshan ni bsgrengs/ bdag gis 'khor ba'i lugs ni bzlog /bdag
462b4(mdo sde): gis chos kyi lugs ni bsnyad/ bdag gis lam ngan ni bcad/ bdag gis lam ni yang dag par bstan/ bdag gis zhing ngan pa dag ni rnam par bzlog /bdag gis bsod nams
462b5(mdo sde): kyi zhing dag ni yang dag par bstan na/ 'di ltar bdag gis byang chub de ji ltar khong du chud pa dang / gang gis khong du chud pa dang / sus khong du chud par 'gyur ba'i chos de la nges
462b6(mdo sde): par brtag par bya ste/ ci lus kyis khong du chud dam/ 'on te sems kyis khong du chud/ gal te lus kyis khong du chud na ni lus ni bems po/ g.yo ba med pa/ rtswa dang / shing
462b7(mdo sde): dang / rtsig pa dang / bong ba dang / mig yor lta bu ste/ sems med pa/ 'byung ba chen po bzhi las gyur pa/ pha ma'i mi gtsang ba las byung ba/ mi rtag pa dang / rtag tu
463a1(mdo sde): bsku ba dang / bkru ba dang / mnye dgos pa dang / 'jig pa dang / rnam par 'gyes pa dang / rnam par 'jig pa'i chos can no/ /sems ni sgyu ma dang
463a2(mdo sde): mtshungs pa/ rten cing 'brel bar 'byung ba/ gnas med pa/ mtshan nyid med pa/ dngos po med pa/ bla gab med pa'o/ /byang chub ni ming tsam tha snyad tsam ste/ sgra skad
463a3(mdo sde): med pa/ dpyad du med pa/ grub pa med pa/ rgyu ba med pa/ 'jug pa med pa/ rnam par rig pa med pa/ gdags par bya ba ma yin pa/ 'ong ba dang 'gro ba las yang
463a4(mdo sde): dag par 'das pa/ gdags pa las yang dag par 'das pa/ khams gsum las yang dag par 'das pa/ ma mthong ba/ ma thos pa/ bye brag ma phyed pa/ gzhi
463a5(mdo sde): med pa/ dmigs pa med pa/ rgyu ba med pa/ spros pa med pa/ 'jug pa med pa/ brtag tu med pa/ dpag tu med pa/ bstan du med pa/ sgra med pa/ yi ge med pa/ tshig gi lam
463a6(mdo sde): med pa'o/ /de ltar na su mngon par rdzogs par 'tshang rgya/ gang gis mngon par rdzogs par 'tshang rgya/ mngon par rdzogs par 'tshang rgya bar bya ba ni gang yin/
463a7(mdo sde): chos 'di dag thams cad ni ming tsam/ btags pa tsam/ brda tsam/ tha snyad tsam ste/ brtags pa/ yongs su brtags pa/ ma byung ba/ byung ba med pa/ rdzas
463b1(mdo sde): ma yin pa/ rdzas med pa/ len pa med pa/ bstan du med pa/ mngon par chags pa med pa yin te/ de la ni mngon par rdzogs par 'tshang rgya ba su'ang med/ cis mngon
463b2(mdo sde): par rdzogs par 'tshang rgya ba'ang med/ mngon par rdzogs par 'tshang rgya bar bya ba ci'ang med/ rnam pa gang gis mngon par rdzogs par 'tshang rgya bar bya ba'ang med de/
463b3(mdo sde): 'di la gang de ltar mngon par rdzogs par byang chub pa de'i phyir byang chub mngon par rdzogs par 'tshang rgya ba zhes bya ste/ de la byang chub ni 'gyur ba med pa/ mi 'gyur
463b4(mdo sde): ba| mtshan nyid med pa'o snyam mo/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ gal te byang chub
463b5(mdo sde): kyi mtshan nyid de lta bu lags na/ bcom ldan 'das/ rigs kyi bu'am/ rigs kyi bu mos ji ltar byang chub kyi slad du 'jug par bgyi/ bcom ldan 'das kyis
463b6(mdo sde): bka' stsal pa/ 'jam dpal/ byang chub de ji lta ba de bzhin du byang chub sems dpas byang chub kyi phyir 'jug par bya'o/ /'jam dpal gyis gsol pa/ bcom
463b7(mdo sde): ldan 'das/ byang chub ji ltar rab tu 'tshal bar 'gyur/ bcom ldan 'das kyis bka' stsal pa/ 'jam dpal/ byang chub ni khams gsum pa las yang dag par
464a1(mdo sde): 'das pa/ tha snyad las yang dag par 'das pa/ yi ge'i sgra skad las yang dag par 'das pa/ sgra las yang dag par 'das pa/ 'jug pa
464a2(mdo sde): med pa/ gzod ma nyid nas 'jug pa med pa'o/ /'jam dpal/ de lta bas na byang chub sems dpa' 'jug pa la yang dag par 'das pa rnams kyis byang
464a3(mdo sde): chub kyi phyir 'jug pa'o/ /'jam dpal/ 'jug pa med pa'i 'jug pa ni byang chub la 'jug pa'o/ /'jam dpal/ dngos po med pa la 'jug pa ni byang chub
464a4(mdo sde): la 'jug pa'o/ /'jam dpal/ bla gab med pa la 'jug pa ni byang chub la 'jug pa'o/ /'jam dpal/ chos kyi dbyings kyi rang bzhin la 'jug pa ni byang chub
464a5(mdo sde): la 'jug pa'o/ /'jam dpal/ chos thams cad la mngon par zhen pa med pa la 'jug pa ni byang chub la 'jug pa'o/ /'jam dpal/ yang dag pa'i mtha'
464a6(mdo sde): dbyer med pa la 'jug pa ni byang chub la 'jug pa'o/ /'jam dpal/ dor ba med pa dang / gzhag pa med pa la 'jug pa ni byang chub la 'jug pa'o/ /'jam dpal/
464a7(mdo sde): tha dad pa ma yin pa dang / tha dad pa med pa la 'jug pa ni byang chub la 'jug pa'o/ /'jam dpal/ so so yang dag par rig pa'i mig yor dang / brag ca dang /
464b1(mdo sde): nam mkha' dang / chu zla dang / smig rgyu la 'jug pa ni byang chub la 'jug pa'o/ /de nas lha'i bu zla ba dri ma med pa'i gzi brjid 'od zer gyi 'od kyis 'jam dpal gzhon nur
464b2(mdo sde): gyur pa la 'di skad ces smras so/ /'jam dpal/ byang chub sems dpa' rnams kyi spyod pa rtsom pa ni ci/ gnas ni gang / 'jam dpal gyis smras pa/ lha'i bu/
464b3(mdo sde): byang chub sems dpa' rnams kyi spyod pa'i rtsom pa ni snying rje chen po'o/ /gnas ni sems can no/ /smras pa/ 'jam dpal/ byang chub sems dpa' rnams kyi snying rje
464b4(mdo sde): chen po cis bsdus/ 'jam dpal gyis smras pa/ lha'i bu/ byang chub sems dpa' rnams kyi snying rje chen po ni g.yo med pas bsdus so/ /smras pa/ 'jam dpal/
464b5(mdo sde): g.yo med pa cis bsdus/ 'jam dpal gyis smras pa/ lha'i bu/ byang chub sems dpa' rnams kyi g.yo med pa ni sems can thams cad la snyoms pa'i sems
464b6(mdo sde): kyi bsdus pa'o/ /smras pa/ 'jam dpal/ sems can thams cad la snyoms pa'i sems cis bsdus/ 'jam dpal gyis smras pa/ lha'i bu/ byang chub sems
464b7(mdo sde): dpa' rnams kyi sems can thams cad la snyoms pa'i sems ni tha dad pa ma yin pa dang / tha dad pa med pa'i spyod pas bsdus so/ /smras pa/ 'jam dpal/ tha dad
465a1(mdo sde): pa ma yin pa dang / tha dad pa med pa'i spyod pa cis bsdus/ 'jam dpal gyis smras pa/ lha'i bu/ byang chub sems dpa' rnams kyi tha dad pa ma
465a2(mdo sde): yin pa dang / tha dad pa med pa'i spyod pa ni bsam pa dang / lhag pa'i bsam pas bsdus pa'o/ /smras pa/ 'jam dpal/ bsam pa dang / lhag pa'i bsam pa ci'i
465a3(mdo sde): phyir byung / smras pa/ lha'i bu/ byang chub sems dpa' rnams kyi bsam pa dang lhag pa'i bsam pa ni byang chub kyi sems kyi phyir byung ngo / /smras pa/ 'jam dpal/
465a4(mdo sde): byang chub kyi sems ci'i phyir byung / smras pa/ lha'i bu/ byang chub sems dpa' rnams kyi byang chub kyi sems ni pha rol tu phyin pa drug gi phyir byung ngo / /smras pa/ 'jam
465a5(mdo sde): dpal/ pha rol tu phyin pa drug ci'i phyir byung / smras pa/ lha'i bu/ byang chub sems dpa' rnams kyi pha rol tu phyin pa drug po dag ni thabs dang shes rab gnyis kyi phyir byung ngo //
465a6(mdo sde): smras pa/ 'jam dpal/ thabs dang shes rab ci'i phyir byung / smras pa/ lha'i bu/ byang chub sems dpa' rnams kyi thabs dang shes rab ni bag yod pa'i phyir byung
465a7(mdo sde): ngo| |smras pa/ 'jam dpal/ bag yod pa ci'i phyir byung / smras pa/ lha'i bu/ byang chub sems dpa' rnams kyi bag yod pa ni legs par spyod pa rnam pa gsum
465b1(mdo sde): gyi phyir byung ngo / /smras pa/ 'jam dpal/ legs par spyod pa rnam pa gsum ci'i phyir byung / smras pa/ lha'i bu/ byang chub sems dpa' rnams kyi legs par spyod pa
465b2(mdo sde): rnam pa gsum ni dge ba bcu'i las kyi lam gyi phyir byung ngo / /smras pa/ 'jam dpal/ dge ba bcu'i las kyi lam dag ci'i phyir byung / smras pa/ lha'i bu/ byang chub
465b3(mdo sde): sems dpa' rnams kyi dge ba bcu'i las kyi lam dag ni sdom pa'i phyir byung ngo / /smras pa/ 'jam dpal/ sdom pa ci'i phyir byung / smras pa/ lha'i bu/ byang chub sems
465b4(mdo sde): dpa' rnams kyi sdom pa ni tshul bzhin yid la bya ba'i phyir byung ngo / /smras pa/ 'jam dpal/ tshul bzhin yid la bya ba ci'i phyir byung / smras pa/ lha'i bu/ byang chub
465b5(mdo sde): sems dpa' rnams kyi tshul bzhin yid la bya ba ni so sor rtog pa'i phyir byung ngo / /smras pa/ 'jam dpal/ so sor rtog pa ci'i phyir byung / smras pa/ lha'i bu/ byang
465b6(mdo sde): chub sems dpa' rnams kyi so sor rtog pa ni dran pa'i phyir byung ngo / /smras pa/ 'jam dpal/ byang chub sems dpa' rnams kyi sems bskyed pa dag rgyur bsdu ba dang
465b7(mdo sde): 'bras bur bsdu bar 'gyur ba du/ 'jam dpal gyis smras pa/ lha'i bu/ byang chub sems dpa' rnams kyi sems bskyed pa dag rgyur bsdu ba dang / 'bras bur bsdu bar
466a1(mdo sde): 'gyur ba ni bzhi po 'di dag ste/ bzhi gang zhe na/ dang po sems bskyed pa dang / spyod pa dang 'brel ba dang / phyir mi ldog pa dang / skye
466a2(mdo sde): ba gcig gis thogs pa'o/ /de la dang po sems bskyed pa ni/ spyod pa dang 'brel ba'i rgyur blta'o/ /spyod pa dang 'brel ba ni phyir mi ldog pa'i rgyur blta'o/ /
466a3(mdo sde): phyir mi ldog pa ni skye ba gcig gis thogs pa'i rgyur blta'o/ /skye ba gcig gis thogs pa ni 'bras bu dang 'brel ba'i rgyur blta'o/ /lha'i bu/ gzhan yang / dper na/
466a4(mdo sde): sa bon btab pa de lta bur ni dang po sems bskyed pa blta'o/ dper na/ sa bon las myu gu mngon par 'grub pa de lta bur ni spyod pa dang 'brel ba'i sems bskyed pa blta'o/ /
466a5(mdo sde): dper na/ sdong bu dang / 'dab ma dang / me tog dang / 'bras bu 'byung ba de lta bur phyir mi ldog pa'i sems bskyed pa blta'o/ /dper na/ 'bras bu yongs su smin pa de lta bur ni skye
466a6(mdo sde): ba gcig gis thogs pa'i sems bskyed pa blta'o/ /lha'i bu/ gzhan yang / dper na/ shing rta mkhan shing bsdu ba shes pa de lta bur ni dang po sems bskyed pa blta'o/ /
466a7(mdo sde): dper na/ shing rta'i yan lag yongs su sbyang ba shes pa de lta bur ni spyod pa dang 'brel ba'i sems bskyed pa blta'o/ /dper na/ shing rta yan lag sbyor ba shes pa de lta
466b1(mdo sde): bur ni phyir mi ldog pa'i sems bskyed pa blta'o/ /dper na/ kha la dgal ba shes pa de lta bur ni skye ba gcig gis thogs pa'i sems bskyed pa blta'o/ /lha'i bu/ gzhan yang zla
466b2(mdo sde): ba tshes pa'i dkyil 'khor mngon par 'grub pa de lta bur ni dang po sems bskyed pa blta'o/ /dper na/ tshes lnga dang / drug dang / bdun gyi nub mo zla ba'i dkyil 'khor shar ba
466b3(mdo sde): de lta bur ni spyod pa dang 'brel ba'i sems bskyed pa blta'o/ /dper na/ tshes bcu'i nub mo zla ba'i dkyil 'khor shar ba de lta bur ni phyir mi ldog pa'i sems bskyed pa
466b4(mdo sde): blta'o/ /dper na/ tshes bcu bzhi'i nub mo zla ba'i dkyil 'khor shar ba de lta bur ni skye ba gcig gis thogs pa'i sems bskyed pa blta'o/ /dper na/ tshes bco lnga'i nub mo zla
466b5(mdo sde): ba'i dkyil 'khor shar ba de lta bur ni de bzhin gshegs pa'i ye shes blta'o/ /lha'i bu/ gzhan yang sems bskyed pa dang po ni nyan thos kyi sa las yang dag par 'da'o/ /sems
466b6(mdo sde): bskyed pa gnyis pa ni rang sangs rgyas kyi sa las yang dag par 'da'o/ /sems bskyed pa gsum pa ni ma nges pa'i sa las yang dag par 'da'o/ /sems bskyed pa bzhi pa ni
466b7(mdo sde): nges pa'i phung po la gnas so/ /lha'i bu/ gzhan yang dang po sems bskyed pa ni yi ge'i phyi mo 'dzin pa'i tshul du blta'o/ /dper na/ rnam par dbye ba rab tu rnam par 'byed pa
467a1(mdo sde): shes pa de lta bur ni spyod pa dang 'brel pa'i sems bskyed pa blta'o/ /dper na/ grangs dang / rtsis dang / shod dgod pa de lta bur ni phyir mi ldog pa'i
467a2(mdo sde): sems bskyed pa blta'o/ /dper na/ bstan bcos rnams khong du chud pa de lta bur ni skye ba gcig gis thogs pa'i sems bskyed pa blta'o/ /lha'i bu/ gzhan yang sems
467a3(mdo sde): bskyed pa dang po ni rgyur 'brel pa'o/ /sems bskyed pa gnyis pa ni ye shes dang 'brel pa'o/ /sems bskyed pa gsum pa ni spong ba dang 'brel pa'o/ /sems bskyed pa
467a4(mdo sde): bzhi pa ni 'bras bu dang 'brel pa'o/ /lha'i bu/ gzhan yang sems bskyed pa dang po ni rgyus bsdus pa'o/ /sems bskyed pa gnyis pa ni ye shes kyis bsdus pa'o/ /
467a5(mdo sde): sems bskyed pa gsum pa ni spong bas bsdus pa'o/ /sems bskyed pa bzhi pa ni 'bras bus bsdus pa'o/ /lha'i bu/ gzhan yang sems bskyed pa dang po ni rgyu las
467a6(mdo sde): yang dag par byung ba'o/ /sems bskyed pa gnyis pa ni ye shes las yang dag par byung ba'o/ /sems bskyed pa gsum pa ni spong ba las yang dag par byung ba'o/ /sems
467a7(mdo sde): bskyed pa bzhi pa ni 'bras bu las yang dag par byung ba'o/ /lha'i bu/ gzhan yang sems bskyed pa dang po ni rgyu rab tu dbye ba'i yan lag go /sems bskyed pa gnyis pa
467b1(mdo sde): ni ye shes rab tu dbye ba'i yan lag go / sems bskyed pa gsum pa ni spong ba rab tu dbye ba'i yan lag go /sems bskyed pa bzhi pa ni 'bras bu rab tu dbye ba'i yan lag go/
467b2(mdo sde): lha'i bu/ gzhan yang sems bskyed pa dang po ni sman bsdu ba'i tshul du blta'o/ /sems bskyed pa gnyis pa ni sman rab tu dbye ba la mkhas pa'i tshul du blta'o/ /sems bskyed
467b3(mdo sde): pa gsum pa ni sman sbyor ba la mkhas pa'i tshul du blta'o/ /sems bskyed pa bzhi pa ni nad pa gso ba la mkhas pa'i tshul du blta'o/ /lha'i bu/ gzhan yang sems bskyed pa
467b4(mdo sde): dang po ni chos kyi rgyal po'i rigs kyi rgyud du 'byung ba'i tshul du blta'o/ /sems bskyed pa gnyis pa ni chos kyi rgyal po'i rigs kyi rgyud kyi bslab pa yang dag par 'dzin
467b5(mdo sde): pa'i tshul du blta'o/ /sems bskyed pa gsum pa ni chos kyi rgyal po'i rigs kyi rgyud kyi bslab pa tshar phyin pa'i tshul du blta'o/ /sems bskyed pa bzhi pa ni chos kyi rgyal
467b6(mdo sde): po'i rigs kyi rgyud kyi bslab pa la dbang sgyur ba'i tshul du blta'o/ /de nas lha'i bu 'od rnam par nges pa'i 'od zer gyi 'od kyis 'jam dpal gzhon nur gyur pa la 'di skad ces
467b7(mdo sde): smras so/ /'jam dpal/ byang chub sems dpa' rnams lam gang dang ldan na myur du bla na med pa yang dag par rdzogs pa'i byang chub mngon par rdzogs par 'tshang rgya ba'i
468a1(mdo sde): byang chub sems dpa' rnams kyi lam mdor bsdus pa gang / 'jam dpal gyis smras pa/ lha'i bu/ byang chub sems dpa' rnams kyi
468a2(mdo sde): lam ni mdor bsdus na 'di gnyis te/ byang chub sems dpa' dag lam 'di gnyis dang ldan na myur du bla na med pa yang dag par rdzogs pa'i byang chub mngon par
468a3(mdo sde): rdzogs par 'tshang rgya'o/ /gnyis gang zhe na/ 'di lta ste/ thabs dang / shes rab bo/ /de la thabs ni bsdu ba shes pa'o/ /shes rab ni yongs su gcod pa shes pa'o/ /
468a4(mdo sde): thabs ni sems can la blta ba'o/ /shes rab ni chos thams cad la mi lta ba'o/ /thabs ni chos la sbyor ba shes pa'o/ /shes rab ni bral ba shes pa'o/ /thabs ni
468a5(mdo sde): rgyu la dmigs pa shes pa'o/ /shes rab ni rgyu zad par 'gro ba'o/ /thabs ni chos tha dag pa shes pa'o/ /shes rab ni chos kyi dbyings dbyer med pa shes pa'o/ /thabs
468a6(mdo sde): ni sangs rgyas kyi zhing gi rgyan shes pa'o/ /shes rab ni sangs rgyas kyi zhing mnyam pa nyid dbyer med par shes pa'o/ /thabs ni sems can gyi dbang po dang spyod pa
468a7(mdo sde): la 'jug pa shes pa'o/ /shes rab ni sems can dmigs su med par shes pa'o/ /thabs ni byang chub kyi rgyan thob par byed pa shes pa'o/ /shes rab ni sangs rgyas kyi
468b1(mdo sde): chos thams cad mngon par rdzogs par byang chub pa shes pa'o/ /lha'i bu/ gzhan yang mdor bsdus pa'i lam gnyis te/ gnyis gang zhe na/ tshogs kyi lam dang / yongs
468b2(mdo sde): su gcod pa'i lam mo/ /de la tshogs kyi lam ni pha rol tu phyin pa lnga po dag go /yongs su gcod pa'i lam ni shes rab kyi pha rol tu phyin pa'o/ /gzhan yang mdor
468b3(mdo sde): bsdus pa'i lam gnyis te/ gnyis gang zhe na/ chags pa dang bcas pa'i lam dang / chags pa med pa'i lam mo/ /de la chags pa dang bcas pa'i lam ni pha rol tu
468b4(mdo sde): phyin pa lnga po dag go / chags pa med pa'i lam ni shes rab kyi pha rol tu phyin pa'o/ /gzhan yang mdor bsdus pa'i lam gnyis te/ gnyis gang zhe na/ zag pa dang
468b5(mdo sde): bcas pa'i lam dang / zag pa med pa'i lam mo/ /de la zag pa dang bcas pa'i lam ni pha rol tu phyin pa lnga po dag go /zag pa med pa'i lam ni shes rab kyi pha
468b6(mdo sde): rol tu phyin pa'o/ /gzhan yang mdor bsdus pa'i lam gnyis te/ gnyis gang zhe na/ tshad yod par byas pa'i lam dang / tshad med par byas pa'i lam mo/ /de la
468b7(mdo sde): tshad yod par byas pa'i lam ni mtshan ma'i gnas so/ /tshad med par byas pa'i lam ni mtshan ma med pa'i gnas so/ /gzhan yang mdor bsdus pa'i lam gnyis
469a1(mdo sde): te| gnyis gang zhe na/ shes pa'i lam dang / spong ba'i lam mo/ /de la shes pa'i lam ni sa dang po nas bzung ste sa bdun pa'i
469a2(mdo sde): bar du'o/ /spong ba'i lam ni sa brgyad pa nas bzung ste sa bcu pa'i bar du'o/ /de nas byang chub sems dpa' sems dpa' chen po ye shes sgrub pa dpa' bos
469a3(mdo sde): 'jam dpal gzhon nur gyur pa la 'di skad ces smras so/ /'jam dpal/ byang chub sems dpa' sems dpa' chen po ji ltar na don gyis rab tu phye ba
469a4(mdo sde): yin/ ji ltar na ye shes kyis rab tu phye ba yin/ 'jam dpal gyis smras pa/ rigs kyi bu/ don ni ldan pa med pa'o/ /ye shes ni ldan pa'o/ /smras pa/
469a5(mdo sde): 'jam dpal/ ci'i phyir don ni ldan pa med la ye shes ni ldan pa yin/ 'jam dpal gyis smras pa/ rigs kyi bu/ don ni 'dus ma byas pa ste/ chos gang dang
469a6(mdo sde): yang ldan pa'am mi ldan pa ma yin par khong du chud par bya'o/ /de ci'i phyir zhe na/ don ni 'gyur ba med pa'i mtshan nyid yin te/ de ni chos gang dang ldan pa'am/
469a7(mdo sde): mi ldan pa ma yin par khong du chud par bya'o/ /don ni gzod ma nas yongs su grub pa med pa'i phyir chos gang dang yang ldan pa'am mi ldan pa ma yin par khong
469b1(mdo sde): du chud par bya'o/ /don ni dor ba med pa dang gzhag pa med pa'i phyir chos gang dang yang ldan pa'am mi ldan pa ma yin par khong du chud par bya'o/ /ye shes zhes bya ba ni lam ste/ lam ni
469b2(mdo sde): sems dang yang dag par ldan pa yin gyi mi ldan pa ma yin te/ rigs kyi bu/ de'i phyir ye shes ni ldan pa zhes bya ste/ mi ldan pa ma yin no/ /ye shes ni spong ba dang yang dag par
469b3(mdo sde): ldan pa yin gyi mi ldan pa yin te/ rigs kyi bu/ de'i phyir ye shes ni ldan pa zhes bya ste/ mi ldan pa ma yin no/ /ye shes zhes bya ba ni phung po la mkhas pa dang / khams la
469b4(mdo sde): mkhas pa dang / skye mched la mkhas pa dang / rten cing 'brel bar 'byung ba la mkhas pa dang / gnas dang gnas ma yin pa rnam par dpyad pa la mkhas pa ste/ rigs
469b5(mdo sde): kyi bu/ de'i phyir ye shes ni ldan pa zhes bya ste/ mi ldan pa ma yin no/ /rigs kyi bu/ gzhan yang byang chub sems dpa' sems dpa' chen po rnams kyi shes pa rnam pa
469b6(mdo sde): bcu ste/ rnam pa bcu gang zhe na/ 'di lta ste/ rgyu shes pa dang / 'bras bu shes pa dang / don shes pa dang / thabs shes pa dang / shes rab shes pa dang / bsdu ba shes pa dang / pha rol
469b7(mdo sde): tu phyin pa shes pa dang / snying rje chen po shes pa dang / sems can yongs su smin par bya ba shes pa dang / chos thams cad la mngon par zhen pa med par shes pa ste/
470a1(mdo sde): rigs kyi bu/ rnam pa de bcu ni byang chub sems dpa' sems dpa' chen po rnams kyi shes pa'o/ /rigs kyi bu/ gzhan yang byang chub
470a2(mdo sde): sems dpa' sems dpa' chen po rnams kyi rtsom pa rnam pa bcu ste/ rnam pa bcu gang zhe na/ 'di lta ste/ sems can thams cad kyi lus kyi las yongs su sbyang
470a3(mdo sde): ba'i phyir lus kyi rtsom pa dang / sems can thams cad kyi ngag gi las yongs su sbyang ba'i phyir ngag gi rtsom pa dang / sems can thams cad kyi yid kyi las yongs su sbyong
470a4(mdo sde): ba'i phyir sems kyi rtsom pa dang / sems can thams cad la mngon par zhen pa med par bya ba'i phyir nang gi rtsom pa dang / sems can thams cad la mtshungs par sbyar
470a5(mdo sde): bar bya ba'i phyir phyi'i rtsom pa dang / sangs rgyas kyi ye shes yongs su rdzogs par bya ba'i phyir ye shes kyi rtsom pa dang / sangs rgyas kyi zhing thams cad kyi yon tan bkod
470a6(mdo sde): pa kun tu bstan pa'i phyir zhing gi rtsom pa dang / nyon mongs pa'i nad kyi sman yongs su shes par bya ba'i phyir sems can yongs su smin par bya ba'i rtsom pa dang / nges pa'i
470a7(mdo sde): phung po yongs su rdzogs par bya ba'i phyir de kho na'i rtsom pa dang / khams gsum pa thams cad la sems mngon par zhen pa med par bya ba'i phyir 'dus ma byas kyi ye shes
470b1(mdo sde): yongs su rdzogs par bya ba'i rtsom pa ste/ rigs kyi bu/ rnam pa 'di bcu ni byang chub sems dpa' sems dpa' chen po rnams kyi rtsom pa'o/ /rigs kyi bu/ gzhan yang byang chub sems
470b2(mdo sde): dpa' sems dpa' chen po rnams kyi sbyor ba bcu ste/ bcu gang zhe na/ 'di lta ste/ pha rol tu phyin pa'i sbyor ba dang / bsdu ba'i dngos po'i sbyor ba dang / shes rab kyi sbyor ba dang / thabs
470b3(mdo sde): kyi sbyor ba dang / snying rje chen po'i sbyor ba dang / bsod nams kyi tshogs yongs su 'tshol ba'i sbyor ba dang / ye shes kyi tshogs yongs su 'tshol ba'i sbyor ba dang / bsam pa rnam par
470b4(mdo sde): sbyong ba'i sbyor ba dang / bden pa rnam par dpyad pa'i sbyor ba dang / sdug pa dang mi sdug pa thams cad la mngon par zhen pa med pa'i sbyor ba ste/ rigs kyi bu/ bcu po de dag ni byang
470b5(mdo sde): chub sems dpa' sems dpa' chen po rnams kyi sbyor ba'o/ /rigs kyi bu/ gzhan yang byang chub sems dpa' sems dpa' chen po rnams kyi mi zad pa la rtog pa bcu ste/ bcu gang
470b6(mdo sde): zhe na| 'di lta ste/ lus mi zad pa la rtog pa dang / dngos po mi zad pa la rtog pa dang / tshod mi zad pa la rtog pa dang / sred pa mi zad pa la rtog pa dang / lta ba mi zad pa la rtog pa dang /
470b7(mdo sde): tshogs mi zad pa la rtog pa dang / nye bar len pa mi zad pa la rtog pa dang / mngon par zhen pa med pa mi zad pa la rtog pa dang / 'du ba mi zad pa la rtog pa dang / byang chub kyi snying po
471a1(mdo sde): shes pa mi zad pa la rtog pa ste/ rigs kyi bu/ bcu po de dag ni byang chub sems dpa' sems dpa' chen po rnams kyi mi zad pa la rtog pa'o/ /rigs
471a2(mdo sde): kyi bu/ gzhan yang bcu po 'di dag ni byang chub sems dpa' sems dpa' chen po rnams kyi 'dul ba'i dngos po ste/ bcu gang zhe na/ 'di lta ste/ gtong ba'i char rab tu 'bebs
471a3(mdo sde): pas ser sna'i sems 'dul ba nyid dang / las rnam gsum yongs su sbyong bas 'chal ba'i tshul khrims kyi sems 'dul ba nyid dang / byams pa sgom pas khong khro ba'i
471a4(mdo sde): sems 'dul ba nyid dang / sangs rgyas kyi chos yongs su btsal ba la mi skyo bas le lo'i sems 'dul ba nyid dang / bsam gtan dang rnam par thar par rnam par 'phrul
471a5(mdo sde): pas mi dge ba'i sems 'dul ba nyid dang / shes rab kyi pha rol tu phyin pas gtan la 'bebs pa la mkhas pa'i tshogs gsog pas mi shes pa'i sems 'dul ba
471a6(mdo sde): nyid dang / lam gyi tshogs bskyed pas nyon mongs pa 'dul ba nyid dang / phyin ci ma log pa'i lam bskyed pas bden pa'i tshogs gsog pas 'dul ba nyid dang / dus
471a7(mdo sde): dang dus ma yin par dbang sgyur bas sems 'dul ba nyid dang / bdag med pa'i chos la rtogs pas bdag 'dul ba nyid de/ rigs kyi bu/ bcu po de dag ni byang chub sems
471b1(mdo sde): dpa' sems dpa' chen po rnams kyi 'dul ba'i dngos po'o/ /rigs kyi bu/ gzhan yang bcu po 'di dag ni byang chub sems dpa' sems dpa' chen po rnams kyi 'dul ba'i sa
471b2(mdo sde): ste| bcu gang zhe na/ 'di lta ste/ lus kyi las mi dge ba rnam pa gsum yongs su spong bas lus dul ba nyid dang / ngag gi las rnam pa bzhi yongs su spong bas ngag dul ba nyid dang /
471b3(mdo sde): yid kyi nyas par spyod pa rnam pa gsum yongs su spong bas sems dul ba nyid dang / rang gi lus la mngon par zhen pa med pa'i tshul gyis nang dul ba nyid dang / chos thams cad la
471b4(mdo sde): mngon par zhen pa med pa'i tshul gyis phyi rol gyi yul dul ba nyid dang / lam la mngon par zhen pa med pa'i tshul gyis ye shes kyi tshogs la mngon par zhen pa med pa dul
471b5(mdo sde): ba nyid dang / 'phags pa'i sa'i ngo bo nyid la rtog pa'i tshul gyis bdag la bstod pa dul ba nyid dang / shes rab kyi pha rol tu phyin pa la gnas pa'i tshul gyis phyi ma'i mtha' rnam
471b6(mdo sde): par dag pa yongs su sbyong ba dul ba nyid dang / sems can thams cad la mi slu ba'i tshul gyis tha snyad shin tu yongs su dul ba nyid dang / sems can thams cad yongs su
471b7(mdo sde): smin par byed pa'i snying rje chen po'i tshul gyis lus dang sems la mi lta ba dul ba nyid de/ rigs kyi bu/ bcu po de dag ni byang chub sems dpa' sems dpa' chen po rnams
472a1(mdo sde): kyi dul ba'i sa'o/ /rigs kyi bu/ gzhan yang byang chub ni sgrub pa snying por byed pa'i byang chub sems dpa' sems dpa' chen po rnams kyi yin te/
472a2(mdo sde): log par sgrub pa snying por byed pa rnams kyi ni ma yin no/ /de la sgrub pa snying por byed pa ni ji skad smras pa de bzhin du byed pa yin no/ /log par sgrub pa snying por byed
472a3(mdo sde): pa ni tshigs gi dngos po kho na'o/ /de ni sgrub pa snying por byed pa mang ba yin gyi/ log par sgrub pa snying por byed pa mang ba ni ma yin no/ /rigs kyi bu/ gzhan yang
472a4(mdo sde): gnyis po 'di dag ni byang chub sems dpa' sems dpa' chen po rnams kyi sgrub pa ste/ gnyis gang zhe na/ 'di lta ste/ lam sgrub pa dang / spong ba sgrub pa ste/
472a5(mdo sde): rigs kyi bu/ gnyis po de dag ni byang chub sems dpa' sems dpa' chen po rnams kyi sgrub pa'o/ /rigs kyi bu/ gzhan yang byang chub sems dpa' sems dpa'
472a6(mdo sde): chen po rnams kyi sgrub pa gnyis te/ gnyis gang zhe na/ 'di lta ste/ bdag 'dul ba'i sgrub pa dang / sems can yongs su smin par bya ba'i sgrub pa ste/ rigs kyi bu/
472a7(mdo sde): gnyis po de byang chub sems dpa' sems dpa' chen po rnams kyi sgrub pa'o/ /rigs kyi bu/ gzhan yang byang chub sems dpa' sems dpa' chen po rnams
472b1(mdo sde): kyi sgrub pa gnyis te/ gnyis gang zhe na/ 'di lta ste/ rtsol ba dang bcas pa'i shes pas sgrub pa dang / lhun gyis grub pa'i ye shes kyis sgrub pa ste/ rigs kyi bu/ gnyis po
472b2(mdo sde): de dag ni byang chub sems dpa' sems dpa' chen po rnams kyi sgrub pa'o/ /rigs kyi bu/ gzhan yang byang chub sems dpa' sems dpa' chen po rnams kyi sgrub pa
472b3(mdo sde): gnyis te/ gnyis gang zhe na/ 'di lta ste/ sa rnam par gzhag pa la mkhas par sgrub pa dang / sa dbyer med pa la mkhas par sgrub pa ste/ rigs kyi bu/ gnyis po de
472b4(mdo sde): dag ni byang chub sems dpa' sems dpa' chen po rnams kyi sgrub pa'o/ /rigs kyi bu/ gzhan yang byang chub sems dpa' sems dpa' chen po rnams kyi sgrub pa
472b5(mdo sde): gnyis te/ gnyis gang zhe na/ 'di lta ste/ sa'i nyes pa rnam par spong ba'i sgrub pa dang / sa nas sar 'phar ba la mkhas pa yongs su rdzogs par bya ba'i sgrub pa ste/
472b6(mdo sde): rigs kyi bu/ gnyis po de dag ni byang chub sems dpa' sems dpa' chen po rnams kyi sgrub pa'o/ /rigs kyi bu/ gzhan yang byang chub sems dpa' sems dpa'
472b7(mdo sde): chen po rnams kyi sgrub pa gnyis te/ gnyis gang zhe na/ 'di lta ste/ nyan thos dang / rang sangs rgyas kyi sa bstan pa'i sgrub pa dang / sangs rgyas kyi byang chub las phyir mi
473a1(mdo sde): ldog pa la mkhas pa'i sgrub pa ste/ rigs kyi bu/ gnyis po de dag ni byang chub sems dpa' sems dpa' chen po rnams kyi sgrub pa'o/ /
473a2(mdo sde): rigs kyi bu/ byang chub sems dpa' sems dpa' chen po rnams kyi sgrub pa ni 'di lta bu 'di dag ste/ de la byang chub sems dpa' sems dpa' chen po rnams
473a3(mdo sde): kyis 'bad par bya'o/ /rigs kyi bu/ byang chub sems dpa' sems dpa' chen po de ltar sgrub pa rnams la bla na med pa yang dag par rdzogs pa'i byang chub rnyed dka'
473a4(mdo sde): ba ma yin no/ /de nas bcom ldan 'das kyis 'jam dpal gzhon gyur pa la bka' stsal pa/ 'jam dpal khyod kyis tshig 'di legs par bshad pa legs so//
473a5(mdo sde): legs so/ /bcom ldan 'das kyis de skad ces bka' stsal nas/ 'jam dpal gzhon nur gyur pa dang / lha dang / mi dang / lha ma yin dang / dri zar bcas pa'i 'jig
473a6(mdo sde): rten yi rangs te/ bcom ldan 'das kyis gsungs pa la mngon par bstod do/ /'phags pa ga yA mgo'i ri zhes bya ba theg pa chen po'i mdo rdzogs so// //
473a7(mdo sde): rgya gar gyi mkhan po su ren+d+ra bo d+hi dang / zhu chen gyi lo ts+tsha ba ban+de ye shes sdes bsgyur cing zhus te gtan la phab pa// //