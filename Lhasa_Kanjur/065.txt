1a1(mdo sde): @#/ /mdo dza pa bzhugs so//
1b1(mdo sde): @##/ /rgya gar skad du/ AR+Ya d+harma sang gI ti nA ma ma hA yA na sU tra/ bod
1b2(mdo sde): skad du/ 'phags pa chos yang dag par sdud pa zhes bya ba theg pa chen po'i mdo/ bam
1b3(mdo sde): po dang po/ sangs rgyas dang / byang chub sems dpa' thams cad la phyag 'tshal lo/ /
1b4(mdo sde): 'di skad bdag gis thos pa dus gcig na/ bcom ldan 'das khang pa brtsegs pa
2a1(mdo sde): dpe med pa/ nam mkha'i spyod yul chos kyi dbyings kyi dkyil tha mi dad pa kun nas
2a2(mdo sde): yangs pa/ rang gi bsod nams dang / ye shes kyi tshogs kyi rdzu 'phrul gyis sprul pa/ gnas gsum gyi
2a3(mdo sde): mngon par 'du byed pa dang mi 'dra ba/ dpe thams cad las shin tu 'das pa/ de bzhin gshegs
2a4(mdo sde): pa'i rnam par smin pa bsam gyis mi khyab pa las byung ba na/ dge slong stong nyis brgya lnga bcu'i dge slong
2a5(mdo sde): gi dge 'dun chen po phal cher dgra bcom pa/ so so yang dag par rig pa thob pa/ gnyis ka'i cha las
2b1(mdo sde): rnam par grol ba sha stag dang / byang chub sems dpa' sems dpa' chen po shin tu rnam par dag pa/ ting nge 'dzin la rtag tu spyod
2b2(mdo sde): yul ba/ thams cad mkhyen pa'i ye shes kyi yul dang / spyod yul la gnas pa/ chos kyi dbyings mtha' dang / dbus med pa dam pa'i
2b3(mdo sde): pha rol tu phyin pa/ byang chub sems dpa'i brnag pa dang / bsam pa thams cad yongs su rdzogs pa/ byang chub sems dpa'i dbang
2b4(mdo sde): thams cad shin tu rtogs par khong du chud pa/ mthar thug pa'i gnas bcu thob pa/ yon tan gyi rgyan dpag tu med pas brgyan
2b5(mdo sde): pa| byang chub sems dpa'i ting nge 'dzin dang / gzungs dang / bzod pa dang / so so yang dag par rig pa rtogs par khong du chud
2b6(mdo sde): pa sha stag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang /
3a1(mdo sde): lto 'phye chen po dang / brgya byin dang / tshangs pa dang / 'jig rten skyong ba gzi brjid che ba gzi brjid che ba
3a2(mdo sde): brgya stong dang / g.yog brgya stong du ma dang yang thabs gcig tu bzhugs te/ de'i tshe na bcom ldan 'das chos thams cad kyi go
3a3(mdo sde): rim gyi tshul gyi sgo la 'jug pa zhes bya ba'i chos kyi rnam grangs chen po ston to/ /'di lta ste/ 'phags pa rnams mthong bas dad
3a4(mdo sde): pa thob par 'gyur ro/ /dad pa thob pas dge ba'i chos la 'dun pa thob par 'gyur ro/ /dge ba'i chos la 'dun pas rgyun du chud
3a5(mdo sde): pa thob par 'gyur ro/ /rgyun du chud pa thob pas don rnyed par 'gyur ro/ /don rnyed pas bdag po thob par 'gyur ro/ /bdag
3a6(mdo sde): po thob pas sbyin pa thob par 'gyur ro/ /sbyin pas longs spyod chen po thob par 'gyur ro/ /tshul khrims kyis mtho ris thob
3b1(mdo sde): par 'gyur ro/ /bzod pas kun tu mdzes par 'gyur ro/ /brtson 'grus kyis mngon par shes pa myur bar 'gyur ro/ /bsam gtan gyis sems las su rung bar 'gyur ro/ /
3b2(mdo sde): shes rab kyis 'jig rten thams cad las mngon par 'phags par 'gyur ro/ /thabs kyis thams cad las 'byung bar 'gyur ro/ /smon lam gyis tshegs med par 'gyur ro//
3b3(mdo sde): stobs kyis mi tshugs par 'gyur ro/ /ye shes kyis 'jig rten thams cad ston par 'gyur ro/ /mngon par 'byung bas 'phags pa nyid thob par 'gyur ro/ /rab tu byung bas
3b4(mdo sde): gnod sems thams cad rab tu zhi bar 'gyur ro/ /bsod snyoms spyod pas kha na ma tho ba med par 'gyur ro/ /dgon pa la gnas pas 'jigs pa med par 'gyur ro/ /nang du
3b5(mdo sde): yang dag 'jog pas bsam gtan dang / mngon par shes pa dang / tshangs pa'i gnas pa thob par 'gyur ro/ /ji ltar thos pa'i chos la so sor rtog pa dang / yang dag par rab
3b6(mdo sde): tu ston pas so so yang dag par rig pa thob par 'gyur ro/ /dran pa la mkhas pas gzungs thob par 'gyur ro/ /spobs pa la mkhas pas khyad par lung ston pa'i ye shes thob
3b7(mdo sde): par 'gyur ro/ /blo gros la mkhas pas chos dang / don rab tu dbye ba'i ye shes thob par 'gyur ro/ /mos pa la mkhas pas mi 'jigs pa thob par 'gyur ro/ /phung po la
4a1(mdo sde): mkhas pas shes rab rab tu dbye bar 'gyur ro/ /khams la mkhas pas rten cing 'brel par 'byung ba phra mo shes pas rab tu 'byed par 'gyur
4a2(mdo sde): ro| |skye mched la mkhas pas phyi nang la shin tu rmongs pa spong bar 'gyur ro/ /bden pa la mkhas pas sems can thams cad la mi slu bar 'gyur ro/ /yid la byed
4a3(mdo sde): pa la mkhas pas sangs rgyas thams cad mnyes par byed par 'gyur ro/ /zhi gnas la mkhas pas sems zhi bar 'gyur ro/ /lhag mthong la mkhas pas sems
4a4(mdo sde): dul bar 'gyur ro/ /nga rgyal med pas thams cad mkhyen pa'i ye shes yongs su rdzogs par 'gyur ro/ /khengs pa med pas yid rton par 'gyur ro/ /sems can
4a5(mdo sde): thams cad la mi slu bas dbang gcig par 'gyur ro/ /dam bcas pa la brten pas lha dang / mi mgu bar byed par 'gyur ro/ /ji skad smras pa de bzhin du byed pas skyes
4a6(mdo sde): bu dam pa'i chos yongs su rdzogs par 'gyur ro/ /nang du sems pas bde bar khong du chud par 'gyur ro/ /sems 'chos pas chos kyi rgyal srid thob par 'gyur
4a7(mdo sde): ro| |lus bsrung ba dang / lus la mi blta bas sangs rgyas kyi sku thob par 'gyur ro/ /'jam zhing snyan la phan par smra bas tshangs pa'i sgra skad sgrog pa'i dbyangs
4b1(mdo sde): thob par 'gyur ro/ /dkon mchog gsum la dad pa mi phyed pas gnas dang / gnas ma yin pa mkhyen pa'i stobs thob par 'gyur ro/ /thams cad du legs par bya ba'i
4b2(mdo sde): las byed pas las kyi rnam par smin pa mkhyen pa'i stobs thob par 'gyur ro/ /sems can ye shes kyi lam la sbyor ba dang / pha rol mi shes pa la mi brnyas pas dbang
4b3(mdo sde): po mchog dang / mchog ma yin pa mkhyen pa'i stobs thob par 'gyur ro/ /rten cing 'brel par 'byung ba phra ba khong du chud pas khams sna tshogs mkhyen pa'i stobs thob
4b4(mdo sde): par 'gyur ro/ /sems can thams cad dkon mchog gsum la 'dzud pa dang / mos par byed pas mos pa sna tshogs mkhyen pa'i stobs thob par 'gyur ro/ /thams
4b5(mdo sde): cad du spyod lam rnam par mi 'khrugs pa dang / sems can thams cad la mtshungs par chos ston pas thams cad du 'gro ba'i lam mkhyen pa'i stobs thob par
4b6(mdo sde): 'gyur ro/ /sems can bsam gtan gyi lam la sbyor bas bsam gtan dang / ting nge 'dzin dang / snyoms par 'jug pa'i kun nas nyon mongs pa rnam par byang
4b7(mdo sde): ba dang / ldang ba mkhyen pa'i stobs thob par 'gyur ro/ /sems can lam stor ba rnams la lam nye bar ston pas lha'i mig mkhyen pa'i stobs thob par 'gyur
5a1(mdo sde): ro| |sems can thams cad la dran pa rab tu sbyin pas sngon gyi gnas rjes su dran pa mkhyen pa'i stobs thob par 'gyur ro/ /sems can thams
5a2(mdo sde): cad la rnam par byang ba'i lam nye bar ston pas zag pa zad pa mkhyen pa'i stobs thob par 'gyur ro/ /sems can mang du thos pa la sbyor bas mi 'jigs pa thob par
5a3(mdo sde): 'gyur ro/ /sems can theg pa chen po la sbyor bas sangs rgyas kyi chos ma 'dres pa thob par 'gyur ro/ /stong pa nyid bsgom pas bag chags kyi mtshams sbyor ba spong
5a4(mdo sde): bar 'gyur ro/ /mtshan ma med pa bsgom pas chos thams cad la sgrib pa med pa'i ye shes thob par 'gyur ro/ /smon pa med pa bsgom pas chos thams cad la so
5a5(mdo sde): s or rtog pa'i ye shes thob par 'gyur ro zhes de ltar bcom ldan 'das chos thams cad kyi go rim gyi sgo la 'jug pa zhes bya ba'i chos kyi rnam grangs chen po ston
5a6(mdo sde): to| |'khor de na byang chub sems dpa' gnyis khang pa brtsegs pa'i nang na g.yog mang po dang gnas shing 'khod de/ gcig ni rtsom pa med ces bya/ gcig ni blo
5a7(mdo sde): gros rnam par gnon ces bya'o/ /de gnyis der 'dus nas blo 'di snyam du gyur te/ byang chub sems dpa' rnams kyi chos yang dag par brjod pa blo gros yangs pa
5b1(mdo sde): zhes bya ba yod de/ bdag cag gis yang dag par brjod par bya'o zhes smras nas/ byang chub sems dpa' sems dpa' chen po blo gros rnam par gnon gyis byang chub sems
5b2(mdo sde): dpa' sems dpa' chen po rtsom pa med la 'di skad ces smras so/ /rigs kyi bu/ byang chub sems dpa' sems dpa' chen pos de bzhin gshegs pa dgra bcom pa yang
5b3(mdo sde): dag par rdzogs pa'i sangs rgyas rnams kyi 'byung ba ji ltar khong du chud par bya/ byang chub sems dpa' sems dpa' chen pos de bzhin gshegs pa rnams kyi ngo bo
5b4(mdo sde): nyid ji ltar khong du chud par bya/ de bzhin gshegs pa rnams kyi gzhan gyi rkyen gyis 'byung ba ji ltar khong du chud par bya/ rigs kyi bu/ byang chub sems dpas de
5b5(mdo sde): bzhin gshegs pa rnams kyi gnas pa ji ltar khong du chud par bya/ rigs kyi bu/ byang chub sems dpas de bzhin gshegs pa dgra bcom pa yang dag par rdzogs
5b6(mdo sde): pa'i sangs rgyas rnams kyi yongs su mya ngan las 'das pa chen po ji ltar khong du chud par bya/ 'jug pa ji ltar khong du chud par bya/ dpe dang 'dra ba ji ltar khong du chud par
5b7(mdo sde): bya| rigs kyi bu/ ji ltar byang chub sems dpas sangs rgyas rnams du yod par khong du chud par bya/ byang chub sems dpas de bzhin gshegs pa dgra bcom pa yang
6a1(mdo sde): dag par rdzogs pa'i sangs rgyas rnams kyi tha snyad du ston pa ji ltar khong du chud par bya/ rigs kyi bu/ byang chub sems dpas stong pa nyid ji ltar khong du
6a2(mdo sde): chud par bya/ stong pa nyid kyi mi mthun pa'i phyogs ji ltar khong du chud par bya/ byang chub sems dpas stong pa nyid smra bar ji ltar khong du chud par bya/ byang chub sems dpas
6a3(mdo sde): chos smra ba po ji ltar khong du chud par bya/ de rnams kyis chos smra ba ji ltar khong du chud par bya/ byang chub sems dpa' rnams kyi mi 'grogs pa ji ltar khong du chud par bya/
6a4(mdo sde): byang chub sems dpa' rnams kyi 'phrul pa chen po ji ltar khong du chud par bya/ dge ba rnams kyi rnam par smin pa'i dbang ba ji ltar khong du chud par bya/ rigs kyi bu/ byang
6a5(mdo sde): chub sems dpas zag pa med pa'i dge ba rnams kyi rnam par smin pa thob pa'i dbang ba ji ltar khong du chud par bya/ de skad ces smras pa dang / byang chub sems dpa'
6a6(mdo sde): sems dpa' chen po rtsom pa med kyis byang chub sems dpa' sems dpa' chen po blo gros rnam par gnon pa la 'di skad ces smras so/ /rigs kyi bu/ khyod kyis byang chub
6a7(mdo sde): sems dpa' sems dpa' chen po rnams kyi chos yang dag par brjod pa yang dag phul 'di dris pa/ 'di lta ste/ chos yang dag par brjod pa blo gros rgya chen po 'di ni yang
6b1(mdo sde): dag phul gyi gtam mo/ /rigs kyi bu/ nyon cig dang / sangs rgyas kyi mthu dang / sangs rgyas kyi byin gyis rlabs kyis chos yang dag par brjod pa blo gros rgya chen po 'di bshad par bya'o/ /
6b2(mdo sde): rigs kyi bu/ byang chub sems dpas chos kyi tshul la 'jug pa bcus de bzhin gshegs pa dgra bcom pa yang dag par rdzogs pa'i sangs rgyas rnams kyi 'byung ba khong du chud par
6b3(mdo sde): bya ste| bcu gang zhe na/ 'di lta ste/ rtsol ba'i rnam par rtog pa thams cad kun chad pa'i skye bar 'jug pa dang / sems dang / yid dang / yid kyi rnam par shes pa gnas gyur pa thams
6b4(mdo sde): cad 'jug pa dang / skye ba dang / 'jig pa las phyir ldog pa'i skye ba dang / 'jig pa/ 'jug pa dang / sngon gyi mngon par 'du byed pa'i gnod pas non pa'i rnam par smin pa thams
6b5(mdo sde): cad 'jug pa dang / chos kyi dbyings chags pa med pa yongs su sbyong ba bsags pa'i gsog pa thams cad dang / smon lam grangs med pa brgya stong phrag bcus bstan pa'i ston pa
6b6(mdo sde): thams cad dang / de bzhin gshegs pa thams cad kyi byin gyi rlabs kyi byin gyis brlabs pa'i sangs rgyas kyi byin gyi rlabs dang / ji ltar yongs su smin par byas pa'i dge
6b7(mdo sde): ba'i rtsa ba'i shugs kyis 'phangs pa'i 'phen pa thams cad dang / byams pa chen po dang / snying rje chen po'i rgyu mthun pa shin tu rgyas pa dang / dus dang / gnas dang / sems
7a1(mdo sde): can gyi bsam pa dang / dge ba yang dag par 'dod pa ji lta ba dang / lhag pa'i bsam pa'i dbang ji lta ba de bzhin du rnam pa tha dad par 'byung ba
7a2(mdo sde): yin te/ rigs kyi bu/ byang chub sems dpas chos kyi tshul la 'jug pa bcu po de dag gis de bzhin gshegs pa dgra bcom pa yang dag par rdzogs pa'i sangs rgyas
7a3(mdo sde): rnams kyi 'byung ba khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus de bzhin gshegs pa dgra bcom pa yang dag par rdzogs
7a4(mdo sde): pa'i sangs rgyas rnams kyi ngo bo nyid khong du chud par bya ste/ bcu gang zhe na/ 'di lta ste/ rang bzhin gyis dri ma med pa'i phyir de bzhin nyid kyi ngo bo nyid dang / dbyer med
7a5(mdo sde): pa'i phyir chos kyi dbyings kyi ngo bo nyid dang / thams cad du song ba'i phyir yang dag pa'i mtha'i ngo bo nyid dang / ngo bo nyid kyis dben pa'i phyir stong pa nyid dang / mtshan ma
7a6(mdo sde): med pa dang / smon pa med pa'i ngo bo nyid dang / gzhan gyi rkyen gyi dbang gis zhugs pa'i phyir sgyu ma dang / smig rgyu dang / chu zla dang / sprul pa dang / brag ca dang / dri
7a7(mdo sde): za'i grong khyer dang / mgal me bskor ba'i ngo bo nyid dang / rdzas med pa'i phyir skye ba med cing 'byung ba med pa'i ngo bo nyid dang / rang bzhin gyis 'od gsal ba'i
7b1(mdo sde): phyir chos thams cad kyi rang bzhin gyi ngo bo nyid dang / rgyun ma chad pa'i phyir sngon gyi mthar ma byung ba dang / lus med pa'i phyir phyi ma'i mthar mi 'pho ba dang / sngon gyi mtha' dang /
7b2(mdo sde): phyi ma'i mtha' med pas da ltar byung ba la mi gnas pa ste/ rigs kyi bu/ byang chub sems dpas chos kyi tshul la 'jug pa bcu po de dag gis de bzhin gshegs pa dgra bcom pa
7b3(mdo sde): yang dag par rdzogs pa'i sangs rgyas rnams kyi ngo bo nyid khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus de bzhin gshegs pa dgra
7b4(mdo sde): bcom pa yang dag par rdzogs pa'i sangs rgyas rnams kyi gzhan gyi rkyen gyis 'byung ba khong du chud par bya ste/ bcu gang zhe na/ 'di lta ste/ chos kyi 'bras bu'i phyir bag yod pa'i
7b5(mdo sde): sa bon dang / kha na ma tho ba med pa'i phyir shes rab dang thabs kyis bskyed pa dang / legs par 'gro ba'i phyir tshul khrims kyi pha rol tu phyin pa'i rkang pa dang / bdud rtsi'i phyir
7b6(mdo sde): byang chub kyi sems kyi 'tsho ba'i dbang po dang / las legs par byed pa'i phyir zhi gnas dang / lhag mthong gi lag pa dang / me long lta bu'i ye shes phun sum tshogs pa'i phyir
7b7(mdo sde): las kyi rnam par smin pa 'jug pa'i mig dang / legs par zhugs pa'i phyir pha rol tu phyin pa thams cad bsgrub pa'i lte ba dang / nan tan snying por byed pa'i phyir bsdu ba'i
8a1(mdo sde): dngos po'i sgal tshigs dang / rnam par mi rtog pa'i phyir stong pa nyid bsgom pa'i yan lag gi dam pa mgo dang / sems can thams cad kyi bya'o cog
8a2(mdo sde): mi 'dor ba'i phyir yid ma bsad cing skrag pa med la spro ba ste/ rigs kyi bu/ byang chub sems dpas chos kyi tshul la 'jug pa bcu po de dag gis de bzhin gshegs pa
8a3(mdo sde): dgra bcom pa yang dag par rdzogs pa'i sangs rgyas rnams kyi gzhan gyi rkyen gyis 'byung ba khong du chud par bya'o/ /rigs kyi bu/ byang chub sems dpas chos kyi tshul la
8a4(mdo sde): 'jug pa bcus de bzhin gshegs pa dgra bcom pa yang dag par rdzogs pa'i sangs rgyas rnams kyi gnas pa khong du chud par bya ste/ bcu gang zhe na/ 'di lta ste/
8a5(mdo sde): nga yi ba med cing yongs su 'dzin pa med pa'i phyir gnod sems dang / zhe sdang thams cad dang bral ba dang / rtsi sman lta bu'i phyir sems can thams cad rtag tu nye bar
8a6(mdo sde): 'tsho ba dang / sngon dam bcas pa las ma nyams pa'i phyir bden pa yongs su skyong ba dang / snying rje chen po yongs su sbyangs pa'i phyir sems can la lta ba dang / sems
8a7(mdo sde): can gyi don 'ba' zhig la brtson pa'i phyir de 'ba' zhig gis bsam pa dang / gzhan gyi sdug bsngal gyis gnod pa'i phyir bdag gi bde ba la mi lta ba dang / 'khor ba
8b1(mdo sde): dang / mya ngan las 'das pa ro gcig pa'i phyir mya ngan las 'das par rnam par rtog pa dang bral ba dang / lhun gyis grub pas bya ba byed pa bsal ba'i phyir yongs su mi skyo ba'i mtshan
8b2(mdo sde): nyid dang / sha'i lus med pa'i phyir tshol ba thams cad dang bral ba dang / thams cad du mya ngan las 'das pa kun tu ston pa'i phyir thogs pa med pa'i mtshan nyid de/ rigs
8b3(mdo sde): k yi bu| byang chub sems dpas chos kyi tshul la 'jug pa bcu po de dag gis de bzhin gshegs pa dgra bcom pa yang dag par rdzogs pa'i sangs rgyas rnams kyi gnas pa
8b4(mdo sde): khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus de bzhin gshegs pa dgra bcom pa yang dag par rdzogs pa'i sangs rgyas rnams
8b5(mdo sde): kyi yongs su mya ngan las 'das pa chen po khong du chud par bya ste/ bcu gang zhe na/ 'di lta ste/ nyon mongs pa dang / shes bya'i sgrib pa thams cad spang ba'i mthar 'gro ba
8b6(mdo sde): dang | gang zag dang / chos dang / yul la bdag med par khong du chud pa dang / skye ba dang / chos kyi gnas gyur pa rnyed pa dang / sems can thams cad la sangs rgyas kyi mdzad pa
8b7(mdo sde): byed pa lhun gyis grub pa rgyun ma bcad pa'i ye shes thob pa dang / de bzhin gshegs pa thams cad kyi chos kyi sku dbyer med pa thob pa dang / 'khor ba dang mya ngan las
9a1(mdo sde): 'das pa rnam pa gnyis su bsam pa dang bral ba dang / chos thams cad kyi rtsa ba yongs su dag pa dang / chos thams cad skye ba med cing 'gag pa med pa
9a2(mdo sde): de'i dngos po bsgoms pa dang / de bzhin nyid dang / chos kyi dbyings dang / yang dag pa'i mtha' mnyam pa'i ye shes thob pa dang / chos thams cad kyi rang bzhin dang / mya ngan las
9a3(mdo sde): 'das pa'i rang bzhin mnyam pa'i ye shes thob pa ste/ rigs kyi bu/ byang chub sems dpas chos kyi tshul la 'jug pa bcu po de dag gis de bzhin gshegs pa dgra bcom pa
9a4(mdo sde): yang dag par rdzogs pa'i sangs rgyas rnams kyi yongs su mya ngan las 'das pa chen po khong du chud par bya'o/ /rigs kyi bu/ gzhan yang / byang chub sems dpas chos kyi tshul la
9a5(mdo sde): 'jug pa bcus de bzhin gshegs pa dgra bcom pa yang dag par rdzogs pa'i sangs rgyas rnams kyi yongs su mya ngan las 'das pa chen po khong du chud par bya ste/ bcu gang
9a6(mdo sde): zhe na| 'di lta ste/ nyon mongs pa thams cad kyi rtsa ba ni smon pa yin te/ smon pa las byung ba'o/ /de bzhin gshegs pa la ni smon pa med do/ smon pa dang bral bas de bzhin
9a7(mdo sde): gshegs pa yongs su mya ngan las 'das pa zhes bya'o/ /smon pa med pas de bzhin gshegs pa ni chos gang yang mi len to/ /mi len pas mi 'jug mi ldog ste len pa med pas
9b1(mdo sde): de bzhin gshegs pa yongs su mya ngan las 'das pa zhes bya'o/ /gang 'jug pa dang / ldog pa yang dag par chad pa de ni chos kyi sku ste/ mi skye mi 'gag go /skye ba dang / 'gag pa dang /
9b2(mdo sde): bral bas de bzhin gshegs pa yongs su mya ngan las 'das pa zhes bya'o/ /gang skye ba med pa dang / 'gag pa med pa de ni cir yang brjod par bya ba ma yin te/ brjod par bya ba med
9b3(mdo sde): pas de bzhin gshegs pa yongs su mya ngan las 'das pa zhes bya'o/ /bdag dang / sems can med de chos tsam 'di skye zhing 'gag pas chos kyi gnas gyur pa'i phyir de bzhin
9b4(mdo sde): gshegs pa yongs su mya ngan las 'das pa zhes bya'o/ /nyon mongs pa dang / nye ba'i nyon mongs pa thams cad ni glo bur ba yin te/ chos kyi dbyings ni 'ong ba med cing 'gro ba med pas de
9b5(mdo sde): glo bur yang ma yin/ gnas pa'ang ma yin te/ chos kyi dbyings mnyam pa'i phyir de bzhin gshegs pa yongs su mya ngan las 'das pa zhes bya'o/ /de bzhin nyid ni bden pa ste/
9b6(mdo sde): de bzhin nyid ma gtogs pa'i chos gzhan rnams ni rdzun pa'o/ /bden pa'i ngo bo nyid ni de bzhin te/ de bzhin nyid kyi ngo bo nyid ni de bzhin gshegs pa yongs su mya ngan las 'das
9b7(mdo sde): pa zhes bya'o/ /yang dag pa'i mtha' ni spros pa med pa/ chos gzhan ni spros pa'i ngo bo nyid de/ yang dag pa'i mtha' mnyam pa'i phyir de bzhin gshegs pa yongs su mya ngan
10a1(mdo sde): las 'das pa zhes bya'o/ /skye ba med pa ni bden pa ste/ skye ba la sogs pa'i chos gzhan rnams ni mi bden pa log pa rdzun pa slu ba'i chos can no/ /de bzhin
10a2(mdo sde): gshegs pa ni rdzun pa slu ba'i chos can ma yin te/ bden pa'i ngo bo nyid ni de bzhin gshegs pa yongs su mya ngan las 'das pa zhes bya'o/ /yang dag pa ma yin pa ni mngon par 'du
10a3(mdo sde): byed de/ yang dag pa la ni mngon par 'du bya ba med do/ /yang dag pa ni de bzhin gshegs pa'i chos kyi sku ste/ 'dus ma byas pa ni yongs su mya ngan las 'das pa zhes bya ste/ rigs
10a4(mdo sde): k yi bu| byang chub sems dpas chos kyi tshul la 'jug pa bcu po de dag gis de bzhin gshegs pa dgra bcom pa yang dag par rdzogs pa'i sangs rgyas rnams kyi yongs su mya ngan las
10a5(mdo sde): 'das pa chen po khong du chud par bya'o/ /rigs kyi bu/ gzhan yang / byang chub sems dpas chos kyi tshul la 'jug pa bcus de bzhin gshegs pa dgra bcom pa yang dag par
10a6(mdo sde): rdzogs pa'i sangs rgyas rnams kyi yongs su mya ngan las 'das pa chen po khong du chud par bya ste/ bcu gang zhe na/ 'di lta ste/ sbyin pa dang / sbyin pa'i 'bras bu bdag med cing bdag
10a7(mdo sde): gi ba med pa dang / sbyin pa dang / sbyin pa'i 'bras bu yongs su shes pas rnam par rtog pa gnas gyur pa phyin ci ma log pa ni de bzhin gshegs pa yongs su mya ngan las 'das pa
10b1(mdo sde): zhes bya'o/ /tshul khrims dang / tshul khrims kyi 'bras bu bdag med cing bdag gi ba med pa dang / tshul khrims dang / tshul khrims kyi 'bras bu yongs su shes pas rnam par rtog pa gnas gyur pa
10b2(mdo sde): phyin ci ma log pa ni de bzhin gshegs pa yongs su mya ngan las 'das pa zhes bya'o/ /bzod pa dang / bzod pa'i 'bras bu bdag med cing bdag gi ba med pa dang / bzod pa dang / bzod pa'i
10b3(mdo sde): 'bras bu yongs su shes pas rnam par rtog pa gnas gyur pa phyin ci ma log pa ni de bzhin gshegs pa yongs su mya ngan las 'das pa zhes bya'o/ /brtson 'grus dang / brtson 'grus kyi 'bras
10b4(mdo sde): bu bdag med cing bdag gi ba med pa dang / brtson 'grus dang / brtson 'grus kyi 'bras bu yongs su shes pas rnam par rtog pa gnas gyur pa phyin ci ma log pa ni de bzhin gshegs pa yongs
10b5(mdo sde): su mya ngan las 'das pa zhes bya'o/ /bsam gtan dang / bsam gtan gyi 'bras bu bdag med cing bdag gi ba med pa dang / bsam gtan dang / bsam gtan gyi 'bras bu yongs su shes
10b6(mdo sde): pas rnam par rtog pa gnas gyur pa phyin ci ma log pa ni de bzhin gshegs pa yongs su mya ngan las 'das pa zhes bya'o/ /shes rab dang / shes rab kyi 'bras bu bdag med cing bdag gi
10b7(mdo sde): ba med pa dang / shes rab dang / shes rab kyi 'bras bu yongs su shes pas rnam par rtog pa gnas gyur pa phyin ci ma log pa ni de bzhin gshegs pa yongs su mya ngan las 'das pa
11a1(mdo sde): zhes bya'o/ /sems can thams cad sems can ma yin pa dang / chos thams cad bdag med pa dang / sems can du 'du shes pa'i phyin ci log
11a2(mdo sde): dang bral zhing chos su 'du shes pa'i phyin ci log dang bral ba ni de bzhin gshegs pa yongs su mya ngan las 'das pa zhes bya'o/ /gang bdag la sdug par 'gyur ba de ni tshol
11a3(mdo sde): bar 'gyur ro/ /tshol ba la brtson pa de ni nyon mongs so/ /bdag la sdug pa dang bral zhing tshol ba thams cad dang bral ba ni phyir nyon mi mongs te/ nyon mongs pa med pa ni de
11a4(mdo sde): bzhin gshegs pa yongs su mya ngan las 'das pa zhes bya'o/ /'dus byas ni tshad dang ldan pa yin te/ 'dus ma byas ni tshad med pa'o/ /'dus byas dang / 'dus ma byas kyi
11a5(mdo sde): chos las rnam par grol zhing 'dus ma byas kyi chos nyid thob pa tshad med pa'i chos ni de bzhin gshegs pa yongs su mya ngan las 'das pa zhes bya'o/ /de bzhin gshegs
11a6(mdo sde): pas ni gang stong pa nyid las rnam par grol ba'i chos sam/ sems can gang yang ma gzigs te/ stong pa nyid ni chos so/ /chos kyi sku ni de bzhin gshegs pa yongs su mya
11a7(mdo sde): ngan las 'das pa zhes bya ste/ rigs kyi bu/ byang chub sems dpas chos kyi tshul la 'jug pa bcu po de dag gis de bzhin gshegs pa dgra bcom pa yang dag par
11b1(mdo sde): rdzogs pa'i sangs rgyas rnams kyi yongs su mya ngan las 'das pa chen po khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus de bzhin
11b2(mdo sde): gshegs pa dgra bcom pa yang dag par rdzogs pa'i sangs rgyas rnams kyi 'jug pa khong du chud par bya ste/ bcu gang zhe na/ 'di lta ste/ chos shin tu rnam par dag pa'i phyir chos
11b3(mdo sde): kyi gnas la gnas pa dang / rang gi dam bcas pa nyams su len pa'i phyir snying stobs che ba'i gnas la gnas pa dang / don mtshungs pa'i phyir bdag dang / gzhan gyi don ro gcig
11b4(mdo sde): pa dang / rnam par mi rtog pa'i dbyings shin tu rnam par dag pa'i phyir shel gyi nor bu ltar rnam par mi rtog pa dang / gnod pa bsal ba'i phyir bde ba thob pa dang / nyon mongs
11b5(mdo sde): pa'i dgra rab tu bcom pa'i phyir 'jigs pa med pa thob pa dang / chos thams cad la the tshom med pa'i phyir mi 'jigs pa thob pa dang / sems can thams cad la bsam pa mnyam
11b6(mdo sde): pas phyir rgol ba bcom pa dang / mthu shin tu rnam par dag pa'i phyir sprul pa brgya stong du ma 'gyed pa la mkhas pa dang / nam mkha' ltar shin tu rnam par dag pa'i phyir sgrib
11b7(mdo sde): pa med par gzugs thams cad kun tu ston pa la mkhas pa ste/ rigs kyi bu/ byang chub sems dpas chos kyi tshul la 'jug pa bcu po de dag gis de bzhin gshegs pa
12a1(mdo sde): dgra bcom pa yang dag par rdzogs pa'i sangs rgyas rnams kyi 'jug pa khong du chud par bya'o/ /rigs kyi bu/ gzhan yang / byang chub sems dpas
12a2(mdo sde): chos kyi tshul la 'jug pa bcus de bzhin gshegs pa dgra bcom pa yang dag par rdzogs pa'i sangs rgyas rnams kyi 'jug pa khong du chud par bya ste/ bcu gang zhe na/ 'di
12a3(mdo sde): lta ste| de bzhin gshegs pa 'di snyam du 'khor ba ni nyes pa mang po'i skyon chags pas mya ngan las 'das pa ni yon tan dang ldan pa'o snyam du mi dgongs kyi/ gzhan du na
12a4(mdo sde): 'khor ba dang / mya ngan las 'das pa mnyam pa nyid brnyes pas de bzhin gshegs pa mi 'khor zhing yongs su mya ngan las mi 'da' la sems can gyi don la mi phyogs pa'ang ma
12a5(mdo sde): yin no/ /de bzhin gshegs pa 'di snyam du sems can 'di dag gi blo ni phyin ci log pa nyon mongs pa dang / nye ba'i nyon mongs pas nyon mongs pa ste/ de dag ngas dgrol
12a6(mdo sde): bar bya'o snyam du mi dgongs mod kyi/ gzhan du na sngon sgro btags pas 'phangs pa'i dbang gis sems can de dang / de dag gi khams dang / dbang po dang / mos pa ji lta ba
12a7(mdo sde): bzhin du de bzhin gshegs pa'i mdzad pa de dang / de dag lhun gyis grub cing rnam par mi rtog par 'jug go /de bzhin gshegs pa 'di snyam du ngas mdo'i sde 'am/ dbyangs
12b1(mdo sde): kyis bsnyad pa'i sde'am/ lung du bstan pa'i sde'am/ tshigs su bcad pa'i sde'am/ ched du brjod pa'i sde'am/ gleng gzhi'i sde'am/ rtogs pa brjod pa'i sde'am/ de lta bu byung ba'i
12b2(mdo sde): sde'am/ skyes pa rabs kyi sde'am/ shin tu rgyas pa'i sde'am/ rmad du byung ba'i sde'am/ rnam par gtan la phab pa'i chos kyi sde 'di bstan to snyam du mi dgongs mod kyi/ lhun gyis
12b3(mdo sde): grub cing rnam par mi rtog par sems can de dang de dag la de bzhin gshegs pa 'di chos ston pa la 'jug go / de bzhin gshegs pa 'di snyam du nga grong ngam/ grong khyer ram/ grong rdal
12b4(mdo sde): lam| tshong 'dus 'dir bsod snyoms kyi phyir 'jug go snyam nas rgyal rigs sam/ bram ze'i rigs sam/ rje'u rigs sam/ dmangs rigs sam/ rgyal po'am/ rgyal bu'am/
12b5(mdo sde): rgyal po'i blon po'am/ sems can gang yang rung ba'i gan du gshegs so snyam du mi dgongs mod kyi/ de bzhin gshegs pa'i ye shes sngon du 'gro ba'i sku dang / gsung dang / thugs
12b6(mdo sde): kyi 'phrin las de dag de bzhin du 'jug go / de bzhin gshegs pa la bkres pa dang / skyems pa mi mnga'/ bshang gci mi mnga'/ sku nyam chung ba ma yin mod kyi/ bsod snyoms spyod
12b7(mdo sde): de| zhal zas kyang gsol la/ yongs su gsol ba'ang mi mnga' ste/ thams cad du lhun gyis grub cing rnam par mi rtog par sems can yongs su smin par bya ba'i mdzad pa'ang
13a1(mdo sde): mi gtong ngo / /de bzhin gshegs pa 'di snyam du sems can 'di ni tha ma/ 'di ni 'bring / 'di ni rab ste/ 'di la ni tha ma/ 'di la ni 'bring / 'di li ni
13a2(mdo sde): rab kyi gtam mdzad do snyam du mi dgongs mod kyi/ rnam par mi rtog par snod ji lta ba de bzhin du de bzhin gshegs pa'i chos ston pa de lhag chad med par 'jug go /de bzhin
13a3(mdo sde): gshegs pa 'di snyam du sems can 'dis nga la bsti stang du ma byas/ mchod pa ma byas te mi snyan pa byas kyi/ nga 'di dang lhan cig tu cung zad kyang smra bar mi bya yi/ 'dis ni nga la
13a4(mdo sde): bsti stang du byas/ mchod cing ri mor byas/ bstod cing bsngags kyi/ nga 'di dang lhan cig smra bar bya'o snyam du mi dgongs te/ de bzhin gshegs pa ni dgra zun la thugs
13a5(mdo sde): snyoms par 'jug go / de bzhin gshegs pa ni rgyags pa ma yin/ bag med pa ma yin/ rjes su chags pa ma yin/ khong khro ba ma yin/ brkam pa ma yin/ brkam par
13a6(mdo sde): 'gyur ba ma yin/ zhen pa ma yin/ bsten par mdzad pa ma yin/ nye ba'i nyon mongs pa ma yin mod kyi/ spyod yul dben pa/ 'dod pa rnams las dben pa/ dben pa
13a7(mdo sde): la mngon par dga' ba rnams kyi bsngags pa'ang gsung ngo / /me long lta bu'i ye shes dang ldan pas de bzhin gshegs pa ni shes bya thams cad la mi mkhyen pa'am/ mi rig
13b1(mdo sde): pa'am/ thugs su ma chud pa gang yang med de/ bya ba dang / mi bya ba dag gzigs nas sems can de dang / de dag la de bzhin du 'jug go /de bzhin gshegs pa ni sems can gyi don phun sum
13b2(mdo sde): tshogs pa la dgyes par mi 'gyur/ ma 'byor pa la'ang mi dgyes par mi 'gyur te/ yang dag par zhugs pa rnams la ni sgrib pa med pa'i byams pa chen po 'jug /log par zhugs pa
13b3(mdo sde): rnams la ni sgrib pa med pa'i thugs rje chen po 'jug ste/ rigs kyi bu/ byang chub sems dpas chos kyi tshul la 'jug pa bcu po de dag gis de bzhin gshegs pa dgra bcom pa
13b4(mdo sde): yang dag par rdzogs pa'i sangs rgyas rnams kyi 'jug pa khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus de bzhin gshegs pa dgra
13b5(mdo sde): bcom pa yang dag par rdzogs pa'i sangs rgyas rnams kyi dpe dang 'dra ba khong du chud par bya ste/ bcu gang zhe na/ 'di lta ste/ dper na/ nyi ma ni sems can tha ma dang / 'bring dang /
13b6(mdo sde): mchog dang / dad pa dang / ma dad pa thams cad la mtshungs par 'char zhing mtshungs par snang bar byed do/ /de bzhin du de bzhin gshegs pa dgra bcom pa yang dag par rdzogs
13b7(mdo sde): pa'i sangs rgyas kyang sems can tha ma dang / 'bring dang / mchog dang / dad pa dang / ma dad pa thams cad la mtshungs par 'char zhing mtshungs par ye shes snang bar mdzad
14a1(mdo sde): do/ /'di lta ste/ dper na/ nam mkha' ni thams cad du sems can thams cad la mi sgrib pa'i ngo bo nyid de/ gzhan du na glo bur gyi du ba dang / sprin dang / rdul
14a2(mdo sde): dang | khug rna dag gis sgrib pa dang bcas par kun tu snang ngo / /de bzhin du de bzhin gshegs pa yang nam mkha' ltar sems can thams cad la mi sgrib pa'i ngo bo nyid de/ gzhan
14a3(mdo sde): du na glo bur gyi du ba dang / sprin dang / rdul dang / khug rna lta bu'i ngar 'dzin pa dang / nga yir 'dzin pas bsgribs par sems can rnams kyis de bzhin gshegs pa mthong zhing
14a4(mdo sde): myong bar mi 'gyur ro/ /'di lta ste/ dper na/ me ni shing thams cad la yod mod kyi/ rkyen dang / rtsol ba ma tshang na mi 'bar zhing rang gi dgos pa rnams mi byed do/ /de bzhin du de
14a5(mdo sde): bzhin gshegs pa'ang shes bya thams cad la gnas mod kyi/ dad pa la sogs pa'i rkyen dang / rtsol ba ma tshang na mi 'byung ste/ sangs rgyas kyi bya ba rnams kyang mi mdzad do/ /'di
14a6(mdo sde): lta ste/ dper na/ tshon tha dad pa snod gcig gi nang du blugs te/ tshon mang po de'i nang du ras tha gu tha dad pas phur te bcug na phur ma'i dbang ji lta ba bzhin du tshon chags kyang
14a7(mdo sde): tshon de dag mi rtog / rnam par mi rtog go /de bzhin du de bzhin gshegs pa dge ba'i rtsa ba sna tshogs kyi tshogs mang po'ang mos pa'i tha gus ji ltar phur ba bzhin du sems can
14b1(mdo sde): rnams kyis de bzhin gshegs pa mthong ste/ de bzhin gshegs pa'i yon tan yang len par byed do/ /'di lta ste/ dper na/ chus gang ba'i klung ni bstod kyang dma' bar 'bab po/
14b2(mdo sde): zhe sdang zhing ngan du smras kyang dma' bar 'bab pa yin no/ /de bzhin du de bzhin gshegs pa'ang bstod dam/ ngan du smras kyang ye shes kyis gshegs pa yin gyi/ nga rgyal gyis gshegs
14b3(mdo sde): pa ni ma yin no/ /'di lta ste/ dper na/ bu ram shing btubs/ gshags la gtubs/ gshags nas 'chos kyang mngar ba'i ro de mi 'dor ro/ /de bzhin du de bzhin gshegs
14b4(mdo sde): pa'ang mchod kyang rung ma mchod kyang rung ste/ bsnyen pa na rnam par grol ba'i mngar ba'i ro de mi 'dor ro/ /'di lta ste/ dper na/ sa ni rnam par mi rtog cing 'gyur ba med par gnas
14b5(mdo sde): te| de la khe 'dod pa gang dag gis rmos nas yongs su sbyang ba byas te sa bon btab pa de dag gi lo tog phun sum tshogs par 'gyur ro/ /gang dag mi rmong / yongs su sbyang ba mi byed/
14b6(mdo sde): sa bon mi 'debs pa de dag gi lo tog ni phun sum tshogs par mi 'gyur ro/ /de bzhin du de bzhin gshegs pa'ang sa ltar rnam par mi rtog cing 'gyur ba med par gnas te/ de la
14b7(mdo sde): yon tan 'dod pa gang dag de bzhin gshegs pa la dad pa dang / dang ba dang / gus pa bskyed pa de dag gi yon tan gyi lo tog phun sum tshogs par 'gyur ro/ /gang dag de bzhin
15a1(mdo sde): gshegs pa la dad pa dang / dang ba dang / gus pa mi bskyed pa de dag gi yon tan gyi lo tog ni phun sum tshogs par mi 'gyur ro/ /'di lta ste/ dper na/
15a2(mdo sde): la la zhig gis tsan+dan dang / ga pur la mi snyan pa byas te ngan du brjod nas rang gi lus la bskus kyang / de la tsan+dan na dang / ga pur de dri zhim par byed kyi dri nga bar mi byed do/ /de bzhin
15a3(mdo sde): d u de bzhin gshegs pa dgra bcom pa yang dag par rdzogs pa'i sangs rgyas kyang ngan du smra ste mi snyan pa brjod nas bsnyen cing bsten te bsnyen bkur byed pa de dag de bzhin
15a4(mdo sde): gshegs pas sangs rgyas kyi yon tan gyi dri dang ldan par mdzad do/ /'di lta ste/ dper na/ zam pa dang / stegs dang / khri lam ni sems can tha ma dang / 'bring dang / mchog
15a5(mdo sde): thams cad la mi thogs pa dang / bde bar 'gro bar byed pas mtshungs par gnas so/ /de bzhin du de bzhin gshegs pa'ang sems can tha ma dang / 'bring dang / mchog
15a6(mdo sde): thams cad la mi mnyam pa med cing sgrib pa med pa dang / bde bar 'gro bas mtshungs par 'jug go /'di lta ste/ dper na/ ri'i rgyal po gangs ri la rtsi'i
15a7(mdo sde): rgyal po mthong na mdzes pa zhes bya ba yod de/ de mthong ma thag tu sems can thams cad kyi nad thams cad med par 'gyur ro/ /de bzhin du de bzhin gshegs pa'ang
15b1(mdo sde): mthong ma thag tu sems can thams cad kyi nad thams cad sel bar 'gyur te/ rigs kyi bu/ byang chub sems dpas chos kyi tshul la 'jug pa bcu po de dag gis de bzhin gshegs
15b2(mdo sde): pa dgra bcom pa yang dag par rdzogs pa'i sangs rgyas rnams kyi dpe dang 'dra ba khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus sangs
15b3(mdo sde): rgyas khong du chud par bya ste/ bcu gang zhe na/ 'di lta ste/ rgyu mthun pa'i sangs rgyas dang / rnam par smin pa las byung ba'i sangs rgyas dang / ting nge 'dzin gyi sangs rgyas dang / smon
15b4(mdo sde): lam gyi sangs rgyas dang / sems kyi sangs rgyas dang / ngo bo nyid kyi sangs rgyas dang / longs spyod rdzogs pa'i sangs rgyas dang / sprul pa'i sangs rgyas dang / btags pa'i sangs
15b5(mdo sde): rgyas dang / mdun du gzhag pa'i sangs rgyas so/ /de la rgyu mthun pa'i sangs rgyas gang zhe na/ gang pha rol tu phyin pa rnams kyi rgyu mthun pa dang / pha rol tu phyin pa'i chos sgrub par
15b6(mdo sde): byed pa yin te/ 'di gnyis las gang grub pa de ni sgrub pa'i sangs rgyas te/ de'i phyir rgyu mthun pa'i sangs rgyas zhes bya'o/ /de la rnam par smin pa las byung ba'i sangs rgyas
15b7(mdo sde): gang zhe na/ rgyu mthun pa gang pha rol tu phyin pa rnams kyi rnam par smin pa yin te/ rnam par smin pa de las gang rnam par smin pa'i sangs rgyas kyi gzugs su 'byung ngo / /de'ang
16a1(mdo sde): sems can gyi byin gyi rlabs dang / chos kyi byin gyi rlabs kyi phyir 'byung ste/ 'di ni rnam par smin pa las byung ba'i sangs rgyas zhes bya'o/ /de la
16a2(mdo sde): ting nge 'dzin gyi sangs rgyas gang zhe na/ de bzhin gshegs pa'i ting nge 'dzin gang la snyoms par 'jug cing ting nge 'dzin gang la snyoms par zhugs nas lhun gyis grub cing
16a3(mdo sde): rtsol ba mi mnga' bar sangs rgyas brgya stong 'byung ste/ ting nge 'dzin gyi byin gyi rlabs des ting nge 'dzin las byung bas na ting nge 'dzin gyi sangs rgyas zhes bya ste/ 'di ni ting nge
16a4(mdo sde): 'dzin gyi sangs rgyas zhes bya'o/ /de la smon lam gyi sangs rgyas gang zhe na/ byang chub sems dpas gang sems can gang dang / gang gzugs dang / kha dog dang / spyod lam ji lta
16a5(mdo sde): ji lta bu gang dang gang gis 'dul bar 'gyur ba de dang / de la de lta bu'i gzugs dang / kha dog dang / spyod lam gyis 'dul bar gyur cig ces smon lam btab nas/ de sangs rgyas
16a6(mdo sde): kyis 'dul ba rnams ni sangs rgyas kyi gzugs kyis 'dul te/ smon lam de las byung bas smon lam gyi sangs rgyas zhes bya ste/ 'di ni smon lam gyi sangs rgyas zhes
16a7(mdo sde): bya'o| |de la sems kyi sangs rgyas gang zhe na/ gang byang chub sems dpas sems la dbang rab tu thob nas/ de sems la dbang ba des gang dang / gang bsams pa de dang /
16b1(mdo sde): de bzhin du 'gyur te/ de sangs rgyas kyis 'dul ba'i sems can rnams mthong nas bdag sangs rgyas kyi gzugs su gyur cig ces mos par byed de/ de sems las byung bas na sems
16b2(mdo sde): kyi sangs rgyas yin te/ 'dul ba de dag kyang rang gi sems yongs su dag pas sangs rgyas mthong zhing shes te/ 'di ni sems kyi sangs rgyas zhes bya'o/ /de la ngo bo nyid kyi sangs
16b3(mdo sde): rgyas gang zhe na/ ngo bo nyid kyi sangs rgyas ni gnas ngan len gyi gnas gyur pa/ bsam gyis mi khyab pa/ dri ma med pa/ gzugs sna tshogs can/ chos kyi dbyings rnam pa tha dad pa/ gzugs
16b4(mdo sde): dang / byad dang / dbyibs sna tshogs pa/ skyes bu chen po'i mtshan sum cu rtsa gnyis dang ldan pa'i sangs rgyas kyi gzugs su snang ba 'di ni ngo bo nyid kyi sangs rgyas zhes bya'o/ /de la
16b5(mdo sde): longs spyod rdzogs pa'i sangs rgyas gang zhe na/ gang byang chub sems dpa' rnams dang / longs spyod dang / kun tu spyod pa mtshungs pa dang / rnam pa dang / zas dang / smra ba dang / cho
16b6(mdo sde): ga dang / spyod pa mtshungs pa 'di ni longs spyod rdzogs pa'i sangs rgyas zhes bya'o/ /de la sprul pa'i sangs rgyas gang zhe na/ 'di la sangs rgyas dang / byang chub sems dpas gzugs
16b7(mdo sde): thams cad ston pa'i ting nge 'dzin thob pa de dag ting nge 'dzin de la snyoms par zhugs te/ dbang thob cing snying rje chen pos bskul bas sangs rgyas kyi gzugs su sprul nas sems
17a1(mdo sde): can rnams 'dul ba 'di ni sprul pa'i sangs rgyas zhes bya'o/ /de la btags pa'i sangs rgyas gang zhe na/ 'di la la zhig slob dpon nam mkhan po la
17a2(mdo sde): sangs rgyas bzhin du blta/ sangs rgyas bzhin du bsnyen bkur byed de/ de slob dpon dang / mkhan po de la sangs rgyas bzhin du blta zhing sangs rgyas bzhin du bsnyen bkur byas
17a3(mdo sde): pas| de sangs rgyas kyi chos rnams rab tu 'dzin la yongs su rdzogs par byed de/ yongs su bsgrub pa 'di ni btags pa'i sangs rgyas zhes bya'o/ /de la mdun du gzhag pa'i
17a4(mdo sde): sangs rgyas gang zhe na/ 'di la la la zhig gis sangs rgyas kyi sku gzugs byas sam/ byed du bcug ste/ mchod cing rim gro bya ba thams cad kyis bsti stang du byed/ bla mar
17a5(mdo sde): byed| ri mor byed cing / de sangs rgyas kyi chos rnams rab tu 'dzin la yongs su rdzogs par byed de/ yongs su bsgrub pa 'di ni mdun du gzhag pa'i sangs rgyas zhes bya ste/
17a6(mdo sde): rigs kyi bu/ byang chub sems dpas chos kyi tshul la 'jug pa bcu po de dag gis sangs rgyas khong du chud par bya'o/ /rigs kyi bu/ byang chub sems dpas de bzhin
17a7(mdo sde): gshegs pa dgra bcom pa yang dag par rdzogs pa'i sangs rgyas rnams kyi tha snyad du ston pa rnam pa bcur khong du tshud par bya ste/ rnam pa bcu gang zhe na/ 'di lta ste/ phung po
17b1(mdo sde): ston pa dang / khams ston pa dang / skye mched ston pa dang / sems can ston pa dang / las ston pa dang / skye ba ston pa dang / rga ba ston pa dang / 'chi ba ston pa dang / shi ba'i nyir
17b2(mdo sde): mtshams sbyor ba ston pa dang / de rab tu zhi bar 'gyur ba'i mya ngan las 'das pa ston pa'o/ /de la ji ltar na phung po ston pa tha snyad du ston ce na/ gzugs kyi phung po ni don dam par yod
17b3(mdo sde): pa ma yin no/ /gal te gzugs kyi phung po don dam par yod du zin na ni de yongs su btang bas srid pa 'chad par 'gyur te/ gang yongs su btang nas grol ba de la gnas pa'am/ 'gro
17b4(mdo sde): ba yod par 'gyur ba zhig na/ de lta ma yin pas de'i phyir gzugs kyi phung po ston pa tha snyad du ston pa'o/ /de bzhin du tshor ba'i phung po ston pa dang / 'du shes kyi phung po ston pa dang /
17b5(mdo sde): 'du byed kyi phung po ston pa dang / rnam par shes pa'i phung po ston pa tha snyad du ston pa yin te/ rnam par shes pa'i phung po ni don dam par yod pa ma yin no/ /gal te rnam par shes
17b6(mdo sde): pa'i phung po don dam par yod du zin na ni de yongs su btang bas srid pa 'chad par 'gyur te/ gang yongs su btang nas grol ba de la gnas pa'am/ 'gro ba yod par 'gyur ba zhig
17b7(mdo sde): na| de lta ma yin pas de'i phyir rnam par shes pa'i phung po ston pa tha snyad du ston pa'o/ /de bzhin du khams ston pa dang / skye mched ston pa ni tha snyad du ston pa'o/ /de la ji ltar na
18a1(mdo sde): sems can du ston pa tha snyad du ston pa yin zhe na/ sems can ni don dam par yod pa ma yin te/ de ni chos tsam du zad pas sems can med do/ /gal te
18a2(mdo sde): sems can yod du zin na ni phung po 'gags pas na nam mkha' bzhin du sems can phung po med par 'gyur la/ phung po bzhin du sems can yang 'dus ma byas su 'gyur ba zhig na/
18a3(mdo sde): de lta ma yin pas de'i phyir sems can ston pa tha snyad du ston pa'o/ /de la ji ltar na las ston pa tha snyad du ston pa yin zhe na/ las rnams byed pa yod pa'ang ma yin/ med pa'ang
18a4(mdo sde): ma yin no/ /gal te las rnams byed pa zhig yod du zin na ni las rnams byed pa nam mkha' bzhin du ma byas par 'gyur la/ phung po bzhin du 'dus byas su'ang 'gyur ba zhig na/
18a5(mdo sde): ma byas pa ni nam mkha' dang mtshungs te/ ma byas pa rnams byed par mi 'gyur ro/ /de'i phyir las gang la'ang byed pa med do/ /de med pas na las yod par ga la 'gyur te/ de'i
18a6(mdo sde): phyir las ston pa tha snyad du ston pa'o/ /de la ji ltar na skye ba ston pa tha snyad du ston pa yin zhe na/ skye ba ni don dam par yod pa ma yin no/ /gal te skye ba don dam par yod du zin na
18a7(mdo sde): ni rtag par 'gyur te/ de ltar na skye ba ni skye ba med par 'gyur ro/ /gang skyes pas skye ba dang / skye bas gzir bar 'gyur ba de'ang med par 'gyur te/ de'i phyir skye ba ston pa tha snyad
18b1(mdo sde): du ston pa'o/ /de la ji ltar na rga ba ston pa tha snyad du ston pa yin zhe na/ rga ba ni don dam par yod pa ma yin no/ /gal te rga ba don dam par yod du zin na ni gang yang rgas par mi 'gyur te/
18b2(mdo sde): gang rgas pa de ni gzhon nu'ang ma yin/ rgan po'ang ma yin/ rnying pa'ang ma yin la/ byis pa la'ang rgas pa med de/ de'i phyir byis pa ni rga bar mi 'gyur ro/ /rga ba med na ji ltar na rga
18b3(mdo sde): bar 'gyur/ de ltar ma rgas pa ni rga bar mi 'gyur ro/ /gal te rgas pa rga bar 'gyur na rga ba gzhon nur yang ji ste mi 'gyur/ de'i phyir rga ba ston pa'ang tha snyad du ston par 'gyur ro/ /de
18b4(mdo sde): la ji ltar na 'chi ba ston pa tha snyad du ston pa yin zhe na/ 'chi ba ni don dam par yod pa ma yin no/ /gal te 'chi ba don dam par yod du zin na ni gzung bar 'gyur te/ gcig gis
18b5(mdo sde): bzung bas srog chags gzhan thams cad mi 'chi bar 'gyur ba'i rigs na/ mi 'chi bar yang mi 'gyur te/ 'chi ba ni ga las kyang mi 'ong / gang du'ang mi 'gro bas 'chi ba ni stong pa
18b6(mdo sde): ste| de'i phyir 'chi ba ston pa tha snyad du ston pa'o/ /de la ji ltar na shi ba'i nying mtshams sbyor ba ston pa tha snyad du ston pa yin zhe na/ shi ba'i nying mtshams sbyor ba ni don dam par
18b7(mdo sde): yod pa ma yin no/ /gal te shi ba'i nying mtshams sbyor ba ni don dam par yod du zin na ni gang 'chi ba de nyid skye bar 'gyur ro/ /de ltar shi ba nyid skye bar 'gyur na ni gang nyid mtshams
19a1(mdo sde): sbyor ba dang / gang du nying mtshams sbyor ba'i lus gnyis su 'gyur ro/ /gal te nying mtshams sbyor ba zhig yod du zin na ni phung po lnga rnams kyang yod par
19a2(mdo sde): 'gyur ro/ /de ci'i phyir zhe na/ phung po las rnam par grol ba'i rnam par shes pa 'jug pa med de/ gzugs la nye bar 'gro zhing rnam par shes pa 'jug go /rnam par shes pa ni
19a3(mdo sde): tshor ba la nye bar 'gro/ 'du shes la nye bar 'gro /'du byed la nye bar 'gro zhing de la rten/ de la dmigs te rnam par shes pa 'jug go/ mi rten pa'i rnam par shes pa ni skad cig
19a4(mdo sde): tsam yang 'jug pa med do/ /ji ltar chos gnas pa bzhin du sa bon dang / myu gu ltar 'byung bas de'i phyir shi ba'i nying mtshams sbyor ba ston pa ni tha snyad du ston pa'o/ /de la ji ltar na
19a5(mdo sde): de zhi bar 'gyur ba'i mya ngan las 'das pa ston pa tha snyad du ston pa yin zhe na/ mya ngan las 'das pa ni don dam par yod pa ma yin te/ 'khor ba nye bar zhi ba ni mya ngan las
19a6(mdo sde): 'das pa zhes bya'o/ /'khor ba nyid mya ngan las 'das pa'ang ma yin la/ 'khor ba las mya ngan las 'das pa tha dad du gyur pa'ang ma yin te/ 'khor ba de'ang rmi lam lta bu
19a7(mdo sde): sgyu ma lta bu ste/ yod pas kyang ma yin/ med pas kyang ma yin/ yod med du gyur pas kyang mi 'byung ngo / /ji ltar de yod pas kyang ma yin/ med pas kyang ma yin/ yod
19b1(mdo sde): med du gyur pas kyang mi 'byung ba de bzhin du/ yod pas kyang ma yin/ med pas kyang ma yin/ yod med du gyur pas kyang mi ldog ste/ gzhan du na 'du shes dang / tshor ba 'gog pa ni mya
19b2(mdo sde): ngan las 'das pa zhes bya'o/ /'du shes de ni smig rgyu lta bu'o/ /tshor ba ni chu'i chu bur lta bu'o/ /smig rgyu dang / chu'i chu bur gyi 'byung ba dang / ldog pa ji lta bar 'khor ba dang / mya
19b3(mdo sde): ngan las 'das pa'ang de bzhin te/ de'i phyir de zhi bar 'gyur ba'i mya ngan las 'das pa ston pa ni tha snyad du ston pa yin te/ byang chub sems dpas bcu po de dag ni de bzhin gshegs
19b4(mdo sde): pa dgra bcom pa yang dag par rdzogs pa'i sangs rgyas rnams kyi tha snyad du ston par khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus stong
19b5(mdo sde): pa nyid khong du chud par bya ste/ bcu gang zhe na/ 'di lta ste/ bdag med pa dang / sems can med pa dang / srog med pa dang / gang zag med pa dang / rje med pa dang / skye ba med pa dang /
19b6(mdo sde): 'gag pa med pa dang / mngon par 'du mi byed pa dang / phyed pa med pa dang / bdag po med pa'o/ /de la ji ltar na bdag med pas stong pa nyid khong du chud par bya zhe na/ stong pa nyid
19b7(mdo sde): ni dngos po'ang ma yin/ dngos po med pa'ang ma yin no/ /gal te ston pa nyid dngos po yin du zin na ni stong pa nyid 'dus byas dang / mi rtag par 'gyur ro/ /ci ste stong pa nyid dngos po
20a1(mdo sde): med pa yin du zin na ni stong pa mi stong par 'gyur te/ de'i phyir stong pa nyid dngos po'ang ma yin/ dngos po med pa'ang ma yin te/ de ltar bdag med
20a2(mdo sde): pas stong pa nyid khong du chud par bya'o/ /ji ltar na sems can med pas stong pa nyid khong du chud par bya zhe na/ sems can ni stong pa'ang ma yin/ mi stong pa'ang ma yin no/ /
20a3(mdo sde): gal te sems can stong pa yin na ni srog gcod pa byas kyang sdig par mi 'gyur ro/ /'on te stong pa ma yin na ni rtag par 'gyur ro/ /de lta bas na bcom ldan 'das kyis kyang
20a4(mdo sde): sems can ni rtag pa'ang ma yin/ mi rtag pa'ang ma yin/ 'dus byas kyang ma yin/ 'dus ma byas kyang ma yin zhes gsungs te/ de ltar na sems can med pas stong pa
20a5(mdo sde): nyid khong du chud par bya'o/ /ji ltar na srog med pas stong pa nyid khong du chud par bya zhe na/ stong pa nyid ni mi 'tsho mi 'chi'o/ /de la mig ni bdag dang / bdag gis stong ngo / /
20a6(mdo sde): gang bdag dang / bdag gis stong pa de ni mi 'tsho mi 'chi'o/ /de bzhin du rna ba dang / sna dang / lce dang / lus dang / yid ni bdag dang / bdag gis stong ngo / /gang bdag
20a7(mdo sde): dang | bdag gis stong pa de ni mi 'tsho mi 'chi ba ste/ de ltar na srog med pas stong pa nyid khong du chud par bya'o/ /de la ji ltar na gang zag med pas stong pa nyid khong du chud
20b1(mdo sde): par bya zhe na/ stong pa nyid ni gang zag tu bgrang ba ma yin/ stong pa nyid ni chos su bgrang ba ma yin no/ /phung po dang / khams dang / skye mched rnams ni stong pa yin te/ de dag bzung nas gang
20b2(mdo sde): zag ces lags so/ /gang bzung nas btags pa de ni yod pa dang / med pa zhes brjod par bya ba ma yin te/ de ltar gang zag med pas stong pa nyid khong du chud par bya'o/ /ji ltar na rje
20b3(mdo sde): med pas stong pa nyid khong du chud par bya zhe na/ stong pa nyid las rnam par grol ba'i chos gang yang med pas gang stong pa nyid kyi rjer 'gyur ba'i chos gang yang med de/ de ltar rje med
20b4(mdo sde): pas stong pa nyid khong du chud par bya'o/ /de la ji ltar na skye ba med pas stong pa nyid khong du chud par bya zhe na/ stong pa nyid ni mi skye ste/ gal te stong pa nyid skye na ni stong pa nyid du mi 'gyur
20b5(mdo sde): te| de ltar na stong pa ni stong pa ma yin par 'gyur ro/ /gal te skyes pa mi stong ste/ stong pa nyid bdag nyid kyis skye na ni ma skyes pa de mi stong par mi 'gyur te/ de ltar skye ba med
20b6(mdo sde): pas stong pa nyid skye na ni stong pa nyid khong du chud par bya'o/ /ji ltar 'gag pa med pas stong pa nyid khong du chud par bya zhe na/ gang skye ba de ni 'gag ste/ stong pa nyid ni skye ba ma
20b7(mdo sde): yin no/ /gang mi skye ba de ji ltar 'gag par 'gyur te/ de ltar 'gag pa med pas stong pa nyid khong du chud par bya'o/ /ji ltar mngon par 'du mi byed pas stong pa nyid khong du
21a1(mdo sde): chud par bya zhe na/ stong pa nyid ni mi bya mi byed do/ /phung po dang / khams dang / skye mched rnams ni stong pa yin te/ de dag gzung nas stong pa nyid du 'dogs
21a2(mdo sde): so/ /de ltar mngon par 'du mi byed pas stong pa nyid khong du chud par bya'o/ /ji ltar na byed pa med pas stong pa nyid khong du chud par bya zhe na/ stong pa nyid ni gang gis kyang 'di lta
21a3(mdo sde): 'di lta bur gyis shig ces byed du gzhug pa ma yin te/ de ltar byed pa med pas stong pa nyid khong du chud par bya'o/ /ji ltar na bdag po med pas stong pa nyid khong du chud par
21a4(mdo sde): bya zhe na/ stong pa nyid ni yul ma yin zhing yul med pa/ sems dang / yid dang / yid kyi rnam par shes pa dang bral ba ste/ de ltar bdag po med pas stong pa nyid khong du chud
21a5(mdo sde): par bya'o/ /rigs kyi bu/ byang chub sems dpas chos kyi tshul la 'jug par bcu po de dag gis stong pa nyid khong du chud par bya'o/ /rigs kyi bu/ byang chub sems dpas chos
21a6(mdo sde): kyi tshul la 'jug pa bcus stong pa nyid kyi mi mthun pa'i phyogs khong du chud par bya ste/ bcu gang zhe na/ 'di lta ste/ ma rig pa mi mthun pa'i phyogs dang / sred pa mi mthun
21a7(mdo sde): pa'i phyogs dang / las mi mthun pa'i phyogs dang / rnam par shes pa mi mthun pa'i phyogs dang / len pa mi mthun pa'i phyogs dang / lta ba mi mthun pa'i phyogs dang /
21b1(mdo sde): the tshom mi mthun pa'i phyogs dang / mchog tu 'dzin pa mi mthun pa'i phyogs dang / nga rgyal mi mthun pa'i phyogs dang / rgod pa mi mthun pa'i phyogs te/ rnam pa bcu po de dag ni
21b2(mdo sde): stong pa nyid kyi mi mthun pa'i phyogs so/ /de la ma rig pa ni gnyis su bgrang ba dang / rnam par bzhi'o/ /gnyis su bgrang ba gang zhe na/ nyon mongs pa'i sgrib par bgrang ba dang /
21b3(mdo sde): shes bya'i sgrib par bgrang ba'o/ /de la rnam par bzhi gang zhe na/ 'dod pa la mngon par chags pa'i rgyu las byung ba dang / gzugs la mngon par chags pa'i rgyu las byung ba dang /
21b4(mdo sde): gzugs med pa la mngon par chags pa'i rgyu las byung ba dang / dngos po med pa la mngon par chags pa'i rgyu las byung ba'o/ /de la sred pa ni gzhi gnyis dang / rnam pa bzhi
21b5(mdo sde): ste| gzhi gnyis gang zhe na/ srid pa'i gzhi dang / longs spyod kyi gzhi'o/ /rnam pa gzhi gang zhe na/ 'dod pa la sred pa dang / gzugs la sred pa dang / gzugs med pa
21b6(mdo sde): la sred pa dang / dngos po med pa la sred pa'o/ /de la las ni ldang ba gcig dang / rnam par gsum dang / rnam par smin pa gsum ste/ de la ldang ba gcig gang zhe na/ yid
21b7(mdo sde): kyi las so/ /rnam pa gsum gang zhe na/ lus las byung ba dang / ngag las byung ba dang / sems las byung ba'o/ /de la rnam par smin pa gsum gang zhe na/ gnag la
22a1(mdo sde): rnam par smin pa gnag pa dang / dkar la rnam par smin pa dkar ba dang / dkar gnag 'dren ma la rnam par smin pa dkar gnag 'dren ma'o/ /de la rnam
22a2(mdo sde): par shes pa ni rnam pa drug ste/ mig gi rnam par shes pa dang / rna ba'i rnams par shes pa dang / sna'i rnam par shes pa dang / lce'i rnam par shes pa dang / lus kyi rnam par
22a3(mdo sde): shes pa dang / yid kyi rnam par shes pa'o/ /rnam pa drug po de dag ni rnam pra shes pa ste/ phyin ci log la dmigs pa dang / phyin ci ma log pa la dmigs pa dang / dmigs
22a4(mdo sde): pa med pa'o/ /de la phyin ci log la dmigs pa ni byis pa so so'i skye bo rnam par g.yengs pa sems phyin ci log tu gyur pa rnams kyi 'dod pa dang / gzugs dang / gzugs med
22a5(mdo sde): pa'i rgyu las byung ba'o/ /phyin ci ma log pa la dmigs pa ni nyan thos dang / rang sangs rgyas rnams kyi mya ngan las 'das pa'i rgyur 'gyur ba'o/ /de gnyi ga las rnam par grol
22a6(mdo sde): ba ni byang chub sems dpa' rnams kyi dmigs pa med pa ste/ sangs rgyas kyi chos kyi rgyur 'gyur ba'o/ /de la len pa ni srid pa'i rgyu rnam pa bzhi ste/ 'dod pa'i len pa dang /
22a7(mdo sde): lta ba'i len pa dang / tshul khrims dang / brtul zhugs kyi len pa dang / bdag tu smra ba'i len pa'o/ /de la lta ba ni rnam par gnyis te/ log pa'i shes pa can dang / dmigs
22b1(mdo sde): pa can no/ /de la log pa'i shes pa can ni log par lta ba'o/ /dmigs pa can ni tha na mya ngan las 'das pa la 'ang dmigs shing mngon par dga' ba ste/ 'di ni dmigs pa can
22b2(mdo sde): sangs rgyas rnams kyis smad pa'o/ /de la the tshom ni rnam pa gnyis te/ theg pa'i bar du gcod pa dang / nges par gyur pa'i bar du gcod pa'o/ /de la theg pa'i bar du gcod pa'i the tshom ni the
22b3(mdo sde): tshom gang gis myur du mngon par rdzogs par byang chub sems pa la the tshom za ba ste/ ha cang yang yun ring por bsdad pa 'dis ci zhig byas/ nyan thos kyi theg pa'am/ rang sangs rgyas kyi
22b4(mdo sde): theg par myur ba myur bar sdug bsngal mthar dbyung ngo snyam nas theg pa chen po spong ba 'di ni theg pa'i bar du gcod pa'i the tshom mo/ /de la nges par gyur ba'i bar du gcod pa'i theg
22b5(mdo sde): tshom gang zhe na/ the tshom gang gis nges par gyur pa la mi 'jug pa ste/ nges pa'i sa khong du chud par mi 'gyur ba 'di ni nges par gyur ba'i bar du gcod pa'i the tshom ste/ 'di ni the
22b6(mdo sde): tshom rnam pa gnyis so/ /de la mchog tu 'dzin pa ni sbyin pa la sogs pa legs par spyad pa rnams las 'bras bu la smon pa ste/ bdag sbyin pa dang / tshul khrims la sogs pa
22b7(mdo sde): 'di dag gis lha'am/ lha la la zhig tu gyur cig ces bya ba la sogs pa thams cad ni log par smon pa ste/ 'di ni mchog tu 'dzin pa zhes bya'o/ /de la nga rgyal zhes bya ba ni snyems
23a1(mdo sde): pas nga rgyal zhes bya ste/ 'di ni ngan no/ /bdag ni btsun no/ /bdag ni de dang mnyam mo zhes bya ba la sogs pa ste/ snyems pa ni nga rgyal zhes bya'o/ /de
23a2(mdo sde): la rgod pa ni rnam pa gnyis te/ nyon mongs pa skyed pa dang / shin tu snyems pa'o/ /de la nyon mongs pa skyed pa ni gzugs la gtsang bar yongs su brtags nas lus dang / ngag dang /
23a3(mdo sde): yid kyis 'gal bar spyod pa ste/ gang 'phags pa rnams kyis smad pa yin no/ /de la shin tu snyems pa ni nges par 'byin pa'i lam de nyid la shin tu snyems pa dang / shin
23a4(mdo sde): tu rgyug pa dang / bdag nyid snyems pa ste/ 'di ni rgod pa zhes bya'o/ /byang chub sems dpas chos kyi tshul la 'jug pa bcu po de dag gis stong pa nyid kyi mi mthun pa'i phyogs
23a5(mdo sde): khong du chud par bya'o/ / //bam po gnyis pa/ rigs kyi bu/ byang chub sems dpas chos kyi tshul la 'jug pa bcus stong pa nyid smra ba khong du chud par bya
23a6(mdo sde): ste| bcu gang zhe na/ 'di lta ste/ mi 'phrogs pa dang / rnam par mi 'gro ba dang / chags pa med cing chags pa dang bral ba'ang ma yin pa dang / 'jug pa med cing ldog pa
23a7(mdo sde): med pa dang / 'thab pa med cing rtsod pa med pa dang / bri ba med cing gang ba med pa dang / 'du byed thams cad rang bzhin gyis 'gag par bzod pa dang / chos gang yang so
23b1(mdo sde): so'i skye bo rnams kyis ma bskyed/ sangs rgyas rnams kyis ma bkag go zhes thos na mi skrag pa dang / 'khor ba'i rang bzhin dang / mya ngan las 'das pa'i rang bzhin de dag mtshungs
23b2(mdo sde): so zhes thos na the tshom mi za ba dang / de bzhin gshegs pa'i sku ni rtag pa/ chos rnams ni mi zad pa'o zhes thos na 'jug pa'o/ /de la ji ltar na mi 'phrogs pas stong pa nyid smra ba
23b3(mdo sde): khong du chud par bya zhe na/ stong pa nyid smra ba ni mi gnas pa'i phyir 'jig rten gyi chos rnams kyis mi 'phrogs te/ rnyed pas dga' ba'ang med/ ma rnyed pas mi dga' ba'ang med/
23b4(mdo sde): grags pas yid sos pa'ang med/ ma grags pas sro shi ba'ang med/ smad pas zhum pa'ang med/ bstod pas dga' bar sems pa'ang med/ bde bas chags par 'gyur ba'ang
23b5(mdo sde): med| sdug bsngal bas yid 'byung bar 'gyur ba'ang med de/ gang de ltar 'jig rten gyi chos rnams kyis mi 'phrogs pa de ni stong pa nyid shes pa ste/ de ltar mi 'phrogs pas
23b6(mdo sde): stong pa nyid smra ba khong du chud par bya'o/ /ji ltar na rnam par mi 'gro bas stong pa nyid smra ba khong du chud par bya zhe na/ stong pa nyid smra ba ni gang nas kyang rnam par mi 'gro/ gang du'ang
23b7(mdo sde): rnam par mi 'gro / de gang nas rnam par 'gro ba dang / gang du rnam par 'gro ba de stong pa nyid du mthong / stong pa nyid du shes so/ /gang mi 'gro /rnam par mi 'gro ba de'ang stong pa
24a1(mdo sde): nyid du shes te/ de ltar rnam par mi 'gro bas stong pa nyid smra ba khong du chud par bya'o/ /ji ltar na chags pa med cing chags pa dang bral ba'ang ma yin pas
24a2(mdo sde): stong pa nyid smra ba khong du chud par bya zhe na/ stong pa nyid smra ba ni gang du'ang chags pa'am/ mi chags pa med de/ de gang la chags pa dang / gang la mi chags pa de stong pa nyid du
24a3(mdo sde): shes| stong pa nyid du mthong zhing / gang chos gang la chags pa dang / chags pa med pa de'ang stong pa nyid du shes te/ de ltar chags pa med cing chags pa dang bral ba'ang ma yin
24a4(mdo sde): pas stong pa nyid smra ba khong du chud par bya'o/ /de la ji ltar na 'jug pa med cing ldog pa med pas stong pa nyid smra ba khong du chud par bya zhe na/ stong pa nyid smra ba ni gang du'ang mi
24a5(mdo sde): 'jug/ gang nas kyang mi ldog ste/ de gang la 'jug pa dang / gang nas kyang ldog pa de stong pa nyid du shes/ stong pa nyid du mthong yang byang chub kyi tshogs rnams la mi 'jug
24a6(mdo sde): pa'ang ma yin te/ gang de ltar 'jug pa de ni stong pa nyid shes pa yin te/ de ltar 'jug pa med cing ldog pa med pas stong pa nyid smra ba khong du chud par bya'o/ /ji ltar na
24a7(mdo sde): 'thab pa med cing rtsod pa med pas stong pa nyid smra ba khong du chud par bya zhe na/ gang la la 'thab cing rtsod par byed pa des ni stong pa nyid mi shes te/ de gang dang 'thab cing rtsod
24b1(mdo sde): par byed pa de stong pa nyid du shes/ stong pa nyid du mthong ste/ de ltar 'thab pa med cing rtsod pa med pas stong pa nyid smra ba khong du chud par bya'o/ /ji ltar na bri ba med cing gang ba med
24b2(mdo sde): pas stong pa nyid smra ba khong du chud par bya zhe na/ stong pa nyid smra ba ni chos gang yang bri ba'am/ gang bar mi mthong ste/ des chos gang stong pa de bri ba'am/ 'phel bar yang dag par rjes
24b3(mdo sde): su mi mthong ngo / /su chos gang 'bri ba'am/ 'phel bar yang dag par rjes su mthong ba de ni stong pa nyid shes pa ma yin te/ de ltar bri ba med cing gnag ba med pas stong pa nyid smra ba khong
24b4(mdo sde): du chud par bya'o/ /ji ltar na 'du byed thams cad rang bzhin gyis 'gags par bzod pas stong pa nyid smra ba khong du chud par bya zhe na/ stong pa nyid smra ba ni chos yang dag pa'am/
24b5(mdo sde): yang dag pa ma yin par yang rjes su mi mthong ngo / /gang yang dag pa'ang ma yin/ yang dag pa ma yin pa'ang ma yin pa de ni ngo bo nyid kyis 'gags pa'o/ /gang ngo bo nyid kyis
24b6(mdo sde): 'gags pa de ni rang bzhin gyis 'gags pa zhes bya'o/ /stong pa nyid smra ba ni chos gang yang skye ba'am/ 'gags par yang dag par rjes su mi mthong ste/ de ltar 'du byed
24b7(mdo sde): thams cad rang bzhin gyis 'gags par bzod pas stong pa nyid smra ba khong du chud par bya'o/ /de la ji ltar na chos gang yang so so'i skye bo rnams kyis ma bskyed/ sangs rgyas
25a1(mdo sde): rnams kyis ma bkag ces thos na mi skrag pas stong pa nyid smra ba khong du chud par bya zhe na/ stong pa nyid smra ba ni 'di ltar 'di dag ni so so'i skye bo/ 'di
25a2(mdo sde): dag ni sangs rgyas so snyam du mi sems mod kyi/ sangs rgyas kyi chos mnyam pa nyid kyis so so'i skye bo'i chos mnyam pa nyid du shes so/ /gang so so'i skye bo'i chos ni tha ma/
25a3(mdo sde): sangs rgyas kyi chos rnams ni rgya che bar mthong ba de ni stong pa nyid shes pa ma yin te/ de ltar chos gang so so'i skye bo rnams kyis ma bskyed/ sangs rgyas rnams kyis ma bkag
25a4(mdo sde): ces thos na mi skrag pas stong pa nyid smra ba khong du chud par bya'o/ /ji ltar na 'khor ba'i rang bzhin dang / mya ngan las 'das pa'i rang bzhin de dag mtshungs so zhes thos na the tshom
25a5(mdo sde): mi za bas stong pa nyid smra ba khong du chud par bya zhe na/ gang 'khor ba'i rang bzhin dang / mya ngan las 'das pa'i rang bzhin tha dad par mthong ba de ni stong pa nyid shes pa ma yin
25a6(mdo sde): no| |de ci'i phyir zhe na/ 'di lta ste/ 'khor ba'i de bzhin nyid dang / mya ngan las 'das pa'i de bzhin nyid de gnyi ga'ang 'dus ma byas kyi mtshan nyid du mtshan nyid gcig ste/
25a7(mdo sde): gang 'di ltar 'khor ba'i de bzhin nyid dang / mya ngan las 'das pa'i de bzhin nyid mtshungs shing bye brag med par mthong ba ni the tshom mi za ste/ de ltar 'khor ba'i rang bzhin
25b1(mdo sde): dang mya ngan las 'das pa'i rang bzhin de dag mtshungs so zhes thos na the tshom mi za bas stong pa nyid smra ba khong du chud par bya'o/ /ji ltar na de bzhin gshegs pa'i sku ni rtag pa chos
25b2(mdo sde): rnams ni mi zad pa'o zhes thos na 'jug pas stong pa nyid smra ba khong du chud par bya zhe na/ gang de bzhin gshegs pa'i sku rtag pa mi zad pa zhes thos na mi 'jug pa de ni stong pa nyid shes pa
25b3(mdo sde): ma yin no/ /de ci'i phyir zhe na/ de bzhin gshegs pa'i sku ni de bzhin nyid dang / stong pa nyid do/ /glo bur gyi nyon mongs pa dang / nye ba'i nyon mongs pa'i sku ma yin no/ /gang de de
25b4(mdo sde): ltar shes pa de ni stong pa nyid shes pa ste/ de ltar de bzhin gshegs pa'i sku ni rtag pa/ chos rnams ni mi zad pa zhes thos na 'jug pas stong pa nyid smra ba khong du chud par bya ste/ rigs
25b5(mdo sde): kyi bu| byang chub sems dpas chos kyi tshul la 'jug pa bcu po de dag gis stong pa nyid smra ba khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus
25b6(mdo sde): chos smra ba po khong du chud par bya ste/ bcu gang zhe na/ 'di lta ste/ mang du thos pa dang / thos pa 'dzin pa dang / thos pa rgya mtsho dang / thos pa bsags pa'ang yin la thos pa des mtho
25b7(mdo sde): bar yang mi sems/ dma' bar yang mi sems ba dang / don dang / chos dang / nges pa'i tshig dang / srogs pa phun sum tshogs pa'ang yin la thos pa yongs su tshol ba'i brtson 'grus
26a1(mdo sde): kyang mi nyams pa dang / dus shes pa dang / tshod shes pa dang / sman shes pa dang / chos shes pa dang / don shes pa'ang yin la rgan pa rnams la bsten
26a2(mdo sde): par yang mi 'dor ba dang / bstan bcos shes pa dang / de kho na shes pa dang / 'dul ba shes pa'ang yin la gzhan la 'dri ba'i sbyor ba'ang mi gtong ba dang / mgu sla ba dang / gso
26a3(mdo sde): sla ba dang / cho ga dang / spyod pa mdzes pa phun sum tshogs pa'ang yin la bla ma la rim gro byed pa'i spyod pa'ang mi gtong ba dang / dul ba dang / zhi ba dang / byang ba dang / mi 'jigs
26a4(mdo sde): pa'ang yin la khrel yod pa dang / ngo tsha shes pa'i sbyor ba'ang mi gtong ba dang / zab pa dang / gting dpag dka' ba'i don la mkhas pa'ang yin la 'jig rten gyi 'jug pa rags
26a5(mdo sde): shing sla ba la'ang 'jug pa dang / sems can dang mthun par bya ba'i phyir rang bzhin gyis drang ba dang / mnyen pa dang / 'grogs na bde ba'ang yin la sems can sdang ba dang / rab
26a6(mdo sde): tu sdang ba dang / tshul khrims 'chal pa rnams dang lhan cig tu'ang mi gnas pa dang / sbyin pa dang / dul ba dang / mi 'gyur ba dang / des pa dang / cho ga dang / gnas pa la
26a7(mdo sde): mngon par dga' ba'ang yin la thams cad du'ang yid mi gnas pa dang / spyod yul yang rnam par mi rtog pa dang / bag la nyal ba dang / kun nas dkris pa dang / mdud pa
26b1(mdo sde): dang | zug rngu 'byin pa'ang yin la sems can gzhan gyi nyon mongs pa dag spong ba'i brtson 'grus kyang mi gtong ba ste/ rigs kyi bu/ byang chub sems dpas chos kyi tshul la 'jug pa
26b2(mdo sde): bcu po de dag gis chos smra ba po khong du chud par bya'o/ /gzhan yang / byang chub sems dpas chos kyi tshul la 'jug pa bcus chos smra ba po khong du chud par bya ste/ bcu gang zhe na/ 'di lta
26b3(mdo sde): ste| 'dod pa thams cad dang bral ba'ang yin la byang chub sems dpa'i tshogs thams cad la brtson 'grus kyang nyams par mi byed pa dang / chos rnams mi 'pho bar yang shes la bdog
26b4(mdo sde): pa thams cad yongs su gtong ba'i brtson 'grus kyang nyams par mi byed pa dang / mi zad pa'i chos mngon sum du gyur pa'ang yin la bzod pa dang / des pa'ang nyams par mi byed pa dang /
26b5(mdo sde): rtag tu ting nge 'dzin spyod yul ba'ang yin la sems can thams cad kyi dge ba bya ba'i rtsom pa'ang nyams par mi byed pa dang / zhi ba dang / nye bar zhi ba la spyod yul ba'ang yin la rnam
26b6(mdo sde): par g.yengs te sems phyin ci log tu gyur pa'i sems can yongs su smin par bya ba la rab tu brtson pa'ang nyams par mi byed pa dang / gzungs dang / so so yang dag par rig pa
26b7(mdo sde): thob pa'ang yin la thos pa tshol ba'i brtson 'grus kyang nyams par mi byed pa dang / chos kyi gter yang yin la legs par brjod pa gcig gi phyir dpag tshad brgya stong du 'gro ba'i
27a1(mdo sde): brtson 'grus kyang nyams par mi byed pa dang / chos thams cad la gzhan gyi dring la mi 'jog pa'ang yin la slob dpon dang / bla ma tshol ba'i brtson 'grus kyang
27a2(mdo sde): nyams par mi byed pa dang / chos thams cad ma skyes ma 'gags pa la the tshom med pa'ang yin la dam pa'i chos yongs su 'dzin pa'i brtson 'grus kyang nyams par mi byed pa
27a3(mdo sde): dang | sems can dang / sems can du btags pa'ang mi dmigs la/ sangs rgyas kyi byang chub khong du chud par bya ba'i brtson 'grus kyang nyams par mi byed pa ste/ rigs kyi bu /
27a4(mdo sde): byang chub sems dpas chos kyi tshul la 'jug pa bcu po de dag gis chos smra ba po khong du chud par bya'o/ /gzhan yang / rigs kyi bu/ byang chub sems dpas chos kyi tshul la
27a5(mdo sde): 'jug pa bcus chos smra ba po khong du chud par bya ste/ bcu gang zhe na/ 'di lta ste/ sbyin pa dang / snyan par smra ba dang / don spyod pa dang / don mthun par byed pas de'i tshig
27a6(mdo sde): gzung ba yin/ byams pa chen pos bskyed pas de'i tshig 'jam pa yin/ dben pa'i rjes su mthun zhing 'dod chags med pa'i rjes su mthun la thar pa'i rjes su mthun pas
27a7(mdo sde): de'i tshig rjes su mthun pa yin/ zhi gnas dang mthun zhing lhag mthong dang mthun la lam dang mthun pas de'i tshig mthun pa yin/ gsang ba rnam par 'byed pas de'i tshig
27b1(mdo sde): gsal ba yin/ sgra ngan pa med pa dang / don rdzogs pas de'i tshig gi don dang / yi ge mi 'dor ba dang ldan pa yin/ gti mug gi mun pa dang / 'khrul pa rnam par 'joms pas de'i tshig
27b2(mdo sde): g.yo dang / sgyu med pa yin/ chos thams cad mngon sum du gyur pa'i rgyu las byung bas de'i tshig the tshom med pa yin/ nyon mongs pa dang / nye ba'i nyon mongs pa thams cad spong ba'i rgyu
27b3(mdo sde): las byung bas de'i tshig bag la nyal med pa yin/ dri ma med cing rtsom pa med pas de'i tshig kun nas ldang ba med pa yin te/ rigs kyi bu/ byang chub sems dpas chos kyi tshul la
27b4(mdo sde): 'jug pa bcu po de dag gis chos smra ba po khong du chud par bya'o/ /gzhan yang / rigs kyi bu/ byang chub sems dpas chos kyi tshul la 'jug pa bcus chos smra ba po khong du chud par
27b5(mdo sde): bya ste| bcu gang zhe na/ 'di lta ste/ de'i chos ston pa dam pa'i chos yongs su gzung ba la rten pa yin gyi/ rnyed pa dang / bkur sti la rten pa ma yin pa dang / de'i chos ston pa sangs rgyas
27b6(mdo sde): thams cad la rten pa yin gyi/ rang dga' la rten pa ma yin pa dang / de'i chos ston pa byams pa chen po dang / snying rje chen po'i rtsa ba can yin gyi/ nyon mongs pa dang / nye ba'i nyon
27b7(mdo sde): mongs pa'i rtsa ba can ma yin pa dang / de'i chos ston pa so so'i skye bo'i rgyun gcod pa yin gyi/ sangs rgyas dang / chos dang / dge 'dun gyi tshul gcad pa ma yin pa dang / de'i chos ston pa snying rje chen po'i
28a1(mdo sde): rlan gyis brlan pa yin gyi/ bdag bde ba'i rlan gyis brlan pa ma yin pa dang / de'i chos ston pa stong pa nyid dang / mtshan ma med pa dang / smon pa med pa la
28a2(mdo sde): nges par rtogs pas zab pa dang / de'i chos ston pa'i chos kyi 'khor lo rab tu bskor ba dang mthun pas skye bo dge ba rnams dang mthun pa dang / de'i chos ston pa phung po dang / 'chi
28a3(mdo sde): bdag dang / nyon mongs pa dang / lha'i bu tshar gcod pas bdud thams cad rnam par 'joms pa dang / de'i chos ston pa 'jig rten thams cad kyis mchod par 'os pas byang chub
28a4(mdo sde): kyi snying por 'gro ba dang / de'i chos ston pa stobs dang / mi 'jigs pa dang / sangs rgyas kyi chos ma 'dres pa thob par byed pas thams cad mkhyen pa'i ye shes kyi rjes su 'gro ba
28a5(mdo sde): yin te/ rigs kyi bu/ byang chub sems dpas chos kyi tshul la 'jug pa bcu po de dag gis chos smra ba po khong du chud par bya'o/ /gzhan yang / byang chub sems dpas chos kyi tshul
28a6(mdo sde): la 'jug pa bcus chos smra ba po khong du chud par bya ste/ bcu gang zhe na/ 'di lta ste/ tshangs par spyod pa'i yo byad la dga' ba yin gyi/ 'jig rten pa'i yo byad la dga' ba ma
28a7(mdo sde): yin pa dang / 'phags pa'i skye bo'i tshul la mngon par dga' ba yin gyi/ 'phags pa ma yin pa'i skye bo'i tshul la dga' ba ma yin pa dang / 'phags pa ma yin pa'i skye bo
28b1(mdo sde): yongs su smin par bya ba la dga' ba yin gyi/ bya ba ma yin pa dang / bya ba ngan pa la dga' ba ma yin pa dang / chos kyi zas la mngon par dga' ba yin gyi/ zang zing gi zas la mngon
28b2(mdo sde): par dga' ba ma yin pa dang / dgon pa dang / bas mtha' la mngon par dga' ba yin gyi/ grong dang / grong khyer dang / tshong 'dus kyi spyod yul la mngon par dga' ba ma yin pa dang / sangs
28b3(mdo sde): rgyas kyi byang chub la mngon par dga' ba yin gyi/ nyan thos dang / rang sangs rgyas kyi byang chub la mngon par dga' ba ma yin pa dang / shes bya'i sgrib pa spong ba la mngon par
28b4(mdo sde): dga' ba yin gyi/ nyon mongs ba'i sgrib pa spong ba tsam la mngon par dga' ba ma yin pa dang / mtshan dang / dpe byad bzang po dang / gzugs kyi lus mngon par bsgrub pa la mngon
28b5(mdo sde): par dga' ba yin gyi/ chos kyi sku mngon par rtogs pa tsam la dga' ba ma yin pa dang / stobs dang / mi 'jigs pa dang / sangs rgyas kyi chos ma 'dres pa yang dag par bsgrub pa
28b6(mdo sde): la mngon par dga' ba yin gyi/ 'phags pa'i bden pa mngon par rtogs pa tsam la mngon par dga' ba ma yin pa dang / sems can pha rol gyi dge ba'i rtsa ba yang dag par bsgrub pa
28b7(mdo sde): la mngon par dga' ba yin gyi/ bdag gi dge ba'i rtsa ba yang dag par bsgrub pa la mngon par dga' ba ma yin pa dang / bag chags kyi mtshams sbyor ba spong ba la mngon par
29a1(mdo sde): dga' ba yin gyi/ nyon mongs pa'i sgrib pa spong ba tsam la mngon par dga' ba ma yin pa ste/ rigs kyi bu/ byang chub sems dpas chos kyi tshul la 'jug
29a2(mdo sde): pa bcu po de dag gis chos smra ba po khong du chud par bya'o/ /byang chub sems dpas chos kyi tshul la 'jug pa dpe dang ldan pa bcus chos smra ba po khong du chud par bya ste/ bcu gang zhe
29a3(mdo sde): na| 'di lta ste/ dper na/ sa chen po ni sems can thams cad kyi 'tsho bar gyur kyang su las kyang lan cung zad kyang mi tshol lo/ /de bzhin du byang chub sems dpas chos smra ba'ang sa
29a4(mdo sde): ltar sems can thams cad kyi 'tsho ba yin te/ su las kyang lan cung zad kyang mi tshol lo/ /'di lta ste/ dper na/ chu ni rang gi yon tan rnams kyis sems can thams cad bde
29a5(mdo sde): bar byed kyang su las kyang lan cung zad kyang mi tshol lo/ /de bzhin du byang chub sems dpa' chos smra ba'ang rang gi yon tan rnams kyis sems can thams cad bde bar byed de/ su las
29a6(mdo sde): kyang lan cung zad kyang mi tshol lo/ /'di lta ste/ dper na/ me'i khams ni rang gi yon tan rnams kyis sems can thams cad kyi 'tsho ba yin te/ sems can thams cad kyi 'tsho
29a7(mdo sde): ba lo tog thams cad yongs su smin par byed kyang su las kyang lan cung zad kyang mi tshol lo/ /de bzhin du byang chub sems dpa' chos smra ba'ang rang gi shes rab kyi yon tan rnams
29b1(mdo sde): kyis sems can thams cad kyi 'tsho ba yin te/ sems can thams cad kyi 'tsho ba dge ba'i rtsa ba'i lo tog rnams yongs su smin par byed kyang su las kyang lan cung zad kyang mi tshol lo/ /'di
29b2(mdo sde): lta ste| dper na/ rlung gi khams ni rtswa dang / shing gel pa dang / sman gyi tshogs dang / sems can gyi rgyud rnams rnam par bskyed kyang rnam par mi rtog cing mi 'gyur ro/ /de bzhin
29b3(mdo sde): du byang chub sems dpas chos smra ba'ang sems can thams cad kyi skye ba'i lus dang / chos kyi sku rnam par bskyed kyang su las kyang lan cung zad kyang mi tshol lo/ /'di lta ste/ dper na/ nam mkha'i
29b4(mdo sde): khams ni mtha' yas shing mu med la sgrib pa med pa'i rang bzhin te/ sems can thams cad nye bar 'tsho'ang rnam par mi rtog cing 'gyur ba med de/ gang la'ang mi chags so/ /de
29b5(mdo sde): bzhin du byang chub sems dpa' chos smra ba'ang yon tan mtha' yas shing mu med la thams cad du sgrib pa med pa'i rang bzhin te/ sems can thams cad nye bar 'tsho'ang rnam par mi
29b6(mdo sde): rtog cing 'gyur ba med de/ gang la yang mi chags so/ /'di lta ste/ dper na/ zla ba ni thams cad du sems can thams cad la rtag tu nges par snang zhing 'jig rten skyong yang 'jig
29b7(mdo sde): rten gyi chos rnams kyis mi gos so/ /de bzhin du byang chub sems dpa' chos smra ba'ang thams cad du sems can thams cad la rtag tu nges par snang zhing 'jig rten skyong yang
30a1(mdo sde): 'jig rten gyi chos rnams kyis mi gos so/ /'di lta ste/ dper na/ nyi ma shar bas mun pa mun nag thams cad med par gyur te/ de'i 'od kyis snang
30a2(mdo sde): bar byas nas sems can dag rang rang gi las rnams byed kyang nyi ma ni mi rtog rnam par mi rtog ste/ su las kyang lan cung zad kyang mi tshol lo/ /de bzhin du byang chub sems
30a3(mdo sde): dpa' chos smra ba byung bas sems can thams cad kyi ma rig pa'i mun pa mun nag med par gyur te/ de'i 'od kyis snang bar byas na sems can dag rang rang gi dge ba'i rtsa ba rnams
30a4(mdo sde): byed kyang chos smra ba ni mi rtog rnam par mi rtog ste/ su las kyang lan cung zad kyang mi tshol lo/ /'di lta ste/ dper na/ gru sra zhing brtan pa legs par sbyar ba ni mi
30a5(mdo sde): zhig par chu bo chen po las sems can rnams sgrol nus te/ su las kyang gru btsas cung zad kyang mi tshol lo/ /de bzhin du byang chub sems dpa' chos smra ba'ang shes rab brtan
30a6(mdo sde): c ing pha rol tu phyin pa sra ba snying rje chen pos legs par sbyar ba'i chos can yang sems can rnams 'khor ba'i chu bo chen po las sgrol nus te mi zhig kyang su las kyang gru btsas
30a7(mdo sde): cung zad kyang mi tshol lo/ /'di lta ste/ dper na/ 'bab chu drag po 'jigs pa la bram pa dang / stegs ni sems can tha ma dang / 'bring dang / mchog rnams la mtshungs par
30b1(mdo sde): bde bar bya ba'i phyir gnas pa yin te/ de gang la'ang ngar 'dzin pa med cing nga yir 'dzin pa med do/ /de bzhin du byang chub sems dpa' chos smra ba'ang 'khor ba rgal dka' ba/ mi bzod
30b2(mdo sde): pa| ma rungs pa ngan song du gzhol bar 'bab pa la stegs dang / bram pa chen por gyur cing sems can thams cad dang / 'bring dang / mchog rnams la mtshungs par bde bar bya ba'i phyir
30b3(mdo sde): gnas pa yin te/ de gang la'ang ngar 'dzin pa med cing nga yir 'dzin pa med do/ /'di lta ste/ dper na/ sgron ma ni mun nag gi nang na sems can tha ma dang / 'bring dang / mchog
30b4(mdo sde): rnams la mtshungs par snang bar byed de/ de gang la'ang ngar 'dzin pa med cing nga yir 'dzin pa med do/ /de bzhin du byang chub sems dpa' chos smra ba'ang ma rig pa'i mun nag 'khor
30b5(mdo sde): ba'i khyim gyi nang du shes rab kyi sgron ma phyung nas sems can tha ma dang / 'bring dang / mchog rnams la mtshungs par snang bar byed kyang / de gang la'ang ngar 'dzin pa med cing nga
30b6(mdo sde): yir 'dzin pa med de/ byang chub sems dpas chos kyi tshul la 'jug pa dpe dang ldan pa bcu po de dag gis chos smra ba po khong du chud par bya'o/ /rigs kyi bu/ chos kyi tshul
30b7(mdo sde): la 'jug pa bcus byang chub sems dpa' rnams kyi mi 'grogs pa khong du chud par bya ste/ bcu gang zhe na/ 'di lta ste/ dman pa la sems pa dang / dman pa la smon pa'i
31a1(mdo sde): sems can dman pa rnams dang lhan cig mi 'grogs pa dang / sems can mi brtson pa/ mi 'grus pa/ le lo can/ brtson 'grus med pa rnams dang lhan
31a2(mdo sde): cig mi 'grogs pa dang / nga rgyal dang / che ba'i nga rgyal dang / nga rgyal las kyang nga rgyal dang / nga'o snyam pa'i nga rgyal dang / cung zad snyems pa'i nga rgyal dang / mngon pa'i nga
31a3(mdo sde): rgyal dang / log pa'i nga rgyal dang / nga rgyal gyis khengs pa'i sems can rnams dang lhan cig mi 'grogs pa dang / ser sna dang / 'chal ba'i tshul khrims dang / gnod sems
31a4(mdo sde): dang | le lo dang / rnam par g.yengs pa dang / 'chal ba'i shes rab kyi rang bzhin can gyi sems can rnams dang lhan cig mi 'grogs pa dang / 'dod pa la 'dun pa dang /
31a5(mdo sde): gnod sems dang / rnam par 'tshe ba'i rnam par rtog pa rnams dang lhan cig mi 'grogs pa dang / rtog pa dang / rnam par rtog pa dang / kun tu rtog pa thams cad dang
31a6(mdo sde): lhan cig mi 'grogs pa dang / sgrib pa dang / chod pa dang / kun nas dkris pa thams cad dang lhan cig mi 'grogs pa dang / nyan thos dang / rang sangs rgyas kyi yid la
31a7(mdo sde): byed pa thams cad dang lhan cig mi 'grogs pa dang / rnyed pa dang / bkur sti dang / tshigs su bcad pa la mngon par dga' ba'i yid la byed pa thams cad dang lhan cig mi
31b1(mdo sde): 'grogs pa dang / ngar 'dzin pa dang / nga yir 'dzin pa rnams dang lhan cig mi 'grogs pa ste/ chos kyi tshul la 'jug pa bcu po de dag gis byang chub sems dpa' rnams kyi mi
31b2(mdo sde): 'grogs pa khong du chud par bya'o/ /rigs kyi bu/ gzhan yang / byang chub sems dpa' ni yal bar 'dor ba bcu dang lhan cig mi 'grogs te/ bcu gang zhe na/ 'di lta ste/ dam
31b3(mdo sde): pa'i chos yongs su 'dzin pa yal bar 'dor ba dang lhan cig mi 'grogs so/ /dam pa'i chos nyan pa yal bar 'dor ba dang lhan cig mi 'grogs so/ /sems can yongs
31b4(mdo sde): su smin par byed pa yal bar 'dor ba dang lhan cig mi 'grogs so/ /dam pa'i chos kyi sbyin pa yal bar 'dor ba dang lhan cig mi 'grogs so/ /bla ma thams cad la rim
31b5(mdo sde): gro bya ba la yal bar 'dor ba dang lhan cig mi 'grogs so/ /bdud kyi las yal bar 'dor ba dang lhan cig mi 'grogs so/ /mu stegs can dkrug pa yal bar 'dor ba
31b6(mdo sde): dang lhan cig mi 'grogs so/ /dam pa'i chos rab tu rnam par 'jig pa yal bar 'dor ba dang lhan cig mi 'grogs so/ /pha rol tu phyin pa yal bar 'dor ba dang lhan
31b7(mdo sde): cig mi 'grogs so/ /phung po gsum pa'i yongs su bsngo ba yal bar 'dor ba dang lhan cig mi 'grogs te/ byang chub sems dpa' ni yal bar 'dor ba bcu po de dag dang
32a1(mdo sde): lhan cig mi 'grogs so/ /byang chub sems dpa' rnams kyi 'phrul pa chen po rnam pa bcur khong du chud par bya ste/ rnam pa bcu gang zhe na/ 'di lta ste/ 'khor
32a2(mdo sde): los bsgyur bar 'phrul pa dang / brgya byin du 'phrul pa dang / tshangs par 'phrul pa dang / nyan thos su 'phrul pa dang / rang sangs rgyas su 'phrul pa dang / byang chub sems dpar
32a3(mdo sde): 'phrul ba dang / sangs rgyas su 'phrul pa dang / sangs rgyas kyi zhing du 'phrul pa dang / byang chub kyi snying por 'phrul ba dang / 'khor chen por 'phrul pa ste/ bcu po de dag ni byang
32a4(mdo sde): chub sems dpa' rnams kyi 'phrul pa chen por khong du chud par bya'o/ /byang chub sems dpa' rnams kyi 'phrul pa chen po 'di dag thams cad ni gzhan gyi bsam pa las gyur
32a5(mdo sde): par blta'o/ /de la nam 'jig rten 'khor los bsgyur ba'i rgyal po gtso bor byed cing tshul khrims yang dag par 'dzin pa dang / spyod pa gtso bor byed pa de ni byang chub sems dpa'
32a6(mdo sde): sems dpa' chen po 'khor los bsgyur ba'i bkod pa rnams sprul nas sems can gyi don byed do/ /de la 'khor lo rin po che ni rtsibs stong yod pa/ lha dang / mi'i las shin tu
32a7(mdo sde): 'das pa/ dzam+bu chu bo'i gser las grub pa/ mgar bas ma brdungs ba/ rang gi smon lam dang / bsod nams gyi rdzu 'phrul gyi mthu las byung ba/ blta bas mi ngoms pa'i gzugs
32b1(mdo sde): can nam mkha' la 'gro ba ste/ 'khor los bsgyur ba phal gzhan rnams kyi lta bu ma yin no/ /glang po rin po che ni chu zheng phun sum tshogs pa/ thal kar mche ba drug yod pa/ blta bas mi
32b2(mdo sde): ngoms pa'i gzugs can/ nam mkha' la 'gro ba/ mgyogs pa'i shugs phun sum tshogs pa/ sa srung gi bu dang / nam mkha' lding ltar mgyogs pa/ legs par spyad pa'i las
32b3(mdo sde): kyi mthu las byung ba ste/ 'khor los bsgyur ba phal gzhan rnams kyi lta bu ma yin no/ /rta rin po che ni thams cad sngo ba/ cang shes pa/ rta'i rgyal po sprin gyi shugs can dang mtshungs
32b4(mdo sde): pa| rlung ltar mgyogs pa/ yid bzhin gyi nor bu ltar bsams pa tsam gyis phyin par byed pa/ nam mkha' la 'gro ba ste/ 'khor los bsgyur ba phal gzhan rnams kyi lta bu
32b5(mdo sde): ma yin no/ /nor bu rin po che ni zur brgyad pa/ mkhan bzos ma byas pa/ 'od phun sum tshogs pa/ me dang / nyi ma'i 'od zil gyis non pa/ gang dga' dgur 'gro ba/ phun sum
32b6(mdo sde): tshogs pa/ 'dod dgu phun sum tshogs par sbyin pa/ bsam pa thams cad yongs su rdzogs par byed pa ste/ 'khor los bsgyur ba phal gzhan rnams kyi lta bu ma yin no/ /
32b7(mdo sde): bud med rin po che ni ha cang yang mi dkar/ ha cang yang mi sngo/ ha cang yang mi ring / ha cang yang mi thung / ha cang yang mi skem/ ha cang yang mi sbom pa/ 'dul ba'i cho
33a1(mdo sde): ga phun sum tshogs pa/ bstan bcos dang / bzo dang / snyan dngags dang / sgyu rtsal sna tshogs mngon par shes pa/ mnyen zhing zab la snyan
33a2(mdo sde): pa'i smra ba phun sum tshogs pa/ yid bzhin gyi nor bu dang mtshungs pa/ 'dzum pa dang / tshul phun sum tshogs pa/ chos spyod pa la dga' ba/ mtshungs pa med pa'i gzugs
33a3(mdo sde): can te/ 'khor los bsgyur ba phal gzhan rnams kyi lta bu ma yin no/ /khyim bdag rin po che ni lag na rdo rje dang 'dra ba/ mchu zheng rnam thos kyi bu dang / sred med kyi bu dang
33a4(mdo sde): 'dra ba/ rtag tu mnyen zhing snyan la 'jam zhing yid du 'ong ba'i tshig 'byin pa/ sha'i mig sgrib pa med pa dang ldan pa/ byams pa dang / snying rje mang ba/ yid bzhin gyi nor bu
33a5(mdo sde): ltar 'dod dgur 'dzud pa/ mig rin po che dge ba'i rtsa ba skal pa mnyams pas grub pa ste/ 'khor los bsgyur ba phal gzhan rnams kyi lta bu ma yin no/ /blon po rin po che
33a6(mdo sde): ni rin po che rigs ma lta bu/ dge ba'i rtsa ba rnams kyi gzugs brnyan du gyur ba/ sngar ldang zhing bsam pa dge ba/ bltas pa dang / mig rig rig byas pas don go ba/
33a7(mdo sde): las bzang po dang / rgyas pa dang / rdzogs pa dang / ma smad pa byed pa/ nam mkha' la 'gro ba/ 'dod dgur 'gro ba 'byor pa ste/ 'khor los bsgyur ba phal gzhan
33b1(mdo sde): rnams kyi lta bu ma yin no/ /de la sogs pa 'khor los bsgyur ba'i rin po che ba bkod pa thams cad sprul nas byang chub sems dpa' sems la dbang ba/ sems can thams cad la
33b2(mdo sde): phan pa dang / bde ba'i lhag pa'i bsam pa can/ mi rin po che kha na ma tho ba med pa'i las zab pa/ snum pa/ phan pa'i lhag pa'i bsam pa dam pa/ chos chen po la gzhol ba/ 'khor
33b3(mdo sde): los bsgyur ba chen po/ dge ba bcu'i las kyi lam la bsten pa/ skyes bu chen po'i mtshan sum cu rtsa gnyis dang ldan pas sems can rnams yongs su smin par byed de/ 'di ni
33b4(mdo sde): byang chub sems dpa'i 'khor los bsgyur bar 'phrul pa chen po zhes bya'o/ /nam 'jig rten na brgya byin gtso bor byed pa de na brgya byin gyi gzugs su sprul nas sum cu rtsa gsum
33b5(mdo sde): gyi khang par zhugs te/ bag yod pa'i gtam gyis lha rnams yongs su smin par byed do/ /nam 'jig rten na tshangs pa gtso bor byed pa de na tshangs pa'i gzugs su sprul nas rab
33b6(mdo sde): tu zhi ba'i bsam gtan dang / tshad med pa'i bsam gtan rnams kyis tshangs pa'i ris kyi lha rnams yongs su smin par byed do/ /nam sems can rnams nyan thos kyis 'dul
33b7(mdo sde): ba yin gyi/ rang sangs rgyas kyis 'dul ba ma yin/ sangs rgyas kyis 'dul ba ma yin pa de na nyan thos kyi gzugs su sprul nas sdug bsngal zad par bya ba dang / mya ngan
34a1(mdo sde): 'das pa thob par bya ba'i phyir chos ston to/ /nam sems can rnams rang sangs rgyas kyis 'dul ba yin gyi/ nyan thos kyis 'dul ba ma yin/ sangs
34a2(mdo sde): rgyas kyis 'dul ba ma yin pa de na rang sangs rgyas kyi gzugs su sprul nas rang sangs rgyas kyi byang chub kyi lam yang dag par rab tu ston te/ dben pa'i gtam dang / 'dod chags
34a3(mdo sde): dang bral ba'i gtam dang / bsam gtan dang / ting nge 'dzin dang / snyoms par 'jug pa dang / rnam par thar pa dang / rdzu 'phrul gyi rkang pa'i gtam dang / sbyin gnas chen por
34a4(mdo sde): dbang skur ba'i gtam dang / rten pa'i gtam dang / rnam par thar pa'i tshul gyis sems can rnams yongs su smin par byed do/ /nam sems can rnams byang chub sems
34a5(mdo sde): dpas 'dul bar 'gyur pa de na rang gi gzugs su gnas nas pha rol tu phyin pa drug dang / byin gyi rlabs bzhi dang / byams pa chen po dang / snying rje chen po dang / gzungs dang /
34a6(mdo sde): dbang dang / bzod pa dang / sa'i gtam gyis sems can de dag yongs su smin par byed do/ /nam sangs rgyas kyis 'dul ba'i sems can dbang po dang / khams rgya che zhing
34a7(mdo sde): rgyas par gyur pa de na sangs rgyas kyi gzugs su bsgyur nas stobs dang / mi 'jigs pa dang / sangs rgyas kyi chos ma 'dres pa'i gtam rnams dang / sangs rgyas kyi rdzu
34b1(mdo sde): 'phrul gyi cho 'phrul chen po rnams kyis sems can de dag yongs su smin par byed do/ /nam sems can rnams sangs rgyas kyi zhing rgya chen pos 'dul bar 'gyur ba de na stong gsum gyi
34b2(mdo sde): stong chen po'i 'jig rten gyi khams lag mthil ltar mnyam pa/ 'jam pa/ ka tsa lin+di ka ltar reg na bde ba/ bai DUR+Ya sngon por gyur la/ shel du gyur pa/ tsan+dan sprul gyi snying por
34b3(mdo sde): gyur pa/ dzam+bu chu bo'i gser du gyur pa/ rdo dang / gseg ma dang / gyo mo med pa/ mtho dma' med pa/ ngan song log par ltung ba med pa/ bud med rgyu ba med pa/ ri nag po med pa/
34b4(mdo sde): rin po che sna tshogs kyi ri rnams kyis mdzes par byas pa/ tsher ma dang / ngam grog dang / g.yang sa med pa dang / rin po che'i shing ljon pa dang / spos kyi shing sna tshogs kyis mdzes
34b5(mdo sde): par byas pa sprul nas sems can de dag yongs su smin par byed do/ /nam sems can rnams byang chub kyi snying po rgya chen pos 'dul bar 'gyur ba de na byang chub kyi shing dpag tshad bcu
34b6(mdo sde): gnyis kyi tshad du mngon par sprul te/ rtsa ba shin tu zug pa/ sdong po ni dzam+bu'i chu bo'i gser/ yal ga ni gser dang / dngul dang / bai DUR+Ya dang / shel dang / rin po che tha dad
34b7(mdo sde): pa| rin po che sna tshogs kyi lo mas mdzes par byas pa/ lha'i bu mo brgya stong du ma gnas pa sprul nas sems can de dag yongs su smin par byed do/ /nam sems can rnams
35a1(mdo sde): 'khor rgya chen pos 'dul bar gyur pa de na lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci
35a2(mdo sde): dang | lto 'phye chen po dang / brgya byin dang / tshangs pa dang / 'jig rten skyong ba gzi brjid che ba gzi brjid che ba sprul/ nyan thos so so yang dag par rig pa thob pa/ gnyis
35a3(mdo sde): ka'i cha las rnam par grol ba dang / byang chub sems dpa'i sa bcu la gnas pa/ dpa' bar 'gro ba'i ting nge 'dzin thob pa rnams sprul nas sems can de dag yongs su
35a4(mdo sde): smin par byed de/ rigs kyi bu/ chos kyi tshul la 'jug pa bcu po de dag gis byang chub sems dpa' rnams kyi 'phrul pa chen po khong du chud par bya'o/ /rigs kyi bu/ byang
35a5(mdo sde): chub sems dpas chos kyi tshul la 'jug pa bcus dge ba rnams kyi rnam par smin pa'i dbang pa khong du chud par bya ste/ bcu gang zhe na/ 'di lta ste/ dper na/ chu zla ni
35a6(mdo sde): nam mkha'i zla ba'i gzugs brnyan yin mod kyi/ chu zla ni yod pa ma yin no/ /de bzhin du dge ba mngon par 'du byed pa'i rkyen las rnam par smin pa dge ba sna tshogs yid
35a7(mdo sde): du 'ong ba 'byung ste/ ji ltar nam mkha'i zla ba chu'i nang du mi 'pho ba de bzhin du dge ba'i las kyi srid pa 'du byed rnams kyang srid pa 'du byed rnams su 'pho ba'ang ma yin la/
35b1(mdo sde): las kyi srid pa'i rkyen las kyang srid pa'i rnam par smin pa'i dbang ba nyid kyang 'byung ngo / /'di lta ste/ dper na/ rma bya'i mdongs gcig las srog chags rnams la gzugs du mar snang ngo /
35b2(mdo sde): de bzhin du byang chub sems dpa' rnams kyi dge ba mngon par 'du bya ba gcig las rnam par smin pa rnam pa du mar snang ste/ las kyi srid pa'i 'du byed de dag rma bya'i mdongs su mi 'pho
35b3(mdo sde): mod kyi/ de'i rkyen las rma bya'i mdongs kyi rnam par smin pa'i dbang ba nyid kyang 'byung ngo / /de bzhin du dge ba'i las kyi srid pa bsags pa'ang srid par 'pho ba ma yin yang / dge
35b4(mdo sde): ba'i las kyi srid pa la brten nas yang srid pa'i rnam par smin pa'i dbang ba nyid kyang 'byung ngo / /'di lta ste/ dper na/ shin tu ngo mtshar rmad du byung ba'i dge ba mngon par 'du bya
35b5(mdo sde): ba mngon par 'du byed pas nam mkha' las me tog gi char 'bab cing me tog de dag gzugs dang / dri la sogs par dbang ba nyid du 'gyur yang / gang dge ba'i rtsa ba ngo mtshar rmad
35b6(mdo sde): du byung ba byas pa de dag nam mkha'i me tog de dag tu mi 'pho ste/ ngo mtshar rmad du byung ba'i mtshan nyid kyang gzhan la/ me tog de dag gi mtshan nyid kyang gzhan no/ /de bzhin du
35b7(mdo sde): dge ba'i las kyi srid pa yang yang srid pa'i dge bar 'pho ba'ang ma yin la/ dge ba'i las kyi srid pa'i las kyi rnam par smin pa'i dbang ba nyid kyang 'byung ngo / /'di lta ste/ dper na/ shin
36a1(mdo sde): tu chos spyod pa rnams la sil snyan rnams ma bskyod par mchod pa'i las kyi phyir rang sgra 'byung yang chos spyod pa de sil snyan rnams su 'pho ba ma yin te/ chos spyod pa'i mtshan nyid kyang gzhan la/
36a2(mdo sde): sil snyan de dag gi mtshan nyid kyang gzhan mod kyi/ chos spyod pa'i rkyen gyis sil snyan rnams ma bskyod par rang sgra 'byung ngo / /de
36a3(mdo sde): bzhin du rab tu byas pa'i dge ba'i las kyi srid pa'i 'du byed rnams yang srid pa'i 'du byed rnams su 'pho ba ma yin te/ rab tu chos spyod pa'i rkyen gyis rab tu'ang srid pa'i rnam
36a4(mdo sde): par smin pa'i dbang ba nyid kyang 'byung ngo / /'di lta ste/ dper na/ 'byung ba chen po'i dbang gis nam mkha' la 'ja' 'byung yang der 'byung ba chen po rnams 'pho ba'ang ma yin
36a5(mdo sde): la| 'byung ba chen po'i rkyen gyis 'ja'i gzugs kyi rnam par smin pa'i dbang ba nyid kyang 'byung ste/ de la gang kha dog skya bor snang ba de ni sa'i khams kyi dbang ngo / /de la gang
36a6(mdo sde): kha dog sngon por snang ba de ni chu'i khams kyi dbang ngo / /de la gang kha dog dmar por snang ba de ni me'i khams kyi dbang ngo / /gang gzhu'i dbyibs ltar 'dug pa'am/ zlum
36a7(mdo sde): por 'dug pa de ni rlung gi khams kyi dbang ngo / /de bzhin du dge ba'i las kyi 'du byed byas pa rnams kyi dge ba'i las kyi srid pa'i dbang gis yang srid pa'i rnam par smin pa'i
36b1(mdo sde): dbang ba nyid 'byung ngo / /'di lta ste/ dper na/ 'khor los bsgyur ba'i dge ba bcu'i las kyi lam gyi sdom pa'i rkyen gyis rin po che sna bdun dang / 'bras sa bon ma btab ma rmos
36b2(mdo sde): par 'byung yang / dge ba bcu'i las kyi lam gyi sdom pa rkyen du gyur pa de rin po che de rnams dang / 'bras rnams su 'phos pa'ang ma yin la/ dge ba bcu'i las kyi lam gyi sdom
36b3(mdo sde): pa'i rkyen gyis 'khor los bsgyur ba'i dbang ba nyid kyang 'byung ngo / /de bzhin du dge ba legs par byas pa shin tu mthar phyin pa legs par brtsams pa las yang srid pa'i dge
36b4(mdo sde): ba'i rnam par smin pa 'byung yang las kyi srid pa'ang srid par 'pho ba ma yin te/ de'i phyir rnam par smin pa mi 'dra ba zhes bya'o/ /'di lta ste/ dper na/ lha rab tu dge ba dang
36b5(mdo sde): ldan pa rnams kyi me tog man+dA ra ba bskyed mi dgos pa dang / gzhal med khang bya mi dgos pa dang / bdud rtsi'i zas bsgrub mi dgos par 'byung yang dge ba'i 'du byed kyi las kyi
36b6(mdo sde): rnam par smin pa de dag 'pho ba ma yin te/ dge ba'i 'du byed kyi rkyen gyis lha'i rnam par smin pa'i dbang ba 'byung ngo / /'di lta ste/ dper na/ rdzu 'phrul chen po rnams kyi rdzu
36b7(mdo sde): 'phrul mngon par 'du byed pa'i rkyen gyis sgrib pa med par dbang ba nyid 'byung yang rdzu 'phrul mngon par 'du byed pa sgrib pa med par 'pho ba'ang ma yin la/ rdzu 'phrul mngon par
37a1(mdo sde): 'du byed pa'i rkyen gyis rdzu 'phrul dang ldan pa rnams kyi sgrib pa med pa'ang 'byung ste/ ri la sogs pa 'pho ba'ang ma yin/ bsams pa tsam gyis sgrib
37a2(mdo sde): pa med par 'byung ba'ang ma yin no/ /de bzhin du bag yod pa rnams kyi dge ba mngon par 'du byed pa'i rkyen gyis yang srid pa'i rnam par smin pa'i dbang ba nyid 'byung ngo / /
37a3(mdo sde): 'di lta ste/ dper na/ rlung gi rkyen gyis me 'byung gi /de med na mi 'byung ste/ me byung nas tshos par bya bar snang ba la sogs par rnam par smin pa'i dbang ba nyid 'byung
37a4(mdo sde): yang / me'i dbang ba de rlung dang / shing rnams la mi 'pho la/ me la me'i dbang ba nyid yod pa'ang ma yin no/ /de bzhin du rkyen thams cad las skyes pa'i dge ba dang / mi
37a5(mdo sde): dge ba'i rnam par smin pa'ang so sor khong du chud par bya'o/ /'di lta ste/ dper na/ rnal 'byor spyod pa'i dge slong dge ba zad pa med pa'i tshogs rnam par dag pa/ dbang
37a6(mdo sde): rab tu thob pas zad par nam mkha' bsams pa tsam gyis de bzhin du 'gyur te/ sra ba dang / gsher ba dang / tsha ba dang / g.yo ba rnams dang / sngon po dang / ser po
37a7(mdo sde): dang | dmar po dang / dkar po rnams kyi sgrib pa med par 'gyur yang / sems kyi sgrib pa med pa nam mkha'i sgrib pa med par 'pho ba'ang ma yin/ bsams pa tsam gyis
37b1(mdo sde): sgrib pa med par 'gyur ba yang ma yin/ sems kyi sgrib pa med pa de dang mi ldan par sra ba la sogs pa'i sgrib pa med par 'gyur ba yang ma yin no/ /de bzhin du rkyen las byung ba'i
37b2(mdo sde): dge ba dang / mi dge ba thams cad kyi rnam par smin pa'i dbang ba nyid khong du chud par bya ste/ byang chub sems dpas chos kyi tshul la 'jug pa bcu po de dag gis dge ba rnams kyi
37b3(mdo sde): rnam par smin pa'i dbang ba nyid khong du chud par bya'o/ /rigs kyi bu/ byang chub sems dpas chos kyi tshul la 'jug pa bcus zag pa med pa'i dge ba rnams kyi rnam par smin
37b4(mdo sde): pa 'thob pa'i dbang ba nyid khong du chud par bya ste/ bcu gang zhe na/ 'di lta ste/ mngon par shes pa drug dang / rig pa gsum dang / rnam par thar pa brgyad dang / zil gyis
37b5(mdo sde): gnon pa'i skye mched brgyad dang / zad par gyi skye mched bcu dang / dbang bcu dang / bden pa bcu dang / mthar gyis gnas pa'i snyoms par 'jug pa dgu dang / stobs
37b6(mdo sde): bcu dang / shes pa bcu'o/ /de la mngon par shes pa drug gang zhe na/ lha'i mig dang / lha'i rna ba dang / pha rol gyi sems shes pa dang / sngon gyi gnas rjes su dran pa'i
37b7(mdo sde): shes pa dang / rdzu 'phrul bya ba shes pa dang / zag pa zad pa shes pa ste/ 'di dag ni byang chub sems dpa' rnams kyi mngon par shes pa drug go /de la byang chub sems
38a1(mdo sde): dpa'i lha'i mig gang zhe na/ dge ba'i tshogs thams cad bsags pa/ ma nyams pa/ chags pa med pa/ tshad med pa/ sgrib pa med pa/
38a2(mdo sde): gnas pa med pa/ rma med pa/ 'khrul pa med pa/ bstan du med pa/ kha na ma tho ba med pa/ 'jig rten thams cad dang / nyan thos dang / rang sangs rgyas rnams dang
38a3(mdo sde): thun mong ma yin pa/ bag chags kyi mtshams sbyor pa thams cad yang dag par bcom pa/ phyad par mthong ba/ phyad par lung ston pa ste/ lha'i mig des sems
38a4(mdo sde): can rnams mthong ste/ 'chi 'pho dang / skye ba dang / kha dog bzang po dang / kha dog ngan pa dang / tha ma dang / mchog dang / las nye bar 'gro ba ji lta ba dang /
38a5(mdo sde): rgyu dang bcas pa dang / rnam par smin pa dang bcas pa yang dag pa ji lta ba bzhin du mthong ngo / /de'i lha'i mig de ni sangs rgyas kyi ye shes thob par byed pa ste/
38a6(mdo sde): der nges pa yin no/ /de la byang chub sems dpa'i lha'i rna ba ni de lha'i rna ba sgrib pa med pa/ dge ba'i tshogs thams cad bsags pa/ byis pa so so'i skye bo dang /
38a7(mdo sde): brgya byin dang / tshangs pa dang / 'jig rten skyong ba dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang /
38b1(mdo sde): lto 'phye chen po thams cad dang / nyan thos dang / rang sangs rgyas thams cad las khyad par du 'phags pa/ chod pa med pa 'od gsal bas sgra thams cad thos te/ lha dang / klu
38b2(mdo sde): dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po'i sgra dang / tha na sbrang bu dang / grog ma dang / sha sbrang dang /
38b3(mdo sde): 'phags pa dang / 'phags pa ma yin pa'i sgra rnams kyang thos te/ thos nas kyang 'phags pa ma yin pa'i sgra rnams la khong khro bar yang mi byed/ 'phags pa'i sgra rnams la
38b4(mdo sde): rjes su chags par yang mi byed/ so so'i skye bo'i sgra rnams la tha mar 'du shes pa'ang ma yin/ nyan thos dang / rang sangs rgyas kyi sgra rnams la dam par 'du shes pa'ang ma
38b5(mdo sde): yin| 'phags pa ma yin pa'i tshul la khong khro bar yang mi byed/ 'phags pa'i tshul la rjes su chags par yang mi byed/ sgra gang la'ang yon tan du 'du shes pa'am /
38b6(mdo sde): nyes par 'du shes pa ma yin te/ gzhan du na sgra thams cad brag ca lta bu dang / stong pa dang / g.yo ba med pa dang / bdag dang / bdag gi med cing dpen par rab tu shes
38b7(mdo sde): kyang rna ba'i skye mched 'bad pa'ang ma yin/ sgra'i skye mched 'bad pa'ang ma yin te/ byang chub sems dpa'i lha'i rna ba ni 'di lta bu yin no/ /de la byang chub sems dpa'i pha
39a1(mdo sde): rol gyi sems shes pa ni rang gi sems yongs su shes pa dang ldan pa yin te/ de rang gi sems yongs su shes pa dang ldan pas sems can thams
39a2(mdo sde): cad kyi sems dang spyod pa rab tu shes te/ sems can gzhan rnams dang / gang zag gzhan dag gi 'dod chags dang bcas pa'i sems kyang 'dod chags dang bcas pa'i
39a3(mdo sde): sems su yang dag pa ji lta ba bzhin du rab tu shes/ 'dod chags dang bral ba'i sems kyang 'dod chags dang bral ba'i sems su yang dag pa ji lta ba bzhin du rab tu shes
39a4(mdo sde): te| shes nas kyang gang 'dod chags dang bcas pa'i sems de la khong khro bar yang mi byed/ gang 'dod chags dang bral ba'i sems de la rjes su chags par yang mi byed de/
39a5(mdo sde): gzhan du na 'dod chags dang bcas pa rnams la snying rje chen po rnyed do/ /'dod chags dang bral ba rnams la byams pa chen po rnyed do/ /de bzhin du zhe sdang dang bcas pa dang /
39a6(mdo sde): zhe sdang med pa dang / gti mug dang bcas pa dang / gti mug med pa dang / sred pa dang bcas pa dang / sred pa med pa dang / len pa dang bcas pa dang / len pa med pa dang /
39a7(mdo sde): nyon mongs pa dang bcas pa dang / nyon mongs pa med pa dang / tshad dang ldan pa dang / tshad dang mi ldan pa dang / mnyam par bzhag pa dang / mnyam bar ma bzhag pa dang /
39b1(mdo sde): rnam par grol ba'i sems dang / rnam par ma grol pa'i sems kyang yang dag pa ji lta ba bzhin du rab tu shes te/ shes nas kyang sems can sems rnam par ma grol ba rnams la khong
39b2(mdo sde): khro bar yang mi byed/ sems rnam par grol pa rnams la rjes su chags par yang mi byed de/ gzhan du na sems rnam par grol pa rnams la byams pa chen po rnyed do/ /sems rnam
39b3(mdo sde): par ma grol ba rnams la snying rje chen po rnyed do/ /sems thams cad shes kyang sems de la sems des snyems pa'ang med/ rlom sems kyang med do/ /de pha rol gyi sems shes pa
39b4(mdo sde): des sems can thams cad kyi sems dang / spyod pa rab tu shes so/ /sems can de dag gis ni byang chub sems dpa' des skabs ma phye'i bar du mi shes te/ nyan thos dang / rang
39b5(mdo sde): sangs rgyas kyi lha'i ye shes kyis kyang mi shes na phal pa gzhan rnams kyis shes par 'gyur ba lta ci smos te/ 'di ni byang chub sems dpa'i pha rol gyi sems shes pa'o/ /de la
39b6(mdo sde): byang chub sems dpa' ni bdag dang / sems can gzhan rnams kyi sngon gyi gnas rnam pa du ma rjes su dran te/ de skye ba gcig kyang rjes su dran no/ /skye ba gnyis dang / skye ba brgya
39b7(mdo sde): dang | skye ba stong dang / skye ba brgya phrag stong nas skye ba bye ba khrag khrig brgya stong dpag tu med grangs med pa rjes su dran no/ /'jig pa'i bskal pa'ang rjes su dran no/ /'chags
40a1(mdo sde): pa'i bskal pa'ang rjes su dran no/ /'jig pa dang / 'chags pa'i bskal pa'ang rjes su dran pa nas bskal pa chen po bye ba khrag khrig brgya stong dpag tu med
40a2(mdo sde): grangs med pa'i bar du rjes su dran te/ dran pa de la de bzhin gshegs pa dang / byang chub sems dpa' sa bcu la rab tu gnas pa rnams ma gtogs par lha dang bcas pa'i 'jig
40a3(mdo sde): rten myos par 'gyur ro/ /'di ltar bdag che ge mo zhig tu 'di 'dra bar gyur te/ rigs ni 'di zhes bya/ rus ni 'di zhes bya/ mdog ni 'di lta bu/ ming ni 'di zhes bya/ kha zas
40a4(mdo sde): ni 'di lta bu zhig za za/ tshe'i gnas pa ni 'di srid cig thub/ chu zheng ni 'di lta bu/ bde ba dang / sdug bsngal ni 'di lta bu zhig myong ste/ bdag de nas shi 'phos nas ga ge mo zhig tu
40a5(mdo sde): skyes/ de nas kyang shi 'phos nas 'dir skyes te/ rigs ni 'di zhes bya/ rus ni 'di zhes bya/ mdog ni 'di lta bu/ ming ni 'di zhes bya/ kha zas ni 'di lta bu zhig za za/ tshe
40a6(mdo sde): ni 'di tsam zhig tu thub/ chu zheng ni 'di lta bu/ bde ba dang / sdug bsngal ni 'di lta bu zhig myong ngo zhes rjes su dran te/ bdag gi ji lta bar sems can thams cad kyi'ang de bzhin
40a7(mdo sde): te| tha na sbrang bu dang / grog ma rnams kyi'ang rjes su dran no/ /de'i dran pa de chags pa med pa/ rgyun mi 'chad pa/ sgrib pa med pa/ thogs pa med pa/ dus su bskul ba med pa/
40b1(mdo sde): byams pa chen po dang / snying rje chen po dang rab tu ldan pa/ zab pa/ gting dpag dka' ba/ bag la nyal med pa/ bag chags kyi mtshams sbyor ba rnam par dag pa bsod nams dang /
40b2(mdo sde): ye shes kyi tshogs thams cad kyis brgyan pa ste/ 'di ni byang chub sems dpa'i sngon gyi gnas rjes su dran pa'i shes pa zhes bya'o/ /de la byang chub sems dpa' rnams kyi rdzu 'phrul bya
40b3(mdo sde): ba shes pa ni bsod nams dang / ye shes thams cad kyis brtan pa/ sgrib pa med pa/ lhun gyis grub pa/ rnam par ma brtags pa/ bskal ba bye ba khrag khrig brgya stong grangs med par
40b4(mdo sde): sbyin pa dang / dul ba dang / mi 'gyur ba dang / yang dag par sdom pa dang / des pa dang / bsam gtan dang / ting nge 'dzin dang / snyoms par 'jug pas yongs su sbyang ba byas pa
40b5(mdo sde): bdag dang / sangs rgyas dang / lha'i dbang dang ldan pa ste/ de rdzu 'phrul mngon du gyur pa/ mngon par 'du bya ba med pa/ sgrib pa med pa/ 'jig rten thams cad las khyad par du
40b6(mdo sde): 'phags pa des sems can rnams kyi don byed de/ ji ltar 'dod pa de ltar byin gyis rlob bo/ /ji ltar 'dod pa de bzhin du yul rnams ston to/ /byang chub sems dpa' de'i rdzu 'phrul
40b7(mdo sde): gyi dbang ni thams cad du thogs pa med par 'jug ste/ de gal te sems can gcig gcig sems can thams cad kyi gzugs kyis 'dul bar gyur na/ sems can gcig po
41a1(mdo sde): de'i mdun du sems can thams cad kyi gzugs snod ji lta ba bzhin du ston te/ sprul pa de dag thams cad kyang byed pa dang / kha zas dang / smra ba dang /
41a2(mdo sde): spyod pa tha dad du 'jug go /de 'dod na sems can thams cad kyi gzugs sangs rgyas kyi gzugs su mos na'ang sems can thams cad kyi gzugs sangs rgyas kyi gzugs
41a3(mdo sde): su 'gyur ro/ /sangs rgyas kyi gzugs sems can thams cad kyi gzugs su mos na'ang sangs rgyas kyi gzugs sems can thams cad kyi gzugs su 'gyur ro/ /'jig
41a4(mdo sde): pa'i bskal pa 'chags pa'i bskal par mos na'ang 'jig pa'i bskal pa 'chags pa'i bskal par 'gyur te/ sems can de dag gis kyang 'chags pa'i bskal par
41a5(mdo sde): shes so/ /'chags pa'i bskal pa 'jig pa'i bskal par mos na'ang 'chags pa'i bskal pa 'jig pa'i bskal par 'gyur te/ sems can de dag gis kyang 'jig pa'i
41a6(mdo sde): bskal par shes so/ /'jig pa dang / 'chags pa'ang gzhan du gyur pa ma yin te/ mos pa de ltar yang 'gyur ro/ /de bzhin du bskal pa gcig snga dro tsam du mos na'ang de
41a7(mdo sde): na sems can de dag gis bskal pa gcig snga dro tsam du shes so/ /snga dro bskal pa tsam du mos na'ang de de bzhin du 'gyur te/ de na sems can de dag gis de bzhin du
41b1(mdo sde): shes te/ 'di ni byang chub sems dpa'i mos pa las byung ba'i rdzu 'phrul zhes bya'o/ /de la mngon du gyur pa'i rdzu 'phrul ni gang byang chub sems dpa'i bsam gyis mi khyab pa'i bsod nams
41b2(mdo sde): dang | ye shes kyi dbang dang / lhun gyis grub pas bsgrim pa med par phun sum tshogs pa thams cad mngon du 'gyur zhing 'grub pa ste/ 'di ni byang chub sems dpa'i mngon du gyur pa'i
41b3(mdo sde): rdzu 'phrul zhes bya'o/ /de la byang chub sems dpa'i mngon par 'du byed pa med pa las byung ba'i rdzu 'phrul ni gang byang chub sems dpa' mi sems mi 'jug cing lhun gyis grub pas
41b4(mdo sde): sems can de dag gi mos pa ji lta ba bzhin du byang chub sems dpa' de gzugs dang / spyod lam tha dad par mthong zhing shes te/ 'di ni byang chub sems dpa'i mngon par 'du byed
41b5(mdo sde): pa med pa las byung ba'i rdzu 'phrul zhes bya'o/ /de 'jig rten gyi khams ji snyed na sems can rnams sangs rgyas 'byung bas 'dul ba'i 'jig rten gyi khams de snyed du sangs rgyas 'byung
41b6(mdo sde): ba ston te/ dga' ldan gyi gnas nas 'chi 'pho ba dang / mngal du 'jug pa dang / btsas pa dang / mngon par 'byung ba dang / dka' ba spyod pa dang / byang chub kyi snying por 'gro ba
41b7(mdo sde): dang | bdud 'dul ba dang / byang chub rnam par 'tshang rgya ba dang / chos kyi 'khor lo rab tu bskor ba dang / yongs su mya ngan las 'das pa chen po ston pa rnams kyis sems can
42a1(mdo sde): dag yongs su smin par byed do/ /de ltar na byang chub sems dpa' rdzu 'phrul gyi yul tshad med pa yin te/ 'di ni byang chub sems dpa'i rdzu 'phrul
42a2(mdo sde): bya ba shes pa zhes bya'o/ /de la byang chub sems dpa'i zag pa zad pa shes pa gang zhe na/ 'di dag ni zag pa bzhi ste/ bzhi gang zhe na/ 'dod pa'i zag pa dang / srid pa'i zag
42a3(mdo sde): pa dang / ma rig pa'i zag pa dang / lta ba'i zag pa ste/ byang chub sems dpa' ni zag pa de dag yongs su spangs pa yin/ ma 'ongs pa na mi skye ba'i chos can du 'gyur zhing
42a4(mdo sde): phyir mi skye mi 'gag ste/ 'dul ba ji lta ba bzhin du sems can rnams la thams cad du skye ba'ang ston pa 'di ni byang chub sems dpa'i lam lhun gyis grub pas rgyun mi 'chad
42a5(mdo sde): par 'jug pa zhes bya ste/ 'di dag ni byang chub sems dpa'i mngon par shes pa drug go/ de la byang chub sems dpa'i rig pa gsum gang zhe na/ 'di lta ste/ lha'i mig
42a6(mdo sde): gi shes pa dang / sngon gyi gnas rjes su dran pa'i rig pa dang / zag pa zad pa'i rig pa ste/ rig pa ni shes pa zhes bya'o/ /de la lha'i mig gi shes pa ni lha'i mig gi
42a7(mdo sde): rig pa yin no/ /lha'i mig gi rig pa gang yin pa de ni rnam par dag pa'i lha'i mchog rnams kyi yin te/ byang chub sems dpa' ni lha'i mig gi rig pa de dang
42b1(mdo sde): ldan pa yin no/ /rnam par dag pa'i lha ni nyan thos dang / rang sangs rgyas dang / byang chub sems dpa' rnams te/ de dag ni rnam par dag pa'i lha'o/ /rnam par dag pa'i lha de dag
42b2(mdo sde): gi mchog ni de bzhin gshegs pa dgra bcom pa yang dag par rdzogs pa'i sangs rgyas rnams te/ rnam par dag pa'i lha'i mchog rnams zhes bya'o/ /byang chub sems dpas ni rnam
42b3(mdo sde): par dag pa'i lha'i mchog rnams kyi lha'i mig gi rig pa gang yin pa de 'thob ste/ nyan thos dang / rang sangs rgyas rnams kyi ltar ma yin pa de ni rig pa dang po'o/ /de la sngon gyi
42b4(mdo sde): gnas rjes su dran pa'i rig pa ni de bzhin gshegs pa la sngon gyi mtha' mi mkhyen pa'am/ mi rig pa'am/ mi rtogs pa gang yang mi mnga'o/ /byang chub sems dpa' ni rig pa
42b5(mdo sde): de thob ste/ nyan thos dang / rang sangs rgyas rnams kyi ltar ma yin pa 'di ni rig pa gnyis pa'o/ /de la zag pa zad pa'i rig pa gang zhe na/ zag pa bzhi ste/ bzhi gang zhe na/ 'dod
42b6(mdo sde): pa'i zag pa dang / srid pa'i zag pa dang / ma rig pa'i zag pa dang / lta ba'i zag pa ste/ zag pa de dag byang chub sems dpas bag chags dang bcas par spong ba'i lam
42b7(mdo sde): gyis mngon par rtogs te/ nyan thos dang / rang sangs rgyas rnams kyi ltar nyon mongs pa'i sgrib pa spong ba'i lam gyis ni ma yin no/ /de zag pa zad nas sems can yongs su smin par
43a1(mdo sde): bya ba'i phyir skye ba'i gnas thams cad du skye ba yongs su 'dzin pa thogs pa med pa yin te/ 'di ni byang chub sems dpa'i zag pa zad pa'i rig pa zhes
43a2(mdo sde): bya'o| |'di dag ni byang chub sems dpa'i rig pa gsum mo/ /de la rnam par thar pa brgyad gang zhe na/ gzugs can gzugs rnams la lta ba 'di ni rnam par thar pa dang po'o/ /
43a3(mdo sde): nang gzugs med par 'du shes pas phyi rol gyi gzugs rnams la blta ba 'di ni rnam par thar pa gnyis pa'o/ /sdug par mos pa 'di ni rnam par thar pa gsum pa'o/ /de
43a4(mdo sde): rnam pa thams cad du gzugs kyi 'du shes rnams las yang dag par 'das te thogs pa'i 'du shes rnams nub par gyur cing / sna tshogs kyi 'du shes rnams yid la mi byed
43a5(mdo sde): pas nam mkha' mtha' yas so snyam nas nam mkha' mtha' yas skye mched rdzogs par byas te gnas pa 'di ni rnam par thar pa bzhi pa'o/ /de rnam pa thams cad du nam
43a6(mdo sde): m kha' mtha' yas skye mched las yang dag par 'dras te rnam par shes pa mtha' yas so snyam nas rnam shes mtha' yas skye mched rdzogs par byas te gnas pa 'di ni rnam
43a7(mdo sde): par thar pa lnga pa'o/ /de rnam pa thams cad du rnam shes mtha' yas skye mched las yang dag par 'das te ci'ang med do snyam nas ci'ang med pa'i skye mched rdzogs par
43b1(mdo sde): byas te gnas pa 'di ni rnam par thar pa drug pa'o/ /de rnam pa thams cad du ci'ang med pa'i skye mched las yang dag bsngal 'das te 'du shes med 'du shes med min skye mched rdzogs par
43b2(mdo sde): byas nas gnas pa 'di ni rnam par thar pa bdun pa'o/ /de rnam pa thams cad du 'du shes med 'du shes med min skye mched las yang dag par 'das te 'du shes dang / tshor ba 'gog pa
43b3(mdo sde): rdzogs par byas nas gnas pa 'di ni rnam par thar pa brgyad pa'o/ /de la ji ltar gzugs can gzugs rnams la blta zhe na/ rten cing 'brel bar 'byung ba dang / stong pa dang / g.yo
43b4(mdo sde): ba med par blta ba ste/ de ltar lta bas rnam par grol te/ de'i phyir rnam par thar pa zhes bya'o/ /nang gzugs med par 'du shes pas phyi rol gyi gzugs rnams la blta ba ni stong
43b5(mdo sde): pa nyid dang / rten cing 'brel par 'byung ba dang / g.yo ba med pa de ltar blta bas rnam par grol te/ de'i phyir rnam par thar pa zhes bya'o/ /sdug par mos pa yin te/ sdug pa zhes
43b6(mdo sde): bya ba ni stong pa'o/ /mi sdug pa ni lta bar gyur pa'o/ /sdug par mos pas rnam par grol te/ de'i phyir rnam par thar pa zhes bya'o/ /de rnam pa thams cad du gzugs kyi 'du shes
43b7(mdo sde): r nams las yang dag par 'das te thogs pa'i 'du shes rnams nub par gyur cing sna tshogs kyi 'du shes rnams yid la mi byed pas nam mkha' mtha' yas so snyam nas nam
44a1(mdo sde): mkha' mtha' yas skye mched rdzogs par byas te gnas so zhes bya ba la nam mkha' mtha' las so zhes bya ba'i nam mkha' ni stong pa'o/ /de ltar mthong bas
44a2(mdo sde): rnam par grol te/ de'i phyir rnam par thar pa zhes bya'o/ /rnam pa thams cad du nam mkha' mtha' yas skye mched las yang dag par 'das te rnam par shes pa mtha' yas so
44a3(mdo sde): snyam nas rnam shes mtha' yas skye mched rdzogs par byas te gnas zhes bya ba la rnam shes mtha' yas zhes bya ba'i rnam par shes pa de ni thog ma med pa can du bshad de/ gang thog ma med pa can de ni stong pa'o/
44a4(mdo sde): /de ltar mthong bas rnam par grol te/ de'i phyir rnam par thar pa zhes bya'o/ /de rnam pa thams cad du rnam shes mtha' yas skye mched
44a5(mdo sde): las yang dag par 'das te ci'ang med do snyam nas ci'ang med pa'i skye mched rdzogs par byas te gnas zhes bya ba la ci'ang zhes bya ba ni 'dod chags dang / zhe sdang dang / gti
44a6(mdo sde): mug rnams so/ /ci'ang med pa zhes bya ba ni de dag med pa'o/ /de ltar mthong bas rnam par 'grol te/ de'i phyir rnam par thar pa zhes bya'o/ /de rnam pa thams cad du ci'ang med
44a7(mdo sde): pa'i skye mched las yang dag par 'das te 'du shes med 'du shes med min skye mched rdzogs par byas nas gnas zhes bya ba la 'du shes med ces bya ba ni stong pa'i phyir ro/ /
44b1(mdo sde): 'du shes med min zhes bya ba ni rten cing 'brel par 'byung ba'i phyir ro/ /de ltar mthong bas rnam pa la 'grol te/ de'i phyir rnam par thar pa zhes bya'o/ /de rnam pa thams cad du 'du shes
44b2(mdo sde): med 'du shes med min skye mched las yang dag par 'das te 'du shes dang / tshor ba 'gog pa rdzogs par byas nas gnas zhes bya ba ni de 'di snyam du sems te/ 'du shes ni smig rgyu lta
44b3(mdo sde): bu| tshor ba ni chu'i chu bur lta bu ste/ 'du shes nyid tshor ba/ tshor ba nyid 'du shes yin pas 'di la shes pa po med/ tshor ba po med do snyam nas de ltar mthong bas rnam par 'grol te/
44b4(mdo sde): de'i phyir rnam par thar pa zhes bya ste/ 'di dag ni rnam par thar pa brgyad do/ /de la zil gyis gnon pa'i skye mched brgyad gang zhe na/ gzugs can gzugs rnams la blta zhing de
44b5(mdo sde): dag zil gyis mnan nas shes/ zil gyis mnan nas mthong ba 'di ni zil gyis gnon pa'i skye mched dang po'o/ /nang gzugs med par 'du shes pas phyi rol gyi gzugs kha dog
44b6(mdo sde): bzang po dang / kha dog ngan pa rnams la blta zhing de dag zil gyis mnan nas shes/ zil gyis mnan nas mthong ba 'di ni zil gyis gnon pa'i skye mched gnyis pa'o/ /nang gzugs
44b7(mdo sde): med par 'du shes pas phyi rol gyi gzugs tshad med pa dang / chen por gyur pa/ kha dog bzang po dang / kha dog ngan pa rnams la blta zhing de dag zil gyis mnan nas shes/ zil
45a1(mdo sde): gyis ma nan nas mthong ba 'di ni zil gyis gnon pa'i skye mched gsum pa'o/ /nang gzugs med par 'du shes pas phyi rol gyi gzugs chung du/ kha dog
45a2(mdo sde): bzang po dang / kha dog ngan pa rnams la blta zhing de dag zil gyis mnan nas shes/ zil gyis mnan nas mthong ba 'di ni zil gyis gnon pa'i skye mched bzhi pa'o/ /nang gzugs
45a3(mdo sde): med par 'du shes pas phyi rol gyi gzugs sngon po/ kha dog sngon po/ sngon po lta bur ston pa/ 'od sngon po 'byung ba rnams la blta ste/ dper na/ zar ma'i me tog sngon po/ kha
45a4(mdo sde): dog sngon po/ sngon po lta bur ston pa/ 'od sngon po 'byung ba de bzhin du nang gzugs med par 'du shes pas phyi rol gyi gzugs sngon po/ kha dog sngon po/ sngon po lta bur ston
45a5(mdo sde): pa| 'od sngon po 'byung ba rnams la blta zhing de dag zil gyis mnan nas shes/ zil gyis mnan nas mthong ba 'di ni zil gyis gnon pa'i skye mched lnga pa'o/ /nang gzugs
45a6(mdo sde): med par 'du shes pas phyi rol gyi gzugs ser po/ kha dog ser po/ ser po lta bur ston pa/ 'od ser po 'byung ba rnams la blta ste/ dper na/ dong ka'i me tog ser po/ kha
45a7(mdo sde): dog ser po/ ser po lta bur ston pa/ 'od ser po 'byung ba de bzhin du nang gzugs med par 'du shes pas phyi rol gyi gzugs ser po/ kha dog ser po/ ser po lta bur ston
45b1(mdo sde): pa| 'od ser po 'byung ba rnams la blta zhing de dag zil gyis mnan nas shes/ zil gyis mnan nas mthong ba 'di ni zil gyis gnon pa'i skye mched drug pa'o/ /nang gzugs med
45b2(mdo sde): par 'du shes pas phyi rol gyi gzugs dmar po/ kha dog dmar po/ dmar po lta bur ston pa/ 'od dmar po 'byung ba rnams la blta ste/ dper na/ ban+du dzi ba ka'i me tog dmar po/
45b3(mdo sde): kha dog dmar po/ dmar po lta bur ston pa/ 'od dmar po 'byung ba de bzhin du nang gzugs med par 'du shes pas phyi rol gyi gzugs dmar po/ kha dog dmar po/ dmar po lta
45b4(mdo sde): bur ston pa/ 'od dmar po 'byung ba rnams la blta zhing de dag zil gyis mnan nas shes/ zil gyis mnan nas mthong ba 'di ni zil gyis gnon pa'i skye mched bdun pa'o//
45b5(mdo sde): nang gzugs med par 'du shes pas phyi rol gyi gzugs dkar po/ kha dog dkar po/ dkar po lta bur ston pa/ 'od dkar po 'byung ba rnams la blta ste/ dper na/ skar ma pa
45b6(mdo sde): ba sangs dkar po/ kha dog dkar po/ dkar po lta bur ston pa/ 'od dkar po 'byung ba de bzhin du nang gzugs med par 'du shes pas phyi rol gyi gzugs dkar po/ kha dog dkar
45b7(mdo sde): po| dkar po lta bur ston pa/ 'od dkar po 'byung ba rnams la blta zhing de dag ril gyis mnan nas shes /zil gyis mnan nas mthong ba 'di ni zil gyis gnon pa'i skye mched
46a1(mdo sde): brgyad pa'o/ /de la zad par gyi skye mched bcu gang zhe na/ 'di lta ste/ zad par sa dang / zad par chu dang / zad par me dang / zad par rlung dang / zad par
46a2(mdo sde): nam mkha' dang / zad par sngon po dang / zad par ser po dang / zad par dmar po dang / zad par dkar po dang / zad par rnam par shes pa ste/ 'di dag ni zad par gyi skye mched
46a3(mdo sde): bcu'o/ /khams thams cad sa'i khams su mos na'ang thams cad khams gcig tu/ 'di lta ste/ sa'i khams nyid du 'gyur ro/ /thams cad chu'i khams su mos na'ang thams
46a4(mdo sde): cad khams gcig tu/ 'di lta ste/ chu'i khams nyid du 'gyur ro/ /thams cad me'i khams su mo sna'ang thams cad khams gcig tu/ 'di lta ste/ me'i khams nyid du 'gyur
46a5(mdo sde): ro| |thams cad rlung gi khams su mos na'ang thams cad khams gcig tu/ 'di lta ste/ rlung gi khams nyid du 'gyur ro/ /thams cad nam mkha'i khams su mos na'ang
46a6(mdo sde): thams cad khams gcig tu/ 'di lta ste/ nam mkha'i khams nyid du 'gyur ro/ /thams cad sngon por mos na'ang thams cad sngon po nyid du 'gyur ro/ /thams cad ser por
46a7(mdo sde): mos na'ang thams cad ser po nyid du 'gyur ro/ /thams cad dmar por mos na'ang thams cad dmar po nyid du 'gyur ro/ /thams cad dkar por mos na'ang thams cad dkar po
46b1(mdo sde): nyid du 'gyur ro/ /thams cad rnam par shes par mos na'ang sa dang / chu dang / me dang / rlung dang / nam mkha' dang / sngon po dang / ser po dang / dmar po dang / dkar po thams cad
46b2(mdo sde): rnam par shes pa nyid du 'gyur te/ de'i phyir zad par gyi skye mched ces bya'o/ /zad par gyi skye ba 'phel bar byed pas de'i phyir zad par gyi skye mched ces bya'o/ /re re'ang skye mched thams
46b3(mdo sde): cad du 'gyur bas de'i phyir zad par gyi skye mched ces bya'o/ / //bam po gsum pa/ de la byang chub sems dpa' rnams kyi dbang bcu gang zhe na/ 'di lta ste/ tshe la
46b4(mdo sde): dbang ba dang / sems la dbang ba dang / yo byad la dbang ba dang / las la dbang ba dang / skye ba la dbang ba dang / rdzu 'phrul la dbang ba dang / mos pa la dbang ba dang / smon
46b5(mdo sde): lam la dbang ba dang / ye shes la dbang ba dang / chos la dbang ba ste/ de dag ni dbang bcu'o/ /de la bdud rtsi thob pa'i phyir tshe la dbang ba'o/ /sems tsam du yongs su shes
46b6(mdo sde): pa'i phyir sems la dbang ba'o/ /lag na rin po che dang nam mkha'i mdzod rab tu rnyed pa'i phyir yo byad la dbang ba'o/ /bag chags dang bcas pa'i las kyi lam kun chad pa'i
46b7(mdo sde): phyir las la dbang pa'o/ /ting nge 'dzin rnam par bzlog pa'i bsam gtan rnyed pa'i phyir skye ba la dbang ba'o/ /lhun gyis grub par bya ba la 'jug pa thob pa'i phyir rdzu 'phrul la dbang
47a1(mdo sde): ba'o| |zad par gyi skye mched thob par bya ba'i phyir mos pa la dbang ba'o/ /bsam pa tsam gyis don thob par bya ba'i phyir smon lam la dbang ba'o/ /ye shes
47a2(mdo sde): sngon du 'gro ba'i lus dang / ngag dang / yid kyi las thob pa'i phyir ye shes la dbang ba'o/ /de bzhin nyid dang / chos kyi dbyings dang / yang dag pa'i mtha' mnyam pa'i ye shes dri ma med
47a3(mdo sde): pa'i phyir chos la dbang ba'o/ /gzhan yang / rigs kyi bu/ 'jig rten ni 'chi bas 'jigs skrag ste/ de'i gnyen por tshe la dbang ba'o/ /'jig rten ni sems kun nas nyon mongs
47a4(mdo sde): pas 'jigs skrag ste/ de'i gnyen por sems la dbang ba'o/ /'jig rten ni yo byad kyis 'jigs skrag ste/ de'i gnyen por yo byad la dbang ba'o/ /'jig rten ni nyes par spyod
47a5(mdo sde): pas 'jigs skrag ste/ de'i gnyen por las la dbang ba'o/ /'jig rten ni ngan 'gros 'jigs skrag ste/ de'i gnyen por skye ba la dbang ba'o/ /'jig rten ni kun nas tshol ba'i
47a6(mdo sde): phongs pas 'jigs skrag ste/ de'i gnyen por rdzu 'phrul la dbang ba'o/ /'jig rten ni dam pa'i chos kyis phongs par 'gyur ba'i las kyis 'jigs skrag ste/ de'i gnyen por
47a7(mdo sde): mos pa la dbang ba'o/ /'jig rten ni 'dod pa'i 'ching bas 'jigs skrag ste/ de'i gnyen por smon lam la dbang ba'o/ /'jig rten ni the tshom gyi zug rngus 'jigs skrag ste/
47b1(mdo sde): dang gnyen par ye shes la dbang ba'o/ /'jig rten ni 'khor gyi nang na bag tsha bas 'jigs skrag ste/ de'i gnyen por chos la dbang pa'o/ /gzhan yang / rigs kyi bu/ srog gcod pa
47b2(mdo sde): spangs shing sems can thams cad la khong khro ba'i sems med pa ni tshe la dbang ba thob par bya ba'i rgyu'o/ /bde ba rnams la sgrib pa med pa'i byams pa chen po dang / sdug bsngal ba rnams
47b3(mdo sde): la sgrib pa med pa'i snying rje chen po ni sems la dbang ba thob par bye ba'i rgyu'o/ /sems snyoms shing dngos po thams cad yongs su gtong ba byang chub tu bsngo ba ni yo byad la dbang ba thong
47b4(mdo sde): par bya ba'i rgyu'o/ /las dang / bya ba la zhugs nas lus dang / ngag dang / yid yongs su dag pa'i las kyis las kyi bya ba las bdag gir bya ba la 'jug par ston pa ni las la dbang ba
47b5(mdo sde): thob par bya ba'i rgyu'o/ /byang chub kyi sems kyis yang dag par bsdus pa'i dge ba bcu'i las kyi lam ni skye ba dbang ba thob par bya ba'i rgyu'o/ /rnyed pa dang / bkur sti dang / tshigs
47b6(mdo sde): su bcad pa thams cad sbyin pa dang / bzhon pa sbyin pa ni rdzu 'phrul la dbang ba thob par bya ba'i rgyu'o/ /sems can thams cad dkon mchog gsum la 'god cing 'jug de mos
47b7(mdo sde): par byed pa ni mos pa la dbang ba thob par bya ba'i rgyu'o| / sems can thams cad kyi lus dang / dag dang / yid yongs su dag par sgrub pa ni smon lam la dbang ba thob par bya ba'i rgyu'o/ /
48a1(mdo sde): zang zing med pa'i sems kyis chos sbyin pa ni ye shes la dbang ba thob par bya ba'i rgyu'o/ /sems can thams cad la chos mnyam pa nyid khong du chud par
48a2(mdo sde): byed pa dang / chos mtshungs par ston pa dang / de bzhin gshegs pa'i sku ni chos kyi sku ste/ zang zing gi sku ma yin no zhes yongs su 'byed pa ni chos la dbang ba thob par bya ba'i
48a3(mdo sde): rgyu'o| |rigs kyi bu/ 'di dag ni byang chub sems dpa' rnams kyi dbang ba bya'o/ /de la byang chub sems dpa' rnams kyi bden pa bcu gang zhe na/ 'di lta ste/ kun rdzob kyi bden pa
48a4(mdo sde): dang / don dam pa'i bden pa dang / mtshan nyid kyi bden pa dang / rnam par dbye ba'i bden pa dang / phye ste rtog pa'i bden pa dang / dngos po'i bden pa dang / nus pa'i bden pa dang /
48a5(mdo sde): zad pa dang / mi skye ba shes pa'i bden pa dang / lam la 'jug pa shes pa'i bden pa dang / de bzhin gshegs pa'i ye shes kun 'byung ba'i bden pa ste/ 'di dag ni bden pa bcu'o/ /
48a6(mdo sde): de la kun rdzob kyi bden pa ni tshad dang 'brel pa/ yul yongs su chad pa/ kun tu tha snyad gdags pa'i phyir gzhan gyi rkyen gyi dbang gis ston pa/ chung ba/ rgya chen po ma yin pa ste/
48a7(mdo sde): 'di ni kun rdzob kyi bden pa'o/ /de la don dam pa'i bden pa ni zab pa/ stong pa nyid dang rab tu ldan pa/ yul yongs su ma chad pa/ gzhan gyi rkyen gyis ma yin pa/ mnyam pa
48b1(mdo sde): dang | mi mnyam pa med pa/ ma 'khrugs pa/ rtsod pa med pa'i mtshan nyid dang / chos thams cad de bzhin nyid kyi mtshan nyid de/ 'di ni don dam pa'i bden pa'o/ /de la mtshan nyid kyi bden
48b2(mdo sde): pa ni gnod pa'i mtshan nyid ni sdug bsngal ba/ rab tu skye ba'i mtshan nyid ni kun 'byung ba/ zhi ba'i mtshan nyid ni 'gog pa/ nges par 'byin pa'i mtshan nyid ni lam ste/ 'di ni mtshan
48b3(mdo sde): nyid kyi bden pa zhes bya'o/ /gzhan yang / chos thams cad rang bzhin gyis bdag med pa'i mtshan nyid du shes nas nges par gyur pa la 'jug ste/ mtshan nyid las gyur pa'i nges par
48b4(mdo sde): gyur pa ni mtshan nyid kyi bden pa zhes bya'o/ /de bzhin du chos thams cad rang bzhin gyis zhi ba'i mtshan nyid dang / rang bzhin gyis dben pa'i mtshan nyid dang / rang bzhin gyis stong
48b5(mdo sde): pa'i mtshan nyid dang / rang bzhin gyis mi skye mi 'gag pa'i mtshan nyid du shes nas nges par gyur pa la 'jug ste/ mtshan nyid las gyur pa'i nges par gyur pa ni mtshan nyid kyi bden
48b6(mdo sde): pa zhes bya'o/ /de la rnam par dbye ba'i mtshan nyid ni chos thams cad mtshan nyid gcig pa las gzhan gyi dbang gis rnam par phye ste bstan pa'o/ /mtshan nyid gcig ces bya ba ni
48b7(mdo sde): stong pa nyid kyi mtshan nyid de/ de ltar chos thams cad stong pa nyid dang / mtshan ma med pa/ smon pa med pa/ mngon par 'du mi byed pa/ ma skyes pa/ ma byung ba/ ma 'gags pa
49a1(mdo sde): 'di ni stong pa nyid de'i rnam par dbye ba ste/ rnam par dbye ba de dag thams cad kyang stong pa nyid kyi mtshan nyid do/ /de ltar stong pa nyid la slu bar mi phyed pa
49a2(mdo sde): de'i phyir rnam par dbye ba'i bden pa zhes bya ste/ 'di ni rnam par dbye ba'i bden pa zhes bya'o/ /de la phye ste rtog pa'i bden pa gang zhe na/ phral nas rtog pa ni phye ste rtog pa ste/ nges
49a3(mdo sde): par sems pa/ rig pa mthong ba/ khong du chud pa/ mngon par rtogs pa/ shes pa shes bya la mi slu ba ste/ de'i phyir phye ste rtog pa'i bden pa zhes bya'o/ /de la dngos po'i bden pa
49a4(mdo sde): ni dngos po shes pa ste/ dngos po de dag ni phung po dang / khams dang / skye mched rnams so/ /phung po dang / khams dang / skye mched de dag rten cing 'brel par 'byung ba dang /
49a5(mdo sde): stong pa dang / dngos po med par shes pa ste/ de ltar shes nas nges par gyur pa la 'jug pas de'i phyir dngos po'i bden pa zhes bya'o/ /de la nus pa'i bden pa ni ye shes de
49a6(mdo sde): dang / spong ba de dang / lam des nyon mongs pa spong bar byed pa dang / stobs dang / mi 'jigs pa dang / sangs rgyas kyi chos ma 'dres pa khong du chud pa dang / de bzhin
49a7(mdo sde): gshegs pa thams cad kyi dbang po nyid khong du chud par nus pa ste/ de'i phyir nus pa'i bden pa zhes bya'o/ /de la zad pa dang / mi skye ba shes pa'i bden pa ni 'dus byas
49b1(mdo sde): thams cad zad pa can du ston te/ zad pa de'ang mi zad pa zad pa la zad pa med do/ /gal te zad pa la zad pa yod du zin na 'gog ba'ang zad par 'gyur te/ de'i phyir zad pa zad par mi 'gyur
49b2(mdo sde): ro| |gang zad par mi 'gyur ba de mi skye ste/ 'di ni zad pa dang / mi skye ba shes pa'i bden pa zhes bya'o/ /de la lam la 'jug pa shes pa'i bden pa gang zhe na/ ye shes kyi lam bsod nams
49b3(mdo sde): dang / ye shes kyi tshogs bsags pa gang gis chos thams cad ma skyes ma 'gags par shes pa des 'jug cing 'dzud pa ste/ de'i phyir lam la 'jug pa shes pa'i bden pa zhes bya'o//
49b4(mdo sde): de la de bzhin gshegs pa'i ye shes kun 'byung ba'i bden pa gang zhe na/ chos kyi sprin gyis dang / de bzhin gshegs pa'i sa'i bar ni de bzhin gshegs pa'i ye shes kun 'byung
49b5(mdo sde): ba'i bden pa ste/ de bstan pa'i lam gyis mngon par rtogs pa'o/ /'di dag ni byang chub sems dpa' rnams kyi bden pa bcu'o/ /de la byang chub sems dpa' rnams kyi mthar gyis
49b6(mdo sde): gnas pa'i snyoms par 'jug pa dgu gang zhe na/ 'di la byang chub sems dpa' ni 'dod pa dag las dben pa/ sdig pa mi dge ba'i chos rnams las dben pa/ rtog pa dang bcas
49b7(mdo sde): pa| dpyod pa dang bcas pa/ dben pa las skyes pa'i dga' ba dang / bde ba can bsam gtan dang po rdzogs par byas te gnas so/ /de la 'dod pa rnams ni bsam gtan dang po'i mi
50a1(mdo sde): mthun pa'i phyogs yin te/ gang sred pa de dag las dben pa'o/ /de la sdig pa mi dge ba'i chos rnams ni chags pa dang / zhe sdang dang / gti mug ste/
50a2(mdo sde): gzhi de las srog gcod pa dang / ma byin par len pa dang / 'dod pa la log par g.yem pa dang / rdzun smra ba dang / phra ma dang / ngag rtsub po dang / tshig kyal pa dang / brnab
50a3(mdo sde): sems dang / gnod sems dang / log par lta ba'o/ /'di ni sdig pa mi dge ba'i chos rnams zhes bya ste/ de dag las dben pa ni bsam gtan dang po'o/ /rtog pa dang lhan cig pa
50a4(mdo sde): ni rtog pa dang bcas pa ste/ rtog pa de dag gang zhe na/ gang dag bsam gtan dang po dang mthun pa'i rtog pa ste/ de cho ga bzhin du rtog cing de dag kyang dul bas na de dag ni rtog pa
50a5(mdo sde): zhes bya ste/ shes pa dang / khong du chud pa dang / dpyod pa dang / rab tu rtog pa dang / ting nge 'dzin du byed pa ni rtog pa'o/ /de la dpyod pa gang zhe na/ bsam gtan dang po dang mthun
50a6(mdo sde): pa'i rtog pa de dag nyid la dpyod pa dang / rnam par dpyod pa dang / nye bar dpyod pa dang / kun tu longs spyod pa dang / ting nge 'dzin du byed pa dang / sems rjes su 'gro ba ni dpyod
50a7(mdo sde): pa zhes bya ste/ de dag dang lhan cig pa ni rtog pa dang bcas pa/ dpyod pa dang bcas pa bsam gtan dang po'o/ /dga' ba dang / bde ba dben pa las skyes pas de'i phyir dben
50b1(mdo sde): pa las skyes pa'i dga' ba dang / bde ba zhes bya'o/ /rdzogs pa'i byas te gnas zhes bya ba la rdzogs par byas zhes bya ba ni sdom pa dang / sdom par byed pa dang / sbed pa dang / sba bar
50b2(mdo sde): byed pa dang / ro myang ba dang / mngon par dga' ba ste/ bsam gtan dang po de la gnas pa'i byang chub sems dpa' ni mi skye ba'i chos la bzod pa khong du chud par bya ba'i 'dun pa dang /
50b3(mdo sde): 'dod pa 'thob ste/ de mi skye ba'i chos la bzod pa'i 'dun pa dang / 'dod pa des bsam gtan dang po la snying por 'du shes pa yin no/ /de bsam gtan gnyis pa la rtsom ste/ de bsam
50b4(mdo sde): gtan dang po'i rtog pa dang / dpyod pa de dag zhi bar byed/ nye bar zhi bar byed/ de dag las sems rab tu zhi bar byed cing bsam gtan gnyis pa yongs su 'grub pa'i rgyu tshol te/ de
50b5(mdo sde): rtog pa dang / dpyod pa dang bral bas nang yongs su dwang ste/ sems kyi rgyud gcig tu gyur pas rtog pa med pa/ dpyod pa med pa/ dga' ba dang ldan pa bsam gtan gnyis pa rdzogs
50b6(mdo sde): par byas te gnas so/ /de la nang yongs su dwang ba ni de'i bsam gtan gnyis pa'i mi mthun pa'i phyogs kyi chos gang yin pa de dag nye bar zhi ba dang / dwang ba yin te/ de'i phyir nang yongs
50b7(mdo sde): sa dang ba zhes bya'o/ /rgyud gcig tu gyur ces bya ba ni bsam gtan dang po'i rtog pa dang / dpyod pa de dag thams cad rab tu zhi nas rgya mtsho'i chu ltar ro gcig tu 'gyur ba 'thob pa'o/ /
51a1(mdo sde): 'di lta ste/ dper na/ rgya mtsho chen por chu 'bab pa rnams ni/ 'di lta ste/ lan tshwa'i ror ro gcig par 'gyur ba de bzhin du byang chub sems dpa'
51a2(mdo sde): bsam gtan gnyis pa la snyoms par zhugs pa'i bsam gtan dang po'i rtog pa dang / dpyod pa de dag thams cad zhi nas ro gcig tu 'gyur te de ting nge 'dzin ces bya'o/ /ting nge
51a3(mdo sde): 'dzin de las de sangs rgyas dang / chos dang / dge 'dun la dga' ba skye ste/ de dkon mchog gsum la dga' bas dge ba'i chos rnams rdzogs par 'gyur ro/ /de las mi skye ba'i
51a4(mdo sde): chos la bzod pa thob pa'i 'dun pa shin tu 'bar ba dang / shin tu 'od gsal ba dang / shin tu yid du 'ong ba 'thob bo/ /de mi skye ba'i chos la bzod pa la 'dun pa des bsam
51a5(mdo sde): gtan gnyis pa de la mi chags te bsam gtan gsum pa kun tu tshol lo/ /de 'di snyam du sems te/ dga' ba ni bsam gtan gsum pa'i sgrib pa yin no snyam nas/ de
51a6(mdo sde): dga' ba de las 'dod chags dang bral nas btang snyoms can dran pa yongs su dag pa/ 'phags pa rnams kyis gang de dga' ba med pa/ bde ba la gnas pa zhes brjod
51a7(mdo sde): pa bsam gtan gsum pa rdzogs par byas te gnas so/ /ting nge 'dzin de las skyes pa'i dga' ba la 'dod chags dang bral ba thob pa de/ gang de dga' ba med pa'i bde ba de ni
51b1(mdo sde): gtan du bde ba ma yin gyi/ zad pa'i chos can 'jig pa'i chos can te/ de mi rtag cing mi brtan la ther zug ma yin zhing de yid brtan du mi rung ngo snyam pa'i sems de lta bu 'thob bo/ /de
51b2(mdo sde): de ltar shes nas mi skye ba'i chos la bzod pa rab tu 'thob pa'i 'dun pa drag po chen po 'thob pa/ de mi skye ba'i chos kyi 'dun pa drag po des bde ba dang / sdug bsngal la mngon par chags
51b3(mdo sde): pa mi skye'o/ /de bde ba'ang spangs te snga nas sdug bsngal yang spangs shing / yid bde ba dang / yid mi bde ba'ang nub pas bde ba'ang ma yin/ sdug bsngal ba'ang ma yin pa/ btang
51b4(mdo sde): snyoms dang / dran pa yongs su dag pa bsam gtan bzhi pa rdzogs par byas te gnas so/ /de bsam gtan bzhi pa la snyoms par zhugs pas mnyen pa'i sems so/ /yid du 'ong
51b5(mdo sde): ba'i sems so/ /las su rung ba'i sems so/ /'od gsal ba'i sems so/ /drang ba'i sems so/ /bde ba de sems can thams cad kyis mngon par sman to/ /de sems can thams
51b6(mdo sde): cad la phan pa dang bde ba la mngon du phyogs pas mi skye ba'i chos la bzod pa'i snang ba skye'o/ /de mi skye ba'i chos la bzod pa'i snang ba skyes pa des bsam gtan bzhi pa sdug bsngal
51b7(mdo sde): yang ma yin/ bde ba'ang ma yin pa mang ba de la dga' bar mi 'gyur ro/ /gang btang snyoms dang / dran pa yongs su dag pa'i bde ba de la'ang chags par mi byed do/ /de la mi chags
52a1(mdo sde): pas de la nam mkha' nyid snang bar 'gyur ro/ /de thams cad tu gzugs kyi 'du shes rnams las yang dag par 'das te/ thogs pa'i 'du shes
52a2(mdo sde): rnams nub par gyur cing sna tshogs kyi 'du shes rnams yid la mi byed pas nam mkha' mtha' yas so snyam nas nam mkha' mtha' yas skye mched rdzogs par byas te gnas so/ /
52a3(mdo sde): de 'di snyam du sems te/ mdor na 'di la gzugs ni rnam pa gnyis te/ 'byung ba dang / 'byung ba las gyur pa'o/ /de la 'byung ba'i gzugs ni sa'i khams dang / chu'i khams
52a4(mdo sde): dang | me'i khams dang / rlung gi khams so/ /'byung ba las gyur pa'i gzugs ni kha dog dang / dri dang / ro dang / reg pa ste/ de ltar gzugs rnam pa brgyad do/ /gzugs de
52a5(mdo sde): dag gi 'du shes rnams las yang dag par 'das nas/ thogs pa'i 'du shes mi 'byung ste nub par 'gyur ro/ /gang gzugs su 'du shes pa de ni thogs par 'du shes pa ste/
52a6(mdo sde): de bas na gzugs kyi 'du shes rnams las yang dag par 'das nas thogs pa'i 'du shes rnams nub par 'gyur ro/ /thogs pa'i 'du shes rnams nub pa sna tshogs kyi 'du
52a7(mdo sde): shes rnams yid la byed pa mi 'jug go / sna tshogs kyi 'du shes rnams yid la mi byed pas nam mkha' mtha' yas so snyam du 'jug go/ de nam mkha' mtha' yas so snyam
52b1(mdo sde): nas nam mkha' mtha' yas skye mched rdzogs par byas te gnas so/ /de la byang chub sems dpa' nam mkha' mtha' yas skye mched la snyoms par zhugs pa 'di snyam du sems te/
52b2(mdo sde): nam mkha' ni mtha' med pas mtha' yas so/ /gang la mtha' med pa de'i thog ma yod par ga la 'gyur/ dbus yod par ga la 'gyur te/ de ltar chos thams cad ni thog ma dang / tha ma
52b3(mdo sde): dang / dbus med do snyam mo/ /de ltar snyoms par zhugs pa'i byang chub sems dpa' sems can rnams la ni snying rje chen po bskyed/ chos rnams la ni nam mkha' dang mtshungs pa nyid kyi
52b4(mdo sde): shes pa 'jug ste/ de ni don de'i mi skye ba'i chos la bzod pa rtsom pa'o/ /de rnam pa thams cad du nam mkha' mtha' yas skye mched las yang dag par 'das te/ rnam par shes pa
52b5(mdo sde): mtha' yas so snyam nas rnam shes mtha' yas skye mched rdzogs par byas te gnas so/ /de 'di snyam du sems te/ gang nam mkha' 'du shes pa 'di ni rnam par shes par 'gyur
52b6(mdo sde): ba'o snyam nas de 'di snyam du 'di thams cad du rnam par shes pa tsam ste/ rnam shes mtha' yas de'ang yod pa'ang ma yin/ med pa'ang ma yin no snyam du sems so/ /de de ltar
52b7(mdo sde): snyoms par zhugs pas mi skye ba'i chos la bzod pa thob pa yin te/ yongs su grub pa ni ma yin no/ /de rnam pa thams cad du rnam shes mtha' yas skye mched las yang dag par
53a1(mdo sde): 'das te ci'ang med do snyam nas ci'ang med pa'i skye mched rdzogs par byas te gnas so/ /ci'ang med ces bya ba la ci'ang zhes bya ba ni 'dod chags dang / zhe sdang
53a2(mdo sde): dang | gti mug dang / rtog pa dang / rnam par rtog pa dang / yongs su rtog pa dang / 'dus byas kyi chos thams cad yang dag pa ma yin pa kun tu rtog pa las byung ba rnams ni ci'ang med
53a3(mdo sde): zhes bya'o/ /ci'ang med pa ni ji skad du brjod pa de dag las chung ngur gyur/ phra bar gyur pa ni ci'ang med pa zhes bya'o/ /de la gnas pa'i byang chub sems dpa'i mi skye ba'i chos la
53a4(mdo sde): bzod pa ni shin tu 'bar ba/ shin tu 'od gsal ba yin no/ /de rgyu de dang / rkyen de dang / gzhi de dang / thob pa de'i phyir ci'ang med pa'i skye mched la mi chags te/ de gong du rtsol lo/ /de
53a5(mdo sde): gong du rtsol ba na 'di snyam du sems te/ 'di ni gang 'du byed rnams kyi phra ba la ci'ang med par yongs su brtags pa ste/ de ni 'du shes med 'du shes med pa'ang ma yin no snyam
53a6(mdo sde): mo| |de la 'du shes med pa ni stong pa'i phyir ro/ /'du shes med pa'ang ma yin pa ni rten cing 'brel bar byung ba'i phyir ro/ /de 'du shes med 'du shes med min skye mched
53a7(mdo sde): mngon du 'gyur te/ de rnam pa thams cad du ci'ang med pa'i skye mched las yang dag par 'das te/ 'du shes med 'du shes med min skye mched rdzogs par byas te gnas so//
53b1(mdo sde): gang la gnas nas 'di snyam du sems te/ gang la 'du shes med 'du shes med min de la dga' ba ci zhig yod snyam nas de blo de las gong du bskyod do/ /de blo de las gong du bskyod
53b2(mdo sde): nas skye ba med pa dang / 'gag pa med pa'i chos mngon du 'gyur te/ de chos thams cad ma skyes pa dang / ma 'gags par mthong ngo / /de chos thams cad rang bzhin gyis 'gag
53b3(mdo sde): par mthong nas yang mi 'jug mi ldog go / de de'i phyir mi skye ba'i chos la bzod pa yongs su dag pa yin no/ /de de las gong du lhun gyis grub pa rgyun mi 'chad par 'jug ste/ 'di
53b4(mdo sde): dag ni byang chub sems dpa' rnams kyi mthar gyis gnas pa'i snyoms par 'jug pa dgu'o/ /de la byang chub sems dpa'i stobs bcu gang zhe na/ 'di lta ste/ mos pa'i stobs dang /
53b5(mdo sde): so sor rtog pa'i stobs dang / bsgom pa'i stobs dang / bzod pa'i stobs dang / ye shes kyi stobs dang / spong ba'i stobs dang / thos pa'i stobs dang / spobs pa'i stong pa dang /
53b6(mdo sde): bsod nams kyi stobs dang / sgrub pa'i stobs so/ /de la mos pa'i stobs gang zhe na/ 'di la byang chub sems dpa' ni gang dang / gang mos pa de'i de de bzhin du 'gyur ro/ /de'i
53b7(mdo sde): mos pa'i stobs de ni lha dang bcas pa'i 'jig rten gyis zil gyis gnon mi nus te/ 'di ni byang chub sems dpa'i mos pa'i stobs zhes bya'o/ /de la byang chub sems dpa'i
54a1(mdo sde): so sor rtog pa'i stobs gang zhe na/ gang gi phyir byang chub sems dpa' ni 'dod chags skyes pa mi sdug pa bsgom pas zhi bar byed do/ /zhe sdang skyes pa
54a2(mdo sde): byams pa bsgom pas zhi bar byed do/ /gti mug skyes pa rten cing 'brel par 'byung ba bsgom pas zhi bar byed do/ /gshe pa dang / mi snyan par zer ba rnams ni brag ca dang mtshungs
54a3(mdo sde): bar shes pa yongs su shes pas zhi bar byed do/ /gsod pa dang / 'ching ba dang / go rar 'jug pa rnams ni las bdag gir bya ba shes pas zhi bar byed do/ /lus la bsdigs
54a4(mdo sde): pa dang / lus la gnod pa dang / lus la nyam nga ba rnams ni gzugs brnyan dang mtshungs par shes pas zhi bar byed do/ /de ltar kun nas nyon mongs pa'i sgo ji snyed par
54a5(mdo sde): byang chub sems dpa'i rnam par dag pa'i sgo'ang de snyed du mthong ste/ 'di ni byang chub sems dpa'i so sor rtog pa'i stobs zhes bya'o/ /de la byang chub sems dpa'i bsgom
54a6(mdo sde): pa'i stobs gang zhe na/ gang mos pas spyod pa'i sa dang / mthong ba'i sa la bar du gcod par byed pa'i chos de dag gis byang chub sems dpa' de la bar chad byed mi nus
54a7(mdo sde): so| |des mthong ba de dang / lam de las lhar bcas pa'i 'jig rten gyis dpral bar mi nus te/ 'di ni byang chub sems dpa'i bsgom pa'i stobs shes pa'o/ /de la byang chub sems
54b1(mdo sde): dpa'i bzod pa'i stobs gang zhe na/ gang gi phyir byang chub sems dpa' ni spyos kyang brag ca'i sgra dang mtshungs par shes pa'i stobs kyis slar spyod bar mi byed do/ /bsdigs shing brdegs
54b2(mdo sde): kyang gzugs brnyan dang mtshungs pa nyid du shes pas slar mi sdigs mi rdeg go / gshe'ang sems sgyu ma dang mtshungs pa nyid du shes pa'i stobs kyis slar mi gshe'o/ /khros kyang nang
54b3(mdo sde): rnam par dag par shes pa'i stobs kyis slar mi khro'o/ /'jig rten gyi chos rnam par dag par shes pa'i stobs kyis 'jig rten gyi chos rnams kyis mi 'phrogs so/ /rten cing 'brel
54b4(mdo sde): par 'byung ba rnam par dag par shes pa'i stobs kyis nyon mongs pa thams cad kyis mi rdzi'o/ /de ltar byang chub sems dpa' ni 'khrug pa'i sgo ji snyed mthong bar rab tu zhi ba'i sgo'ang
54b5(mdo sde): de snyed du mthong ste/ 'di ni bzod pa'i stobs zhes bya'o/ /de la byang chub sems dpa'i ye shes kyi stobs gang zhe na/ byang chub sems dpas gang phung po dang / khams dang / skye mched
54b6(mdo sde): shes pa de dag ni stong pa/ ma skyes pa/ ma 'gags pa'o/ /ye shes gang gis sangs rgyas kyi byang chub yang dag par bsgrub pa de las mu stegs can dang / dmigs pa can thams
54b7(mdo sde): cad dang / /bdud thams cad sangs rgyas kyi gzugs su gnas pas kyang ye shes de la the tshom za bar byed mi nus pa 'di ni byang chub sems dpa'i ye shes kyi stobs zhes bya'o/ /de la
55a1(mdo sde): byang chub sems dpa'i spong ba'i stobs gang zhe na/ gal te byang chub sems dpa' gnas gcig na gnas pa'i gan du sems can thams cad lhags te
55a2(mdo sde): kha ngan zer/ mi snyan pa brjod/ tshig brlang ba rtsub po smra/ sangs rgyas dang / chos dang / dge 'dun gyi mi bsngags pa brjod kyang de sems can de dag la mi 'khrug cing yid mi bde bar
55a3(mdo sde): mi 'gyur ro/ /'gyod par mi 'gyur ro/ /bag la nyal bar mi byed do/ /lus gshags btubs kyang de bzhin du bag la nyal mi skyed do/ /sems can de dag kyang dkon mchog gsum
55a4(mdo sde): la rab tu 'god de/ 'di ni byang chub sems dpa'i spong ba'i stobs zhes bya'o/ /de la byang chub sems dpa'i thos pa'i stobs gang zhe na/ 'di la byang chub sems dpa' ni mang du thos
55a5(mdo sde): pa| thos pa 'dzin pa/ thos pa rgya mtsho/ thos pa bsags pa yin te/ byang chub sems dpa' ni thos pa'i stobs de lta bu dang ldan pa yin no/ /gal te stong gsum gyi stong chen po'i
55a6(mdo sde): 'jig rten gyi khams su gtogs pa'i sems can thams cad the tshom bzung ste/ byang chub sems dpa'i gan du lhags nas gang sems can gcig gi 'dri ba de bzhin du gzhan mi
55a7(mdo sde): 'dri bar thams cad kyis the tshom tha dad par lhan cig tu dris kyang byang chub sems dpa' thags thogs med par lhan cig tu lan 'debs so/ /bskal pa brgya stong du dris kyang de
55b1(mdo sde): bzhin du lung ston te/ 'di ni byang chub sems dpa'i thos pa'i stobs zhes bya'o/ /de la byang chub sems dpa'i spobs pa'i stobs gang zhe na/ gal te byang chub sems dpa' 'khor bye ba
55b2(mdo sde): khrag khrig brgya stong du ma'i nang du chos ston na/ de mi sems mi rtog par sems can gang dang / gang gi 'dod pa ji lta ba bzhin du chos ston cing thos par byed kyang byang chub sems dpa'i chos
55b3(mdo sde): ston pa de don nyams par mi 'gyur/ tshig 'bru nyams par mi 'gyur/ tshig zlos par mi 'gyur/ thogs par mi 'gyur/ gcod par mi 'gyur ba 'di ni byang chub sems dpa'i spobs
55b4(mdo sde): pa'i stobs zhes bya'o/ /de la byang chub sems dpa'i bsod nams kyi stobs gang zhe na/ gal te byang chub sems dpa' shing drung na gnas kyang rung / gtsug lag khang na gnas
55b5(mdo sde): kyang rung / khyim stong pa na gnas kyang rung / bdud thams cad 'khor dang bcas te lhags nas bgegs bya ba dang / gtse ba'i phyir nan tan byed na/ de la bdud de dag bdag nyid
55b6(mdo sde): 'jigs skrag myos shing gyes te/ bdag mgon med par shes nas 'bros par 'gyur ro/ /gang bdud de dag gi ral gri dang / mtshon rtse gnyis pa dang / mdud rtse gsum pa dang / rdo
55b7(mdo sde): ba dang / sta re 'bab pa de dag byang chub sems dpa'i bsod nams kyi byin gyi rlabs kyis man+dA ra ba'i me tog dang / tsam pa ka dang / sna ma'i me tog dang / ut+pal dang / pad+mar gyur
56a1(mdo sde): nas 'bab bo/ /gang bdud de dag gi tshig rtsub po dang / tshig brlang po de dag ni byang chub sems dpa' la bstod par grag go /byang chub sems dpa'
56a2(mdo sde): la ni nam yang yid du mi 'ong ba'i yul drug snang bar mi 'gyur ro/ /bsams pa tsam gyis de'i phun sum tshogs pa thams cad nam mkha' las 'byung ngo / /de'ang de'i rang gi bsod
56a3(mdo sde): nams kyi dbang gis nam mkha'i mdzod dang / lag na rin po che las phun sum tshogs pa thams cad 'byung ste/ sems can thams cad kyi 'tsho bar 'gyur ro/ /de'i rang gi bsod
56a4(mdo sde): nams kyi dbang lag na rin po che de ni tshe'i tshad bskal par gnas te brjod kyang byang chub sems dpa'i bsod nams kyi stobs kyi mtha' rtogs par sla ba ma yin te/ 'di ni byang
56a5(mdo sde): chub sems dpa'i bsod nams kyi stobs zhes bya'o/ /de la byang chub sems dpa'i bsgrub pa'i stobs gang zhe na/ byang chub sems dpa'i sgrub pa'i stobs ni rnam pa bcu'o/ /rnam pa
56a6(mdo sde): bcu gang zhe na/ 'di lta ste/ sbyin pa sgrub pa dang / tshul khrims sgrub pa dang / bzod pa sgrub pa dang / brtson 'grus sgrub pa dang / bsam gtan sgrub pa dang / shes rab sgrub pa dang /
56a7(mdo sde): thabs sgrub pa dang / smon lam sgrub pa dang / stobs sgrub pa dang / ye shes sgrub pa ste/ 'di ni byang chub sems dpa'i sgrub pa rnam pa bcu zhes bya'o/ /byang chub sems dpa'
56b1(mdo sde): rnams kyi pha rol tu phyin pa dang ldan pa'i sgrub pa gang ji snyed pa de dag thams cad ni sgrub pa bcu po 'di'i nang du 'dus par blta'o/ /de la byang chub sems dpa'i sbyin pa sgrub pa gang zhe na/
56b2(mdo sde): byang chub sems dpa' ni sbyin pa'i chos gang gis sems can rnams la gnod par 'gyur ba ma gtogs par sems can rnams la mi sbyin pa gang yang med do/ /byang chub sems dpa'i
56b3(mdo sde): sems gang gis sbyin pa byin pa'i sems de la ni de bzhin gshegs pa dang / byang chub sems dpa' bzod pa thob pa ma gtogs par sems can gzhan rnams kyis dad par sla ba
56b4(mdo sde): yang ma yin na/ shes par 'gyur ba lta ci smos te/ 'di ni byang chub sems dpa'i sbyin pa sgrub pa zhes bya'o/ /de la byang chub sems dpa'i tshul khrims sgrub pa gang zhe na/ byang chub
56b5(mdo sde): sems dpa' rnams kyi tshul khrims sgrub pa ni rnam pa bcu'o/ /rnam pa bcu gang zhe na/ 'di lta ste/ nyan thos kyi sdom pa'i tshul khrims sgrub pa dang / rang sangs rgyas kyi sdom pa'i tshul
56b6(mdo sde): khrims sgrub pa dang / byang chub sems dpa'i sdom pa'i tshul khrims sgrub pa dang / dge ba'i chos thams cad sdud pa'i tshul khrims sgrub pa dang / dge ba'i bshes gnyen kun tu
56b7(mdo sde): tshol ba mi gtong ba'i sdom pa'i tshul khrims sgrub pa dang / dam pa'i chos yongs su 'dzin pa'i sdom pa'i tshul khrims sgrub pa dang / rtag tu gzhan gyi don sgrub pa'i sdom pa'i tshul
57a1(mdo sde): khrims sgrub pa dang / byang chub tu yongs su bsngo ba'i sdom pa'i tshul khrims sgrub pa dang / rtag tu mnyam par bzhag pa'i sdom pa'i tshul khrims sgrub
57a2(mdo sde): pa dang / bag chags kyi mtshams sbyor ba yang dag par 'joms pa la bzod pa'i sdom pa'i tshul khrims sgrub pa'o/ /byang chub sems dpa' rnams ni rnam par mi rtog pa'i tshul
57a3(mdo sde): khrims can yin te/ de dag gi tshul khrims sgrub pa ni thams cad mkhyen pa ma yin pa rnams kyis shes par sla ba ma yin te/ 'di ni byang chub sems dpa'i tshul khrims sgrub pa
57a4(mdo sde): zhes bya'o/ /de la byang chub sems dpa'i bzod pa sgrub pa gang zhe na/ byang chub sems dpa' rnams kyi bzod pa sgrub pa ni rnam pa gsum mo/ /rnam pa gsum gang zhe na/ 'di lta
57a5(mdo sde): ste| sdug bsngal dang du len pa'i bzod pa dang / gzhan gyis gnod par byas pa la mi mjed pa'i bzod pa dang / chos la nges par sems pa'i bzod pa'o/ /de la sdug bsngal dang
57a6(mdo sde): du len pa'i bzod pa ni las bdag gir bya ba shes pa la 'jug pa'o/ /gzhan gyis gnod par byas pa la mi mjed pa'i bzod pa ni sems can thams cad la bu gcig pa bzhin du
57a7(mdo sde): byams pa la 'jug pa'o/ /chos la nges par sems pa'i bzod pa ni chos thams cad skye ba med par shes pa la 'jug pa ste/ 'di ni byang chub sems dpa'i bzod pa rnam pa gsum
57b1(mdo sde): zhes bya'o/ /gang bzod pa 'di dag sgrub pa 'di ni byang chub sems dpa'i bzod pa sgrub pa zhes bya'o/ /de la byang chub sems dpa'i brtson 'grus sgrub pa gang zhe na/ 'di la byang chub sems
57b2(mdo sde): dpa' ni gang dang / gang du ji lta ji ltar dge ba'i chos rnams yongs su 'grub par bya ba'i phyir sbyor ba de dang / der 'du shes 'di ltar sbyor te/ bdag gis sems can thams cad kyi dge
57b3(mdo sde): ba'i chos 'di yongs su bsgrub par bya'o snyam pa 'di ni byang chub sems dpa'i brtson 'grus sgrub pa zhes bya'o/ /de la byang chub sems dpa'i bsam gtan sgrub pa gang zhe na/ byang chub
57b4(mdo sde): sems dpa' ni mnyam par ma bzhag pa'i chos gang yang dag par rjes su mi mthong ste/ de chos thams cad ni rang bzhin gyis snyoms par zhugs pa/ zhi ba sems dang / yid dang / yid
57b5(mdo sde): kyi rnam par shes pa dang bral ba/ ma skyes ma 'gags shing mi g.yo ba thob par mthong ngo / /de bdag ni mnyam par bzhag pa/ gzhan ni rnam par g.yengs pa'o snyam du mi sems
57b6(mdo sde): so| |bdag dang / gzhan las rnam par grol ba'i ting nge 'dzin gzhan yang dag par rjes su mi mthong la/ byang chub yang dag par sgrub pa'i brtson 'grus kyang mi nyams pa 'di ni byang
57b7(mdo sde): chub sems dpa'i bsam gtan sgrub pa'o/ /de la byang chub sems dpa'i shes rab sgrub pa gang zhe na/ 'di la byang chub sems dpa' ni gang rten cing 'brel bar 'byung ba las
58a1(mdo sde): rnam par grol ba dang / gang stong pa nyid las rnam par grol ba dang / gang mtshan ma med pa las rnam par grol ba dang / gang smon pa med pa las rnam
58a2(mdo sde): par grol ba dang / gang nam mkha' las rnam par grol ba'i chos de'ang yang dag par rjes su mi mthong la/ byang chub kyi lam dang / sems can yongs su smin par bya ba'i brtson
58a3(mdo sde): 'grus kyang mi nyams pa 'di ni byang chub sems dpa'i shes rab sgrub pa'o/ /de la byang chub sems dpa'i thabs sgrub pa gang zhe na/ gang byang chub sems dpa' ni bdag kyang mi
58a4(mdo sde): dmigs la rtag tu bdag nyid kyis sbed pa'ang spyod do/ /sems can yang mi dmigs la rtag tu sems can yongs su smin par byed pa'i brtson pa'ang spyod do/ /nyon mongs pa'ang
58a5(mdo sde): mi dmigs la rtag tu dbang po rnams sbed pa'ang spyod do/ /de la gang sangs rgyas kyi gzugs ma yin pa'i gzugs cung zad kyang snang bar mi 'gyur la rtag tu sangs rgyas mthong
58a6(mdo sde): bar 'dod pa'ang yin no/ /de la gang chos kyi sgra ma yin pa'i sgra gang yang grag par mi 'gyur la rtag tu chos nyan pas ngoms mi myong ba yang yin no/ /'khor ba'ang mi dmigs
58a7(mdo sde): la rtag tu 'khor bas 'jigs pa'i yid dang ldan pa'ang yin no/ /mya ngan las 'das pa'ang yang dag par rjes su mi mthong la mya ngan las 'das pa khong du chud par bya ba'i
58b1(mdo sde): phyir bdog pa thams cad yongs su gtong bar yang byed do/ /sangs rgyas dang byang chub kyang mi dmigs la sangs rgyas kyi byang chub khong du chud par bya ba'i phyir smon lam brgya stong mang po'ang
58b2(mdo sde): mngon par sgrub ste/ 'di ni byang chub sems dpa'i thabs sgrub pa zhes bya'o/ /de la byang chub sems dpa'i smon lam sgrub pa gang zhe na/ 'di la byang chub sems dpa' ni chos gang yang
58b3(mdo sde): 'bri ba'am 'phel bar yang dag par rjes su mi mthong la/ sems can thams cad kyi dge ba'i rtsa ba rnams la'ang rjes su yi rang nas bla na med pa yang dag par rdzogs pa'i byang chub tu
58b4(mdo sde): bsngo bar byed do/ /rang gi dge ba'i rtsa ba rnams sems can thams cad dang thun mong du byas nas 'dis bdag bla na med pa yang dag par rdzogs pa'i byang chub mngon par rdzogs par
58b5(mdo sde): 'tshang rgya bar gyur cig / bdag gi sangs rgyas kyi zhing 'di 'dra bar gyur cig /'khor phun sum tshogs pa ni 'di 'dra bar gyur cig ces bla na med pa yang dag par rdzogs pa'i byang chub tu
58b6(mdo sde): yongs su bsngo bar byed do/ /de'i smon lam de'ang yang dag par 'grub pa ste mi 'grub par mi 'gyur ro/ /de tshul khrims ma zhig pa/ ma nyams pa/ 'dren ma ma yin pa/ sra bsrer ma
58b7(mdo sde): gyur pa/ mkhas pas bsngags pa bsrung ngo / /de tshul khrims de la rab tu gnas pas sems kyis smon pa 'grub par 'gyur te/ 'di ni byang chub sems dpa'i smon lam sgrub pa
59a1(mdo sde): zhes bya'o/ /de la byang chub sems dpa'i stobs sgrub pa gang zhe na/ gal te la la zhig sangs rgyas kyi gzugs su bsgyur nas byang chub sems dpa'i gan du
59a2(mdo sde): 'ongs te/ sangs rgyas kyi byang chub las zlog par byed/ 'dun pa zlog par byed/ dbral bar byed kyang byang chub sems dpa' de 'dun pa ldog par mi 'gyur te/ byang chub nyid rjes su
59a3(mdo sde): dran no/ /byang chub kyi snying po rjes su dran no/ /bdud 'dul ba dang / chos kyi 'khor lo rab tu bskor ba dang / snying rje chen po mngon du byed pa'o/ /sems can gang byang chub sems
59a4(mdo sde): dpa' de 'dun pa zlog par byed/ dbral bar byed/ rnam par zlog par byed na/ sems can de la'ang byang chub sems dpa' khong khro bar mi 'gyur gyi/ sems can de la byams
59a5(mdo sde): pa chen po dang / snying rje chen po skyed de/ dad pa dang / brtson 'grus dang / dran pa dang / ting nge 'dzin dang / shes rab kyi stobs las kyang mi nyams te/ de'i phyir mi ldog pa'i
59a6(mdo sde): stobs des sems can dpag tu med grangs med pa dag sangs rgyas kyi byang chub la rab tu 'god/ rab tu 'dzud de/ 'di ni byang chub sems dpa'i stobs sgrub pa zhes bya'o/ /de la
59a7(mdo sde): byang chub sems dpa'i ye shes sgrub pa gang zhe na/ 'di la byang chub sems dpa' ni 'di la skye ba'am/ 'chi ba'am/ rga ba gang yang med do/ /'di dag ni chos tsam du zad de/
59b1(mdo sde): bdag dang / bdag gi dang bral ba'o zhes chos thams cad yang dag pa ji lta ba bzhin du rab tu shes te/ de ye shes kyi stobs de nyid kyis sems can dpag tu med grangs med pa dag ye shes
59b2(mdo sde): kyi stobs de la rab tu 'god do/ /de sems can thams cad kyis chos nyid de las rnam par bzlog nas 'jig rten gyi chos rnams la rab tu 'jog mi nus te/ 'di ni byang chub sems dpa'
59b3(mdo sde): ye shes sgrub pa'o/ /'di ni sgrub pa rnam pa bcu ste/ 'di dag ni byang chub sems dpa'i stobs bcu zhes bya'o/ /de la byang chub sems dpa' rnams kyi shes pa bcu gang zhe na/ 'di lta ste/
59b4(mdo sde): sdug bsngal shes pa dang / kun 'byung ba shes pa dang / 'gog pa shes pa dang / lam shes pa dang / sdug bsngal la chos shes shing kun 'byung ba dang / 'gog pa dang / lam la
59b5(mdo sde): chos shes pa dang / phung po shes pa dang / khams shes pa dang / skye mched shes pa dang / 'das pa dang / ma 'ongs pa shes pa dang / lam dang / 'bras bu shes pa ste/ 'di dag ni
59b6(mdo sde): byang chub sems dpa' rnams kyi shes pa bcu'o/ /de la sdug bsngal shes pa gang zhe na/ gang sdug bsngal la sdug bsngal du shes pa/ sdug bsngal la kun 'byung bar shes pa/ sdug
59b7(mdo sde): bsngal la 'gog par shes pa/ sdug bsngal la lam du shes pa'o/ /gzhan yang sdug bsngal stong par shes pa/ sdug bsngal mtshan ma med par shes pa/ sdug bsngal smon pa
60a1(mdo sde): med par shes pa/ sdug bsngal rten cing 'brel bar 'byung bar shes pa 'jig rten skye ba 'di sdug bsngal bar shes pa ni sdug bsngal shes pa'o/ /gzhan
60a2(mdo sde): yang | ma rig pa shes pa/ sred pa shes pa/ len pa shes pa ni sdug bsngal shes pa ste/ 'di ni sdug bsngal shes pa zhes bya'o/ /de la kun 'byung ba shes pa gang zhe na/ gang gis
60a3(mdo sde): sdug bsngal de kun 'byung bar 'gyur ba de shes pa ni kun 'byung ba shes pa'o/ /kun 'byung ba de sdug bsngal nyid du shes pa ni kun 'byung ba shes pa'o/ /gzhan yang / sred pa shes pa
60a4(mdo sde): ni kun 'byung ba shes pa yin te/ 'di ni kun 'byung ba shes pa zhes bya'o/ /de la 'gog pa shes pa gang zhe na/ gang sngon gyi mthar mi 'pho bar shes pa/ phyi ma'i mthar mi 'byung
60a5(mdo sde): bar shes pa/ dbus la mi gnas par shes pa'o/ /gzhan yang / gang la 'das pa'i chos 'gags pa ma yin pa dang / ma 'ongs pa dang / da ltar byung ba'i chos 'gags pa ma
60a6(mdo sde): yin par shes pa 'di ni 'gog pa shes pa zhes bya'o/ /de la lam shes pa gang zhe na/ gang sdug bsngal shes pa dang / kun 'byung ba shes pa dang / 'gog pa shes pa la
60a7(mdo sde): tshol ba'i shes pa dang / thob par byed pa'i shes pa ni 'di ni lam shes pa gang zhes bya'o/ /de la sdug bsngal la chos shes shing kun 'byung ba dang / 'gog pa dang / lam la chos
60b1(mdo sde): shes pa gang zhe na/ de 'di snyam du sems te/ sdug bsngal gang yin pa dang / kun 'byung ba gang yin pa dang / 'gog pa gang yin pa dang / lam gang yin pa de dag ni chos tsam du zad
60b2(mdo sde): do snyam pa 'di ni sdug bsngal la chos shes pa dang / kun 'byung ba dang / 'gog pa dang / lam la chos shes pa zhes bya'o/ /de la phung po rnams shes pa ni gang phung po rnams la sgyu ma dang /
60b3(mdo sde): rmi lam lta bur shes pa/ gong bur shes pa/ phung por shes pa/ brtsegs par shes pa 'di ni phung po shes pa zhes bya'o/ /gzhan yang / gzugs kyi phung po la dbu ba rdos pa lta bur
60b4(mdo sde): shes pa dang / tshor ba'i phung po la chu'i chu bur lta bur shes pa dang / 'du shes kyi phung po la smig rgyu lta bur shes pa dang / 'du byed kyi phung po la chu shing lta bur shes pa dang / rnam
60b5(mdo sde): par shes pa'i phung po la sgyu ma lta bur shes pa 'di ni phung po shes pa zhes bya'o/ /de la khams shes pa gang zhe na/ sa'i khams ni chos kyi dbyings te chos kyi dbyings sra ba ni ma yin no/ /
60b6(mdo sde): de bzhin du chu'i khams ni chos kyi dbyings te/ chos kyi dbyings gsher ba ni ma yin no/ /me'i khams ni chos kyi dbyings te/ chos kyi dbyings tsha ba ni ma yin no/ /rlung gi khams ni
60b7(mdo sde): chos kyi dbyings te/ chos kyi dbyings g.yo ba ni ma yin te/ gang de ltar shes pa 'di ni khams shes pa zhes bya'o/ /gzhan yang / phra ba shes pa dang / rags pa shes pa dang / chung du
61a1(mdo sde): shes pa dang / chos thams cad kyi rtsa ba shes pa ni khams shes pa zhes bya'o/ /gzhan yang / sdug bsngal shes pa dang / kun 'byung ba shes pa dang /
61a2(mdo sde): 'gog pa shes pa dang / lam shes pa 'di ni khams shes pa zhes bya'o/ /gzhan yang / khams ni gnyis te/ 'dus byas kyi khams dang / 'dus ma byas kyi khams so/ /de la
61a3(mdo sde): 'dus byas dang / 'dus ma byas shes pa ni khams shes pa'o/ /gzhan yang / mig gi khams dang / gzugs kyi khams dang / mig gi rnam par shes pa'i khams ni chos kyi dbyings te/
61a4(mdo sde): chos kyi dbyings ni lta ba'i ngo bo nyid ma yin/ rdzas kyi ngo bo nyid ma yin/ rnam par shes pa'i ngo bo nyid ma yin no/ /rna ba'i khams dang / sgra'i khams dang / rna ba'i rnam par shes pa'i
61a5(mdo sde): khams ni chos kyi dbyings te/ chos kyi dbyings ni sgra 'dzin pa'i ngo bo nyid ma yin/ sgra gzung ba'i ngo bo nyid ma yin/ sgra rnam par shes pa'i ngo bo nyid ma yin no/ /sna'i khams dang /
61a6(mdo sde): dri'i khams dang / sna'i rnam par shes pa'i khams ni chos kyi dbyings te/ chos kyi dbyings ni mnom pa ma yin/ mnam pa ma yin/ rnam par shes pa ma yin no/ /lce'i khams dang /
61a7(mdo sde): ro'i khams dang / lce'i rnam par shes pa'i khams ni chos kyi dbyings te/ chos kyi dbyings ni rol spyod yul ba ma yin/ ro bro ba ma yin/ lce'i rnam par shes pas thob pa ma yin
61b1(mdo sde): no/ /lus kyi khams dang / reg bya'i khams dang / lus kyi rnam par shes pa'i khams ni chos kyi dbyings te/ chos kyi dbyings ni gong bu'i mtshan nyid ma yin/ reg pa'i mtshan nyid ma
61b2(mdo sde): yin| smig rgyu'i mtshan nyid ma yin no/ /yid kyi khams dang / chos kyi khams dang / yid kyi rnam par shes pa'i khams ni chos kyi dbyings te/ chos kyi dbyings ni skye ba dang / gnas pa
61b3(mdo sde): dang | 'jig pa'i mtshan nyid ma yin te/ gang de ltar shes pa 'di ni byang chub sems dpa'i khams shes pa zhes bya'o/ /de la byang chub sems dpa'i skye mched shes pa gang zhe na/ skye
61b4(mdo sde): mched rnams la rgya che bar shes pa dang / zad par shes pa dang / dka' bar shes pa dang / mdud par shes pa dang / zug rngur shes pa dang / 'jig par shes pa dang / chu bor shes pa
61b5(mdo sde): dang / sbyor bar shes pa dang / rnam par 'ching bar shes pa ni skye mched shes pa ste/ 'di ni byang chub sems dpa'i skye mched shes pa zhes bya'o/ /gzhan yang / gang skye mched rnams la
61b6(mdo sde): grong stong du shes pa ste/ dper na/ grong stong pa bdag nyid kyis bdag ni grong stong pa'o snyam du mi shes pa de bzhin du/ skye mched de dag kyang bdag nyid kyis bdag cag ni grong stong pa'o
61b7(mdo sde): snyam du mi shes te/ gang 'di dag de ltar shes pa de ni byang chub sems dpa'i skye mched shes pa zhes bya'o/ /gzhan yang / byang chub sems dpa' ni 'di snyam du sems te/ skye mched bcu
62a1(mdo sde): gnyis ni mig gi skye mched dang / gzugs kyi skye mched dang / rna ba'i skye mched dang / sgra'i skye mched dang / sna'i skye mched dang / dri'i skye mched dang /
62a2(mdo sde): lce'i skye mched dang / ro'i skye mched dang / lus kyi skye mched dang / reg bya'i skye mched dang / yid kyi skye mched dang / chos kyi skye mched de/ 'di dag thams cad ni de tsam du zad do/
62a3(mdo sde): 'di la bdag dang / bdag gi zhes bya ba med do snyam mo/ /gang de ltar shes pa 'di ni byang chub sems dpa'i skye mched shes pa zhes bya'o/ /de la byang chub sems dpa'i 'das pa dang ma
62a4(mdo sde): 'ongs pa'i shes pa gang zhe na/ gang 'das pa la 'gro ba med par shes pa dang / ma 'ongs pa la 'ong ba med par shes pa 'di ni 'das pa dang / ma 'ongs pa shes pa zhes bya'o/ /gzhan
62a5(mdo sde): yang | 'das pa la zad par shes pa dang / ma 'ongs pa la byed pa med par shes pa 'di ni/ rigs kyi bu/ byang chub sems dpa'i 'das pa dang / ma 'ongs pa shes pa zhes bya'o/ /de la
62a6(mdo sde): lam dang / 'bras bu shes pa gang zhe na/ pha rol tu phyin pa drug po rnams shes pa 'di ni lam shes pa zhes bya'o/ /gang byang chub sems dpa'i sa bcu po rnams dang / de bzhin
62a7(mdo sde): gshegs pa'i sa shes pa 'di ni 'bras bu shes pa zhes bya ste/ gang 'di shes pa 'di ni byang chub sems dpa'i lam dang / 'bras bu shes pa zhes bya'o/ /rigs kyi bu/ 'di dag ni
62b1(mdo sde): byang chub sems dpa' rnams kyi shes pa bcu ste/ rigs kyi bu/ byang chub sems dpas chos kyi tshul la 'jug pa bcu po de dag gis zag pa med pa'i dge ba rnams kyi rnam par smin pa thob
62b2(mdo sde): pa'i dbang ba nyid khong du chud par bya'o/ /chos yang dag par brjod pa 'di yang dag par brjod pa na byang chub sems dpa' sngon yongs su sbyang ba byas pa stong phrag bdun cu rtsa drug mi skye ba'i chos
62b3(mdo sde): la bzod pa thob par gyur to/ /de nas byang chub sems dpa' blo gros rnam par gnon gyis byang chub sems dpa' rtsom pa med la 'di skad ces smras so/ /rigs kyi bu/ khyod kyis byang chub
62b4(mdo sde): sems dpa' rnams kyi pha rol tu phyin pa dang rab tu ldan pa'i chos yang dag par brjod pa spobs par gyis shig / de ci'i phyir zhe na/ rigs kyi bu/ 'di lta ste/ pha rol tu phyin pa'i gtam
62b5(mdo sde): 'di ni yang dag phul gyi gtam mo/ /rigs kyi bu/ de la pha rol tu phyin pa rnams ni gang / de dag yang dag par brjod pa ni gang / de skad ces smras pa dang / byang chub sems dpa'
62b6(mdo sde): rtsom pa med kyis byang chub sems dpa' blo gros rnam par gnon la 'di skad ces smras so/ /rigs kyi bu/ pha rol tu phyin pa zhes bya ba ni sbyin pa'i pha rol tu phyin pa dang / tshul khrims
62b7(mdo sde): kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang /
63a1(mdo sde): thabs kyi pha rol tu phyin pa dang / smon lam gyi pha rol tu phyin pa dang / stobs kyi pha rol tu phyin pa dang / ye shes kyi pha rol tu phyin pa ste/ rigs kyi bu/
63a2(mdo sde): pha rol tu phyin pa ni 'di dag go /de la pha rol tu phyin pa de dag yang dag par brjod pa ni/ 'di lta ste/ sbyin pa'i rlom sems med pas sbyin pa'i pha rol tu phyin pa ste/ rgyun mi 'chad
63a3(mdo sde): par bdog pa thams cad yongs su gtong bar mi byed pa'ang ma yin no/ /tshul khrims kyi rlom sems med pas tshul khrims kyi pha rol tu phyin pa ste/ tshul khrims dang / bslab pa
63a4(mdo sde): dang | sbyangs pa'i yon tan dang / yo byad bsnyungs pa thams cad la mi 'jug pa'ang ma yin no/ /bzod pa'i rlom sems med pas bzod pa'i pha rol tu phyin pa ste/ rtag tu bzod
63a5(mdo sde): pa dang / des pa la'ang mi 'jug pa ma yin no/ /brtson 'grus kyi rlom sems med pas brtson 'grus kyi pha rol tu phyin pa ste/ rgyun mi 'chad par dge ba'i rtsa ba thams cad yang dag
63a6(mdo sde): par mi sgrub pa'ang ma yin no/ /bsam gtan gyi rlom sems med pas bsam gtan gyi pha rol tu phyin pa ste/ rtag tu nges par sems pa lhur mi len pa'ang ma yin no/ /shes rab kyi
63a7(mdo sde): rlom sems med pas shes rab kyi pha rol tu phyin pa ste/ rtag tu thos pa tshol ba la mngon par mi brtson pa'ang ma yin no/ /thabs kyi rlom sems med pas thabs kyi pha rol tu phyin
63b1(mdo sde): pa ste| mu stegs can gyi gnas thams cad dang / sems can thams cad kyi dge ba'i rtsa ba bya ba'i rtsom pa rnams ni mi snang ba'ang ma yin no/ /smon lam gyi rlom sems med pas
63b2(mdo sde): smon lam gyi pha rol tu phyin pa ste/ sems can thams cad kyi dge ba'i rtsa ba dang / bdag gi dge ba'i rtsa ba sna tshogs kyi sgo rnams sems can thams cad dang thun mong du byas te bla na
63b3(mdo sde): med pa yang dag par rdzogs pa'i byang chub tu yongs su mi bsngo ba'ang ma yin no/ /stobs kyi rlom sems med pas stobs kyi pha rol tu phyin pa ste/ sred med kyi bu dang / lag na rdo rje'i
63b4(mdo sde): gzugs rnams kyi nga rgyal dang / rgyags pa dang / dregs pas khengs pa'i sems can rnams mi 'dul ba'ang ma yin no/ /ye shes kyi rlom sems med pas ye shes kyi pha rol tu phyin
63b5(mdo sde): pa ste| bzo'i gnas dang / sbyor ba'i gnas dang / las kyi gnas thams cad la mi 'jug pa'ang ma yin te/ rigs kyi bu/ 'di ni byang chub sems dpa' rnams kyi pha rol tu phyin
63b6(mdo sde): pa dang rab tu ldan pa'i chos yang dag par brjod pa'o/ /gzhan yang / rigs kyi bu/ rnam par smin pa la'ang re ba med la/ rnam pa thams cad kyis dngos po thams cad yongs su
63b7(mdo sde): gtong ba'i phyir yang brtson pa dang / tshul khrims la'ang rnam par mi rtog la srog gi phyir yang bslab pa mi 'dral ba dang / mi 'khrugs pa'i chos nyid kyang yin la gnod sems
64a1(mdo sde): kyi thab dang / zhe sdang yang mi skyed pa dang / 'dod pa'ang med la dge ba'i rtsa ba thams cad kyang rtsom pa dang / rnam par rtog pa'ang med la bsam gtan dang /
64a2(mdo sde): mngon par shes pa'ang kun tu tshol ba dang / chos thams cad la the tshom yang med la thos pa dang / bsam pa dang / bsgom pa'i sbyor ba'ang kun tu tshol ba dang / chos thams cad
64a3(mdo sde): don du gnyer ba'ang med la/ dge ba'i rtsa ba sna tshogs thams cad la'ang dmigs pa dang / sems gang la'ang mi gnas la smon lam thams cad kyang mngon par bsgrub pa dang /
64a4(mdo sde): nga rgyal dang / rgyags pa dang / dregs pa'ang bcom la sra ba rdo rje ltar mi phyed pa'i lus kyang sgrub pa dang / bstan bcos thams cad kyang shes la slob dpon dang / bla ma thams cad kyang
64a5(mdo sde): kun tu tshol ba 'di ni/ rigs kyi bu/ byang chub sems dpa' rnams kyi pha rol tu phyin pa dang rab tu ldan pa'i chos yang dag par brjod pa'o/ /gzhan yang / rigs kyi bu/ sbyin pa la
64a6(mdo sde): yang dga' la sems can ser sna can dang mthun par yang 'jug pa dang / tshul khrims la'ang dga' la sems can tshul khrims 'chal ba dang mthun par 'jug pa dang /
64a7(mdo sde): bzod pa la'ang dga' la sems can gnod sems can sems phyin ci log tu gyur pa dang mthun par 'ang 'jug pa dang / brtson 'grus la'ang dga' la sems can le lo can brtson
64b1(mdo sde): 'grus chung ba brtson 'grus nyams pa dang mthun par 'ang 'jug pa dang / bsam gtan la'ang dga' la sems can bya ba mang pos g.yengs pa sems phyin ci log tu gyur pa dang mthun
64b2(mdo sde): par 'ang 'jug pa dang / shes rab la'ang dga' la sems can blun pa lug ltar lkugs pa'i rang bzhin can rtag tu ma dad pa dang mthun par 'jug pa dang / thabs la'ang dga' la bya ba
64b3(mdo sde): thams cad kyang don du mi gnyer ba dang / smon lam la'ang dga' la sems can 'khor bas mus phyung ba dang mthun par 'jug pa dang / stobs la'ang dga' la sems can nyam chung ba
64b4(mdo sde): mthu med pa dang mthun par yang 'jug pa dang / ye shes la'ang dga' la sems can 'khor ba la mngon par dga' ba dang mthun par 'ang 'jug pa 'di ni/ rigs kyi bu/ byang chub
64b5(mdo sde): sems dpa' rnams kyi pha rol tu phyin pa dang rab tu ldan pa'i chos yang dag par brjod pa'o/ /gzhan yang / rigs kyi bu/ byang chub sems dpa' sbyin pa'i pha rol tu phyin pas ni lag na
64b6(mdo sde): rin po che dang / nam mkha'i mdzod 'thob bo/ /tshul khrims kyi pha rol tu phyin pas ni ngan song thams cad las shin tu 'da' ba dang / 'chi 'pho dang / skye ba la dbang ba dang / cang shes pa'i
64b7(mdo sde): sems 'thob bo/ /bzod pa'i pha rol tu phyin pas ni de bzhin gshegs pa'i sku mtshan dang / dpe byad bzang pos legs par brgyan pa/ blta bas mi ngoms pa 'thob bo/ /brtson 'grus
65a1(mdo sde): 'grus kyi pha rol tu phyin pas ni mngon par shes pa myur ba dang / chos thams cad la dbang byed pa 'thob bo/ /bsam gtan gyi pha rol tu phyin pas ni lus dang /
65a2(mdo sde): sems yid du 'ong ba dang / gzungs dang / spobs pa rnam pa tha dad pa dang / nyon mongs pa'i sgrib pa spong ba 'thob bo/ /shes rab kyi pha rol tu phyin pas ni mi 'jigs pa dang / so so yang
65a3(mdo sde): dag par rig pa bzhi 'thob bo/ /thabs kyi pha rol tu phyin pas ni bya sla ba dang / lus dang / ngag dang / yid kyi las kyi mtha' kha na ma tho ba med pa 'thob bo/ /smon lam gyi pha rol tu phyin pas ni
65a4(mdo sde): skye ba thams cad du skye ba dran pa dang / ji ltar 'dod pa bzhin du 'gro ba dang / ji ltar 'dod pa bzhin du dga' bar 'gyur ba 'thob bo/ /stobs kyi pha rol tu phyin pas ni nyon mongs pa thams
65a5(mdo sde): cad dang / bdud dang / phas kyi rgol ba thams cad kyis mi rdzi ba dang / 'jig rten thams cad las mngon par 'phags pa 'thob bo/ /ye shes kyi pha rol tu phyin pas ni phung po dang /
65a6(mdo sde): 'chi bdag dang / nyon mongs pa dang / lha'i bu'i bdud las yang dag par 'das pa 'thob ste/ rigs kyi bu/ 'di ni byang chub sems dpa' rnams kyi pha rol tu phyin pa dang rab tu
65a7(mdo sde): ldan pa'i chos yang dag par brjod pa'o/ /gzhan yang / rigs kyi bu/ byang chub sems dpa' ni sbyin pa'i bsngags pa smra ba'ang yin la sbyin pas dag go snyam du'ang mi snyems
65b1(mdo sde): so/ /de bzhin du tshul khrims dang / bzod pa dang / brtson 'grus dang / bsam gtan dang / shes rab dang / thabs dang / smon lam dang / stobs dang / ye shes kyi bsngags pa smra
65b2(mdo sde): ba'ang yin la ye shes kyis dag go snyam du'ang mi snyems so/ /de ci'i phyir zhe na/ chos de dag thams cad ni yang dag par bsgrubs nas spang bar bya'o/ /'di dag thams cad ni yongs su
65b3(mdo sde): brtags pa las byung ba'o/ /de bas na gang yongs su rtog pa dang / yongs su rtog pa las byung ba'i chos de dag ni spang bar bya'o/ /de bas na byang chub sems dpa' ni yongs su rtog pa dang /
65b4(mdo sde): yongs su rtog pa las byung ba'i chos rnams kyis dag go snyam du mi snyems te/ gzhan du na rnam par mi rtog pa spros pa med pa'i yul gyis ye shes thob nas byang chub mngon par rdzogs
65b5(mdo sde): par 'tshang rgya'o/ /smras pa/ rigs kyi bu/ byang chub ces bya ba 'di chos gang gis tshig bla dwags/ byang chub sems dpa' rtsom pa med kyis smras pa/ rigs kyi bu/ byang chub ces bya ba
65b6(mdo sde): 'di ni rnam par mi rtog pa/ spros pa med pa'i chos kyi tshig bla dwags so/ /de la ngar 'dzin pa'i spros pa ni byang chub ma yin te/ ngar 'dzin pa nye bar zhi zhing spros pa med pa ni byang chub bo/ /
65b7(mdo sde): nga yir 'dzin pa'i spros pa ni byang chub ma yin te/ nga yir 'dzin pa nye bar zhi zhing spros pa med pa ni byang chub bo/ /rga ba dang / na ba dang / 'chi ba dang / sdug bsngal gyi rgyun gyi spros pa ni byang chub
66a1(mdo sde): ma yin te/ rga ba dang / na ba dang / 'chi ba dang / sdug bsngal gyi rgyun nye bar zhi zhing spros pa med pa ni byang chub bo/ /ser sna dang / 'chal ba'i tshul khrims
66a2(mdo sde): dang | gnod sems dang / le lo dang / rnam par g.yeng ba dang / 'chal ba'i shes rab kyi spros pa ni byang chub ma yin te/ sbyin pa dang / tshul khrims dang / bzod pa dang / brtson
66a3(mdo sde): 'grus dang / bsam gtan dang / shes rab spros pa med pa ni byang chub bo/ /lta ba dang / rnam par rtog pa dang / smon lam gyi spros pa ni byang chub ma yin te/ stong pa nyid dang / mtshan
66a4(mdo sde): ma med pa dang / smon pa med pa dang / spros pa med pa ni byang chub bo/ /gzhan yang / rigs kyi bu/ chos thams cad ni byang chub bo/ /chos thams cad ni byang chub ma yin no/ /smras pa/
66a5(mdo sde): rnam grangs gang gis na chos thams cad ni byang chub yin la/ chos thams cad byang chub kyang ma yin/ smras pa/ chos thams cad kyi mnyam pa nyid dang / chos thams cad kyi de bzhin
66a6(mdo sde): nyid khong du chud pa ni byang chub bo/ /chos thams cad la ngar 'dzin pa dang / nga yir 'dzin pa la mngon par chags pa ni byang chub ma yin no/ /gzhan yang / rigs kyi bu/ byang chub ces
66a7(mdo sde): bya ba de ni nye bar zhi ba'i tshig bla dwags so/ /nye bar zhi zhes bya ba de ni chos thams cad kyi de bzhin nyid kyi tshig bla dwags so/ /smras pa/ rigs kyi bu/ de bzhin nyid de bzhin nyid
66b1(mdo sde): ces bya ba de gang gi tshig bla dwags/ smras pa/ rigs kyi bu/ de bzhin nyid de bzhin nyid ces bya ba de ni stong pa nyid kyi tshig bla dwags te/ stong pa de ni mi skye mi 'gag go /smras pa/ gang
66b2(mdo sde): bcom ldan 'das kyis kyang / 'di skad du/ chos thams cad ni stong pa'o zhes gsungs te/ de bas na chos thams cad ni mi skye mi 'gag go /byang chub sems dpa' rtsom pa med kyis smras pa/
66b3(mdo sde): rigs kyi bu/ de de bzhin no/ /ji ltar khong du chud pa bzhin te/ chos thams cad ni mi skye mi 'gag go /smras pa/ gang 'di bcom ldan 'das kyis 'dus byas kyi chos thams cad ni skye'o//
66b4(mdo sde): 'gag go zhes gsungs na/ de bzhin gshegs pas 'di ci las dgongs te gsungs/ smras pa/ rigs kyi bu/ 'jig rten gnas pa skye ba dang / 'gag pa la mngon par chags pas de la de
66b5(mdo sde): bzhin gshegs pa thugs rje chen pos 'jig rten dngang ba'i gnas bsal ba'i phyir tha snyad kyi dbang gis skye'o/ /'gag go zhes gsungs te/ 'di la chos gang yang skye ba dang / 'gag pa
66b6(mdo sde): med do/ /de bas na rigs kyi bu/ byang chub sems dpas sangs rgyas shes par bya/ sangs rgyas kyi chos rnams shes par bya/ sems can rnams shes par bya/ sems can gyi chos
66b7(mdo sde): rnams shes par bya/ bdag shes par bya/ bdag gi chos rnams shes par bya'o/ /de nas byang chub sems dpa' sems dpa' chen po rtsom pa med kyis de'i tshe don de nyid tshigs
67a1(mdo sde): su bcad pa 'di dag gis smras pa/ byang chub sems dpa' bag yod pas/ /sangs rgyas 'byung dang sangs rgyas dang / /sangs rgyas chos dang de dag ni/ /rang
67a2(mdo sde): bzhin ci 'dra rab tu shes/ /sangs rgyas 'jig rten mkhyen mchog ni/ /zad med dge ba'i phung po ste/ /sems can bsam pa'i dbang gis 'byung / /sngon gyi 'du byed rgyu las skye/ /
67a3(mdo sde): gang gis sangs rgyas rnams rtogs pa/ /dpa' bo de ni pha rol phyin/ /des ni thams cad yongs su shes/ /des ni thams cad khong du chud/ /byang chub sus kyang ma byin te/ /gang gis
67a4(mdo sde): kyang ni gzungs pa med/ /bdag gi chos rnams yongs shes pas/ /sangs rgyas la ni sangs rgyas brjod/ /gang gis bdag ni rang bzhin gyis/ /'du shes tsam du rnam rig pa/ /de
67a5(mdo sde): ni sangs rgyas ci 'dra dang / /byang chub rang bzhin ci 'dra shes/ /'gro ba thams cad 'du shes tsam/ /yongs su rtog pa rnams kyis brjod/ /rmi lam sgyu ma la sogs mtshan/ /byang
67a6(mdo sde): chub sems dpas rnam par rig / ji ltar tshul 'di shes 'gyur zhes/ /gang zhig de snyam sems 'gyur na/ /dbang po'i rta rnams rab btul ba/ /mnyam bzhag des ni rab tu
67a7(mdo sde): shes| |de la dgra dang zin med de/ /dgos pa dang ni mi dgos med/ /dor ba med cing gzung ba med/ /yang dag chos brjod 'di 'dra'o/ /chos rnams kun la yang dag tshig /
67b1(mdo sde): chos rnams yang dag brjod ces bya/ /de dag yang dag tshig min pa/ /de ni skyon chags chos zhes brjod/ /'dod chags chos dang 'dod med ni/ /dag pa rnams kyis mnyam par mthong / /de
67b2(mdo sde): bzhin zhe sdang gti mug ste/ /'di ni chos rnams yang dag brjod/ /sems can kun la phan pa'i phyir/ /snying rje'i bdag nyid go bgos pa/ /gang zhig rang bzhin stong min pa/ /sems can rab tu
67b3(mdo sde): mi mthong ste/ /de ltar chos nyid gang shes shing / /rtag tu kun tu dri med la/ /'jigs med thang la phyin de dag /sangs rgyas khong du chud par 'gyur/ /dper na sgyu ma mkhan po zhig /sprul pa
67b4(mdo sde): thar bar bya phyir brtson/ /des ni snga nas de shes pas/ /sprul pa de la chags pa med/ /srid gsum sprul pa 'dra bar ni/ /rdzogs pa'i byang chub mkhas pas shes/ /'gro ba'i ched du go bgos
67b5(mdo sde): te| |'gro ba de ltar snga nas shes/ /bdag ni yang dag ma yin zhing / /sems can rang bzhin stong par mthong / /kun tu song ba'i chos mthong nas/ /bzod pa thob ste thang la gnas/ /gang du'ang
67b6(mdo sde): 'jug pa ma yin te/ /gang nas kyang ni ldog med pa/ /de ni 'jug med ldog med de/ /thang la gnas pa'i bram ze'o/ /nam zhig bsam pa mnyam pa yis/ /yang dag chos kyi dbyings la gnas//
67b7(mdo sde): de tshe sangs rgyas rnams kyis 'di/ /rdzogs pa'i sangs rgyas 'gyur lung ston/ /nam zhig bdag ni ji lta bar/ /de bzhin sangs rgyas lung bstan dag /mthong ba'i dri ma bor ba ni/ /rgyal ba
68a1(mdo sde): rnams kyis lung ston to/ /sgrib pa med pa'i dbyings gnas nas/ /de nas mya ngan 'das la spyod/ /snying rje chen po'i bdag nyid ni/ /kun tu kha na ma tho med/ /
68a2(mdo sde): byang chub sems dpa' blo ldan gang / /chos rnams yang dag brjod 'dod cing / /yang dag chos brjod don gnyer de/ /yang dag chos brjod 'di bgrod do/ /sems can chen po des tshigs
68a3(mdo sde): su bcad pa bstan pa 'di bshad pa na byang chub sems dpa' sum khri nyis stong ni mi skye ba'i chos la bzod pa thob par gyur to/ /lha'i bu brgyad stong ni chos rnams la chos kyi mig rdul dang
68a4(mdo sde): bral zhing dri ma med pa rnam par dag go/ //bam po bzhi pa/ gzhan yang / byang chub sems dpa' sems dpa' chen po rtsom pa med kyis byang chub sems dpa'
68a5(mdo sde): sems dpa' chen po blo gros rnam par gnon la 'di skad ces smras so/ /rigs kyi bu/ byang chub sems dpas ni bden pa gces su bya ste/ rigs kyi bu/ bden pa yang dag par brjod
68a6(mdo sde): pa ni byang chub sems dpa' rnams kyi chos yang dag par brjod pa'o/ /rigs kyi bu/ de la bden pa gang zhe na/ gang byang chub sems dpa' bla na med pa yang dag par rdzogs pa'i byang
68a7(mdo sde): chub tu sems bskyed nas sems de srog gi phyir yang yongs su mi 'dor zhing sems can rnams la log par yang mi sgrub pa ste/ 'di ni byang chub sems dpa'i bden pa'o/ /gang byang
68b1(mdo sde): chub sems dpa' bla na med pa yang dag par rdzogs pa'i byang chub tu sems bskyed nas/ phyis sems de 'dor zhing sems can thams cad la log par sgrub pa 'di ni byang chub sems dpa'
68b2(mdo sde): rab tu smad pa'i brdzun du smra ba'o/ /smras pa/ ji ltar na bla na med pa yang dag par rdzogs pa'i byang chub tu sems bskyed nas/ sems de phyis yongs su mi 'dor zhing sems can thams cad
68b3(mdo sde): la log par mi sgrub pa yin/ smras pa/ nam byang chub sems dpa' sdug bsngal gyi bden pa shes shing / kun 'byung ba'i bden pa dang / 'gog pa'i bden pa dang / lam gyi bden pa
68b4(mdo sde): shes pa na de sems de yongs su mi 'dor zhing sems can thams cad la'ang log par mi sgrub pa yin no/ /de ci'i phyir zhe na/ byang chub sems dpa' bden pa yongs su shes pa dang ldan pa
68b5(mdo sde): ni sangs rgyas kyi byang chub las phyir mi ldog go / smras pa/ sdug bsngal ni gang shes pa ni ji lta bu/ smras pa/ len pa'i phung po lnga rnams la yid du 'ong ba dang / yid du mi 'ong ba rnam par
68b6(mdo sde): smin pa ni sdug bsngal te/ 'di ni sdug bsngal zhes bya'o/ /nam sdug bsngal de rten cing 'brel bar 'byung ba dang / stong pa dang / g.yo ba med pa dang / bdag dang / bdag gi dang bral
68b7(mdo sde): pa shes pa 'di ni sdug bsngal shes pa zhes bya'o/ /nam sdug bsngal de kun 'byung ba tsam dang / rdzas med pa dang / rdzas ma yin pa dang / snying po med pa dang / bdag po med par
69a1(mdo sde): mthong ba 'di ni kun 'byung ba shes pa zhes bya'o/ /nam sdug bsngal de sngon gyi mtha' nas kyang ma 'ongs/ phyi ma'i mthar yang mi 'pho/ da ltar byung ba la'ang mi
69a2(mdo sde): gnas te/ thog ma med pa can yin la/ rang bzhin gyis 'gags pa/ rang bzhin gyis stong pa/ rang bzhin gyis dben par shes pa 'di ni 'gog pa shes pa zhes bya'o/ /smras pa/ rigs
69a3(mdo sde): kyi bu| 'gog pa zhes bya ba 'di gang gi tshig bla dwags/ smras pa/ rigs kyi bu/ 'gog pa ni cir yang brjod par bya ba ma yin no/ /smras pa/ rigs kyi bu/ gal te 'gog pa ni cir yang brjod
69a4(mdo sde): par bya ba ma yin no/ de ci'i phyir 'gog pa zhes bya/ smras pa/ rigs kyi bu/ 'gog pa zhes bya ba ni glo bur gyi sgrib pa med pa/ yang dag pa ma yin pa/ yod pa ma yin pa/ kun brtags
69a5(mdo sde): pa ste| nam yang dag pa ma yin pa de la kun tu mi rtog pa de ni 'gog pa zhes bya'o/ /yang dag pa ma yin pa kun rtog par 'gag pa na chos gang yang 'jig par mi 'gyur te/ de'i phyir
69a6(mdo sde): chos thams cad ni shin tu 'gags pa zhes bya'o/ /smras pa/ rigs kyi bu/ bcom ldan 'das kyis kyang byang chub sems dpa' 'gog pa mngon sum du mi byed do/ /byang chub
69a7(mdo sde): sems dpa' gang 'gog pa mngon sum du byed pa de ni nyan thos dang / rang sangs rgyas kyi sar ltung ngo zhes gsungs na/ bcom ldan 'das kyis de ci las dgongs te gsungs/ smras
69b1(mdo sde): pa| rigs kyi bu/ mngon sum du byed ces bya ba 'di ni bstan du med pa/ mngon sum du mthong ba'i tshig bla dwags so/ /bcom ldan 'das kyis kyang 'gog pa ni bstan du med pa'i chos so zhes
69b2(mdo sde): gsungs so/ /chos gang bstan du med pa de ni mngon sum du bya bar mi nus so/ /de bas na bcom ldan 'das kyis byang chub sems dpa' 'gog pa mngon sum du mi byed mi mthong ngo zhes gsungs
69b3(mdo sde): te| de la dgongs nas byang chub sems dpa' ni 'gog pa mngon sum du mi byed do/ /nyan thos ni chos la mtshan mar 'dzin pa'i blos 'gog pa mngon sum du byed do/ /gnas so/ /kun shes so
69b4(mdo sde): zhes gsungs so/ /dmigs pa dang / yid la byed pa gang dag gis 'di ltar shes/ 'di ltar mthong / 'di ltar nges par byed pa 'di ni lam shes pa zhes bya'o/ /gzhan yang / rigs kyi bu/
69b5(mdo sde): sdug bsngal zhes bya ba ni bar 'dzin pa'o/ /nga yir 'dzin pa de'i rgyu dang bcas par gang 'byung ba 'di ni kun 'byung ba zhes bya'o/ /nam de'i 'byung ba'i chos gang yang so sor nges pa ma yin par
69b6(mdo sde): mthong ba 'di ni 'gog pa shes pa zhes bya'o/ /gang de ltar rnam par mthong zhing tshol ba 'di ni lam shes pa zhes bya'o/ /gzhan yang rigs kyi bu/ gang snyems pa de ni sdug bsngal ba'o/ /
69b7(mdo sde): de ci'i phyir zhe na/ rigs kyi bu/ bcom ldan 'das kyis snyems pa'i rang bzhin ni sdug bsngal lo zhes gsungs so/ /snyems pa ni thams cad tu yang dag pa ma yin pa'o/ /de bas na
70a1(mdo sde): snyems pa kun 'byung ba ni sdug bsngal kun 'byung ba'o/ /sdug bsngal med pa ni 'gog pa'o/ /ye shes gang gi snyems pa de la mi snyems pa de ni lam mo/ /rigs
70a2(mdo sde): kyi bu| bdag gi bskal pa'am/ bskal pa las lhag par byang chub sems dpa' rnams kyi bden pa shes pa bstan pa 'di'i mtha' rtogs par mi nus so/ /bden pa bstan pa 'di bshad
70a3(mdo sde): pa na byang chub sems dpa' drug stong gis bden pa yongs su bsgoms pa phyir mi ldog pa'i sa khong du chud do/ /bar snang la gnas pa'i lha'i bu mo stong phrag bcu ni chos rnams la chos kyi
70a4(mdo sde): mig rdul dang bral zhing dri ma med pa rnam par dag go / de nas byang chub sems dpa' sems dpa' chen po blo gros rnam par gnon gyis byang chub sems dpa' sems dpa' chen po
70a5(mdo sde): rtsom pa med la 'di skad ces smras so/ /rigs kyi bu/ byang chub sems dpa'i dran pa nye bar gzhag pa ni gang / dran pa ni gang / dran pa'i gnas ni gang / de skad ces smras pa dang /
70a6(mdo sde): byang chub sems dpa' sems dpa' chen po rtsom pa med kyis byang chub sems dpa' sems dpa' chen po blo gros rnam par gnon la 'di skad ces smras so/ /rigs kyi bu/ byang chub
70a7(mdo sde): sems dpa' rnams ni chos thams cad la mi skye bar shes pa dran pa yin no/ /byang chub sems dpa' rnams ni mi skye ba shes pa'i smon lam can yin te/ de dag gi dran pa de'ang
70b1(mdo sde): mi skye ba shes pas yongs su sbyang ba byas pa/ thams cad tu mi bskyod pa/ drang ba/ mi g.yo ba/ gting dang / 'gram mi rtogs pa/ 'jig rten pa dang / nyan thos dang / rang sangs rgyas thams
70b2(mdo sde): cad kyis shes par dka' ba ste/ byang chub sems dpa'i dran pa gang gis sangs rgyas thams cad kyis gsungs pa kun 'dzin pa'i dran pa de ni de bzhin gshegs pa dgra bcom pa yang
70b3(mdo sde): dag par rdzogs pa'i sangs rgyas kyi mngon sum mo/ /byang chub sems dpa'i dran pa de ni 'di 'dra'o/ /byang chub sems dpa'i dran pa de'i gnas ni rnam pa bcu ste/ lus dran pa nye bar gzhag
70b4(mdo sde): pa dang / tshor ba dran pa nye bar gzhag pa dang / sems dran pa nye bar gzhag pa dang / chos dran pa nye bar gzhag pa dang / sangs rgyas rjes su dran pa'i dran pa nye bar gzhag pa dang /
70b5(mdo sde): chos rjes su dran pa'i dran pa nye bar gzhag pa dang / dge 'dun rjes su dran pa'i dran pa nye bar gzhag pa dang / tshul khrims rjes su dran pa'i dran pa nye bar gzhag pa dang / gtong ba
70b6(mdo sde): rjes su dran pa'i dran pa nye bar gzhag pa dang / lha rjes su dran pa'i dran pa nye bar gzhag pa ste/ 'di dag ni dran pa nye bar gzhag pa bcu'o/ /de la byang chub sems dpa' rnams kyi
70b7(mdo sde): lus dran pa nye bar gzhag pa gang zhe na/ 'di la byang chub sems dpa' 'di ltar lus 'di ni sngon gyi mtha' nas ma 'ongs/ phyi ma'i mthar mi 'gro /sngon gyi mtha' dang / phyi ma'i
71a1(mdo sde): mtha' la mi gnas te/ gzhan du na yang dag pa ma yin pa/ phyin ci log las byung ba/ byed pa po dang / tshor ba po med pa/ thog ma dang / tha ma dang / dbus med
71a2(mdo sde): pa| rtsa ba gnas pa med pa/ bdag po med pa/ nga yi ba med pa/ yongs su 'dzin pa med pa ste/ tshogs zhes bya ba dang / lus zhes bya ba dang / longs spyod ces bya ba dang / gnas
71a3(mdo sde): zhes bya ba dang / ro zhes bya ba dang / skye mched ces bya ba ni glo bur gyi tha snyad rnams kyis tha snyad tu btags pa'o/ /lus 'di ni snying po med pa ste/ pha ma'i khu ba dang / khrag las
71a4(mdo sde): byung ba/ mi gtsang ba/ rul ba/ rang bzhin gyis dri mi zhim pa/ 'dod chags dang / zhe sdang dang / gti mug dang / 'jigs pa dang / sgyid lugs pa'i rkun pos dkrugs pa/
71a5(mdo sde): rtag tu 'jig pa/ 'brul pa/ 'bral ba/ rnam par 'thor ba/ rnam par 'joms pa'i chos can/ nad tha dad pa brgya stong gi tshang ngo snyam du lus la dran pa nye bar 'jog go /
71a6(mdo sde): gzhan yang / rigs kyi bu/ byang chub sems dpa' ni 'di ltar lus 'di ni rkang pa dang / rkang sor dang / byin pa dang / brla dang / gru do dang / lto ba dang / lte ba dang / sgal tshigs
71a7(mdo sde): dang / snying dang / rtsi ba logs dang / rtsib ma dang / lag pa'i thal mo dang / dpung ba dang / thal gong dang / mgrin pa dang / 'gram pa dang / dpral ba dang / mgo'i
71b1(mdo sde): thod pa 'dus pa tsam ste/ las 'byung ba'i byed pas bsags pa/ nyon mongs pa dang / nye ba'i nyon mongs pa dang / kun tu rtog pa dang / rnam par rtog pa tha dad pa brgya stong gi gnas so/ /'di ni
71b2(mdo sde): rdzas mang po 'dus pa 'di lta ste/ skra dang / spu dang / se mo dang / so dang / rus pa dang / pags pa dang / sha dang / lus dang / rgyus pa dang / tshil dang / zhag dang / chu ser dang / mcher
71b3(mdo sde): ba dang / gcin dang / phyi sa dang / pho ba dang / long ka dang / khrag dang / ngar snabs dang / mkhris pa dang / rnag dang / mchil ma dang / klad pa dang / klad rgyas rnams te/ de de ltar
71b4(mdo sde): rdzas mang po 'dus pa yin na/ de la lus zhes ji skad du bya snyam du lus la dran pa nye bar 'jog go /de la so sor rtog pa na 'di snyam du sems te/ lus 'di ni nam mkha' dang mtshungs so snyam
71b5(mdo sde): nas de lus la nam mkha' ltar dran pa nye bar 'jog go / de thams cad nam mkha' ltar mthong ngo / /de lus yongs su shes par bya ba las gang la'ang dran pa mi 'jug go /mi ldog go /mi
71b6(mdo sde): 'jug mi ldog pas dran pa la gnas pa zhes bya'o/ /de ltar dran pa la gnas pa ni 'di ltar lus ji lta ba byang chub kyang de bzhin du shes te/ 'di la thogs par bya ba med do/ /de ci'i phyir
71b7(mdo sde): zhe na| gang du thogs pa de thams cad ni tshul bzhin ma yin pa ste/ 'di ni byang chub sems dpa'i lus dran pa nye bar gzhag pa zhes bya'o/ /de la byang chub sems dpa'i tshor ba dran pa nye
72a1(mdo sde): bar gzhag pa gang zhe na/ 'di la byang chub sems dpa' 'di snyam du sems te/ tshor ba zhes bya ba ni khong du chud pa ste/ reg pa de'ang phyin ci log dang / phyin
72a2(mdo sde): ci ma log pa dang / de gnyi ga las rnam par grol ba'o snyam mo/ /de la byis pa so so'i skye bo sems g.yengs pa phyin ci log tu gyur pa rnams kyi tshor ba ni phyin ci log ste/ de dag ni mi
72a3(mdo sde): rtag pa la rtag par tshor ro/ /sdug bsngal ba la bde bar tshor ro/ /bdag med pa la bdag tu tshor ro/ /mi gtsang ba la gtsang bar tshor te/ 'di ni phyin ci log gi tshor ba'o/ /gang mi
72a4(mdo sde): rtag pa la mi rtag par tshor ba dang / sdug bsngal la sdug bsngal du tshor ba dang / bdag med pa la bdag med par tshor ba dang / mi gtsang ba la mi gtsang bar tshor ba 'di ni nyan thos
72a5(mdo sde): rnams kyi tshor ba'o/ /gang mi rtag pa la mi rtag pa dang / mi rtag pa yang ma yin par tshor ba dang / sdug bsngal la sdug bsngal yang ma yin/ bde ba'ang ma yin par tshor ba dang /
72a6(mdo sde): bdag med pa la bdag med pa dang / bdag med pa'ang ma yin par tshor ba dang / mi gtsang ba la mi gtsang ba dang / mi gtsang ba'ang ma yin par tshor ba 'di ni byang chub sems
72a7(mdo sde): dpa' rnams kyi tshor ba'o/ /byang chub sems dpa' de ltar tshor ba ni tshor ba po yang dag par rjes su mi mthong ngo / /de mi mthong bas tshor ba'ang yang dag par rjes su mi mthong ngo / /de
72b1(mdo sde): 'di snyam du sems te/ bcom ldan 'das kyis kyang 'dus byas thams cad ni tshor ba'o zhes gsungs so/ /gal te 'dus byas thams cad tshor ba ma yin na ni 'di la tshor ba po zhes bya ba ci
72b2(mdo sde): zhig yod/ tshor ba ni tshor bar byed pa ma yin/ tshor bar bya ba dang / tshor ba dang / tshor bar byed pa ma yin/ 'dus ma byas kyang 'dus byas tshor bar byed pa ma yin/ 'dus byas dang /
72b3(mdo sde): 'dus ma byas las rnam par grol ba'i tshor bar byed pa gang yang med de/ de ltar tshor ba de dag tshor ba med par yang dag par rjes su mthong ngo / /'di la tshor bas rtsol ba gang yang yang
72b4(mdo sde): dag par rjes su mi mthong ste/ byang chub ji lta ba tshor ba'ang de bzhin du yang dag par rjes su mthong ba 'di ni byang chub sems dpa'i tshor ba dran pa nye bar gzhag pa zhes bya'o/ /de la
72b5(mdo sde): byang chub sems dpa'i sems dran pa nye bar gzhag pa gang zhe na/ 'di la byang chub sems dpa' 'di snyam du sems te/ gang tshor ba de ni sems tsam mo/ /sems de'ang gnas pa med pa/
72b6(mdo sde): gzung ba med pa/ lus med pa'o/ /gang gnas med pa/ gzung ba med pa/ lus med pa de'i gnas ji lta bu zhig yod snyam mo/ /sems kyis sems mi shes so/ /sems kyis sems
72b7(mdo sde): mi mthong ngo / /gang la brten nas byung ba'i sems de'ang gzhan la rag las pa/ rang dbang med par mthong ngo / /sems ma gtogs par byang chub kyang mi shes so/ /de la byang chub sems
73a1(mdo sde): tsam du shes pas sems la dbang thob bo/ /de sems la dbang bas theg pa chen po la dbang byed pa dang / sems can thams cad la'ang sems snyoms
73a2(mdo sde): pa dang / theg pa chen po la gzhan gyi dring la mi 'jog pa yin te/ 'di ni byang chub sems dpa'i sems dran pa nye bar gzhag pa zhes bya'o/ /de la byang chub sems dpa'i chos dran pa
73a3(mdo sde): nye bar gzhag pa gang zhe na/ 'di la byang chub sems dpa' dge ba'am/ mi dge ba'am/ kha na ma tho ba dang bcas pa'am/ kha na ma tho ba med pa'am/ zag pa dang bcas pa'am/
73a4(mdo sde): zag pa med pa'am/ 'jig rten pa'am/ 'jig rten las 'das pa'am/ nyan thos kyi chos sam/ rang sangs rgyas kyi chos sam/ so so'i skye bo'i chos sam/ chos gang dang / gang
73a5(mdo sde): la dran pa nye bar 'jog pa'i chos de shin tu bzung ba/ shin tu yongs su sbyang ba byas pa/ shin tu bsags pa'am/ shin tu chub pa/ rang gi kha na las pa/ shin tu dbang byed pa'i dran
73a6(mdo sde): pa des skye ba med pa dang / 'gag pa med pa mnyam par byed de/ gang skye ba med pa dang / 'gag pa med pa las rnam par grol ba dang / gang rten cing 'brel par 'byung ba las rnam
73a7(mdo sde): par grol ba dang / gang stong pa nyid dang / mtshan ma med pa dang / smon pa med pa las rnam par grol ba'i chos de yang dag par rjes su mi mthong ngo / /de 'di snyam du sems te/
73b1(mdo sde): chos thams cad ni bdag po med pa ste/ dben pa'i rang bzhin can/ chos thams cad ni bdag med pa ste/ gnyis su med pa'i rang bzhin can/ chos thams cad ni sgrib pa med pa ste/ nam
73b2(mdo sde): mkha'i rang bzhin can/ chos thams cad ni rnam par mi rtog pa ste/ sems dang / yid dang / yid kyi rnam par shes pa dang bral ba/ chos thams cad ni rnam par grol ba'i ngo bo nyid de/ nyon
73b3(mdo sde): mongs pa med pa'i rang bzhin can/ chos thams cad ni smra ba med pa ste/ brjod du med pa'i rang bzhin can/ chos thams cad ni yi ge med pa ste/ 'dus ma byas pa'i rang bzhin can/ chos
73b4(mdo sde): thams cad ni grangs med pa ste/ grangs thams cad las shin tu 'das pa/ chos thams cad ni drang ba ste/ spros pa thams cad las shin tu 'das pa/ chos thams cad ni sa bon med pa'i
73b5(mdo sde): phyir rtsa ba med pa/ chos thams cad ni rtsa ba rnam par byang ba'i phyir skyon med pa/ chos thams cad ni lus med pa'i phyir 'ongs pa med pa/ chos thams cad ni gnas pa med pa'i phyir song ba med
73b6(mdo sde): pa| chos thams cad ni rang bzhin gyi stong pa'i phyir chags pa med pa/ chos thams cad ni rten cing 'brel par 'byung ba'i phyir stong pa/ chos thams cad ni rnam par mi rtog pa'i phyir nges par
73b7(mdo sde): 'byung ba/ chos thams cad ni ji ltar 'dod pa bzhin khong du chud pa'i phyir rang gi kha na las pa/ chos thams cad ni shes bya'i ngo bo nyid kyi phyir byang chub pa/ chos thams cad ni rdzas med pa'i
74a1(mdo sde): phyir ming tsam pa/ chos thams cad ni bstan du med pa'i ngo bo nyid kyi phyir lta ba dang bral ba/ chos thams cad ni lus med pa'i phyir bcings pa med pa/ chos thams
74a2(mdo sde): cad ni ngo bo nyid med pa'i phyir grol ba med pa/ chos thams cad ni de bzhin nyid kyi ngo bo nyid kyi phyir thibs po med pa/ chos thams cad ni chos kyi dbyings dbyer med pa'i phyir dbyings gcig
74a3(mdo sde): pa| chos thams cad ni yang dag pa'i mtha' dang mnyam pa'i phyir tha mi dad do snyam du de ltar chos la chos kyi rjes su lta zhing gnas so/ /de ltar chos la chos kyi rjes su lta zhing gnas pa'i
74a4(mdo sde): byang chub sems dpa' ni sems can tha dad du mi byed/ chos tha dad du mi byed/ theg pa tha dad du mi byed/ sangs rgyas tha dad du mi byed/ sangs rgyas kyi zhing tha dad du mi byed/ tha ma dang /
74a5(mdo sde): mchog dang / bcings pa dang / thar pa dang / 'khor ba dang / mya ngan las 'das pa yang dag par rjes su mi mthong / spong ba med/ 'dzin pa med/ 'jug pa med/ ldog pa med/
74a6(mdo sde): len pa med/ 'dor ba med de/ mi g.yo ba thob cing gnas pa yin te/ byang chub sems dpa' sems dpa' chen po zhi ba la gnas pa de sangs rgyas kyi zhing tha dad pa na gnas pa'i sangs
74a7(mdo sde): rgyas bcom ldan 'das rnams kyis gzigs nas bla na med pa yang dag par rdzogs pa'i byang chub tu lung ston te/ de ni byang chub sems dpa'i chos dran pa nye bar gzhag pa zhes bya'o/ /
74b1(mdo sde): de la byang chub sems dpa'i sangs rgyas rjes su dran pa'i dran pa nye bar gzhag pa gang zhe na/ 'di la byang chub sems dpa' sangs rgyas rjes su dran pa'i dran pa nye bar gzhag pa sgom ste/ sems
74b2(mdo sde): can thams cad mngon sum du byas nas bdag kyang sems can thams cad kyi ched du bla na med pa yang dag par rdzogs pa'i byang chub yang dag par bsgrub bo/ /'di ltar gang de bzhin gshegs
74b3(mdo sde): pa dgra bcom pa yang dag par rdzogs pa'i sangs rgyas rnams kyi de bzhin gshegs pa'i stobs bcu dang / mi 'jigs pa bzhi dang / sangs rgyas kyi chos ma 'dres pa bco brgyad po de dag bdag
74b4(mdo sde): gis bsgrub par bya'o snyam du dran pa nye bar 'jog go / dran pa des gang sangs rgyas bcom ldan 'das rnams kyi dran pa bsam gyis mi khyab pa/ dri ma med pa/ rnam par dag pa/ 'od gsal ba/
74b5(mdo sde): bag la nyal ba med pa/ bag chags kyi mtshams sbyor ba thams cad yang dag par chad pa/ ye shes sngon du 'gro ba/ ye shes kyi dbang du gyur pa/ sangs rgyas thams cad kyi dbang du gyur pa/
74b6(mdo sde): chos kyi dbang du gyur pa/ lha'i dbang du gyur pa/ nges par gyur pa thams cad thob pa/ shes bya'i sgrib pa'i dri ma med pa/ nyan thos dang / rang sangs rgyas thams cad kyis mi rtog pa/ rang
74b7(mdo sde): bzhin gyis rnam par mi rtog pa/ lhun gyis grub pa/ mthu sgrib pa med pa/ thogs pa med par gnas pa/ sems can thams cad kyi bsam pa rgyas par byed pa/ nam mkha' ltar 'gyur
75a1(mdo sde): ba med pa'i sangs rgyas rjes su dran pa de dag rjes su dran no/ /dran pa rin po che sangs rgyas rnams kyi nor/ sangs rgyas rnams kyi mdzod de dag rjes su dran te/
75a2(mdo sde): de'i phyir sangs rgyas rjes su dran pa zhes bya'o/ /sangs rgyas dran pa'ang ma yin/ mi dran pa'ang ma yin par thams cad du lhun gyis grub cing rnam par mi rtog pa'i dran pa de dag rjes su
75a3(mdo sde): dran te/ de'i phyir sangs rgyas rjes su dran pa zhes bya'o/ /sangs rgyas ni sems can dang chos la tha dad pa'i 'du shes mi mnga' ba ste/ de dag gi dran pa rjes su dran pas de'i phyir sangs
75a4(mdo sde): rgyas rjes su dran pa zhes bya'o/ /sangs rgyas ni mi rtog /rnam par mi rtog /mi len/ mi 'dor/ mi 'khor/ yongs su mya ngan las mi 'da'/ mi skye mi 'gag pa ste/ de dag rjes su
75a5(mdo sde): dran nas de'i phyir sangs rgyas rjes su dran pa zhes bya'o/ /gzhan yang / sangs rgyas bcom ldan 'das rnams ni bsod nams dang / ye shes kyi tshogs chen po mnga' ba/ byams pa chen po
75a6(mdo sde): dang | snying rje chen po'i spyod yul can/ /sems can gyi phung po chen po'i skyabs su gyur pa/ mgon du gyur pa/ sman pa chen po zug rdu 'byin pa/ sems can thams cad la sems
75a7(mdo sde): snyoms pa/ rtag tu ting nge 'dzin gyi spyod yul ba/ 'khor ba dang / mya ngan las 'das pa las rnam par grol ba/ nyon mongs pa dang / shes bya'i sgrib pa thams cad kyi pha rol tu phyin
75b1(mdo sde): pa| sems can chen po'i gnas/ sems can chen po'i rten/ rnam par 'dren pa/ chos kyi sku spyod yul ba/ thams cad du khong khro ba med pa'i sems dang ldan pa/ rtag tu sems can gyi
75b2(mdo sde): don la dgyes pa/ sku dang / gsung dang / thugs rgya che ba/ phyad par lung ston pa/ sku dang / gsung dang / thugs kyi 'phrin las kyi mtha' kha na ma tho ba med pa/ bag chags dang bcas pa'i
75b3(mdo sde): 'dod chags dang / zhe sdang dang / gti mug dkrugs pa/ bdud dang / phyir rgol ba thams cad bcom pa/ rtsod pa med pa'i chos kyi mchog dang ldan pa/ rgya mtsho thams cad pas ches zab
75b4(mdo sde): pa| ri rab thams cad pas ches mtho ba/ sa bas ches brtan pa/ chu bas ches mnyen pa/ me bas ches 'bar ba/ rlung bas ches chags pa med pa/ nam mkha' bas ches dri ma med pa/ yid
75b5(mdo sde): kyi 'gro ba bas ches mgyogs pa/ yid bzhin gyi nor bu bas ches khyad par du 'phags pa/ thams cad mkhyen pa/ sems can thams cad la mtshungs par sbyor ba/ chags pa thams
75b6(mdo sde): cad dang bral ba/ sems can thams cad la phan par brtson pa'i rgyun ma bcad pa/ gzugs tshad med pa/ sgra tshad med pa/ yon tan tshad med pa/ yul tshad med pa/ bsam gyis
75b7(mdo sde): mi khyab pa/ sangs rgyas kyi chos bsam gyis mi khyab pa dang ldan pa/ sems dang / yid dang / yid kyi rnam par shes pa'i yul las yang dag par 'das pa/ rig pa dang / zhabs
76a1(mdo sde): kyi sems dang ldan pa/ lam gsum gyi sdig pa rnams yang dag par chad pa/ snying rje chen po'i lhag pa'i bsam pa can/ sems can thams cad dang thun
76a2(mdo sde): mong ba'i yon tan can/ sems can thams cad kyi pha ma lta bur gyur pa/ dgra zun la sems snyoms pa/ ste'u dang / tsan+dan du mtshungs pa/ sems can tha ma dang / 'bring dang /
76a3(mdo sde): mchog thams cad la thams cad du rtag tu gsal bar byed pa'i chos can/ pha rol dpag par dka' ba sems can chen po/ longs spyod chen po/ rig pa dang / zhabs su ldan pa
76a4(mdo sde): chen po/ chos gsung ba chen po/ 'dul ba gsung ba chen po/ skyes bu chen po/ skyes bu chen po'i mtshan dang ldan pa/ 'jig rten thams cad zil gyis gnon pa/ 'jig rten
76a5(mdo sde): thams cad kyi snang bar gyur pa/ rnal 'byor chen po la rnal 'byor pa/ bsam gtan chen po spyod yul pa/ rnam par grol ba chen po phun sum tshogs pa/ bdag nyid che ba/ skye
76a6(mdo sde): po chen po'i zham ring ba dang ldan pa/ skye bo khyad par can gyi zham ring ba dang ldan pa/ lta ba dang / nyan pa dang / sten pa dang / bsnyen bkur byed pa mi ldog pa/ bdag bde ba la mi
76a7(mdo sde): lta ba| gzhan gyi sdug bsngal zhi bar byed pa la dgyes pa/ chos la gzhol ba/ chos kyi nor can/ chos kyi zas can/ chos kyi sman can/ chos kyi gter can/ chos kyi dbang
76b1(mdo sde): phyug |chos kyi bdag po/ chos kyi sbyin bdag /rtag tu gtong ba la mngon par dgyes pa/ rtag tu bag yod pa/ rtag tu dben pa la mngon par dgyes pa/ thams cad du stegs dang / zam par
76b2(mdo sde): gyur pa/ rgyal po'i lam chen po dang 'dra ba/ nyi ma chen po dang 'dra ba/ tshangs pa chen po dang 'dra ba dang / ye shes chen po'i rdo rje 'chang ba/ chos chen pos dbugs 'byin pa/ gzugs lta bas mi
76b3(mdo sde): ngoms pa/ mthong bas mi ngoms pa ste/ sangs rgyas bcom ldan 'das de dag de ltar rjes su dran no/ /de ltar de dag rjes su dran pas de dag gi yon tan yongs su bsgrub pa'i phyir sbyor ro/ /dran pa
76b4(mdo sde): nye bar 'jog go / brtson 'grus brtsam mo/ /de'i phyir sangs rgyas rjes su dran pa zhes bya ste/ 'di ni byang chub sems dpa'i sangs rgyas rjes su dran pa'i dran pa nye bar gzhag pa zhes bya'o/ /de la
76b5(mdo sde): byang chub sems dpa'i chos rjes su dran pa'i dran pa nye bar gzhag pa gang zhe na/ 'di la byang chub sems dpa' 'di snyam du sems te/ gang sangs rgyas bcom ldan 'das de dag ni yon tan
76b6(mdo sde): mtha' yas mu med pa ste/ de dag ni chos las skyes pa/ chos kyi bgo skal la spyod pa/ chos kyis sprul pa/ chos bdag por gyur pa/ chos las byung ba/ chos kyi spyod yul/ chos la rton
76b7(mdo sde): pa| chos kyis grub pa ste/ gang sangs rgyas bcom ldan 'das rnams kyi mtshan dang / dpe byad bzang po de dag kyang chos las skyes pa/ chos kyis rnyed pa/ chos kyis grub pa'o/ /gang de bzhin
77a1(mdo sde): gshegs pa rnams kyi de bzhin gshegs pa'i stobs bcu dang / mi 'jigs pa bzhi bo de dag kyang chos las skyes pa/ chos kyis rnyed pa/ chos kyis grub pa'o/ /gang
77a2(mdo sde): de bzhin gshegs pa rnams kyi sangs rgyas kyi chos ma 'dres pa bco brgyad po de dag kyang chos las skyes pa/ chos kyis rnyed pa/ chos kyis grub pa'o/ /gang 'jig rten pa dang / 'jig rten
77a3(mdo sde): las 'das pa'i bde ba yod pa de dag kyang chos las skyes pa/ chos kyis rnyed pa/ chos kyis grub pa'o/ /de lta bas na bdag sangs rgyas kyi byang chub tshol bas chos gtso bor bya'o/ /chos
77a4(mdo sde): spyod yul ba dang / chos la rton pa dang / chos la gzhol ba dang / chos snying por byed pa dang / chos kyi rjes su mthun pa'i chos bsgrub par bya'o snyam pa 'di ni byang chub sems dpa'i
77a5(mdo sde): chos rjes su dran pa'i dran pa nye bar gzhag pa zhes bya'o/ /gzhan yang / byang chub sems dpa' 'di snyam du sems te/ chos ni sems can thams cad la mnyam par 'jug pas chos
77a6(mdo sde): ni tha ma dang / 'bring dang / rab mthong nas 'jug pa ma yin te/ de ltar bdag gis kyang chos dang 'dra ba'i sems su bya'o/ /gnas ni phyogs su ma lhung bas chos ni ngo bor lta zhing
77a7(mdo sde): 'jug pa ma yin te/ de ltar bdag gis kyang chos dang 'dra ba'i sems su bya'o/ /chos ni dus chad pa med pa 'di mthong ba la don yod pa rang gis rig pas chos ni dus la lta zhing
77b1(mdo sde): 'jug pa ma yin te/ de ltar bdag gis kyang chos dang 'dra ba'i sems su bya'o/ /chos ni mtho dma' med pas chos ni rgya chen po la 'jug pa ma yin/ dman pa la 'jug pa ma yin te/ de
77b2(mdo sde): ltar bdag gis kyang chos dang mthun pa'i sems su bya'o/ /chos ni mchog dang / tha ma dang bral bas chos ni rnam par dag pa la 'jug pa'ang ma yin/ nyams pa la 'jug pa'ang ma yin te/ de
77b3(mdo sde): ltar bdag gis kyang chos dang 'dra ba'i sems su bya'o/ /chos ni zhing dang / zhing ma yin pa'i lta ba dang bral bas chos ni 'phags pa la 'jug pa'ang ma yin/ so so'i skye bo la 'jug pa'ang ma
77b4(mdo sde): yin te/ de ltar bdag gis kyang chos dang 'dra ba'i sems su bya'o/ /chos ni rtag tu rgyun mi 'chad par 'jug pas chos ni nyin mo 'jug la/ mtshan mo mi 'jug pa ma yin/ mtshan mo 'jug
77b5(mdo sde): la nyin mo mi 'jug pa ma yin te/ de ltar bdag gis kyang chos dang 'dra ba'i sems su bya'o/ /chos ni gang la'ang na ma yang sdod pa ma yin pas chos ni 'dul ba'i dus las kyang mi 'da' ste/
77b6(mdo sde): de ltar bdag gis kyang chos dang 'dra ba'i sems su bya'o/ /chos ni thams cad du 'dod pa med pas chos ni sdang ba rnams la zhe 'gras pa'ang med/ dad pa rnams la rjes su chags pa'ang med
77b7(mdo sde): de| de ltar bdag gis kyang chos dang 'dra ba'i sems su bya'o/ /chos ni bri ba'ang ma yin/ gang ba'ang ma yin te/ dpag tu med/ grangs med pas nam mkha' ltar 'bri ba'ang ma yin /
78a1(mdo sde): 'phel ba'ang ma yin te/ de ltar bdag gis kyang chos dang 'dra ba'i sems su bya'o/ /chos ni sems can rnams kyis bsrung ba ma yin gyi chos kyis sems
78a2(mdo sde): can rnams bsrung ba ste/ de ltar bdag gis kyang chos dang 'dra ba'i sems su bya'o/ /chos ni skyabs yongs su tshol ba ma yin pas chos ni 'jig rten thams cad kyi skyabs yin te/ de
78a3(mdo sde): ltar bdag gis kyang chos dang 'dra ba'i sems su bya'o/ /chos ni thogs pa med pa'i mtshan nyid pas chos ni gang la'ang thogs pa med de/ de ltar bdag gis kyang chos dang 'dra ba'i
78a4(mdo sde): sems su bya'o/ /chos ni bag la nyal med pas bag la nyal la mi 'jug ste/ de ltar bdag gis kyang chos dang 'dra ba'i sems su bya'o/ /chos ni rtag tu rnam par mi rtog pas chos ni
78a5(mdo sde): 'khor bas 'jigs skrag pa'ang ma yin/ mya ngan las 'das pa la rjes su chags pa'ang ma yin te/ de ltar bdag gis kyang chos dang 'dra ba'i sems su bya'o snyam mo/ /de ltar na
78a6(mdo sde): byang chub sems dpa' chos la chos ltar dran pa nye bar 'jog pas de'i phyir chos rjes su dran pa zhes bya ste/ rigs kyi bu/ 'di ni byang chub sems dpa'i chos rjes su dran pa'i dran pa
78a7(mdo sde): nye bar gzhag pa zhes bya'o/ /de la byang chub sems dpa'i dge 'dun rjes su dran pa'i dran pa nye bar gzhag pa gang zhe na/ 'di la byang chub sems dpa' 'di snyam du sems te/ dge
78b1(mdo sde): 'dun ni chos smra ba/ chos spyod pa/ chos sems pa/ chos kyi zhing / chos 'dzin pa/ chos la rton pa/ chos la mchod pa/ chos kyi bya ba byed pa/ chos spyod yul ba/ chos spyod pa phun sum tshogs
78b2(mdo sde): pa| rang bzhin gyis drang ba/ rang bzhin gyis dang ba/ snying rje ba'i chos can/ snying rje dang ldan pa/ rtag tu dpen pa spyod yul ba/ rtag tu chos la gzhol ba/ rtag tu dkar po spyod pa'o snyam
78b3(mdo sde): mo| |gzhan yang / byang chub sems dpa' 'di snyam du sems te/ bcom ldan 'das kyis dge 'dun rnam pa du mar gsungs pa ni/ 'di lta ste/ kun rdzob kyi dge 'dun dang / don dam pa'i dge
78b4(mdo sde): 'dun dang / ngo tsha shes pa'i dge 'dun dang / ngo tsha med pa'i dge 'dun dang / 'phags pa'i dge 'dun dang / cang shes kyi dge 'dun dang / phyir mi ldog pa'i dge 'dun no snyam mo/ /de
78b5(mdo sde): la byang chub sems dpa' ni kun rdzob kyi dge 'dun bsdu ba'i phyir nan tan byed do/ /don dam pa'i dge 'dun la bsten pa'i phyir nan tan byed do/ /ngo tsha shes pa'i dge 'dun rnam par thar
78b6(mdo sde): bar bya ba'i phyir nan tan byed do/ /ngo tsha med pa'i dge 'dun yongs su gdul ba'i phyir nan tan byed do/ /'phags pa'i dge 'dun la mchod cing bsti stang bya ba'i phyir nan tan byed do/ /
78b7(mdo sde): cang shes kyi dge 'dun la sangs rgyas bzhin du nan tan byed do/ /phyir mi ldog pa'i dge 'dun la chos kyi gtam gyi phyir nan tan byed do/ /gzhan yang byang chub sems dpa' 'di snyam
79a1(mdo sde): du sems te/ rigs 'dzin pa'i phyir sangs rgyas kyi sras rnams kyi dge 'dun no/ /yid du 'ong ba'i 'bras bu rab tu sbyin pa'i phyir zhing bzang po rnams kyi dge
79a2(mdo sde): 'dun no/ /gnas ngan len dang bral ba'i phyir 'jigs pa med pa rnams kyi dge 'dun no/ /yongs su 'dzin pa gtong zhing 'dor ba'i phyir sems rnam par grol ba rnams kyi dge 'dun
79a3(mdo sde): no| |shin tu dul ba'i phyir cang shes pa rnams kyi dge 'dun no/ /ma 'dres pa'i phyir nyon mongs pa med pa rnams kyi dge 'dun no/ /sdig pa dang bral ba'i phyir ngo tsha shes pa rnams kyi dge
79a4(mdo sde): 'dun no/ /bka' blo bde ba'i phyir slob ma rnams kyi dge 'dun no/ /bdag yongs su shes pa dang ldan pa'i phyir bdag gis med pa rnams kyi dge 'dun no/ /zhi ba'i phyir rgyags
79a5(mdo sde): pa med pa rnams kyi dge 'dun no/ /'dod pa nyung ba'i phyir phyin ci ma log pa rnams kyi dge 'dun no/ /rnam par rtog pa yang dag par chad pa'i phyir nad med pa rnams kyi dge 'dun
79a6(mdo sde): no| |pha rol tu son pa'i phyir thang la gnas pa rnams kyi dge 'dun no/ /thang la gnas pa'i phyir bde ba thob pa rnams kyi dge 'dun no/ /de kho na mthong ba'i phyir bag yod pa rnams
79a7(mdo sde): kyi dge 'dun no/ /skyon ma chags pa'i phyir dgon pa pa rnams kyi dge 'dun no/ /rgya che ba'i phyir byang chub la gzhol ba rnams kyi dge 'dun no/ /bslab pa gsum gyis bya ba shes
79b1(mdo sde): par bya ba'i phyir bslab pa 'dod pa rnams kyi dge 'dun no/ /dran pa nye bar gzhag pa spyod yul ba'i phyir dran pa dang ldan pa rnams kyi dge 'dun no/ /yang dag par spong ba spyod yul ba'i phyir
79b2(mdo sde): brtson 'grus brtsams pa rnams kyi dge 'dun no/ /rdzu 'phrul gyi rkang pa spyod yul ba'i phyir ngal ba med pa rnams kyi dge 'dun no/ /dbang po spyod yul ba'i phyir mi phyed pa rnams kyi dge 'dun
79b3(mdo sde): no| |stobs spyod yul ba'i phyir tsher ma dkrugs pa rnams kyi dge 'dun no/ /byang chub kyi yan lag spyod yul ba'i phyir bsgrib pa med pa rnams kyi dge 'dun no/ /lam spyod yul ba'i
79b4(mdo sde): phyir yang dag par lta ba rnams kyi dge 'dun no/ /bden pa spyod yul ba'i phyir 'phags pa rnams kyi dge 'dun no/ /bsam gtan spyod yul ba'i phyir mnyam par bzhag pa rnams kyi
79b5(mdo sde): dge 'dun no/ /rten cing 'brel bar 'byung ba spyod yul ba'i phyir chos kyi 'khor lo rab tu bskor ba rnams kyi dge 'dun no/ /snying rje chen po dang ldan pa'i phyir phyir mi ldog pa rnams kyi dge
79b6(mdo sde): 'dun no/ /bsod nams thams cad kyi tshogs bsags pa'i phyir skye ba gcig gis thogs pa rnams kyi dge 'dun no snyam mo/ /de la byang chub sems dpa' 'di ltar dge 'dun rjes
79b7(mdo sde): su dran pas 'di snyam du sems te/ gang dge 'dun gyi yang dag pa'i yon tan de dag ni bdag dang / sems can thams cad kyis kyang bsgrub par bya'o snyam pa 'di ni byang chub sems
80a1(mdo sde): dpa'i dge 'dun rjes su dran pa'i dran pa nye bar gzhag pa zhes bya'o/ /de la byang chub sems dpa'i tshul khrims rjes su dran pa'i dran pa nye bar gzhag pa gang zhe
80a2(mdo sde): na| 'di la byang chub sems dpa' 'di snyam du sems te/ gang 'jig rten pa dang / 'jig rten las 'das pa'i phun sum tshogs pa gang ci yang rung ba de dag thams cad ni tshul khrims
80a3(mdo sde): las byung bar blta'o/ /de ci'i phyir zhe na/ tshul khrims ni phun sum tshogs pa de dag thams cad kyi gnas yin no/ /'di lta ste/ dper na/ sa ni sman dang / rtswa dang / nags tshal
80a4(mdo sde): thams cad kyi gnas yin no/ /de bzhin du tshul khrims kyang phun sum tshogs pa de dag thams cad kyi gnas yin no/ /byang chub sems dpa' tshul khrims kyi gnas la rab tu gnas
80a5(mdo sde): pa ni lha dang bcas pa'i 'jig rten gyi sbyin gnas yin no/ /sbyin pa'i chos yongs su rdzogs par yang byed do/ /tshul khrims kyi gnas la rab tu gnas pa'i byang chub sems dpa' ni
80a6(mdo sde): dga' ba skye'o/ /yid dga' bas 'gyod pa med do/ /'gyod pa med pas mchog tu dga' ba 'thob bo/ /mchog tu dga' bas lus dang / sems shin tu sbyangs par 'gyur ro/ /lus
80a7(mdo sde): dang / sems shin tu sbyangs pas bde ste ting nge 'dzin thob bo/ /yid mnyam par bzhag pas yang dag pa ji lta ba bzhin du mthong ba yin no/ /yang dag pa ji lta ba bzhin du mthong ba'i
80b1(mdo sde): byang chub sems dpa' ni sems can rnams la snying rje chen po 'jug go snyam mo/ /de yang 'di snyam du sems te/ bdag gis sems can thams cad la ting nge 'dzin gyi sgo 'di dang / chos
80b2(mdo sde): rnams yang dag pa ji lta ba bzhin du mthong ba bsgrub par bya'o snyam mo/ /de snying rje chen po des bskul bas lhag pa'i tshul khrims dang / lhag pa'i sems dang / lhag pa'i shes rab la bslab
80b3(mdo sde): pa yongs su rdzogs nas bla na med pa yang dag par rdzogs pa'i byang chub mngon par rdzogs par 'tshang rgya'o/ /de bas na bdag gis kyang tshul khrims la gnas pa mi bskyod pa mi lhod par
80b4(mdo sde): bya'o| |sems can thams cad mngon du byas nas tshul khrims bsrung bar bya'o snyam mo/ /de ci'i phyir zhe na/ byang chub sems dpa'i tshul khrims de ni sems can thams cad la phan pa
80b5(mdo sde): dang / bde ba'i gnas la mi gnas pa ma yin no/ /gzhan yang / byang chub sems dpa' 'di snyam du sems te/ byang chub sems dpa'i mngon par 'byung ba'i tshul khrims ni gnod sems
80b6(mdo sde): med pa yongs su rdzogs par byed do/ /byang chub sems dpa'i rab tu byung ba'i tshul khrims ni bdog pa thams cad yongs su gtong ba rdzogs par byed do/ /byang chub sems dpa'i bslab
80b7(mdo sde): pa dang sdom pa yang dag par 'dzin pa'i tshul khrims ni/ lus dang / ngag dang / sems yongs su dag pa yongs su rdzogs par byed do/ /byang chub sems dpa'i nges par sems pa'i
81a1(mdo sde): tshul khrims ni mngon par shes pa drug yongs su rdzogs par byed do/ /byang chub sems dpa'i nang du yang dag 'jog pa'i tshul khrims ni byang chub kyi phyogs
81a2(mdo sde): kyi chos rnams yongs su rdzogs par byed do/ /byang chub sems dpa'i chos nyan pa'i tshul khrims ni so so yang dag par rig pa bzhi yongs su rdzogs par byed do/ /byang chub sems
81a3(mdo sde): dpa'i thos pa yongs su tshol ba'i tshul khrims ni nga rgyal med pa yongs su rdzogs par byed do/ /byang chub sems dpa'i dge ba'i bshes gnyen la bsnyen bkur byed pa'i tshul khrims
81a4(mdo sde): ni yon tan gyi chos thams cad chud mi za ba yongs su rdzogs par byed do/ /byang chub sems dpa'i pha rol tu phyin pa'i tshul khrims ni thams cad mkhyen pa'i ye shes yongs su
81a5(mdo sde): rdzogs par byed do/ /byang chub sems dpa'i ji ltar thos pa'i chos rnams ston pa'i tshul khrims ni chos smra ba nyid yongs su rdzogs par byed do/ /byang chub sems dpa'i ji ltar
81a6(mdo sde): thos pa'i chos rnams sems dpa'i tshul khrims ni gzungs dang / spobs pa thob pa yongs su rdzogs par byed do/ /byang chub sems dpa'i byang chub kyi sems kyi tshul khrims ni skye
81a7(mdo sde): ba thams cad las yang dag par 'da' ba yongs su rdzogs par byed do/ /byang chub sems dpa'i sems can thams cad la khong khro ba med pa'i tshul khrims ni byang chub kyi sems
81b1(mdo sde): chud mi za bar yongs su rdzogs par byed do/ /byang chub sems dpa'i byang chub kyi sems chud mi za ba'i tshul khrims ni dkon mchog gsum chud mi za ba yongs su rdzogs par byed do snyam
81b2(mdo sde): mo| |de'ang 'di snyam du sems te/ tshul khrims bsrungs pas bsrung ba thams cad bsrungs pa yin no snyam pa 'di ni/ rigs kyi bu/ byang chub sems dpa'i tshul khrims rjes su dran pa'i
81b3(mdo sde): dran pa nye bar gzhag pa zhes bya'o/ /de la byang chub sems dpa'i gtong ba rjes su dran pa'i dran pa nye bar gzhag pa gang zhe na/ 'di la byang chub sems dpa' 'di snyam du sems te/ gang
81b4(mdo sde): ci gtong ba de thams cad ni/ 'di lta ste/ zang zing gi gtong ba dang / chos kyi gtong ba dang / gtong ba rnam pa gnyis kyi nang du 'dus so snyam mo/ /de la zang zing gi gtong bas ni byang
81b5(mdo sde): chub sems dpa'i mtshan dang / dpe byad bzang po yongs su skor ba dang / sangs rgyas kyi zhing yongs su dag pa dang / sems can yongs su smin par byed pa rnam par dag pa yongs su
81b6(mdo sde): rdzogs par byed do/ /chos kyi gtong bas ni stobs bcu dang / mi 'jigs pa bzhi dang / sangs rgyas kyi chos ma 'dres pa bco brgyad yongs su rdzogs par byed do/ /bag chags kyang
81b7(mdo sde): yang dag par 'joms par byed do/ /gzhan yang / zang zing gi gtong bas ni phung po thams cad nges par 'dor bar byed do/ /chos kyi gtong bas ni nyan thos dang / rang sangs rgyas thams
82a1(mdo sde): cad kyi sa las yang dag par 'da'o/ /gzhan yang / zang zing gi gtong bas ni skye ba'i lus yongs su sbyong bar byed do/ /chos kyi gtong bas ni chos kyi sku yongs su
82a2(mdo sde): sbyong bar byed do/ /gzhan yang / rigs kyi bu/ byang chub sems dpa' sems dpa' chen po zang zing gi gtong bas ni pha ma las byung ba'i stobs sgrub par byed de/ stobs de ni de bzhin
82a3(mdo sde): gshegs pa dang / sa bcu la gnas pa'i byang chub sems dpa' rnams ma gtogs par su la'ang med do/ /chos kyi gtong bas ni rdzu 'phrul gyi stobs sgrub par byed de/ stobs de ni
82a4(mdo sde): de bzhin gshegs pa dang / sa bcu la gnas pa'i byang chub sems dpa' rnams ma gtogs par su la'ang med do/ /gzhan yang / zang zing gi gtong bas ni yongs su smin par byed do//
82a5(mdo sde): chos kyi gtong bas ni rnam par thar bar byed do/ /gzhan yang / zang zing gi gtong bas ni tshogs gsag go /chos kyi gtong bas ni sgrol lo/ /gzhan yang / zang zing gi gtong bas ni nor
82a6(mdo sde): yongs su gtong ngo / /chos kyi gtong bas ni thams cad gtong ngo / /gzhan yang / zang zing gi gtong bas ni nyon mongs pa'i sgrib pa las rnam par grol ba sgrub par byed do/ /chos kyi gtong
82a7(mdo sde): bas ni shes bya'i sgrib pa las rnam par grol ba sgrub par byed do/ /gzhan yang / gtong ba gtong ba zhes bya ba 'di ni yongs su rtog pa gtong ba'i tshig bla dwags so/ /'di lta ste/ yongs
82b1(mdo sde): su rtog pa gtong ba de ni gtong ba rnams kyi dam pa'o/ /de ci'i phyir zhe na/ yongs su rtog pa btang bas byang chub sems dpa' dag pa zhes bya'o/ /smras pa/ rigs kyi bu/ yongs su rtog
82b2(mdo sde): pa zhes bya ba 'di gang gi tshig bla dwags/ smras pa/ rigs kyi bu/ yongs su rtog pa zhes bya ba 'di ni yang dag pa ma yin zhing med pa las sgro btags pa'i tshig bla dwags so/ /smras pa/ ji
82b3(mdo sde): ltar na yang dag pa ma yin zhing med pa las sgro btags pa yin/ smras pa/ nam 'di ltar bdag ni chags pa/ bdag ni zhe sdang ba/ bdag ni gti mug pa/ bdag ni nyon mongs pa/
82b4(mdo sde): bdag ni rnam par dag pa/ bdag ni bcings pa/ bdag ni grol ba/ bdag ni 'khor ba/ bdag ni yongs su mya ngan las 'das pa'o snyam pa la sogs par sgro btags pa thams cad ni
82b5(mdo sde): yang dag pa ma yin zhing med pa las yongs su brtags pa'o/ /de ci'i phyir zhe na/ 'di dag thams cad ni rgyu dang / rkyen tsam ste/ 'di la bdag dang / bdag gi med/ sems can med/
82b6(mdo sde): srog med/ gang zag med/ shes las skyes med/ shed bu med do/ /rgyu dang / rkyen de dag kyang rang bzhin gyis stong pa/ rang bzhin gyis dben pa/ sems dang / yid dang / yid kyi rnam
82b7(mdo sde): par shes pa dang bral ba/ mi sems pa/ yongs su mi rtog pa/ kun nas nyon mongs pa ma yin pa/ rnam par byang ba ma yin pa/ 'khor ba ma yin pa/ yongs su mya ngan las 'das
83a1(mdo sde): pa ma yin pa'o/ /de la byang chub sems dpa' yod pa ma yin pa la sgro mi 'dogs shing / de sgro 'dogs pa btang bas gtong ba phun sum tshogs pa zhes bya'o/ /
83a2(mdo sde): nam chos de dag rjes su dran pa de ni de'i gtong ba rjes su dran pa zhes bya'o/ /gzhan yang / rigs kyi bu/ byang chub sems dpa' rnams kyi gtong ba rnam pa gsum ste/ gtong ba dang / gtong
83a3(mdo sde): ba chen po dang / shin tu gtong ba'o/ /de la byang chub sems dpa' rnams kyi gtong ba gang zhe na/ 'di lta ste/ bza' ba 'dod pa rnams la bza' ba sbyin pa dang / btung ba dang / bzhon
83a4(mdo sde): pa dang / gos dang / mar me dang / bdug spos dang / spos dang / phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dang / shing rta
83a5(mdo sde): dang | rgyan la sogs pa sbyin pa ste/ sbyin pa gang sems can rnams la gnod pa dang / phongs par 'gyur ba de ma gtogs par byang chub sems dpa' dag sems can rnams la
83a6(mdo sde): mi sbyin pa gang yang med de/ 'di ni byang chub sems dpa' rnams kyi gtong ba zhes bya'o/ /de la byang chub sems dpa' rnams kyi gtong ba chen po gang zhe na/ 'di la byang chub
83a7(mdo sde): sems dpa' gtong ba phun sum tshogs nas gtong ba chen po byed de/ 'di lta ste/ chung ma dang / bu dang / bu mo dang / yid du 'ong ba'i bran pho dang / bran mo dang / las byed
83b1(mdo sde): pa dang / zho shas 'tsho ba dang / khyim dang / rgyal srid rnams yongs su gtong ba 'di ni byang chub sems dpa'i gtong ba chen po zhes bya'o/ /de la byang chub sems dpa' rnams kyi shin tu
83b2(mdo sde): gtong ba gang zhe na/ 'di la byang chub sems dpa' gtong ba dang / gtong ba chen po phun sum tshogs nas shin tu gtong ba byed de/ 'di lta ste/ lag pa dang / rkang pa dang / rna ba dang / sna
83b3(mdo sde): dang | sha dang / rus pa dang / pags pa dang / mig dang / lce dang / mgo dang / rus dang / rkang la sogs pa yongs su gtong ba ste/ 'di ni byang chub sems dpa'i shin tu gtong ba zhes
83b4(mdo sde): bya'o| |de la byang chub sems dpa' des gtong ba dang / gtong ba chen po dang / shin tu gtong ba de dag rjes su dran nas/ bdag gis kyang dran pa de dag yongs su rdzogs par bya'o
83b5(mdo sde): snyam pa de ni de'i gtong ba rjes su dran pa zhes bya ste/ 'di ni byang chub sems dpa'i gtong ba rjes su dran pa'i dran pa nye bar gzhag pa zhes bya'o/ de la byang chub sems dpa'i lha rjes
83b6(mdo sde): su dran pa'i dran pa nye bar gzhag pa gang zhe na/ /'di la byang chub sems dpa' ni gang rnam par dag pa'i lha/ nyan thos dang / rang sangs rgyas dang / byang chub sems dpa' dang / yang
83b7(mdo sde): dag par rdzogs pa'i sangs rgyas de dag rjes su dran no/ /'di ltar de dag rjes su dran te/ bsgrub pa dang / yon tan dang / skye ba dang / longs spyod dang / kun spyod pa dang / rtsom pa dang /
84a1(mdo sde): rab tu 'thob pa dang / yongs su 'grub pas kyang rjes su dran pa 'di ni lha rjes su dran pa'i dran pa nye bar gzhag pa zhes bya'o/ /gang lha gzhan de dag
84a2(mdo sde): kyang rjes su dran no/ /'di ltar de dag rjes su dran te/ lha 'di dag ni las dge ba'i 'bras bu las byung ba'o/ /dge ba'i las de dag ni/ 'di lta ste/ dge ba bcu'i las kyi lam mi
84a3(mdo sde): dge ba las bzlog pa rnams so/ /de la lha gang rnams kha dog dang ldan pa/ bde ba mang ba/ dbang po tshim pa de dag thams cad ni dge ba bcu'i las kyi lam gyi rnam par smin pa'o//
84a4(mdo sde): snyam ste/ de la byang chub sems dpa' lha'i bde ba de la rjes su yi rang nas sems can thams cad la phan pa'i phyir bla na med pa yang dag par rdzogs pa'i byang chub tu yongs su
84a5(mdo sde): bsngo'o/ /lha'i bde ba de'ang sems can thams cad kyir 'dod do/ /bde ba de sems can thams cad kyir 'dod pas dge ba'i rtsa ba yongs su grub par bya ba'i phyir brtson 'grus chen
84a6(mdo sde): po rtsom mo/ /ngan song rnams su skyes pa'i sems can dag la snying rje chen po rnyed de/ de 'di snyam du bdag gis 'di ltar sems can thams cad lha'i 'jig rten du skye bar 'gyur ba'i
84a7(mdo sde): las byed du gzud do/ /sems can gang dag lhar gyur pa de dag ni bla na med pa yang dag par rdzogs pa'i byang chub mngon par rdzogs par 'tshang rgya bar bya'o/ /gang gis sems can
84b1(mdo sde): rnams lha'i bde ba thob nas phyis nyams par mi 'gyur ba dang / bde bar gyur nas/ 'di lta ste/ de bzhin gshegs pa'i nye bar zhi ba'i bde ba'i bde ba thob par 'gyur ba'i las de dag sems
84b2(mdo sde): can rnams byed du gzhug go snyam du sems pa 'di ni byang chub sems dpa'i lha rjes su dran pa'i dran pa nye bar gzhag pa zhes bya ste/ rigs kyi bu/ de dag ni byang chub sems dpa' rnams kyi
84b3(mdo sde): dran pa nye bar gzhag pa bcu'o/ /de nas byang chub sems dpa' sems dpa' chen po rtsom pa med kyis de'i tshe don de nyid tshigs su bcad pa dag gis smras pa/ gang phyir sdug bsngal ma gtogs
84b4(mdo sde): par| |stong pa nyid ni mi dmigs pas/ /sdug bsngal sdug bsngal mi lta ste/ /sdug bsngal stong par blta bar bya/ /stong pa nyid ni lta 'dod pas/ /sdug bsngal yang dag blta bar bya/ /sdug
84b5(mdo sde): bsngal stong pa nyid kyi don/ /stong pa de ni 'dus ma byas/ /sdug bsngal byas pa ma yin pas/ /sdug bsngal la ni byed pa med/ /sdug bsngal bral ba'i byed pa po/ /ma byung 'byung bar
84b6(mdo sde): mi 'gyur ro/ /gal te sdug bsngal yang dag tu/ /kun nas sgrib pa med gyur te/ /gal te sdug bsngal byas min na/ /'di la kun 'byung ga la yod/ /sdug bsngal la ni 'ong med do/ /
84b7(mdo sde): gang du yang mi 'gro min na/ /gang gis de yi chags 'byung ba/ /sdug bsngal med na ga la yod/ /gal te sdug bsngal kun 'byung ste/ /sred pa kun 'byung bshad na ni/ /sred
85a1(mdo sde): can sred yod ma yin na/ /med na kun 'byung ji ltar 'gyur/ /sdug bsngal la ni 'ong med de/ /'ong ba med na ci zhig 'gro /'ong dpa' gro ba med par ni/ /'gog
85a2(mdo sde): pa zhi ba zhes bstan to/ /chos rnams ngo bo nyid kyis zhi/ /rtsa ba dag cing 'od kyang gsal/ /'gog pa dang ni chos rnams mtshungs/ /thams cad mtha' gnyis rab tu spangs/ /sngon
85a3(mdo sde): du skyes pa'i chos rnams kyang / /de ma thag tu 'gag par 'gyur/ /dgag pa med par skye ba med/ /skye ba med par zad pa med/ /de ltar gang gi blo tshol ba/ /de ni chags med zad
85a4(mdo sde): med lam/ /lam ni gzings dang 'dra bar bstan/ /mdor na gzings ni spang bar bya/ /gang bsags spang bar bya ba yi/ /chos de la ni ci zhig dga'/ /lam spangs thang la gnas
85a5(mdo sde): pa de| |rnal 'byor pa ni grol zhes brjod/ /des ni lam gyi ye shes kyis/ /gang phyir chos kun bsgoms pas na/ /grol ba'i mtshan nyid rab bstan pa/ /de ni gang du'ang
85a6(mdo sde): rtsod pa med/ /skra dang ba spu sen mo so/ /sha dang rus pa khrag dang zhag /tshil dang shas rgyas phyis dang / /mkhris pa bad kan klad pa dang / /mcher pa rgyus pa gnye ma dang / /
85a7(mdo sde): gcin gyi phung po lus zhes brjod/ /rnal 'byor pas ni lus rnams la/ /yod min kun brtags tsam du mthong / /'di la byed dang tshor ba dang / /mthong ba po ni gang yang med/ /
85b1(mdo sde): lus zhes bya bar rang bzhin gyis/ /grong stong dang ni 'dra ba'o/ /tshor ba myong bar rab bstan pa/ /tshor ba po las tshor ba gzhan/ /gud na yod pa ma yin na/ /gang gis de ni myong bar 'gyur//
85b2(mdo sde): byang chub ci 'dra de bzhin du/ /zhi zhing dag la 'od gsal bar/ /tshor ba 'di la mkhas rnams kyis/ /dran pa de la nye bar bzhag /lus la sems ni mi mthong ste/ /sems la yang ni
85b3(mdo sde): sems de bzhin/ /de ltar shes nas 'khrug pa med/ /grol ba po ni dga' ba'ang med/ /sems tsam du ni rab mthong ste/ /kun tu rtog pa kun spangs kyang / /sgrib pa med pa'i spyod
85b4(mdo sde): yul can/ /rnal 'byor gtong ba'ang ma yin no/ /chos rnams rang 'byung ma yin te/ /gang gis kyang ni bsgrubs pa med/ /grangs med cing ni yi ge med/ /de ni nam mkha' 'dra
85b5(mdo sde): ba'i mtshan/ /chos 'di rtogs par khong chud nas/ /chos shes pa yi rnal 'byor can/ /mnyam pa nyid la rab gnas pa/ /'jug pa med cing ldog pa'ang med/ /gang gis chos
85b6(mdo sde): dran 'di 'dra ste/ /thams cad chos las mi g.yo ba/ /de dag pha rol phyin pa brtan/ /sangs rgyas bstan la sbyin pa sbyong / /sangs rgyas don rnams kun la mkhas/ /sgrib pa kun gyi
85b7(mdo sde): dri ma med/ /dkar po thams cad yang dag spyod/ /sems can kun la phan par bzhed/ /rigs dang gzugs dang yon tan las/ /rdzogs pa'i byang chub mkhas pa gang / /yang
86a1(mdo sde): dag dran pa de dag ni/ /dkar po'i chos kyis rab tu rgyas/ /gang zhig rtag tu mnyam bzhag cing / /chos la dran pa mi g.yeng ba/ /des ni 'das dang ma 'ongs
86a2(mdo sde): pa'i| |sangs rgyas thams cad mnyes par byas/ /dam pa'i chos la brten chos can/ /chos rjes dran pa spyod yul ba/ /byang chub sems dpa' brtul zhugs brtan/ /rdzogs pa'i
86a3(mdo sde): byang chub rtogs par 'gyur/ /chos rnams ci 'dra de bzhin du/ /bdag 'gyur snyam du gang dran pa/ /byang chub sems dpa' mnyam bzhag des/ /chos dran pa 'di shes par bya/ /
86a4(mdo sde): nga yir med cing ngar 'dzin med/ /chos rnams ci 'dra de ltar bdag /'gyur ro snyam du dran pa ni/ /chos rjes dran pa 'di bsgom yin/ /bla na med pa bsod nams zhing / /dge
86a5(mdo sde): 'dun sangs rgyas slob ma rnams/ /sangs rgyas byang chub 'gyur ba dag /rtag tu yang dag rjes su dran/ /rgya mtsho lta bur dpag dka' rnams/ /bdag gis rjes su dran pa yi/ /
86a6(mdo sde): bsod nams rab tu gang bsags des/ /sems can de bzhin gshegs gyur cig /mi ldog ngang tshul can rnams kyi/ /tshul khrims yang dag rjes dran pa/ /sems can kun
86a7(mdo sde): la phan sems pa/ /mchog gis bsod nams gang bskyed pa/ /sems can rnams la phan 'dod phyir/ /de dag rdzogs pa'i byang chub bsngo/ /sems can kun la phan byed pa/ /
86b1(mdo sde): de ni tshul khrims dran zhes bya/ /zang zing med pas chos btang dang / /nyon mongs spangs pa'i gang dge ba/ /sems can kun la phan pa'i phyir/ /snying rje'i bdag nyid bsngo bar byed/ /
86b2(mdo sde): gtong ba rjes dran phun sum tshogs/ /zhing dang skye la rab gnas pa/ /mtshan ma med cing rtsol med pa/ /nyi ma bzhin du kun tu shar/ /lha rnams kun gyi dge ba gang / /dge ba'i
86b3(mdo sde): las las rab byung ba/ /bde de sems can thams cad phyir/ /snying rje'i bdag nyid de ltar 'dod/ /gang gis 'jig rten lhar gyur nas/ /sangs rgyas bla na med gyur pa/ /bde ba de dag
86b4(mdo sde): rtag tu bya/ /bdag gis de lta de ltar bsgrub// //bam po lnga pa/ de nas byang chub sems dpa' sems dpa' chen po rtsom pa med dang / byang chub sems dpa'
86b5(mdo sde): sems dpa' chen po blo gros rnam par gnon dang gnyis ka g.yog dang bcas te/ bcom ldan 'das ga la ba der dong nas lhags pa dang / bcom ldan 'das kyi zhabs la mgo bos
86b6(mdo sde): phyag btsal nas/ lan du ma bskor ba byas te bcom ldan 'das kyis gnang nas phyogs gcig tu 'dug ste/ g.yog dang bcas te phyogs gcig tu 'dug nas/ skyes bu dam pa de
86b7(mdo sde): gnyis kyis bcom ldan 'das la 'di skad ces gsol to/ /bcom ldan 'das/ bdag cag gnyis 'dir gcig tu 'dus nas chos yang dag par brjod pa bgyis na/ sangs rgyas
87a1(mdo sde): bcom ldan 'das rnams ni mi mkhyen pa'am/ mi rig pa'am/ rnam par mi mkhyen pa cung zad kyang mi mnga' ba lags na/ bcom ldan 'das/ bdag
87a2(mdo sde): cag gnyis kyis chos yang dag par brjod pa dang mthun pa bgyis pa lags sam/ bcom ldan 'das kyis bka' stsal pa/ rigs kyi bu dag /de de bzhin te/ ji skad smras pa de
87a3(mdo sde): lta'o| |sangs rgyas bcom ldan 'das rnams ni mi mkhyen pa'am/ mi rig pa'am/ rnam par mi mkhyen pa cung zad tsam yang mi mnga' ste/ sangs rgyas bcom ldan 'das rnams ni
87a4(mdo sde): thams cad du sgrib pa mi mnga' ba'i ye shes can te/ rigs kyi bu/ khyed gnyis kyis chos yang dag par brjod pa dang mthun par byas so/ /rigs kyi bu dag /byang chub sems dpa'
87a5(mdo sde): rnams kyi gang ci smra ba dang / kun smra ba de thams cad ni de bzhin gshegs pa'i byin gyi rlabs su rigs par bya'o/ /rigs kyi bu dag /legs so/ /legs so/ /ji ltar khyod
87a6(mdo sde): gnyis kyis byas pa de bzhin du chos yang dag par brjod par bya'o/ /rigs kyi bu/ khyed gnyis kyis chos yang dag par brjod pa 'dis sangs rgyas kyi bya ba byas so/ /de
87a7(mdo sde): bzhin gshegs pa'ang khyed gnyis kyis chos yang dag par brjod pa la rjes su yi rang ngo / /de nas tshe dang ldan pa shA ri'i bus byang chub sems dpa' rtsom pa med la 'di skad
87b1(mdo sde): ces smras so/ /rigs kyi bu/ khyod ci'i phyir rtsom pa med ces bya/ byang chub sems dpa' rtsom pa med kyis smras pa/ btsun pa shA ra dwa ti'i bu/ gang byang chub sems dpa'i lus dang / ngag
87b2(mdo sde): dang | yid kyi las kyi mtha' ni shin tu byang ba/ bya ba thams cad la mi chags pa/ gang yang mi tshol ba/ cung zad kyang spang bar mi 'dod pa/ thob par mi 'dod pa/ 'das pa dang /
87b3(mdo sde): ma 'ongs pa dang / da ltar byung ba de bzhin nyid du mnyam par mthong ba/ tha ma dang / 'bring dang / rab kyi chos cung zad kyang yang dag par rjes su mi mthong ba de ni rtsom pa med ces bya'o//
87b4(mdo sde): btsun pa shA ra dwa ti'i bu/ chos thams cad ni gzod ma nas med par gyur na/ rtsom pa med pa'o/ /btsun pa shA ra dwa ti'i bu/ gal te chos 'ga' zhig gzod ma nas yod par gyur na ni de
87b5(mdo sde): brtsam par bya na chos gang yang gzod ma nas yod pa ma yin te/ gzod ma nas med pa'i phyir chos thams cad ni brtsams pa med pa'o/ /tshe dang ldan pa shA ra dwa ti'i bus smras pa/ de
87b6(mdo sde): lta yin na khyod kyis chos yang dag par brjod pa de ji ltar byas/ byang chub sems dpa' rtsom pa med kyis smras pa/ btsun pa shA ra dwa ti'i bu/ brtsams pa med pa nyid bdag gis
87b7(mdo sde): chos yang dag par rjed pa byas pa'o/ /btsun pa shA ra dwa ti'i bu/ 'di ji snyam du sems/ gang khyod kyis dri ba dris pa 'di ci khyod kyis 'di brtsams te dris sam/ 'on te ma brtsams
88a1(mdo sde): par dris/ de gal te khyod kyis brtsams te dris na ni ci la rten te brtsams/ gang rtsom pa dang bcas pa de ni 'dri ba ma yin no/ /rtsom pa'ang gzhan la 'dri
88a2(mdo sde): pa'ang gzhan zhes ni byar mi 'thad do/ /ci stem brtsams par dris na ni khyod gtam 'di la zhugs pa yin no/ /tshe dang ldan pa shA ra dwa ti'i bus smras pa/ rigs kyi bu/ gang bdag
88a3(mdo sde): dang khyod kyi brjod pa de ji ltar blta bar bya/ byang chub sems dpa' rtsom pa med gyis smras pa/ btsun pa shA ra dwa ti'i bu/ 'di lta ste/ dper na/ sgyu ma sprul pa'i brjod pa ji lta
88a4(mdo sde): bar de bzhin nyid dang / chos kyi dbyings la gnas pa'i byang chub sems dpa'i brjod pa'ang de ltar blta bar bya'o/ /btsun pa shA ra dwa ti'i bu/ sgyu ma sprul pa la ni sems dang /
88a5(mdo sde): sems las byung ba'i chos rnams med do/ /gang la sems dang / sems las byung ba'i chos rnams med pa de ci zhig rtsom par 'gyur/ btsun pa shA ra dwa ti'i bu/ sgyu ma mkhan gyi
88a6(mdo sde): 'phen pa'i dbang gis sgyu ma sprul pa'i brjod pa 'byung ba ji lta bar de bzhin nyid dang / chos kyi dbyings la gnas pa'i byang chub sems dpa'i brjod pa'ang de ltar blta
88a7(mdo sde): bar bya'o/ /tshe dang ldan pa shA ri'i bus smras pa/ rigs kyi bu/ sgyu ma sprul pa ni 'byung ba'ang ma yin/ ma byung ba'ang ma yin na/ ci khyod kyang byung ba'ang ma yin/
88b1(mdo sde): ma byung ba'ang ma yin nam/ byang chub sems dpa' rtsom pa med kyis smras pa/ btsun pa shA ri'i bu/ de bzhin gshegs pas chos thams cad sgyu ma lta bur mngon par rdzogs
88b2(mdo sde): par sangs rgyas nas rab tu ma bshad dam/ smras pa/ rigs kyi bu/ de de bzhin te/ de bzhin gshegs pas chos thams cad sgyu ma lta bur mngon par rdzogs par sangs
88b3(mdo sde): rgyas nas rab tu bshad de/ /byang chub sems dpa' rtsom pa med kyis smras pa/ btsun pa shA ri'i bu/ ji ltar sgyu ma byung ba'ang ma yin/ ma byung ba'ang ma yin pa de bzhin du sgyu ma
88b4(mdo sde): lta bu'i chos de dag thams cad kyang byung ba'ang ma yin/ ma byung ba'ang ma yin par blta bar mi bya'am/ btsun pa shA ri'i bu/ gal te byung ba'am/ ma byung ba zhig yod na
88b5(mdo sde): ni sgyu ma lta bur yang bstan par mi 'gyur ro/ /tshe dang ldan pa shA ri'i bus smras pa/ rigs kyi bu/ khyod su'i ched du spyod/ byang chub sems dpa' rtsom pa med kyis smras pa/ btsun
88b6(mdo sde): pa shA ri'i bu/ kho bo ni don nam/ don ma yin pa'i ched la'ang mi skyod do/ /de ci'i phyir zhe na/ gang don gyi ched la spyod pa de ni dmigs pa la spyod pa'o/ /dmigs pa la spyod pa de
88b7(mdo sde): ni sangs rgyas rnams mnyes par byed pa ma yin no/ /de ci'i phyir zhe na/ dmigs pa la spyod pa de ni rjes su mthun pa'i bzod pa'ang mi 'thob ste/ bzod pa med na sangs rgyas
89a1(mdo sde): mnyes par byed pa ma yin no/ /'on te don ma yin pa'i ched la spyod na ni log par lta ba la spyod pa'o/ /log par lta ba ni don med pa'o/ /tshe dang ldan pa shA
89a2(mdo sde): ri'i dus smras pa/ rigs kyi bu/ gang dag don dang / don ma yin pa'i ched la mi spyod pa de dag gang du spyod/ byang chub sems dpa' rtsom pa med kyis smras pa/ btsun pa shA ri'i bu/ byis
89a3(mdo sde): pa so so'i skye bo rnams gang la spyod pa de nyid la de dag spyod do/ /smras pa/ rigs kyi bu/ byis pa so so'i skye bo rnams gang la spyod/ byang chub sems dpa' rtsom pa med kyis smras pa /
89a4(mdo sde): btsun pa shA ri'i bu/ de bzhin gshegs pa dgra bcom pa yang dag par rdzogs pa'i sangs rgyas rnams gang la spyod pa de nyid la byis pa so so'i skye bo thams cad kyang spyod mod kyi/ de
89a5(mdo sde): bzhin gshegs pa dgra bcom pa yang dag par rdzogs pa'i sangs rgyas rnams pa gang la spyod pa de nyid la bdag cag kyang spyod do snyam du mi sems so/ /tshe dang ldan pa shA ri'i bus smras
89a6(mdo sde): pa| rigs kyi bu/ sangs rgyas kyi yul la ni byis pa so so'i skye bo rnams kyi go skabs med pa ni/ ji ltar de bzhin gshegs pa dgra bcom pa yang dag par rdzogs pa'i sangs rgyas
89a7(mdo sde): rnams gang la spyod pa de nyid la byis pa so so'i skye bo rnams kyang spyod de/ 'di ni 'gal lo/ byang chub sems dpa' rtsom pa med kyis smras pa/ tshe dang ldan pa shA ri'i bu/ sangs
89b1(mdo sde): rgyas kyi yul shes sam/ shA ri'i bus smras pa/ sbrang bu 'dra ba bdag lta bus sangs rgyas kyi yul shes par ga la zhus mod kyi/ 'on kyang rigs kyi bu/ de bzhin gshegs pa las thos
89b2(mdo sde): nas ni nyan thos rnams kyis kyang shes te/ rigs kyi bu/ sangs rgyas kyi yul ni mtha' yas mu med do/ /sangs rgyas kyi yul las rnam par grol ba'i yul ni gang yang med do/ /byang chub
89b3(mdo sde): sems dpa' rtsom pa med kyis smras pa/ btsun pa shA ri'i bu/ gal te sangs rgyas kyi yul las rnam par grol ba'i yul med na ci'i phyir khyod kyis sangs rgyas kyi yul la byis pa so so'i
89b4(mdo sde): skye bo rnams kyi go skabs med ces smras/ tshe dang ldan pa shA ri'i bus smras pa/ de bzhin gshegs pa rnams ni 'jig rten gyi yul la las yang dag par 'das pa'o/ /byis pa so so'i skye bo
89b5(mdo sde): rnams ni 'jig rten nyid ni spyod pa'o/ /de bas na sangs rgyas kyi yul la byis pa so so'i skye bo rnams kyi go skabs med do/ /byang chub sems dpa' rtsom pa med kyis smras pa/ btsun
89b6(mdo sde): pa shA ri'i bu/ 'di ji snyam du sems/ de bzhin gshegs pas ci zhig mngon par rdzogs par sangs rgyas/ gang du bzhugs nas su'i don mdzad/ smras pa/ rigs kyi bu /
89b7(mdo sde): gang de bzhin gshegs pas mngon par rdzogs par sangs ma rgyas pa'i chos gang yang med de/ chos thams cad mngon par rdzogs par sangs rgyas nas sems can rnams kyi don
90a1(mdo sde): mdzad cing 'dus byas nyid la spyod do/ /byang chub sems dpa' rtsom pa med kyis smras pa/ gal te de ltar shes na ci'i phyir de bzhin gshegs pa 'jig
90a2(mdo sde): rten gyi yul las yang dag par 'das zhes smras/ de ni gnas brtan shA ri'i bus khong du ma chud do/ /btsun pa shA ri'i bu/ gal te de bzhin gshegs pa rnams 'jig rten gyi yul
90a3(mdo sde): las yang dag par 'das su zin na de bzhin gshegs pas ci zhig mngon par rdzogs par sangs rgyas shing / gang du bzhugs nas su'i don mdzad par 'gyur te/ 'di la gnas
90a4(mdo sde): brtan shA ri'i bus smras pa ni shin tu nyams so/ /de skad ces smras pa dang / tshe dang ldan pa shA ri'i bus byang chub sems dpa' sems dpa' chen po rtsom pa med la 'di skad ces
90a5(mdo sde): smras so/ /rigs kyi bu/ bdag ni 'di ltar byang chub kyi sems dang thams cad mkhyen pa'i ye shes las shin tu nyams shing / nyan thos kyis la'ang shin tu gnas pas bdag
90a6(mdo sde): ni sngon nas kyang nyams so/ /rigs kyi bu/ bdag ni khyod kyi spobs pa 'di la rjes su yi rang ngo / /sems can thams cad kyang khyod kyi spobs pa 'di lta bu thob par gyur
90a7(mdo sde): cig / gtam brjod pa 'di bstan pa na byang chub sems dpa' brgyad khri ni mi skye ba'i chos la bzod pa thob par gyur to/ /lha'i bu drug stong ni chos rnams la chos kyi
90b1(mdo sde): mig rdul dang bral zhing dri ma med pa rnam par dag go / dge slong lnga stong ni nyan thos kyi sems las log nas bla na med pa yang dag par rdzogs pa'i byang chub tu sems bskyed de/
90b2(mdo sde): de dag bcom ldan 'das kyis sangs rgyas kyi zhing tha dad pa rnams su byang chub mngon par rdzogs par 'tshang rgya'o zhes lung bstan to/ /de nas bcom ldan 'das la byang chub
90b3(mdo sde): sems dpa' sems dpa' chen po rtsom pa med kyis 'di skad ces gsol to/ /bcom ldan 'das/ byang chub sems dpa' sems dpa' chen po ji ltar na gzung ba dang / 'dzin pa
90b4(mdo sde): la mkhas pa lags/ bcom ldan 'das kyis bka' stsal pa/ gang gi tshe byang chub sems dpa' rnams kyis thams cad yang dag par shes pa de'i tshe gzung ba dang / 'dzin pa
90b5(mdo sde): la mkhas pa yin no/ /byang chub sems dpa' rtsom pa med kyis gsol pa/ bcom ldan 'das/ thams cad ji ltar shes par bgyi/ bcom ldan 'das kyis bka' stsal
90b6(mdo sde): pa| rigs kyi bu/ rmi lam dang / sgyu ma dang / dri za'i grong khyer dang / smig rgyu dang / mgal me bskor ba dang / skra shad 'dzings pa dang / sprul pa dang / brag ca dang /
90b7(mdo sde): gzugs brnyan lta bur thams cad blta bar bya'o/ /byang chub sems dpa' rtsom pa med kyis gsol pa/ bcom ldan 'das/ gang rmi lam dang / sgyu ma dang / dri za'i grong
91a1(mdo sde): khyer dang / smig rgyu dang / mgal me bskor ba dang / skra shad 'dzings pa dang / sprul pa dang / brag ca dang / gzugs brnyan lta bur blta ba
91a2(mdo sde): thams cad gang lags/ bcom ldan 'das kyis bka' stsal pa/ rigs kyi bu/ thams cad ces bya ba ni mig dang / gzugs dang / rna ba dang / sgra dang / sna dang / dri dang / lce dang /
91a3(mdo sde): ro dang | lus dang / reg bya dang / yid dang / chos rnams te/ rigs kyi bu/ de dag ni gang rmi lam dang / sgyu ma dang / dri za'i grong khyer dang / smig rgyu dang / mgal me bskor ba
91a4(mdo sde): dang | skra shad 'dzings pa lta bu dang / sprul pa dang / brag ca dang / gzugs brnyan lta bur blta bar bya ba'i shes pa thams cad do/ /de la 'dzin pa ni mig dang / rna ba dang /
91a5(mdo sde): sna dang / lce dang / lus dang / yid rnams so/ /gzung ba ni gzugs dang / sgra dang / dri dang / ro dang / reg bya dang / chos rnams te/ gzung ba dang / 'dzin pa'i chos
91a6(mdo sde): 'di dag rnam pa dang / tshul thams cad kyis shes pa dang / khong du chud pa dang / ston nus pa de ni thams cad mkhyen pa zhes bya'o/ /thams cad mkhyen pa gang yin pa de
91a7(mdo sde): ni bag la nyal ba med pa/ nyon mongs pa med pa/ ngar 'dzin pa med pa/ nga yir 'dzin pa med pa/ nam mkha' dang mtshungs pa/ mi 'gyur ba/ sems can thams cad la
91b1(mdo sde): sems mnyam pa/ sems can thams cad la phan pa'i sems dang ldan pa/ thams cad du dben pa'i sems dang ldan pa/ thams cad du lhun gyis grub pa/ lhun gyis grub
91b2(mdo sde): pa'i chos can/ sems can gyi snying po/ sems can thams cad kyi dam pa/ sgrib pa med pa'i chos can/ snying rje chen po dang ldan pa/ mi bskyod pa'i chos can/ yang dag par
91b3(mdo sde): rdzogs pa'i sangs rgyas zhes bya'o/ /byang chub sems dpa' rtsom pa med kyis gsol pa/ bcom ldan 'das/ byang chub sems dpa' sangs rgyas bcom ldan 'das rnams
91b4(mdo sde): kyi chos nyid 'di khong du chud par 'tshal bas ji lta bur bgyi / bcom ldan 'das kyis bka' stsal pa/ rigs kyi bu/ byang chub sems dpa' sangs rgyas bcom ldan
91b5(mdo sde): 'das rnams kyi chos nyid 'di khong du chud par 'dod pas sems can thams cad kyi ngan du byas pa dang / mi snyan pa thams cad bzod par bya ba'i phyir sems dang mtshungs
91b6(mdo sde): par bya'o/ /bdag dang / sems can gzhan rnams kyi rtog pa dang / rnam par rtog pa'i nyon mongs pa'i dri ma thams cad bkur ba'i phyir sems chu dang mtshungs par bya'o/ /shes
91b7(mdo sde): rab kyis bdag dang / sems can gzhan rnams kyi las dang / nyon mongs pa'i rtsi shing bsreg pa'i phyir sems me dang mtshungs par bya'o/ /chags pa thams cad dang dbral ba'i
92a1(mdo sde): ba'i phyir sems rlung dang mtshungs par bya'o/ /thams cad du sgrib pa med pa'i ngo bo nyid kyis sems nam mkha' dang mtshungs par bya'o/ /thams
92a2(mdo sde): cad du 'jigs pa med cing skrag pa med pas byang chub sems dpas seng ge dang mtshungs par bya'o/ /shin tu dul ba'i sems can thams cad kyi khur khyer ba'i phyir byang
92a3(mdo sde): chub sems dpas glang po che dang mtshungs par bya'o/ /dam pa'i chos kyi char 'bebs pa'i phyir byang chub sems dpas sprin lta bur bya'o/ /sems can thams cad la ye
92a4(mdo sde): shes kyis snang bar byed pa'i phyir byang chub sems dpas nyi ma lta bur bya'o/ /thams cad du sems can thams cad la rtag tu bde bar snang ba'i phyir byang chub sems dpas
92a5(mdo sde): zla ba lta bur bya'o/ /thams cad mkhyen pa'i ye shes kyis rin po che'i gling chen por phyogs pa'i phyir byang chub sems dpas ded dpon lta bur bya'o/ /sems can thams
92a6(mdo sde): cad kyi nyon mongs pa'i nad thams cad gso ba'i phyir byang chub sems dpas sman pa lta bur bya'o/ /sems can thams cad kyi chos la the tshom za ba'i zug rdu 'don pa'i
92a7(mdo sde): phyir byang chub sems dpas zug rdu 'byin pa lta bur bya'o/ /thams cad mkhyen pa'i ye shes kyi phyogs la mkhas pa'i phyir byang chub sems dpas gdos pa 'dzin pa lta bur
92b1(mdo sde): bya'o| |'khor ba'i rgya mtsho las sems can sgrol ba la mkhas pa'i phyir byang chub sems dpas gru lta bur bya'o/ /sems can thams cad kyi 'tsho bar gyur pa'i phyir byang chub sems
92b2(mdo sde): dpas stegs bu lta bur bya'o/ /sems can thams cad mtshungs par 'jug pa'i phyir byang chub sems dpas lam po che lta bur bya'o/ /byang chub kyi phyogs kyi chos rin po che thams
92b3(mdo sde): cad phun sum tshogs pa'i phyir byang chub sems dpas rin po che'i gling lta bur bya'o/ /yid bzhin gyi nor bu rin po che 'dra bar bsam pa thams cad yongs su skong ba'i phyir byang
92b4(mdo sde): chub sems dpas yid bzhin gyi nor bu rin po che lta bur bya'o/ /legs par byas pa'i las byed pa'i phyir byang chub sems dpas cang shes su bya'o/ /shes rab zab cing gting
92b5(mdo sde): dpag dka' ba'i phyir byang chub sems dpas rgya mtsho lta bur bya'o/ /sangs rgyas kyi byang chub las bsam pa mi g.yo ba'i phyir byang chub sems dpas ri rab dang mtshungs par
92b6(mdo sde): bya'o| |kun nas mdzes pa'i phyir byang chub sems dpas dpag bsam gyi shing lta bur bya'o/ /mthong bar dka' ba'i phyir byang chub sems dpas dzam+bu'i chu bo'i gser 'dra bar
92b7(mdo sde): bya'o| |chos la dbang thob pa'i phyir byang chub sems dpas brgya byin lta bur bya'o/ /rab tu zhi ba'i spyod lam phun sum tshogs pa'i phyir byang chub sems dpas tshangs pa lta bur
93a1(mdo sde): bya'o| |dam pa'i chos yongs su skyong ba'i phyir byang chub sems dpas 'jig rten skyong ba lta bur bya'o/ /dge ba bcu'i las kyi lam la bsten pa'i phyir
93a2(mdo sde): byang chub sems dpas 'khor los bsgyur ba lta bur bya'o/ /sangs rgyas bcom ldan 'das rnams kyi gsang ba 'dzin pa'i phyir byang chub sems dpas blon po chen po lta bur
93a3(mdo sde): bya'o| |dge sbyong la gnas pa'i phyir byang chub sems dpas mngon par 'byung ba la dga' bar bya'o/ /lus dang / ngag dang / sems zhi ba'i phyir byang chub sems dpas dge
93a4(mdo sde): sbyong du bya'o/ /bsam gtan dang / ting nge 'dzin dang / snyoms par 'jug pa dang / mngon par shes pa dang / rig pa dang / rnam par grol ba phun sum tshogs pa'i phyir byang chub
93a5(mdo sde): sems dpas dgon pa par bya'o/ /stong pa nyid rtogs pa khong du chud pa'i byang chub sems dpas bsam gtan par bya'o/ /mi'am ci dang / lto phye chen po dang / rig sngags
93a6(mdo sde): 'chang grub pa 'dul ba la mkhas pa'i phyir byang chub sems dpas dben pa la mngon par dga' bar bya'o/ /rig pa gsum rtogs par khong du chud pa'i phyir byang chub
93a7(mdo sde): sems dpas rig sngags 'chang du bya'o/ /mngon par shes pa drug thob pa'i phyir byang chub sems dpas mngon par shes pa'i ye shes su bya'o/ /phung po dang / khams dang /
93b1(mdo sde): skye mched la mkhas pa'i phyir byang chub sems dpas mang du thos par bya'o/ /bstan bcos thams cad la mkhas pa'i phyir byang chub sems dpas slob dpon du bya'o/ /zang zing med par
93b2(mdo sde): chos ston pa'i phyir byang chub sems dpas chos smra bar bya'o/ /'dod chags dang / zhe sdang dang / gti mug btul ba'i phyir byang chub sems dpas 'dul ba 'dzin par bya'o/ /thams cad du
93b3(mdo sde): rung ba la tshod shes pa'i phyir byang chub sems dpas ma mo 'dzin par bya'o/ /tshol ba thams cad dang bral ba'i phyir byang chub sems dpas dul bar bya'o/ /'dod chags dang bral
93b4(mdo sde): ba'i phyir byang chub sems dpas mi rgod par bya'o/ /zhe sdang dang bral ba'i phyir byang chub sems dpas ma khengs par bya'o/ /gti mug dang bral ba'i phyir byang chub sems dpas mu
93b5(mdo sde): cor mi smra bar bya'o/ /ngag bsngams pa'i phyir byang chub sems dpa' tshig 'chol bar mi smra bar bya'o/ /theg pa chen po la 'dzud pa'i phyir byang chub sems dpas ded dpon du
93b6(mdo sde): bya'o| |byang chub tu dam bcas pa nyams 'og tu chud pa'i phyir byang chub sems dpas khur rtsa ba lta bur bya'o/ /sems can thams cad brten pa'i phyir byang chub sems dpas skyed mos
93b7(mdo sde): tshal 'dra bar bya'o/ /thams cad mkhyen pa'i ye shes kyi zong yongs su rdzogs pa'i phyir byang chub sems dpas grong khyer lta bur bya'o/ /sems can thams cad la bu gcig pa
94a1(mdo sde): bzhin du byams pa dang ldan pa'i phyir byang chub sems dpas phan pa 'dod par bya'o/ /sems can thams cad kyi ci bya ba yongs su thob par bya ba'i phyir
94a2(mdo sde): byang chub sems dpas bran lta bur bya'o/ /rigs kyi bu/ gzhan yang / byang chub sems dpa' rnams ni rma rgod dag la drang ba rnams yin no/ /khengs pa dag la nga rgyal med pa rnams
94a3(mdo sde): yin no/ /g.yo can dag la g.yo med pa rnams yin no/ /thibs po spyod pa dag la sgyu med pa dang ldan pa rnams yin no/ /log par zhugs pa dag la snying rje dang ldan pa rnams
94a4(mdo sde): yin no/ /ngo tsha med pa dag la ngo tsha dang ldan pa rnams yin no/ /mu cor smra ba dag la khrel yod pa phun sum tshogs pa rnams yin no/ /phas kyi rgol ba thams cad la sems
94a5(mdo sde): spam gong ba rnams yin no/ /'khor thams cad la bag tsha ba med pa rnams yin no/ /'jig rten gyi chos thams cad kyis mi gos pa rnams yin no/ /bdud thams cad kyis
94a6(mdo sde): mi 'phogs pa rnams yin no/ /phas kyi rgol ba thams cad kyis mi thul ba rnams yin no/ /bla ma dag la gus pa dang bcas pa rnams yin no/ /'phags pa dag la zhes dang bcas
94a7(mdo sde): pa rnams yin no/ /mang du thos pa dag la ri mor byed pa rnams yin no/ /bsam gtan dag la ngo mtshar thob pa rnams yin no/ /mkhas pa dag la lhag pa'i bsam pa 'jug
94b1(mdo sde): pa rnams yin no/ /chos smra ba dag la sangs rgyas tsam du phangs par sems pa dang ldan pa rnams yin no/ /byang chub sems dpa' dag la skyabs su song ba rnams yin no/ /sangs
94b2(mdo sde): rgyas dag la bsam pa thams cad kyis zhugs pa rnams yin no/ /nan tan dag la snying por 'du shes pa rnams yin no/ /nyon mongs pa thams cad kyis mi 'jigs pa rnams yin
94b3(mdo sde): no| |snying rje chen po la phyogs pas mya ngan las 'das pa la mi lta ba rnams yin no/ /sems can thams cad yongs su smin par byed pa la mngon par dga' bas 'khor ba la phyogs
94b4(mdo sde): pa rnams yin no/ /rnyed pa dang / bkur sti thams cad la mi lta bas zang zing med par chos ston pa rnams yin no/ /mi rtag pa dang / sdug bsngal ba dang / bdag med pa dang /mi gtsang
94b5(mdo sde): ba yongs su shes pas sems phyin ci ma log pa rnams yin no/ /yul thams cad la mi lta bas sems rnam par grol ba rnams yin no/ /'phags pa'i rigs su skyes pas
94b6(mdo sde): rigs phun sum tshogs pa rnams yin no/ /rab tu byung ba mang bas blo phun sum tshogs pa rnams yin no/ /sdug bsngal dang / kun 'byung ba dang / 'gog pa dang / lam shes pas
94b7(mdo sde): 'phags pa rnams yin no/ /tshul khrims dang / thos pa dang / bag yod pa la gnas pas skyes bu dam pa rnams yin no/ /'du byed bdag med par yongs su shes pa dang ldan
95a1(mdo sde): pas sems can thams cad la sems mnyam pa rnams yin no/ /'phags pa'i phyag rgyas btab pas log par mi ltung ba'i chos can rnams yin no//
95a2(mdo sde): phyir mi ldog pa'i phyag rgyas btab pas byang chub kyi snying por gzhol ba rnams yin no/ /spyod lam mdzes pa phun sum tshogs pas byang chub sems dpa' rtag tu gtsang ma
95a3(mdo sde): yang dag par spyod pa rnams yin no/ /'jig rten gyi gsang tshig la mngon par dga' ba ma yin no/ /sdig pa'i grogs po la mngon par dga' ba ma yin no/ /rnyed pa dang / bkur
95a4(mdo sde): sti dang / tshigs su bcad pa la mngon par dga' ba ma yin no/ /'du 'dzi dag la chags pa ma yin no/ /yul rgyus kyi gtam dang / rgyal po'i gtam dang / chom rkun gyi
95a5(mdo sde): gtam dang / bud med kyi gtam dang / gzhad gad kyi gtam dang / dmag gi gtam dang / 'thab cing rtsod pa'i gtam la chags pa ma yin no/ /yul ngan pa dang / ljongs ngan
95a6(mdo sde): pa dang / yul 'khor ngan pa dang / grong dang / grong khyer dang / tshong dus dang / ri brag ngan pa rnams la chags pa ma yin no/ /gar dang / bro dang / bzhad gad dang / glu la chags
95a7(mdo sde): pa ma yin no/ /gzhan yang / rigs kyi bu/ byang chub sems dpa' rnams sems can ser sna can rnams la chags pa ma yin no/ /tshul khrims 'chal ba rnams dang / mtshams
95b1(mdo sde): so sor bcad pa rnams dang / rgyun sman du gyur pa rnams la chags pa ma yin no/ /gnod sems kyi tha ba dang / zhe sdang mang ba rnams la chags pa ma yin no/ /le lo can rnams dang /
95b2(mdo sde): brtson 'grus chung zhing brtson 'grus btang ba rnams la chags pa ma yin no/ /g.yeng zhing phyin ci log tu gyur la rnam par 'phro ba'i sems la chags pa ma yin no/ /shes rab
95b3(mdo sde): 'chal ba rnams dang / blun pa lkugs pa'i rang bzhin can rnams la chags pa ma yin no/ /byang chub sems dpa' rnams ni chos dang / zang zing dang / mi 'jigs pa rab tu
95b4(mdo sde): sbyin pa la mngon par dga' ba yin no/ /'dod chags dang / zhe sdang dang / gti mug yang dag par chad pa'o/ /rnal 'byor chen po'i rnal 'byor pa/ sgra bsnyungs pa la dga' ba'o//
95b5(mdo sde): tshig mi mang zhing dul ba'o/ /zhi zhing nye bar zhi ba la dben pa dang / nags tshal thibs po dang / rtswa dang / shing dang / ldam ldum yod pa dang / sa khyon chung ngu dang / chu ngogs dang /
95b6(mdo sde): ri khrod dang / phug sna tshogs dang / ri dang / rdo dang / rtse mo dang / g.ye'i phyogs rnams la mngon par dga' ba yin no/ /zhi ba dang / rab tu zhi ba dang / nye bar zhi ba'i phyogs de
95b7(mdo sde): dag la rab tu dga' ba yin te/ gnas bcas pa'i phyogs de dang / de dag tu nam gyi cha stod dang / nam gyi cha smad la mi nyal bar rnal 'byor la brtson par gnas pa dang / thos pa dang /
96a1(mdo sde): sems pa dang / sgom pa stug po'i mthong na gnas pa dang / bsam gtan dang / ting nge 'dzin dang / gzungs dang / dbang dang / bzod pa'i sgo brgya
96a2(mdo sde): stong la rnam par rgyu ba dang / chos kyi sgo brgya stong dpag tu med pa dag rab tu rnam par 'byed pa dang / sangs rgyas brgya stong yang mthong ba dang / ting nge 'dzin gyi sgo brgya stong yang
96a3(mdo sde): thob pa dang / gzungs kyi sgo brgya stong yang mngon du byed pa dang / sems can bye ba khrag khrig brgya stong yang yongs su smin par byed pa de lta bu de dag la mngon par dga' ba
96a4(mdo sde): yin te/ rigs kyi bu/ byang chub sems dpas de 'dra bar bya'o/ /de lta bus ni sangs rgyas bcom ldan 'das rnams kyi chos nyid khong du chud par nus so/ /de nas bcom ldan
96a5(mdo sde): 'das la byang chub sems dpa' sems dpa' chen po rtsom pa med kyis 'di skad ces gsol to/ /bcom ldan 'das/ theg pa chen po ni bag mchis par gnas shing sgrub pa snying
96a6(mdo sde): por bgyid pa rnams kyi lags so/ /de la sgrub pa ni byang chub tu smon pa'o/ /bag mchis pa ni smon lam yongs su skong ba'o/ /gzhan yang sgrub pa ni sbyin pa la sbyor ba'o/ /bag
96a7(mdo sde): mchis pa ni rnam par smin pa la mi re ba'o/ /sgrub pa ni tshul khrims kyi sdom pa yang dag par blangs pa ma nyams pa'o/ /bag mchis pa ni phyir mi ldog pa'i tshul khrims bsgrub
96b1(mdo sde): pa'o/ /sgrub pa na bzod pa rtsom pa'o/ /bag mchis pa ni mi skye ba'i chos rtogs pa'o/ /sgrub pa ni dge ba'i rtsa ba thams cad kun tu tshol bas yongs su mi skye ba'o/ /bag mchis pa ni
96b2(mdo sde): rtsom pa thams cad yongs su 'dor ba'o/ /sgrub pa ni bsam gtan rtsom pa'o/ /bag mchis pa ni mi gnas pa'i bsam gtan pa'o/ /sgrub pa ni shes rab yongs su skong ba'o/ /bag
96b3(mdo sde): mchis pa ni chos thams cad sprod par mi bgyid pa'o/ /sgrub pa ni dam pa'i chos yongs su 'dzin pa'o/ /bag mchis pa ni chos thams cad mi dmigs pa'o/ /sgrub pa ni sems can rnams
96b4(mdo sde): byang chub la rab tu 'god pa'o/ /bag mchis pa ni sems can rnams mi dmigs pa'o/ /sgrub pa ni dge ba'i rtsa ba thams cad bgyis nas byang chub tu yongs su bsngo ba'o/ /bag mchis
96b5(mdo sde): pa ni chos thams cad byang chub kyi ngo bo nyid du rtogs pa'o/ /sgrub pa ni mi skye ba'i chos la bzod pa thob pa'o/ /bag mchis pa ni bsam bzhin du srid pa yongs su 'dzin pa'o/ /sgrub
96b6(mdo sde): pa ni byang chub kyi snying por 'gro ba'i bkod pa kun ston pa'o/ /bag mchis pa ni bskal pa dpag tu ma mchis grangs ma mchis pa na mngon par rdzogs par 'tshang rgya ba'o/ /
96b7(mdo sde): sgrub pa ni byang chub mngon par 'tshang rgya'o/ /bag mchis pa ni sngar bgyi ba bgyis pa'o/ /sgrub pa ni yongs su mya ngan las 'das pa chen por nye bar mchi ba'o/ /bag mchis
97a1(mdo sde): pa ni chos shin tu yongs su mya ngan las 'das par 'tshal ba ste/ bcom ldan 'das/ byang chub sems dpa' sgrub pa 'di lta bu dang / bag mchis
97a2(mdo sde): pa 'di lta bu dang ldan pa ni byang chub rnyed par dka' ba ma lags so/ /bcom ldan 'das/ de lta bas na byang chub sems dpas sgrub pa 'di dang / bag mchis pa 'di la brtson
97a3(mdo sde): par bgyi ste/ bcom ldan 'das/ 'di ni chos yang dag par brjod pa lags so/ /de nas bcom ldan 'das la byang chub sems dpa' sems dpa' chen po blo gros rnam
97a4(mdo sde): par gnon gyis 'di skad ces gsol to/ /bcom ldan 'das/ 'di la byang chub sems dpa' rnams chos yang dag par 'dzin pa zhig la gnas nas sangs rgyas kyi byang chub
97a5(mdo sde): yang dag par sgrub ste/ de la kha cig ni 'di snyam du gang sangs rgyas sangs rgyas zhes bya ba 'di chos gang gi ming du sangs rgyas zhes btags snyam du sems te/ de dag de
97a6(mdo sde): ltar rtog pa na gang 'di sangs rgyas zhes bgyi ba'i chos de dag yang dag par rjes su mi mthong ngo / /de dag sangs rgyas ji lta ba de bzhin du chos thams cad khong du chud do/ /de
97a7(mdo sde): dag de ltar yongs su shes pa dang ldan pas gang ci yid la bgyid pa de dag thams cad sangs rgyas thob par bgyid pa lags so/ /la la ni 'di snyam du sems te/ gang
97b1(mdo sde): chos zhes bya ba'i chos 'di ni yul na mi gnas/ phyogs na mi gnas te/ gzhan du na chos rang gi sems la rag las pa ni med pa ma yin no/ /de bas na bdag gis rang gi sems
97b2(mdo sde): shin tu bzung ba dang / shin tu mthar gtugs pa dang / shin tu thul ba dang / shin tu mnyam par brtsam pa dang / shin tu tshar gcad par bya'o/ /de ci'i phyir zhe na/ sems gang
97b3(mdo sde): yin pa de la ni yon tan dang / nyes pa rnams yod kyi/ sems med pa la ni yon tan dang / nyes pa rnams med do snyam ste/ de lta byang chub sems dpa' nyes pa rnams las sems
97b4(mdo sde): bzlog nas yon tan rnams la 'jug ste/ de bas na chos ni sems la rag las byang chub ni chos la rag las zhes bya'o/ /bcom ldan 'das/ 'di chos yang dag par 'dzin
97b5(mdo sde): pa lags te/ bde bar mngon par rdzogs par byang chub par 'gyur/ bcom ldan 'das/ byang chub sems dpa' kha cig gi yang dag par 'dzin pa ni 'di lags so/ /gang
97b6(mdo sde): sems can thams cad la phan pa dang / bde bar mtshungs par 'jug pa'i sems de ni sems te/ gang sems 'di 'dra ba dang mi ldan pa de ni sems can rnams la log
97b7(mdo sde): par zhugs pa'o/ /de ci'i phyir zhe na/ sems can gyi zhing ni byang chub sems dpa'i sangs rgyas kyi zhing ngo / /sangs rgyas kyi zhing gang las sangs rgyas kyi chos rnams rnyed
98a1(mdo sde): cing thob par 'gyur ba de la log par 'jug par bya ba'i mi rigs so snyam mo/ /de'ang 'di snyam du sems te/ legs par spyod pa dang / nyes par spyod
98a2(mdo sde): pa thams cad kyang sems la brten nas 'byung ste/ nyes par spyod pa la gnas pa ni ngan song du skye'o/ /legs par spyod pa la gnas pa ni lha dang / mir skye'o/ /de gnyis ka yongs
98a3(mdo sde): su spangs pa ni sangs rgyas bcom ldan 'das rnams su 'gyur ro snyam pa 'di ni byang chub sems dpa' rnams kyi chos yang dag par 'dzin pa lags te/ myur du mngon par
98a4(mdo sde): rdzogs par byang chub par 'gyur ba'o/ /kha cig ni chos yang dag par 'dzin pa ni 'di lta bu lags te/ 'di dag thams cad ni rten cing 'brel bar 'byung ba tsam du zad de/
98a5(mdo sde): rten cing 'brel bar 'byung ba las rnam par grol ba'i chos gang yang med do/ /gang rten nas 'byung ba'i chos de gang zhe na/ gang rten te byung ba ni ma skyes pa ste ngo bo nyid kyis
98a6(mdo sde): yongs su grub pa'i chos de gang yang med de/ gzhan du na bstan pa tsam dang / tha snyad tsam dang / btags pa tsam dang / brda tsam dang / don dam pa mngon par byed pa tsam ni
98a7(mdo sde): med pa ma yin no snyam mo/ /'di ni ston pa po'i chos yang dag par 'dzin pa ste/ sangs rgyas thams cad kyi chos bstan pa'i snying po lags so/ /bcom ldan 'das/ byang
98b1(mdo sde): chub sems dpa' kha cig ni 'di snyam du sems te/ skye ba zhes bya ba 'di chos gang gi ming du skye ba zhes bya snyam nas des gang 'di skye ba zhes bgyi ba'i chos de yang dag par rjes su
98b2(mdo sde): mi mthong ngo / /de 'di snyam du sems pa dang ldan pas chos thams cad ni ma skyes so snyam du bzod pa skyes so/ /kha cig ni 'di snyam du sems te/ gang 'chi ba zhes bya ba 'di
98b3(mdo sde): 'dir chos ci zhig 'gags/ gang 'gags pas 'chi ba zhes bya snyam ste/ de de ltar so sor rtog pa na gang 'gags pas 'chi ba zhes bgyi ba'i chos de dag yang dag par rjes
98b4(mdo sde): su mi mthong ngo / /'di ni chos yang dag par 'dzin pa ste/ bdud rtsi khong du chud par 'gyur ba'o/ /bcom ldan 'das/ sangs rgyas bcom ldan 'das rnams kyi thugs ni chos thams
98b5(mdo sde): cad la mi chags pa lags te/ de dag ni yid dang / gnas pa ma mchis pa rnams kyis mnyes par bgyi'o/ /bcom ldan 'das/ chos ni sgrib pa ma mchis lags te/ de ni sems
98b6(mdo sde): sgrib pa ma mchis pa rnams kyis 'thob bo/ /bcom ldan 'das/ chos mnyam pa ni byang chub lags te/ de ni sems mi mnyam pa ma mchis pa rnams kyis rtogs pa'o/ /bcom
98b7(mdo sde): ldan 'das/ ji tsam du tshol ba de tsam du 'ching ba'o/ /mi tshol ba ni thar pa'o/ /de bas na thar pa tshol ba thams cad mi btsal bar bgyi ste/ bcom ldan 'das/ 'di ni chos yang
99a1(mdo sde): dag par brjod pa lags so/ /bcom ldan 'das/ gzhan yang / chos yang dag par brjod ba zhes bgyi pa 'di ni mnyam pa'i tshig go /'di ni zab pa'i
99a2(mdo sde): tshig go / 'di ni len pa ma mchis pa'i tshig go /'di ni gzhi ma mchis pa'i tshig go /'di ni kun gzhi ma mchis pa'i tshig go /'di ni rten ma mchis pa'i tshig go /'di ni de lo
99a3(mdo sde): na dang / de bzhin nyid dang / ma nor ba de bzhin nyid kyi tshig ste/ bcom ldan 'das/ 'di ni chos yang dag par brjod pa lags so/ /de nas bcom ldan 'das la che dang ldan pa
99a4(mdo sde): shA ri'i bus 'di skad ces gsol to/ /bcom ldan 'das/ ji ltar bcom ldan 'das kyis gsungs pa'i don bdag gis 'tshal ba ltar na byang chub sems dpa' sems
99a5(mdo sde): dpa' chen po gang dag de bzhin gshegs pa dang / byang chub sems dpa' sems dpa' chen po 'di dag gis bshad pa rnams thos sam/ thos nas kyang dad cing de
99a6(mdo sde): bzhin nyid du sgrub pa de dag la chos yang dag par brjod pa ma mchis snyam bgyid do/ /de ci'i slad du zhe na/ mi mos pa mang ba la ni chos yang dag par brjod pa ma mchis /
99a7(mdo sde): bgyi ba ma brtsams pa la ni chos yang dag par brjod pa ma mchis kyi/ gang 'phags pas bshad pa'i chos rnams la dkon par 'du shes pa dang / rin po cher 'du shes pa dang
99b1(mdo sde): sman du 'du shes pa de dag la ni chos yang dag par brjod pa mchis/ bcom ldan 'das/ gang bdag la mi bstod pa dang / gzhan la mi smod pa de dag la chos yang dag par brjod pa mchis
99b2(mdo sde): bcom ldan 'das/ gang 'phags pa rnams la byams pa'i sems dang / 'phags pa ma yin pa rnams la rjes su 'dzin pa'i sems dang ldan pa de dag la chos yang dag par brjod pa mchis/ gang bdag
99b3(mdo sde): rgya cher yang dag par rjes su mi mthong / gzhan dman par yang dag par rjes su mi mthong ba de dag la chos yang dag par brjod pa mchis/ bcom ldan 'das/ gang mnyam pa rnams
99b4(mdo sde): la'ang mnyam/ mi mnyam pa rnams la'ang mnyam/ mnyam pa dang / mi mnyam pa rnams la'ang mnyam zhing / mnyam pa dang / mi mnyam par yang mi rtog pa de dag la chos yang dag
99b5(mdo sde): par brjod pa mchis/ bcom ldan 'das/ gang tshig gcig thos pas tshig brgya stong gi don dang / le'u la 'jug cing khong du chud de/ don dang / gzhung la gnyis su 'du shes mi
99b6(mdo sde): 'gyur ba de dag la chos yang dag par brjod pa mchis/ bcom ldan 'das/ gang chos thos nas zhi bar yang mi 'gyur/ g.yeng bar yang mi 'gyur ba dang / gang chos thos nas
99b7(mdo sde): 'ching bar yang mi 'gyur/ thar par yang mi 'gyur ba dang / gang chos thos nas 'jug par yang mi 'gyur/ ldog par yang mi 'gyur ba dang / gang chos thos nas bri bar yang mi
100a1(mdo sde): 'gyur/ gang bar yang mi 'gyur ba dang / gang chos thos nas dad par mi 'gyur/ khro bar yang mi 'gyur ba dang / gang chos thos nas 'khor bar
100a2(mdo sde): yang mi 'gyur/ yongs su mya ngan las 'das par yang mi 'gyur ba dang / bcom ldan 'das/ gang chos yang dag par brjod pas chos nyid 'di rjes su rtogs pa de dag la
100a3(mdo sde): chos yang dag par brjod pa mchis snyam bgyid na/ bcom ldan 'das/ bdag mchi ba lta bu chos yang dag par brjod pa dang mthun pa lta lags sam/ bcom ldan 'das kyis
100a4(mdo sde): bka' stsal pa/ shA ri'i bu/ khyod kyi 'di ni chos yang dag par brjod pa dang mthun pa yin no/ /shA ri'i bu/ gang khyod kyis bshad pa 'di ni 'das pa dang / ma 'ongs ba
100a5(mdo sde): dang | da ltar byung ba'i de bzhin gshegs pa rnams kyi chos rnams rjes su shes pa yin no/ /de nas bcom ldan 'das la tshe dang ldan pa maud+gal gyi bu chen pos 'di skad
100a6(mdo sde): ces gsol to/ /bcom ldan 'das/ byang chub sems gang 'di snyam du bdag gis chos yang dag par brjod par bya'o snyam du sems pa de ni chos yang dag par brjod
100a7(mdo sde): pa bgyi bar rdo mi thogs so/ /de ci'i slad du zhe na/ bdag tu lta bar gyur nas 'di snyam du bdag ni 'chad do/ /'di ni nyan no snyam du sems pa'i slad du'o/ /gang bdag
100b1(mdo sde): tu 'du shes pa dang bral ba de dag ni bdag tu sgro btags nas chos ston pa ma lags/ gzhan du sgro btags nas ma lags/ gnyis kar sgro btags nas ma lags/ bag la
100b2(mdo sde): nyal du btags nas ma lags so/ /de ci'i slad du zhe na/ bcom ldan 'das/ sgro btags pa thams cad ni ma mchis pa las sgro btags pa'i slad du'o/ /bcom ldan 'das /
100b3(mdo sde): chos gang sgro btags pa de ni rjes su ma mchis pa lags so/ /de la sgro btags pa rnams yongs su 'tshal ba'i byang chub sems dpa' sems dpa' chen po rnams kyis
100b4(mdo sde): gang sgro btags pa de ni chos so/ /de ci'i slad du zhe na/ bcom ldan 'das/ 'di lta ste/ dper na/ sgyu ma sprul pa'i brjod pa bzhin du sgro btags pa yongs su 'tshal ba'i byang
100b5(mdo sde): chub sems dpa'i sgro btags pa'ang de bzhin no/ /bcom ldan 'das/ sgro btags pa sgro btags pa zhes bgyi ba/ bcom ldan 'das/ ji tsam gyis na sgro btags pa zhes
100b6(mdo sde): bgyi zhe na/ sgro btags pa gang stong ba nyid dang / rten cing 'brel bar 'byung ba mi spong ba dang / mi skye ba dang / mi 'gag pa dang / mthun pa rtog pa dang / rnam par rtog pa dang /
100b7(mdo sde): yongs su rtog par 'dor ba/ ngar 'dzin pa dang / nga yir 'dzin pa yang dag par gcod pa/ lta bar gyur pa thams cad sel ba de ni sgro btags pa yongs su 'tshal ba'i byang
101a1(mdo sde): chub sems dpa' sems dpa' chen po rnams kyi sgro btags pa lags so/ /gang sgro btags pa 'di de ltar khong du chud pa de ni chos yang dag
101a2(mdo sde): par brjod pa lags so/ /bcom ldan 'das/ gang chos yang dag par brjod pa dang / gang chos yang dag par rjod pa po dang / gang dag la chos yang dag par brjod pa
101a3(mdo sde): de dag thams cad ni/ 'di lta ste/ chos kyi dbyings kyi mtshan nyid du mtshan nyid gcig go /gang 'di ltar chos yang dag par brjod pa 'di ni chos yang dag par brjod pa lags
101a4(mdo sde): pa snyam bgyid na/ bcom ldan 'das/ bdag gi chos yang dag par brjod pa dang mthun pa lta lags sam/ bcom ldan 'das kyis bka' stsal pa/ maud+gal gyi bu/ khyod kyi 'di
101a5(mdo sde): ni chos yang dag par brjod pa dang mthun no/ /de nas bcom ldan 'das la tshe dang ldan pa byams ma'i bu gang pos 'di skad ces gsol to/ /bcom ldan 'das/ gang bsod
101a6(mdo sde): nams tshol bas chos yang dag par brjod par bgyid pa de ni de'i chos yang dag par brjod par skyon chags pa lags so/ /de ci'i slad du zhe na/ bcom ldan 'das/ bdag
101a7(mdo sde): tu mngon par chags pas mngon par zhen pa ni bsod nams dang / bsod nams ma lags pa dang / mi g.yo ba'i 'du byed mngon par 'du bgyid do/ /bdag tu mngon par chags
101b1(mdo sde): pas mngon par zhen pa ni lta ba rnams dang / lta bar gyur pa rnams las rnam par ma grol te/ bdag la phan pa dang / gzhan la sman par bgyid pa rdo mi thogs so/ /bcom ldan
101b2(mdo sde): 'das| gang bdag la'ang mi sman/ gzhan la'ang mi sman pa ji ltar chos yang dag par brjod par bgyid par 'gyur/ bcom ldan 'das/ gang chos 'tshal ba de ni bsod nams dang / bsod
101b3(mdo sde): nams ma lags pa dang / mi g.yo ba'i 'du byed tshol ba'ang ma lags so/ /mi tshol ba'ang ma lags so/ /gang chos kun 'tshal ba de ni phung po rnams tshol ba'ang ma lags/ mi tshol
101b4(mdo sde): ba'ang ma lags so/ /khams rnams tshol ba'ang ma lags/ mi tshol ba'ang ma lags so/ /skye mched rnams tshol ba'ang ma lags/ mi 'tshol ba'ang ma lags so/ /de ni sems
101b5(mdo sde): can rnams tshol ba'ang ma lags/ mi tshol ba'ang ma lags so/ /de ni chos rnams tshol ba'ang ma lags so/ /mi tshol ba'ang ma lags so/ /de ni bden pa tshol ba'ang ma lags
101b6(mdo sde): rdzun pa tshol ba'ang ma lags so/ /de ni yul tshol ba'ang ma lags/ yul rnams las 'byung ba tshol ba'ang ma lags so/ /de ni 'dod chags dang / zhe sdang dang / gti mug tshol
101b7(mdo sde): ba'ang ma lags/ 'dod chags dang / zhe sdang dang / gti mug spong ba tshol ba'ang ma lags so/ /de ni 'khor ba tshol ba'ang ma lags/ mya ngan las 'das pa tshol ba'ang ma lags
102a1(mdo sde): de ni 'thab pa dang / rtsod pa dang / 'gyed pa tshol ba'ang ma lags/ cang mi smra ba tshol ba'ang ma lags so/ /stong pa nyid tshol ba'ang ma lags/ lta bar
102a2(mdo sde): gyur pa rnams tshol ba'ang ma lags so/ /mtshan ma ma mchis pa tshol ba'ang ma lags/ rnam par rtog pa tshol ba'ang ma lags so/ /smon pa tshol ba'ang ma lags/ smon pa ma
102a3(mdo sde): mchis pa tshol ba'ang ma lags so/ /sangs rgyas kyi chos rnams tshol ba'ang ma lags/ so so'i skye bo'i chos rnams tshol ba'ang ma lags so/ /chos tshol ba'ang ma lags/
102a4(mdo sde): chos ma lags pa tshol ba'ang ma lags so/ /'phags pa'i dge 'dun tshol ba'ang ma lags/ mu stegs can gyi dge 'dun tshol ba'ang ma lags so/ /bcom ldan 'das/
102a5(mdo sde): chos yongs su 'tshol ba dang ldan pa'i byang chub sems dpa' sems dpa' chen po ni/ 'byung ba kun tu mi tshol te/ chos thams cad de'i 'byung ba lags so/ /thar pa'ang
102a6(mdo sde): kun tu mi tshol te/ chos thams cad de'i shin tu rnam par grol ba lags so/ /gang du yang dag par rjes su chags pa'ang ma mchis/ khong khro ba'ang ma mchis te/ chos thams
102a7(mdo sde): cad ni de'i bdag gi'am/ gzhan gyi'ang ma lags so/ /chos gang yang yongs su 'dzin pa'ang ma mchis/ 'dor ba'ang ma mchis te/ yongs su 'dzin pa dang / 'dor ba
102b1(mdo sde): de gnyis ka skyon chags pa lags so/ /'jug pa'ang ma mchis/ ldog pa'ang mchis te/ 'jug pa dang / ldog pa de gnyis ka skyon chags pa lags so/ /gang du'ang dga' ba'ang
102b2(mdo sde): ma mchis/ yid mi bde ba'ang ma mchis te/ dga' ba dang / yid mi bde ba de gnyis ka skyon chags pa lags so/ /bcom ldan 'das/ 'di ni chos yang dag par brjod pa lags
102b3(mdo sde): pa snyam bgyid na/ bcom ldan 'das/ bdag chos yang dag par brjod pa dang mthun pa bgyid pa lags sam/ bcom ldan 'das kyis bka' stsal pa/ gang po/ khyod kyi 'di ni chos
102b4(mdo sde): yang dag par brjod pa dang mthun no/ /de nas bcom ldan 'das la tshe dang ldan pa kA t+yA'i bu chen pos 'di skad ces gsol to/ /bcom ldan 'das/ gang chos dang / chos ma lags
102b5(mdo sde): pa'i 'du shes la spyod cing chos yang dag par brjod pa bgyid pa'i sems can de ni ma rig pas khengs pa lags pa snyam bgyid do/ /de ci'i slad du zhe na/ bcom ldan 'das/ chos
102b6(mdo sde): tshol ba'i rigs kyi bus ni chos ma lags pa yang dag pa ji lta ba bzhin du blta bar bgyi'o/ /bcom ldan 'das/ byang chub sems dpa' chos ma lags pa yang dag pa ji lta ba bzhin
102b7(mdo sde): du mthong ba de nyid de'i chos lags so/ /bcom ldan 'das/ chos ni gang nas kyang blang ba ma lags/ gang du'ang bkur ba ma lags so/ /chos ni su la'ang rag las pa'ang ma lags/
103a1(mdo sde): rang dbang can yang ma lags so/ /bcom ldan 'das/ chos ni gang dang yang ring ba ma lags/ gang dang yang nye ba'ang ma lags so/ /chos ni yul
103a2(mdo sde): na'ang ma lags/ phyogs na'ang ma lags so/ /chos ni rgya chen po rnams la 'jug gi/ tha ma dang / 'bring rnams la mi 'jug pa'ang ma lags/ chos ni tha ma dang / 'bring rnams la
103a3(mdo sde): 'jug gi/ rgya chen po rnams la mi 'jug pa'ang ma lags so/ /bcom ldan 'das/ chos ni 'du shes kyis rab tu phye ba'ang ma lags/ 'du shes ma mchis pas rab tu phye ba'ang
103a4(mdo sde): ma lags so/ /de ci'i slad du zhe na/ 'phags pa rnams kyis ni 'du shes 'ching ba dang / 'du shes ma mchis pa 'ching ba dang bral ba mi mthong ba'i slad du'o/ /bcom ldan
103a5(mdo sde): 'das/ chos ni spang bar bgyi ba'ang ma lags/ bsgom par 'gyi ba'ang ma lags te spang ba dang / bsgom pa'i chos yang dag par 'das pa ni chos dang ldan pa'o/ /
103a6(mdo sde): bcom ldan 'das/ chos ni gang gi slad du sbyin par bgyi ba'ang ma lags/ sbyin par mi bgyi ba'ang ma lags te/ bdag po ma mchis pa'i slad du ji lta ji lta bur 'tshal ba de
103a7(mdo sde): lta de lta bur sgrub pa'o/ /bcom ldan 'das/ chos ni sangs rgyas bcom ldan 'das rnams dang mdza' ba'i dngos por yang mi 'jug/ byis pa so so'i skye bo rnams dang mi mdza'
103b1(mdo sde): ba'i dngos por yang mi 'jug ste/ bcom ldan 'das/ chos ni rnam par mi rtog pa spros pa ma mchis pas rab tu phye ba'o/ /chos ni sangs rgyas rnams dang nye ba'ang ma lags/ so
103b2(mdo sde): so'i skye bo rnams dang ring ba'ang ma lags te/ gang ji lta ji lta bur 'tshal ba de lta de lta bur chos khong du chud do/ /bcom ldan 'das/ 'di ni chos yang dag par brjod pa lags
103b3(mdo sde): pa snyam bgyid na/ bcom ldan 'das/ bdag chos yang dag par brjod pa dang mthun par bgyid pa lags sam/ bcom ldan 'das kyis bka' stsal pa/ kA t+yA'i bu/ khyod kyi
103b4(mdo sde): 'di ni chos yang dag par brjod pa dang mthun no/ /de nas bcom ldan 'das la tshe dang ldan pa 'od srung chen pos 'di skad ces gsol to/ /bcom ldan 'das/ gang dben
103b5(mdo sde): pa tshol bas chos yang dag par brjod par bgyid pa de ni chos yang dag par brjod pa ma lags so/ /bcom ldan 'das/ chos thams cad ni gnyis su ma mchis pas dben pa
103b6(mdo sde): la gnas pa'o/ /sems dang / yid dang / yid kyi rnam par shes pa dang bral bas gcig gi cig shos 'tshal ba ma lags so/ /tshol ba dang bral bas gcig gis cig
103b7(mdo sde): shos tshol ba ma lags so/ /bgyi ba ma mchis pas gcig la cig shos kyis bstang ba ma lags so/ /bcom ldan 'das/ gzhan yang / dben pa dben pa zhes bgyi ba
104a1(mdo sde): 'di ni mi gnyis pa'i tshig bla dwags te/ mi gnyis pa las gud na chos gang yang ma mchis so/ /bcom ldan 'das/ chos thams cad ni gnyis su ma
104a2(mdo sde): mchis pa stong pa nyid kyi rang bzhin/ mtshan ma mchis pa'i rang bzhin/ smon pa ma mchis pa'i rang bzhin/ mngon par 'du mi bgyid pa'i rang bzhin/ ma skyes ma byung
104a3(mdo sde): ba'i rang bzhin te/ rnam par dag pa'i mtshan nyid kyis thob pa'ang ma lags/ rnam par ma dag pa'i mtshan nyid kyis kyang ma lags/ ser sna can rnams kyis thob
104a4(mdo sde): pa'ang ma lags/ sbyin pa la mos pa rnams kyis kyang ma lags/ tshul khrims 'chal ba rnams kyis thob pa'ang ma lags/ tshul khrims dang ldan pa rnams kyis kyang ma
104a5(mdo sde): lags/ gnod sems can rnams kyis kyang ma lags/ bzod pa phun sum tshogs pa rnams kyis kyang ma lags/ le lo can rnams kyis kyang ma lags/ brtson 'grus
104a6(mdo sde): brtsams pa rnams kyis kyang ma lags/ sems rnam par g.yengs pa rnams kyis kyang ma lags/ mnyam par bzhag pa rnams kyis kyang ma lags/ shes rab 'chal
104a7(mdo sde): pa rnams kyis kyang ma lags/ shes rab dang ldan pa rnams kyis kyang thob pa ma lags te/ gang chos thams cad thob pa ma mchis pa de dag chos rnams kyi thob pa zhes
104b1(mdo sde): bgyi'o/ /thob pa 'di 'dra ba 'di ni 'du byed spyod yul ba rnams kyis ma lags/ sems spyod yul ba rnams kyis ma lags/ gnyis pa la spyod yul ba rnams kyis ma lags/
104b2(mdo sde): dmigs pa la gnas pa rnams kyis ma lags/ mngon par rtogs pa 'dod pa rnams kyis ma lags/ spong ba 'dod pa rnams kyis ma lags/ 'byung ba'i sems dang ldan pa rnams
104b3(mdo sde): kyis ma lags/ sangs rgyas su dmigs pa can rnams kyis ma lags/ chos dang / dge 'dun du dmigs pa can rnams kyis ma lags/ 'khor ba dang / mya ngan las 'das pa
104b4(mdo sde): gnyis su lta ba can rnams kyis ma lags so/ /bcom ldan 'das/ gzhan yang / chos tshol ba gang lags pa de ni ci'ang tshol ba ma lags so/ /bcom ldan 'das/ chos thams
104b5(mdo sde): cad mi tshol ba ni chos tshol ba'o/ /yang dag par zhugs pa'i byang chub sems dpa' ni chos sam/ chos ma lags pa mi dmigs so/ /de bzhin du 'di snyam du sems te/
104b6(mdo sde): gang rlom sems thams cad dang bral ba de ni chos so/ /gang chos su sgro btags pa thams cad dang bral ba de ni chos so/ /gang yid kyis smon pa thams cad dang bral ba de ni
104b7(mdo sde): chos so snyam mo/ /gang 'di skad du smra ba 'di ni chos yang dag par brjod pa lags pa snyam bgyid na/ bcom ldan 'das/ bdag chos yang dag par brjod pa dang mthun par bgyid
105a1(mdo sde): lags sam/ bcom ldan 'das kyis bka' stsal pa/ 'od srung chen po/ khyod kyi 'di ni chos yang dag par brjod pa dang mthun no/ /de nas bcom
105a2(mdo sde): ldan 'das la tshe dang ldan pa rang 'byor gyis 'di skad ces gsol to/ /bcom ldan 'das/ chos chos zhes bgyi ba ni sgra ma mchis pa'i tshig bla dwags te/ gang sgra mi 'byin
105a3(mdo sde): pa ni de'i chos so/ /bcom ldan 'das/ de la mig gis gzugs rnams la sgra mi 'byin/ rna bas sgra rnams dang / snas dri rnams dang / lces ro rnams dang / lus kyis
105a4(mdo sde): reg bya rnams dang / yid kyis chos rnams la sgra mi 'byin pa de ni chos so/ /de la ji ltar na mig gis gzugs rnams la sgra mi 'byin ce na/ phrad pa ma mchis pa'i slad du'o/ /
105a5(mdo sde): mig ni gzugs la phrad par mi bgyid/ rna bas sgra la ma lags/ snas dri la ma lags/ lces ro la ma lags/ lus kyis reg bya la ma lags/ yid kyis chos la phrad
105a6(mdo sde): par mi bgyid do/ /gang phrad par mi bgyid pa de ni sgra mi 'byin pa'o/ /bcom ldan 'das/ gnyis su ma mchis na chos la sgra 'byin pa ma mchis so/ /bcom ldan 'das/
105a7(mdo sde): chos thams cad ni gnyis su ma mchis pa ste/ gcig gis gcig ma 'tshal/ rnam par ma 'tshal/ mi rtog /rnam par mi rtog /'byung bar mi bgyid/ 'jig par mi
105b1(mdo sde): bgyid/ 'dri bar mi bgyid/ 'phel bar mi bgyid/ chags par mi bgyid/ mi chags par mi bgyid/ 'khor bar mi bgyid/ yongs su mya ngan las 'da' bar mi bgyid de/
105b2(mdo sde): 'di dag ni su'i yang ma lags/ 'di dag ni ci'ang ma lags so/ /bcom ldan 'das/ chos 'di dag ni skyo bar yang mi bgyid/ chags par yang mi bgyid de/ bcom ldan 'das/
105b3(mdo sde): chos 'di dag ni kun nas nyon mongs par yang mi 'gyur/ rnam par byang bar yang mi 'gyur ro/ /bcom ldan 'das/ bdag gis de ltar 'tshal to/ /bdag gis de ltar rtogs
105b4(mdo sde): so| |bcom ldan 'das/ gang bdag gis 'di ltar 'tshal/ 'di ltar rtogs so zhes de skad mchi ba 'di ni skye mched rnams kyi 'gyur ba'o/ /bcom ldan 'das/ skye ma ched rnams
105b5(mdo sde): ni 'di snyam du 'di ni bdag cag gi 'gyur ba'o snyam du mi sems so/ /gang de ltar 'tshal ba de ni su dang yang mi rtsod do/ /gang mi rtsod pa de ni dge slong gi chos kyi rjes su 'jug
105b6(mdo sde): pa'o/ /gang dge sbyong gi chos kyi rjes su 'jug pa de ni gang nas kyang 'jug par yang mi bgyid/ mi 'jug par yang mi bgyid/ sbyor bar yang mi bgyid/ mi sbyor bar yang mi
105b7(mdo sde): bgyid| 'gro bar yang mi bgyid/ sdig par yang mi bgyid/ 'bri bar yang mi bgyid/ 'phel bar yang mi bgyid de/ thams cad chos kyi tshul mthong ngo / /thams cad rnam par
106a1(mdo sde): rig pa'i tshul du mthong ngo / /chos kyi dbyings nyid du mthong ngo / /de ltar thams cad 'byung bar mthong ste/ gang 'byung ba de yang dag par rjes su mi mthong
106a2(mdo sde): ngo| |gzhan du na ming tsam dang / btags pa tsam dang / tha snyad tsam du mthong ba ni ma mchis pa ma lags so/ /ming de'ang ming ma mchis pa'o/ /btags pa'ang btags pa
106a3(mdo sde): ma mchis pa'o/ /tha snyad kyang tha snyad ma mchis pa'o/ /chos mthong bas sangs rgyas mthong ngo / /sangs rgyas mthong bas sems can thams cad mthong ngo / /sems can thams
106a4(mdo sde): cad mthong bas rgyu dang / rkyen mthong ngo / /rgyu dang / rkyen mthong bas stong pa nyid mthong ngo / /stong pa nyid mthong ba ni mthong ba ma mchis pa'o/ /bcom ldan 'das/ chos thams cad
106a5(mdo sde): ma mthong ba ni yang dag par mthong ba'o/ /bcom ldan 'das/ gang de ltar mthong ba dang ldan pa de ni sangs rgyas rnams mnyes par mi bgyid/ mi mnyes par yang mi bgyid
106a6(mdo sde): do| |de chos mnyes par yang mi bgyid/ mi mnyes par yang mi bgyid do/ /de dge 'dun mnyes par yang mi bgyid/ mi mnyes par yang mi bgyid do/ /bcom ldan 'das/ bzod
106a7(mdo sde): pa de lta bu dang ldan pa'i byang chub sems dpa' ni bdud rnams dang yang mi rtsod na/ chos mthun pa rnams dang mi rtsod pa lta smos kyang mi 'tshal te/ de ni gnas ma lags
106b1(mdo sde): so| |brjod pa thams cad bdag gi phyogs su 'grub par mthong bas gang dang yang rtsod par mi 'gyur ro/ /rtsod pa ma mchis pas su dang yang lhan cig sgra 'byin par mi 'gyur ro/ /sgra
106b2(mdo sde): ma mchis pa'i chos dang ldan pa ni chos thams cad dang ldan pa'o/ /chos thams cad dang ldan pa zhes bgyi ba ni chos thams cad bdag bzhin du gyur pa/ mnyam par gnas pa/ mnyam
106b3(mdo sde): par bzod pa ste/ de bas na chos thams cad dang ldan pa zhes bgyi'o/ /gang du'ang mi mchi/ gang nas kyang ma mchis pas de'i slad du ldan pa zhes bgyi'o/ /bcom ldan 'das/ de ltar
106b4(mdo sde): chos thams cad dang ldan pa'i byang chub sems dpa'i gang cung zad smra ba dang / kun smra ba de thams cad ni chos yang dag pa dag brjod pa ste/ sems can thams cad la phan pa thob par
106b5(mdo sde): bgyid pa'o/ /bcom ldan 'das/ bdag mchi ba 'di lta bu chos yang dag par brjod pa dang mthun pa lta lags sam/ bcom ldan 'das kyis bka' stsal pa/ rab 'byor/ khyod kyi 'di
106b6(mdo sde): ni chos yang dag par brjod pa dang mthun no/ /rab 'byor gyis chos yang dag par brjod pa 'di brjod pa na dge slong lnga stong ni chos rnams la chos kyi mig rdul dang bral zhing dri ma med pa
106b7(mdo sde): rnam par dag go / lha'i bu lnga stong ni bla na med pa yang dag par rdzogs pa'i byang chub tu sems skyes so/ /gang khyod kyi chos yang dag par brjod pa 'di thos pa'i byang chub sems dpa'
107a1(mdo sde): de dag ni chos kyi rgya mtsho thob bo snyam du bdag nyid kyis shes so/ /don yod cing 'bras bu dang bcas par bdag nyid kyis mthong ngo / /rab 'byor/ 'di ni de
107a2(mdo sde): bzhin gshegs pa thams cad kyi chos yang dag par brjod pa dam pa yin no/ /de nas bcom ldan 'das la tshe dang ldan pa ma 'gags pas 'di skad ces gsol to/ /bcom
107a3(mdo sde): ldan 'das/ chos thams cad yi ger yang dag par brjod pa ni chos yang dag par brjod pa lags so/ /de ci'i slad du zhe na/ yi ge ni mi 'gyur bas de'i slad du yi ge zhes bgyi'o/ /
107a4(mdo sde): bcom ldan 'das/ gang brjod pa de ni yi ge tsam du bas te/ bcom ldan 'das/ yi ge'i 'bru de dag ni khong nas kyang sgra mi 'byin/ slad rol nas kyang sgra mi 'byin te/ sgra 'byin
107a5(mdo sde): pa de dag kyang 'di ltar bdag cag ni sgra 'byin to snyam du mi sems so/ /bcom ldan 'das/ yi ge'i 'bru rnams mi zad par yang mi 'gyur/ 'phel bar yang mi 'gyur te/ byang
107a6(mdo sde): chub sems dpas yi ge mnyam pa nyid kyis chos thams cad mnyam pa nyid du khong du chud par bgyi'o/ /de ltar chos thams cad mnyam pa nyid du khong du chud pa'i byang chub
107a7(mdo sde): sems dpa' ni sgra thams cad la khong khro ba ma mchis te/ gzhan du na sgra thams cad chos kyi sgrar thos pa dang / stong pa nyid kyi sgra dang / mtshan ma med pa'i sgra dang / smon pa
107b1(mdo sde): med pa'i sgra dang / chos kyi dbyings kyi sgra dang / yang dag pa'i mtha'i sgrar thos so/ /de'i chos gang yang thams cad mkhyen pa rtogs par 'gyur ba dang 'gal ba ma lags so/ /
107b2(mdo sde): de chos gang yang sangs rgyas kyi byang chub dang 'gal bar mi mthong gi/ de chos thams cad sgrib pa ma mchis par mthong / sangs rgyas kyi byang chub dang skal pa mnyam pa dang / mi 'gal
107b3(mdo sde): bar mthong ngo / /de gang las ldog pa dang / gang du 'jug pa'i chos de yang dag par rjes su mi mthong ngo / /de sems can de dag kyang yang dag par rjes su mi mthong la/ sems can
107b4(mdo sde): gyi don bgyi ba la mi phyogs pa'ang ma lags so/ /bcom ldan 'das/ bzod pa de lta bu dang ldan pa'i byang chub sems dpa' sems dpa' chen po ni spobs pa zab mo 'thob ste/
107b5(mdo sde): spobs pa zab mo gang zhe na/ gang nyan thos dang / rang sangs rgyas rnams kyis kyang mi rtogs pa'o/ /phan pa'i spobs pa'ang 'thob ste/ phan pa'i spobs pa gang zhe na/ gang gis
107b6(mdo sde): sems can thams cad la phan pa nyid du 'gyur gyi/ mi phan par mi 'gyur ba'o/ /ngan pa'i spobs pa'ang 'thob ste/ ngan pa'i spobs pa gang zhe na/ gang ji tsam gyi gtam gyis sems can
107b7(mdo sde): bde bar 'gyur ba de tsam gyi gtam bgyis pa 'di ni ngan pa'i spobs pa zhes bgyi'o/ /myur ba'i spobs pa'ang 'thob ste/ myur ba'i spobs pa gang zhe na/ gang gis myur du sems can
108a1(mdo sde): rnams 'dul ba'o/ /'bras bu mchis pa'i spobs pa'ang 'thob ste/ 'bras bu mchis pa'i spobs pa gang zhe na/ gang gis rgyun mi 'chad par
108a2(mdo sde): sems can thar bar bgyid pa'o/ /lhan cig pa'i spobs pa'ang 'thob ste/ lhan cig pa'i spobs pa gang zhe na/ gang gis sangs rgyas rnams dang lhan cig smra ba'o/ /skye ba'i spobs
108a3(mdo sde): pa'ang 'thob ste/ skye ba'i spobs pa gang zhe na/ gang gis tshig gcig bstan pas tshig brgya stong las lhag pa'i spobs pa skye'o/ /yang ba'i spobs pa'ang 'thob ste/ yang ba'i
108a4(mdo sde): spobs pa gang zhe na/ gang gis brda bgyis pa tsam gyis thams cad shes nas ston pa'o/ /bde ba'i spobs pa'ang 'thob ste/ bde ba'i spobs pa gang zhe na/ bde ba'i spobs
108a5(mdo sde): pa gang gis 'dul ba rnams nyan pas ngoms par mi 'gyur ba'o/ /cang shes kyi spobs pa yang 'thob ste/ cang shes kyi spobs pa gang zhe na/ gang gis sangs rgyas kyi dgongs
108a6(mdo sde): pa las mi 'da' ba'o/ /dul ba'i spobs pa'ang 'thob ste/ dul ba'i spobs pa gang zhe na/ gang gis rgyags pa dang / bag med pa mi skyed pa'o/ /zhi ba'i spobs pa'ang 'thob
108a7(mdo sde): ste| zhi ba'i spobs pa gang zhe na/ gang gis bdag dang / gzhan rnams zhi bar bgyid pa'o/ /sgra'i spobs pa'ang 'thob ste/ sgra'i spobs pa gang zhe na/ gang gis sems can
108b1(mdo sde): rnams nyan thos kyi theg pa la 'dul ba'o/ /dben pa'i spobs pa'ang 'thob ste/ dben ba'i spobs pa gang zhe na/ gang gis sems can rnams rang sangs rgyas kyi theg pa la
108b2(mdo sde): 'dul ba'o/ /mtho ba'i spobs pa'ang 'thob ste/ mtho ba'i spobs pa gang zhe na/ gang gis sems can rnams theg pa chen po la 'dul ba'o/ /thun mong ma lags pa'i spobs pa'ang
108b3(mdo sde): 'thob ste/ thun mong ma lags pa'i spobs pa gang zhe na/ gang gis ma 'dres pa dang / stobs dang / mi 'jigs pa'i gtam yang dag par rab tu ston pa'o/ /zhi gnas kyi spobs
108b4(mdo sde): pa'ang 'thob ste/ zhi gnas kyi spobs pa gang zhe na/ gang gis byang chub kyi phyogs kyi gtam rnams bgyid pa'o/ /ma smad pa'i spobs pa'ang 'thob ste/ ma smad pa'i spobs pa gang
108b5(mdo sde): zhe na/ gang gis sems can thams cad tshim par bgyid pa'o/ /rgyu dang / rkyen gyi spobs pa'ang 'thob ste/ rgyu dang / rkyen gyi spobs pa gang zhe na/ gang gis phas kyi rgol ba thams cad
108b6(mdo sde): tshar gcod pa'o/ /ston pa'i spobs pa'ang 'thob ste/ ston pa'i spobs pa gang zhe na/ gang gis 'khor bzhi la bag mi tsha bar chos ston pa'o/ /bcom ldan 'das/ 'di ni
108b7(mdo sde): chos yang dag par brjod pa lags pa snyam bgyid na/ bcom ldan 'das/ bdag chos yang dag par brjod pa dang mthun par bgyid dam/ bcom ldan 'das kyis bka' stsal
109a1(mdo sde): pa| ma 'gags pa/ khyod kyi 'di ni chos yang dag par brjod pa dang mthun no// //bam po drug pa/ de nas bcom ldan 'das la tshe dang
109a2(mdo sde): ldan pa sgra gcan zin gyis 'di skad ces gsol to/ /bcom ldan 'das/ chos yang dag par brjod pa tshol ba'i byang chub sems dpa' chos 'dzin pa btsal bar bgyi'o/ /de
109a3(mdo sde): ci'i slad du zhe na/ bcom ldan 'das/ chos 'dzin pa rnams la chos rtogs par 'gyur ro/ /de bas na chos btsal ba de la brtson par gyur pas chos 'dzin pa rnams las
109a4(mdo sde): btsal bar bgyi'o/ /de ci'i slad du zhe na/ bcom ldan 'das/ chos lhur len pa rnams las chos skye'o/ zang zing lhur len pa rnams las ma lags so/ /lus dang / srog la mi lta
109a5(mdo sde): ba rnams dang / 'jig rten pha rol la lta ba dang bcas pa rnams dang / dben pa 'dod pa rnams las skye yi/ grong dang / grong khyer/ grong rdal la mngon par dga' ba rnams
109a6(mdo sde): las ma lags so/ /'grogs na bde ba rnams las skye yi/ 'grogs na mi bde ba rnams las ma lags so/ /nga rgyal ma mchis pa rnams las skye yi/ nga rgyal gyis khengs pa
109a7(mdo sde): rnams las ma lags so/ /des pa rnams las skye yi/ mgu dka' ba rnams las ma lags so/ /sems mnyen zhing 'jam pa rnams las skye yi/ sems kyi rgyud rman can
109b1(mdo sde): du gyur pa rnams las ma lags so/ /sems dben pa rnams las skye yi/ sems chags pa rnams las ma lags so/ /sdig pa rnam par 'byed pa rnams las skye yi/ sdig ma
109b2(mdo sde): 'chab pa rnams las ma lags so/ /bcom ldan 'das/ sbyin pa la mngon par dga' ba rnams las chos skye yi/ ser sna can rnams las ma lags so/ /tshul khrims dang ldan pa
109b3(mdo sde): rnams las skye yi/ tshul khrims 'chal pa rnams las ma lags so/ /bzod pa dang ldan pa rnams las skye yi/ gnod sems can rnams las ma lags so/ /brtson 'grus brtsams
109b4(mdo sde): pa rnams las skye yi/ le lo can rnams las ma lags so/ /sems rtse gcig pa rnams las skye yi/ sems rnam par g.yengs pa rnams las ma lags so/ /shes rab dang ldan
109b5(mdo sde): pa rnams las skye yi/ shes rab 'chal pa rnams las ma lags so/ /mang du thos pa rnams las skye yi/ thos pa nyung ba rnams las ma lags so/ /tshul bzhin yid la brtson pa
109b6(mdo sde): rnams las skye yi/ ngan pa'i bsam pa sems pa rnams las ma lags so/ /legs par bgyid pa'i las bgyid pa rnams las skye yi/ ngan par bgyid pa'i las bgyid pa rnams las
109b7(mdo sde): ma lags so/ /legs par bshad pa la dga' ba rnams las skye yi/ 'jig rten rgyang pan pa'i gsang tshig la mngon par dga' ba rnams las ma lags so/ /stong pa nyid la
110a1(mdo sde): mngon par dga' ba rnams las skye yi/ lta bar gyur pas rnam par bsgribs pa rnams las ma lags so/ /bslab pa 'tshal ba rnams las skye yi/
110a2(mdo sde): bstan bcos 'tshal ba rnams las ma lags so/ /bcom ldan 'das/ gzhan yang / gang bslab pa 'tshal ba ni de'i chos lags so/ /bslab pa de dag kyang gang zhe na/ bcom ldan
110a3(mdo sde): 'das| bslab pa thams cad kyi nang na bslab pa gsum du bslab pa thams cad 'du bar 'gyur ro/ /gsum gang zhe na/ lhag pa'i tshul khrims kyi bslab pa dang / lhag pa'i
110a4(mdo sde): sems kyi bslab pa dang / lhag pa'i shes rab kyi bslab pa'o/ /bcom ldan 'das/ byang chub sems dpa' sems dpa' chen po gang bslab pa gsum po 'di dag la
110a5(mdo sde): slob pa de ni theg pa chen po thams cad la slob pa lags so/ /bcom ldan 'das/ de la byang chub sems dpa' sems dpa' chen po'i lhag pa'i tshul khrims kyi bslab
110a6(mdo sde): pa gang zhe na/ byang chub sems dpa' ni gang so sor thar pa'i sdom pas bsdams pa'ang lags la/ so sor thar pa tsam gyis dag par yang mi sems te/ byang chub sems
110a7(mdo sde): dpa'i sdom pa la rton pa lags so/ /cho ga dang / spyod yul phun sum tshogs pa'ang lags la/ cho ga dang / spyod yul tsam gyis dag par yang mi sems te/ byang chub sems
110b1(mdo sde): dpa'i cho ga dang / spyod yul la rton pa yang lags so/ /kha na ma tho ba rab tu phra ba dag la 'jig par lta ba'ang lags la/ byang chub sems dpa'i ye shes la rton pa'ang lags
110b2(mdo sde): so| |de la byang chub sems dpa'i ye shes gang zhe na/ byang chub sems dpa' rnams chos thams cad kyi de kho na 'tshal bas las dang / nyon mongs pas 'jigs shing
110b3(mdo sde): skrag pa ma mchis pa de ni byang chub sems dpa'i de kho na 'tshal ba lags so/ /de la byang chub sems dpa'i spyod yul gang zhe na/ byang chub sems dpa' ni stong pa nyid
110b4(mdo sde): spyod yul ba rnams lags te/ rtog pa dang / rnam par rtog pa dang / yongs su rtog pa spyod yul ba ma lags so/ /yang dag par blangs nas bslab pa'i gzhi rnams la slob
110b5(mdo sde): ste| stong pa nyid du mnyam pa nyid yang dag par blangs nas slob pa 'di ni yang dag par blangs nas slob ma zhes bgyi'o/ /mtshan ma ma mchis par mnyam pa nyid dang / smon
110b6(mdo sde): pa ma mchis par mnyam pa nyid dang / mngon par 'du mi bgyid par mnyam pa nyid dang / ma skyes pa dang / ma byung bar mnyam pa nyid yang dag par blangs nas slob pa 'di ni
110b7(mdo sde): yang dag par blangs nas bslab pa'i gzhi rnams la slob pa zhes bgyi'o/ /bcom ldan 'das/ gzhan yang / byang chub sems dpa' 'di snyam du sems te/ so sor thar
111a1(mdo sde): p a'i sdom pa'i tshul khrims 'di la sems can rnams dgod par bya'o snyam pa 'di ni byang chub sems dpa'i lhag pa'i tshul khrims kyi bslab
111a2(mdo sde): pa lags so/ /de la byang chub sems dpa'i lhag pa'i sems kyi bslab pa gang zhe na/ gang rnam par thar pa brgyad rnams la slob pa lags so/ /de la byang chub sems dpa'
111a3(mdo sde): 'di snyam du sems te/ bdag gis lhag pa'i sems kyi bslab pa 'di la sems can thams cad bsgrub par bgyi'o snyam pa 'di ni byang chub sems dpa'i lhag pa'i sems
111a4(mdo sde): kyi bslab pa lags so/ /de la byang chub sems dpa'i lhag pa'i shes rab kyi bslab pa gang zhe na/ gang stong pa nyid rnam pa bco brgyad la slob pa lags so/ /de la byang chub
111a5(mdo sde): sems dpa' 'di snyam du sems te/ stong pa nyid rnam pa bco brgyad 'di sems can thams cad kyi khong du chud par bya'o snyam pa 'di ni byang chub sems dpa'i lhag pa'i
111a6(mdo sde): shes rab kyi bslab pa lags te/ bslab pa gsum po 'di dag tu byang chub sems dpa'i bslab pa thams cad 'dus lags so/ /bcom ldan 'das/ gzhan yang / byang
111a7(mdo sde): chub sems dpa' gang sems can rnams srung ba de ni tshul khrims srung ba lags so/ /gang tshul khrims srung ba de ni tshul khrims ma snyems pa ste/ de tshul khrims des sems
111b1(mdo sde): can thams cad kyi bsam pa yongs su rdzogs par bgyid do/ /bcom ldan 'das/ byang chub sems dpa' ni mngon par 'byung ba'i ngang tshul can te/ yongs su 'dzin pa thams cad
111b2(mdo sde): la mi chags so/ /byang chub sems dpa' ni dben pa'i ngang tshul can te/ 'du 'dzi thams cad la mi chags so/ /byang chub sems dpa' ni nang du yang dag 'jog pa'i ngang tshul can te/
111b3(mdo sde): bya ba thams cad la mi chags so/ /byang chub sems dpa' ni bsam gtan gyi ngang tshul can te/ yul thams cad la mi chags so/ /byang chub sems dpa' ni rnam par grol ba'i ngang
111b4(mdo sde): tshul can te/ skye ba'i skye mched thams cad la mi chags so/ /byang chub sems dpa' ni chos nyan pa'i ngang tshul can te/ 'jig rten pa'i gtam thams cad la mi chags so/ /byang chub
111b5(mdo sde): sems dpa' ni chos ston pa'i ngang tshul can te/ dpag tshad brgyar yang song nas chos ston pas yongs su mi skyo ba'o/ /byang chub sems dpa' ni dam pa'i chos yongs su 'dzin
111b6(mdo sde): pa'i ngang tshul can te/ sdug bsngal dang / yid mi bde ba'i log par lta ba thams cad kyis yongs su mi skyo ba'o/ /byang chub sems dpa' ni byang chub kyi sems kyi ngang tshul can te/
111b7(mdo sde): sems can thams cad la phan pa'i phyir rtsol gyi/ bdag la phan pa'i phyir ma lags so/ /byang chub sems dpa' ni bsam pa'i ngang tshul can te/ thog ma kho nar sems can
112a1(mdo sde): rnams byang chub par 'tshal gyi bdag ni ma lags so/ /byang chub sems dpa' ni lhag pa'i bsam pa'i ngang tshul can te/ gzhan gyi don phun sum
112a2(mdo sde): tshogs pas rab tu nor dang ldan pa lags kyi/ bdag gi phun sum tshogs pas ni ma lags so/ /byang chub sems dpa' ni sbyor ba'i ngang tshul can te/ byang chub kyi phyogs
112a3(mdo sde): kyi chos kyi dge ba re re'i phyir yang bskal pa grangs ma mchis par yongs su sgrub par spro zhing yongs su mi skye ba'o/ /byang chub sems dpa' ni sbyin pa'i ngang tshul can te/ yan
112a4(mdo sde): lag gi dam pa mgo 'ang yongs su gtong zhing sems can gyi don yang bgyid do/ /byang chub sems dpa' ni tshul khrims kyi ngang tshul can te/ sems can tshul khrims 'chal
112a5(mdo sde): pa rnams yongs su mi gtong ngo / /byang chub sems dpa' ni bzod pa'i ngang tshul can te/ bdud thams cad kyis mi 'jigs so/ /byang chub sems dpa' ni brtson 'grus kyi
112a6(mdo sde): ngang tshul can te/ sems can thams cad la byang chub yang dag par sgrub pas yongs su mi skyo'o/ /byang chub sems dpa' ni bsam gtan gyi ngang tshul can te/ sgra thams
112a7(mdo sde): cad dang / bya ba'i brtsam pa thams cad kyi mi 'khrugs so/ /byang chub sems dpa' ni shes rab kyi ngang tshul can te/ chos thams cad sangs rgyas kyi byang chub dang mtshungs
112b1(mdo sde): bar mthong ngo / /byang chub sems dpa' ni stong pa nyid kyi ngang tshul can te/ 'khor ba la mi gnas so/ /byang chub sems dpa' ni snying rje chen po'i ngang tshul can te/ yongs su mya
112b2(mdo sde): ngan las mi 'da'o/ /bcom ldan 'das/ 'di ni chos yang dag par brjod pa lags pa snyam bgyid na/ bcom ldan 'das/ bdag chos yang dag par brjod par dang mthun par
112b3(mdo sde): bgyid dam/ bcom ldan 'das kyis bka' stsal pa/ sgra gcan zin/ khyod kyi 'di chos yang dag par brjod pa dang mthun no/ /de nas bcom ldan 'das la tshe dang ldan pa nye ba 'khor
112b4(mdo sde): gyis 'di skad ces gsol to/ /bcom ldan 'das/ byang chub sems dpa' gang bdag dul ba de sems can gzhan 'dul ba'i slad du sems can gyi khams ji tsam pa dang / chos
112b5(mdo sde): kyi dbyings ji tsam pa dang / 'dod chags dang / zhe sdang dang / gti mug gi khams su btags pas btags pa ji tsam pa de srid kyi dus su sems can 'dul yang yongs su mi
112b6(mdo sde): skyo'o| |de 'di snyam du sems te/ chos thams cad ni shin tu dul ba yin na/ de dag sems can rnams kyi khong du ma chud do snyam mo/ /de ci'i slad du zhe na/ chos thams cad ni
112b7(mdo sde): stong pa nyid kyis dul ba ste/ de la lta bar gyur pa thams cad dang / brtson pa thams cad mi spyod do/ /chos thams cad ni mtshan ma ma mchis pas dul ba ste/ de la rnam par rtog
113a1(mdo sde): pa dang / dpyod pa mi spyod do/ /chos thams cad ni smon pa ma mchis pas dul ba ste/ de la yid kyis smon pa dang / smon lam thams cad mi spyod do/ /
113a2(mdo sde): chos thams cad ni bdag ma mchis pas dul ba ste/ de la chags pa thams cad mi spyod do/ /chos thams cad ni sems can ma mchis pas dul ba ste/ de la sems can tha dad
113a3(mdo sde): pa mi spyod do/ /chos thams cad ni srog ma mchis pas dul ba ste/ de la 'chi 'pho dang / skye ba mi 'jug go /chos thams cad ni bden pas dul ba ste/ de la slu ba thams cad
113a4(mdo sde): mi 'jug go / chos thams cad ni rten cing 'brel bar 'byung bas dul ba ste/ de la bdag po mi 'jug go /chos thams cad ni dran pa nye bar gzhag pas dul ba ste/ de la dran
113a5(mdo sde): pa dang yid la bgyid pa mi 'jug go / chos thams cad ni yang dag pa'i spong bas dul ba ste/ de la blang ba dang / dor ba mi 'jug go /chos thams cad ni rdzu 'phrul gyi rkang pas
113a6(mdo sde): dul ba ste/ de la 'ong ba dang / 'gro ba mi 'jug go /chos thams cad ni dbang pos dul ba ste/ de la dman pa mi 'jug go /chos thams cad ni stobs kyis dul ba ste/ de la 'joms
113a7(mdo sde): pa mi 'jug go / chos thams cad ni byang chub gi yan lag gis dul ba ste/ de la mi shes pa mi 'jug go /chos thams cad ni lam gyis dul ba ste/ de la bya ba ngan pa dang /
113b1(mdo sde): sems pa ngan pa mi 'jug go /chos thams cad ni stobs bcus dul ba ste/ de la bag chags thams cad mi 'jug go /chos thams cad ni mi 'jigs pas dul ba ste/ de la 'jigs
113b2(mdo sde): pa dang / skrag pa thams cad ma mchis so/ /chos thams cad ni ma 'dres pas dul ba ste/ de la rtsol ba thams cad mi 'jug go /chos thams cad ni ye shes kyis dul ba ste/ de la
113b3(mdo sde): ma rig pa mi 'jug go / chos thams cad ni byed pa po ma mchis pas dul ba ste/ de la 'du byed mi 'jug go /chos thams cad ni dmigs pa ma mchis pas dul ba ste/ de la
113b4(mdo sde): rnam par shes pa mi 'jug go / chos thams cad ni sems pa ma mchis pas de la ming dang / gzugs mi 'jug go /chos thams cad gnas ma mchis pas de la skye mched drug
113b5(mdo sde): mi 'jug go / chos thams cad ni mi gnyis pas de la reg pa mi 'jug go /chos thams cad ni rnam par rig pa ma mchis pas de la tshor ba mi 'jug go /chos thams cad ni nga'i
113b6(mdo sde): ma mchis pas de la sred pa mi 'jug go / chos thams cad ni mthu rtsal ma mchis pas de la len pa mi 'jug go /chos thams cad ni lus ma mchis pas de la srid pa mi 'jug go /
113b7(mdo sde): chos thams cad ni 'chi 'pho ma mchis pas de la skye ba mi 'jug go /chos thams cad ni snying po can lags pas de la rga ba mi 'jug go /chos thams cad ni mi zad pas de la
114a1(mdo sde): 'chi ba mi 'jug ste/ bcom ldan 'das/ 'di ni byang chub sems dpa' rnams kyi sgrib pa ma mchis pa'i lam lags so/ /lam 'di la
114a2(mdo sde): rnam par gnas pa'i byang chub sems dpa' ni bdud thams cad kyis mi 'phrogs pa lags so/ /phas kyi rgol ba thams cad kyis mi thul ba lags so/ /nyon mongs pa thams cad
114a3(mdo sde): kyis mi rdzi ba lags so/ /sangs rgyas thams cad kyis bsngags pa lags so/ /lha thams cad kyis phyag bgyi ba lags so/ /bcom ldan 'das/ byang chub sems dpa' sems
114a4(mdo sde): dpa' chen po ye shes de lta bu dang ldan pa ni chos kyi gter chen po rnyed pa zhes bgyi'o/ /mi dbul ba zhes bgyi'o/ /de bzhin gshegs pa rnams kyis thugs brtan pa zhes
114a5(mdo sde): bgyi'o/ /de bzhin gshegs pa rnams kyi mdzod 'dzin pa zhes bgyi'o/ /bya ba byas pa dang / byed pa byas pa dang / bdag gi don rjes su thob pa zhes bgyi'o/ /rgya mtsho ltar
114a6(mdo sde): gting tshod mtha' yas pa dang / ri rab ltar mi g.yo ba zhes bgyi'o/ /bcom ldan 'das/ 'di ni chos yang dag par brjod pa lags pa snyam bgyid na/ bcom ldan 'das/
114a7(mdo sde): bdag chos yang dag par brjod pa dang mthun par bgyid lags sam/ bcom ldan 'das kyis bka' stsal pa/ nye ba 'khor/ khyod kyi 'di chos yang dag par brjod pa
114b1(mdo sde): dang mthun te/ chos yang dag par brjod pa 'di la brten nas byang chub sems dpa' sems dpa' chen po mngon par rdzogs par 'tshang rgya'o/ /de nas bcom ldan 'das la tshe dang
114b2(mdo sde): ldan pa kun dga' bos 'di skad ces gsol to/ /bcom ldan 'das/ dam pa'i chos yongs su 'dzin pa ni byang chub sems dpa' rnams kyi gtso bo lags so/ /dam pa'i chos
114b3(mdo sde): yongs su 'dzin pa la brtson pa'i byang chub sems dpa' ni byang chub sems dpa' sangs rgyas mnyes par bgyid pa'o/ /de ci'i slad du zhe na/ sangs rgyas bcom ldan 'das rnams
114b4(mdo sde): ni chos bla mar gyur pa'o/ /bcom ldan 'das/ dam pa'i chos yongs su 'dzin pa gang zhe na/ 'di lta ste/ de bzhin gshegs pas gsungs pa'i mdo sde zab mo rnams lung nod
114b5(mdo sde): pa dang / kha ton bgyid pa dang / don dang tshig sems pa ni byang chub sems dpa'i dam pa'i chos yongs su 'dzin pa lags so/ /bcom ldan 'das/ gzhan yang / sgrub pa yongs
114b6(mdo sde): su 'dzin pa ni byang chub sems dpa'i dam pa'i chos yongs su 'dzin pa lags so/ /de la byang chub sems dpa' rnams kyi sgrub pa gang zhe na/ bcom ldan 'das/ byang chub
114b7(mdo sde): sems dpa' rnams kyi lus kyi las gang ci'ang rung / ngag gi las gang ci'ang rung / yid kyi las gang ci'ang rung ste/ de thams cad ni sems can thams cad la lta bas 'jug
115a1(mdo sde): go |snying rje chen po sngon du 'gro'o/ /snying rje chen po'i dbang du gyur pa'o/ /sems can thams cad la phan pa'i gnas kyi rgyu'o/ /sems can thams
115a2(mdo sde): cad la phan pa dang / bde ba'i lhag pa'i bsam pa las byung ngo / /de la phan pa'i bsam pa 'di lta bus 'du shes 'di ltar 'gyur te/ gang sems can thams cad la phan
115a3(mdo sde): pa sgrub pa dang / bde ba sgrub pa'i sgrub pa de bdag gis bsgrub po snyam mo/ /de phung po rnams la sgyu ma lta bur so sor rtog pa sgrub kyang phung po yongs su dor bar yang mi
115a4(mdo sde): 'tshal lo/ /khams rnams la sbrul gdug pa lta bur so sor rtog pa sgrub kyang khams yongs su dor bar yang mi 'tshal lo/ /skye mched rnams la grong stong lta bur so sor
115a5(mdo sde): rtog pa sgrub kyang skye mched yongs su dor bar yang mi 'tshal lo/ /de bzhin du gzugs la dbu ba rdos pa lta bur so sor rtog pa sgrub kyang de bzhin gshegs pa'i gzugs kyi
115a6(mdo sde): sku rnam par sgrub pa'ang mi 'dor ro/ /tshor ba la chu'i chu bur lta bur so sor rtog pa sgrub kyang de bzhin gshegs pa'i bsam gtan dang / ting nge 'dzin dang / snyoms par
115a7(mdo sde): 'jug pa'i bde ba sgrub pa'i sbyor ba la mi rtsom pa'ang ma lags so/ /'du shes la smig rgyu lta bur so sor rtog pa sgrub kyang de bzhin gshegs pa'i ye shes bsgrub pa mi
115b1(mdo sde): sgrub pa'ang ma lags so/ /'du byed rnams la chu shing lta bur so sor rtog pa sgrub kyang sangs rgyas kyi chos mngon par 'du bya ba mi sgrub pa'ang ma lags so/ /rnam par shes pa
115b2(mdo sde): la sgyu ma lta bur so sor rtog pa sgrub kyang ye shes sngon du 'gro ba'i lus dang / ngag dang / yid kyi las sgrub pa mi sgrub pa'ang ma lags so/ /sbyin pas rnam par smin pa mi re ba
115b3(mdo sde): sgrub bo/ /tshul khrims kyis sems can tshul khrims 'chal ba yongs su skyob pa sgrub bo/ /bzod pas dul ba dang / zhi ba sgrub bo/ /brtson 'grus kyis dge ba'i chos sgrub pa
115b4(mdo sde): thams cad sgrub bo/ /bsam gtan rnams kyis lus dang / sems yongs su las su rung ba sgrub bo/ /shes rab kyis chos thams cad snang ba sgrub bo/ /dran pa nye bar gzhag
115b5(mdo sde): pa rnams kyis rnam par gzhag pa sgrub pa'o/ /yang dag par spong ba rnams kyis lus dang / sems dri ma med pa sgrub bo/ /rdzu 'phrul gyi rkang pa rnams kyis chags pa med pa'i ye
115b6(mdo sde): shes sgrub bo/ /dbang po rnams kyis theg pa'i mchog sgrub bo/ /stobs rnams kyis phyir mi ldog pa'i byang chub sems dpa' sgrub bo/ /byang chub kyi yan lag rnams kyis the
115b7(mdo sde): tshom med pa sgrub bo/ /lam gyis kha na ma tho ba med pa sgrub bo/ /tshangs pa'i gnas pa rnams kyis drang po sgrub bo/ /bcom ldan 'das/ gzhan yang / gang stong pa nyid sgom
116a1(mdo sde): pa de dam pa'i chos yongs su 'dzin pa lags so/ /de la stong pa nyid ni spros pa ma mchis pa'o/ /bcom ldan 'das/ spros pa la dga' ba ni dam
116a2(mdo sde): pa'i chos yongs su 'dzin pa la dga' ba ma lags so/ /stong pa nyid ni mtshan ma mchis pa'o/ /bcom ldan 'das/ mtshan ma mchis pa la spyod pa ni dam pa'i chos yongs
116a3(mdo sde): su 'dzin pa lags te/ mtshan ma la spyod pa ni dam pa'i chos yongs su 'dzin pa ma lags so/ /stong pa nyid ni smon lam yang dag par chad pa'o/ /bcom ldan 'das/
116a4(mdo sde): smon pa ma mchis pa la spyod pa ni dam pa'i chos yongs su 'dzin pa lags te/ smon lam la gnas pa ni dam pa'i chos yongs su 'dzin pa ma lags so/ /bcom ldan 'das/
116a5(mdo sde): dmigs pa can ni dam pa'i chos yongs su 'dzin pa ma lags so/ /nga 'dzin pa dang / nga yir 'dzin pa la gnas pa ni dam pa'i chos yongs su 'dzin pa ma lags so/ /mngon
116a6(mdo sde): pa'i nga rgyal can ni dam pa'i chos yongs su 'dzin pa ma lags so/ /rnyed pa dang / bkur sti dang / tshigs su bcad pa la gnas pa la ni dam pa'i chos yongs su 'dzin pa ma
116a7(mdo sde): lags so/ /phrag dog dang / ser sna la gnas pa ni dam pa'i chos yongs su 'dzin pa ma lags so/ /'dod pa dang / gnod sems dang / rnam par 'tshe ba med pa ni dam
116b1(mdo sde): ba'i chos yongs su 'dzin pa lags so/ /bcom ldan 'das/ gang dag sems can rnams la tha dad pa'i 'du shes ma mchis pa de dag dam pa'i chos yongs su 'dzin pa lags
116b2(mdo sde): so| |bcom ldan 'das/ gang dag chos rnams skye ba ma mchis pa dang / 'gag pa ma mchis par mthong ba de dag dam pa'i chos yongs su 'dzin pa lags so/ /bcom ldan
116b3(mdo sde): 'das/ gang dag sems can rnams 'ong ba ma mchis pa dang / 'gro ba ma mchis par mthong ba de dag dam pa'i chos yongs su 'dzin pa lags so/ /bcom ldan 'das/ gang
116b4(mdo sde): dag bdag kun nas nyon mongs pa'ang ma lags/ rnam par byang ba'ang ma lags par mthong ba de dag dam pa'i chos yongs su 'dzin pa lags so/ /gang dag sangs rgyas kyi
116b5(mdo sde): chos rnams la rjes su chags pa'ang ma mchis/ mu stegs can gyi chos rnams la khong khro ba'ang ma mchis pa de dag dam pa'i chos yongs su 'dzin pa lags so/ /gang dag
116b6(mdo sde): chos kyi phung po brgyad khri bzhi stong 'dzin kyang chos su 'du shes pa'ang ma mchis pa de dag dam pa'i chos yongs su 'dzin pa lags so/ /gang dag nyon mongs pa dang / nye ba'i
116b7(mdo sde): nyon mongs pa thams cad dang / sdig pa mi dge ba'i chos thams cad dang lhan cig mi gnas kyang chos ma lags pa'i 'du shes kyang ma mchis pa de dag dam pa'i chos yongs
117a1(mdo sde): su 'dzin pa lags so/ /gang dag sems rnam par grol yang bdag gi sems rnam par grol ba'o snyam du rlom sems ma mchis pa de dag
117a2(mdo sde): dam pa'i chos yongs su 'dzin pa lags so/ /gang dag sangs rgyas thams cad la bsnyen bkur bgyid kyang lus dang / ngag dang / sems kyi brtul ba'ang ma lags pa
117a3(mdo sde): de dag dam pa'i chos yongs su 'dzin pa lags so/ /gang dag chos thams cad la dbang sgyur yang chos dang / chos ma lags pa'i 'du shes la mi spyod pa de dag dam pa'i chos
117a4(mdo sde): yongs su 'dzin pa lags so/ /gang dag chos thams cad gzung ba'i slad du'am/ spang ba'i slad du'ang ma zhugs pa de dag dam pa'i chos yongs su 'dzin pa lags so/ /gang dag
117a5(mdo sde): thob par bgyi ba'i slad du'am/ mngon sum du bgyi ba'i slad du'ang ma zhugs pa de dag dam pa'i chos yongs su 'dzin pa lags so/ /gang dag yongs su 'dzin pa thams
117a6(mdo sde): cad la sems mi 'dzin pa de dag dam pa'i chos yongs su 'dzin pa lags so/ /gang dag so so'i skye bo'ang ma lags/ slob pa'ang ma lags/ dgra bcom pa'ang ma
117a7(mdo sde): lags/ gang la'ang gnas pa ma lags la/ 'dod chags dang / zhe sdang dang / gti mug kyang zad pa de dag dam pa'i chos yongs su 'dzin pa lags so/ /gang dag byang chub
117b1(mdo sde): tu lung bstan kyang sangs rgyas nyid du'ang mi smon pa de dag dam pa'i chos yongs su 'dzin pa lags so/ /gang dag byang chub kyi snying por mchi'ang thams cad du'ang byang chub
117b2(mdo sde): kyi snying por 'du shes ma mchis pa de dag dam pa'i chos yongs su 'dzin pa lags so/ /gang dag bdud las rnam par rgyal bar bgyid kyang bdud dang / bdud kyi ris rnams
117b3(mdo sde): kyang mi dmigs pa de dag dam pa'i chos yongs su 'dzin pa lags so/ /gang dag byang chub mngon par rdzogs par 'tshang rgya'ang snga na ma mchis pa'i chos kyang mi 'thob pa
117b4(mdo sde): de dag dam pa'i chos yongs su 'dzin pa lags so/ /gang dag chos kyi 'khor lo rab tu bskor yang sems can dang / chos gang yang 'jug pa ma mchis/ ldog pa'ang ma
117b5(mdo sde): mchis pa de dag dam pa'i chos yongs su 'dzin pa lags so/ /gang dag mu stegs byed pa thams cad tshar gcod kyang rtsod pa'ang ma mchis pa de dag dam pa'i chos yongs
117b6(mdo sde): su 'dzin pa lags so/ /gang dag skye yang gsar pa'ang ma lags/ rnying pa'ang ma lags pa de dag dam pa'i chos yongs su 'dzin pa lags so/ /gang dag 'chi ba'ang ma
117b7(mdo sde): mchis/ zad pa'ang ma mchis pa de dag dam pa'i chos yongs su 'dzin pa lags so/ /gang dag khams gsum pa las yang dag par 'da' yang gang du'ang mi mchi ba de
118a1(mdo sde): dag dam pa'i chos yongs su 'dzin pa lags so/ /gang dag brjod pa thams cad brjod kyang mngon par brjod pa'ang ma mchis pa de dag dam pa'i
118a2(mdo sde): chos yongs su 'dzin pa lags so/ /bcom ldan 'das/ gang dag chos thams cad la'ang mi chags la gang las kyang phyir mi phyogs pa de dag dam pa'i chos yongs su 'dzin
118a3(mdo sde): pa lags so/ /bcom ldan 'das/ 'di ni chos yang dag par brjod pa lags pa snyam bgyid na/ bcom ldan 'das/ bdag chos yang dag par brjod pa dang mthun par
118a4(mdo sde): bgyid pa lags sam/ bcom ldan 'das kyis bka' stsal pa/ kun dga' bo/ khyod kyi 'di ni chos yang dag par brjod pa dang mthun no/ /kun dga' bos chos yang dag
118a5(mdo sde): par brjod pa 'di brjod pa na lha'i bu brgyad khri ni bla na med pa yang dag par rdzogs pa'i byang chub tu sems skyes so/ /byang chub sems dpa' sum khri nyi stong ni mi skye ba'i
118a6(mdo sde): chos la bzod pa thob bo/ /dge slong lnga brgya ni len pa med par zag pa las sems rnam par grol lo/ /de nas bcom ldan 'das la byang chub sems dpa' sems dpa' chen po byams
118a7(mdo sde): pas 'di skad ces gsol to/ /bcom ldan 'das/ 'di lta ste/ dper na/ phub ma bor nas 'bras len pa de bzhin du chos ma lags pa bor nas chos 'dzin to/ /de la byang
118b1(mdo sde): chub sems dpa' ser sna bor nas sbyin pa dang / 'chal ba'i tshul khrims bor nas tshul khrims dang / gnod sems bor nas bzod pa dang / le lo bor nas brtson 'grus dang /
118b2(mdo sde): rnam par g.yeng ba bor nas bsam gtan dang / 'chal pa'i shes rab bor nas shes rab 'dzin pa 'di ni chos yang dag par brjod pa lags so/ /bcom ldan 'das/ gzhan
118b3(mdo sde): yang / yid kyis smon pa ni chos ma lags so/ /gang mi smon pa de ni mi 'dzin to/ /gang mi 'dzin pa de mi srung ngo / /gang mi srung ba de kun nas nyon mi mongs so/ /gang kun nas nyon mi
118b4(mdo sde): mongs pa de mi rtsod do/ /gang mi rtsod pa de mi bzod do/ /gang mi bzod pa de rma mi phyin to/ /gang rma mi phyin pa de mi 'jug mi ldog ste/ de ni phyir mi ldog pa lags so/ /bcom
118b5(mdo sde): ldan 'das/ byang chub sems dpa' phyir mi ldog pa la de bzhin du gshegs pa rnams kyis bla na med pa yang dag par rdzogs pa'i byang chub tu lung ston pa 'di ni/ bcom ldan
118b6(mdo sde): 'das/ chos lags te/ bcom ldan 'das/ 'di ni chos yang dag par brjod pa lags so/ /bcom ldan 'das/ gzhan yang / byang chub sems dpa' sems dpa' chen po
118b7(mdo sde): 'di snyam du sems te/ bdag ni phyir mi ldog pa ste/ bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam pa de ni de bzhin gshegs
119a1(mdo sde): pas lung mi ston to/ /de ci'i slad du zhe na/ bcom ldan 'das/ 'dod pa ni nyon mongs pa thams cad kyi rtsa ba lags pa'i slad du'o/ /bcom ldan
119a2(mdo sde): 'das/ 'dod pa dang bral na nyon mongs pa dang bral te/ nyon mongs pa dang bral ba la lung ston to/ /bcom ldan 'das/ gzhan yang / byang chub sems dpa' 'di snyam du
119a3(mdo sde): 'jig rten dang mi mthun pa smra ba ni lung bstan pa'o snyam du sems so/ /de ci'i slad du zhe na/ gang lung bstan pa de ni 'di la ma mchis te/ gang lung ston pa de'ang de bzhin du
119a4(mdo sde): ma mchis so/ /gal te gang lung bstan pa de'ang ma mchis/ gang lung ston pa de'ang de bzhin du ma mchis na 'di la lung bstan par ga la 'gyur/ gzhan du na bcom ldan
119a5(mdo sde): 'das thugs rje chen po dang ldan pa 'jig rten dang mthun par 'jug pa ni/ 'di skad du/ sangs rgyas su 'gyur zhes gsung ngo snyam du byang chub sems dpa' gang de ltar shes
119a6(mdo sde): pa de la lung ston to/ /bcom ldan 'das/ 'di lta ste/ dper na/ sgyu ma sprul pas sgyu ma sprul pa la lung bstan kyang sgyu ma sprul pa de 'di ltar bdag sangs rgyas su 'gyur
119a7(mdo sde): bar lung bstan to snyam du mi sems pa de bzhin du/ bcom ldan 'das/ byang chub sems dpa' sgyu ma sprul pa'ang 'gyur ba ma mchis pa lags so/ /de yang 'di snyam du
119b1(mdo sde): sems te/ byang chub ni thob pa'i mtshan nyid kyang ma lags/ dor ba'i mtshan nyid kyang ma lags/ byang chub ni skye ba'i mtshan nyid kyang ma lags/ 'gog pa'i mtshan nyid kyang
119b2(mdo sde): ma lags/ byang chub ni lus kyis kyang mngon par rdzogs par 'tshang mi rgya ste/ sems kyis kyang ma lags/ byang chub ni nang nas kyang ma lags/ slad rol nas kyang ma lags/
119b3(mdo sde): gnyis ka ma mchis pa'i bar nas kyang mi dmigs te/ byang chub ni 'di snyam du bdag byang chub bo/ /bdag la byang chub sems dpa' mngon par rdzogs par 'tshang rgya'o snyam du mi sems
119b4(mdo sde): so snyam pa 'di ni/ bcom ldan 'das /chos yang dag par brjod pa lags so/ /bcom ldan 'das/ gzhan yang / byang chub sems dpa' sa rab tu dga' ba la ni dga' ba'ang ma lags/ mi dga'
119b5(mdo sde): ba'ang ma lags so/ /dri ma med pa'i sa la ni mi 'phel mi 'bri'o/ /'od byed pa'i sa la ni mi rmongs mi lta'o/ /'od 'phro ba can gyi sa la ni mi spong mi 'thob bo/ /shin tu sbyang
119b6(mdo sde): dka' ba'i sa la ni mi skye mi dga'o/ /mngon du gyur gyi sa la ni chags par yang mi 'gyur/ mi chags par yang mi 'gyur ro/ /ring du song ba'i sa la ni mi 'gro mi ldog go /mi g.yo
119b7(mdo sde): ba'i sa la ni mi 'gul ba mi bskyod do/ /legs pa'i blo gros kyi sa la ni mi 'grub mi sgrub bo/ /chos kyi sprin gyi sa la ni mi rtogs rtogs par mi bgyid do/ /sangs rgyas kyi sa la ni
120a1(mdo sde): thams cad mdzad kyang rtsom pa thams cad mi mnga' ste/ de bas na de bzhin gshegs pa ni lhun gyis grub pa spros pa thams cad mi mnga' ba zhes
120a2(mdo sde): bgyi'o/ /bcom ldan 'das/ 'di ni chos yang dag par brjod pa lags so/ /bcom ldan 'das/ ye shes de lta bu dang ldan pa'i byang chub sems dpa' ston pa la dbang
120a3(mdo sde): 'thob ste/ ston pa la dbang ba des brjod pa thams cad la mi chags so/ /rnam par dag pa la dbang 'thob ste/ des thams cad du kun nas nyon mi mongs so/ /spobs pa la
120a4(mdo sde): dbang 'thob ste/ des rgyun du chos kyi tshul re re brtsams nas bskal pa brgya stong du ston kyang yongs su mi bas so/ /ye shes la dbang 'thob ste/ des chos kyi tshig re re las rnam
120a5(mdo sde): pa brgya stong du ston to/ /skye ba la dbang 'thob ste/ des gang dang / gang du sems can gyi don du 'gyur ba dang / der skye'o/ /ting nge 'dzin la dbang 'thob ste/ des sems kyi
120a6(mdo sde): skad cig gi sems kyi skad cig la ji lta ba ji lta bur 'tshal ba de lta de lta bur snyoms par 'jug go / byin gyi rlabs la dbang 'thob ste/ des ri dwags dang / bya dang / rtswa dang /
120a7(mdo sde): shing dang / rtsig pa'ang rung ste/ ji ltar byin gyis brlabs pa de thams cad sangs rgyas kyi chos rnams ston to/ /g.yog la dbang 'thob ste/ des g.yog mang po dang / g.yog
120b1(mdo sde): mi phyed par 'gyur ro/ /lta ba la dbang 'thob ste/ des yid du mi mchi ba mi mthong ngo / /nyan par dbang 'thob ste/ des rnam par mi mchi ba mi thos so/ /mnom pa la dbang
120b2(mdo sde): 'thob ste/ des dri thams cad chos kyi dri nyid du mnom mo/ /lce la dbang 'thob ste/ des chos kyi zas su 'gyur gyi/ zang zing gi zas su ni ma lags so/ /lus la dbang 'thob ste/
120b3(mdo sde): des chos kyi skur 'gyur gyi/ zang zing gi lus su ma lags so/ /sems la dbang 'thob ste/ des sems can thams cad la tha na sbrang bu dang / grog ma rnams kyi sems dang / spyod
120b4(mdo sde): pa'ang rab tu 'tshal te/ bcom ldan 'das/ 'di ni chos yang dag par brjod pa zhes bgyi'o/ /de nas bcom ldan 'das la byang chub sems dpa' mthong dgas 'di skad ces
120b5(mdo sde): gsol to/ /bcom ldan 'das/ byang chub sems dpas gang sems can rnams kyis mthong ma thag tu dga' bar 'gyur ba de lta de ltar bsgrub par bgyi'o/ /de ci'i slad du
120b6(mdo sde): zhe na/ bcom ldan 'das/ byang chub sems dpa'i bgyi ba gzhan ma mchis kyi/ sems can yongs su smin par bgyi bar bas te/ bcom ldan 'das/ 'di ni byang chub sems
120b7(mdo sde): dpa'i rtsa ba'i chos yang dag par brjod pa lags so/ /bcom ldan 'das/ de bas na byang chub sems dpa' dga' bar bgyi ba'i chos rnams la 'jug par bgyi'o/ /bcom
121a1(mdo sde): ldan 'das/ de la byang chub sems dpa' rnams kyi dga' bar bgyi ba'i chos bzhi ste/ bzhi gang zhe na/ lan du phan 'dogs pa la mi re ba'i
121a2(mdo sde): sbyin pa dang / sems can thams cad la mnyam pa'i sems kyis snyan par smra ba dang / sems can thams cad kyi don ma lags pa sel cing don sgrub pa'i don spyod pa
121a3(mdo sde): dang / sems can thams cad la dga' ba'i bdag nyid kyi don mthun pa ste/ chos bzhi po de dag ni byang chub sems dpa' rnams kyi dga' bar bgyi ba'o/ /gzhan yang /
121a4(mdo sde): byang chub sems dpa' rnams kyi dga' bar bgyi ba'i chos bzhi ste/ bzhi gang zhe na/ nga rgyal ma mchis pa'i mang du thos pa dang / zang zing ma mchis pa'i sems
121a5(mdo sde): kyis chos ston pa dang / ye shes tshol bas bla ma la gus pa dang / sems can thams cad yongs su smin par bgyid pa don du gnyer bas brtson 'grus brtsams pa
121a6(mdo sde): ste| chos bzhi po de dag ni byang chub sems dpa' rnams kyi dga' bar bgyi ba'o/ /gzhan yang / byang chub sems dpa' rnams kyi dga' bar bgyi ba'i chos bzhi
121a7(mdo sde): ste| bzhi gang zhe na/ tshul khrims phun sum tshogs pas chos sbyin pa dang / 'dod pa nyung bas dben par gnas pa dang / dben par gnas pas bsam gtan
121b1(mdo sde): thob pa dang / grong dang / grong khyer dang / grong rdal du 'jug pas spyod lam ma 'khrugs pa ste/ chos bzhi po de dag ni byang chub sems dpa' rnams kyi dga' bar bgyi ba'o/ /gzhan
121b2(mdo sde): yang / byang chub sems dpa' rnams kyi dga' bar bgyi ba'i chos bzhi ste/ bzhi gang zhe na/ bden par smra bas spobs pa dang / chos smra bas stong pa nyid brjod pa dang / bzod pa smra
121b3(mdo sde): bas sems can thams cad la sems mnyam pa dang / 'dul ba smra bas dbang po sdom pa ste/ chos bzhi po de dag ni byang chub sems dpa' rnams kyi dga' bar bgyi ba'o/ /
121b4(mdo sde): gzhan yang byang chub sems dpa' rnams kyi dga' bar bgyi ba'i chos bzhi ste/ bzhi gang zhe na/ legs dgu mchis pas gsong por smra ba dang / ngan ngon tsam gyis chog
121b5(mdo sde): par 'dzin pas mgu sla ba dang / ji skad smra pa de bzhin bgyid pas g.yo ma mchis pa dang / sems can thams cad la mi slu bas sgyu ma mchis pa ste/ chos bzhi po de dag
121b6(mdo sde): ni byang chub sems dpa' rnams kyi dga' bar bgyi ba'o/ /gzhan yang / byang chub sems dpa' rnams kyi dga' bar bgyi ba'i chos bzhi ste/ bzhi gang zhe na/ nang zhi bas
121b7(mdo sde): gnod par mi sems pa dang / phyi rol tu phyin ci ma log pas ma rmongs pa dang / dngos po thams cad la mi rtog par so sor rtog pas mi brkam pa dang / yang dag par ji lta ba
122a1(mdo sde): bzhin du yongs su shes pa dang ldan pas ma khengs pa ste/ chos bzhi po de dag ni byang chub sems dpa' rnams kyi dga' bar bgyi ba'o/ /gzhan
122a2(mdo sde): yang / byang chub sems dpa' rnams kyi dga' bar bgyi ba'i chos bzhi ste/ bzhi gang zhe na/ zab pa'ang lags la gsong por yang smra ba dang / sred pa'ang ma mchis
122a3(mdo sde): la mnyen zhing snyan par yang smra ba dang / lta ba'ang ma mchis la byang chub kyi sems kyang mi 'dor ba dang / don dam pa spyod yul ba'ang lags la kun rdzob kyi bslab pa'i
122a4(mdo sde): rjes su'ang 'jug pa ste/ chos bzhi po de dag ni byang chub sems dpa' rnams kyi dga' bar bgyi ba'o/ /bcom ldan 'das/ 'di ni chos yang dag par brjod pa lags
122a5(mdo sde): so| |bcom ldan 'das/ gzhan yang / byang chub sems dpa' ni don dam pa'i stong pa nyid kyis nges par byung ba/ mngon par shes pa chen po dang / rigs pas nges par
122a6(mdo sde): byung ba/ dbang chen po thob pa/ chos yang dag par brjod pa la mkhas pa/ chos zab mo la dga' ba/ sems can thams cad dang mthun par 'jug pa/ bsam gyis mi
122a7(mdo sde): khyab cing rmad du byung ba'i chos dang ldan pa/ cang shes kyi chos thob pa/ mngon par shes pa chen po/ chos smra ba chen po/ chos kyi rgyal po chen po/ bgyi ba chen po bgyid
122b1(mdo sde): pa| skye bo chen po rten pa/ mngon par shes pa chen pos rnam par rtsen pa/ sems can yongs su smin par bgyi ba'i slad du 'chi 'pho ma mchis kyang skye la/ skye ba ma mchis
122b2(mdo sde): kyang 'chi ba/ bgyi ba bgyis kyang mngon par rdzogs par 'tshang rgya ba/ sems grol yang brtson 'grus rtsom pa/ yongs su mya ngan las 'das kyang spyod pa ngoms kyang tshol ba/
122b3(mdo sde): don du gnyer ba ma mchis kyang sbyor ba thams cad shes kyang gzhan la 'dri ba lags so/ /bcom ldan 'das/ rgya mtsho thams cad kyi gting ni rtogs par rngo thogs kyi/ sems
122b4(mdo sde): can chen po de dag gi theg pa chen po'i ye shes kyi rgya mtsho'i gting ni rtogs par rngo mi thogs so/ /bcom ldan 'das/ nam mkha' ni gzhal bar rngo thogs kyi/ sems can chen
122b5(mdo sde): po de dag gi sems ni gzhal bar mi thogs so/ /bcom ldan 'das/ rlung ni gzung bar rngo thogs gyi/ sems can chen po de dag gi yul ni spyod par rngo mi thogs so/ /bcom
122b6(mdo sde): ldan 'das/ smig rgyu la ni chu rnyed par rngo thogs gyi/ sems can chen po de dag las ngar 'dzin pa dang / nga yir 'dzin pa ni rnyed par rngo mi thogs te/ bcom ldan 'das/ 'di
122b7(mdo sde): ni chos yang dag par brjod pa lags so/ /de nas bcom ldan 'das la sbyang chub sems dpa' mig bzang gis 'di skad ces gsol to/ /bcom ldan 'das/ byang chub kyi
123a1(mdo sde): sems las chos thams cad khong du chud par bgyi'o/ /de ci'i slad du zhe na/ bcom ldan 'das/ chos thams cad ni yongs su rtog pa'i snying po tsam
123a2(mdo sde): du bas te/ sems tsam mo/ /rdzas ma lags pa'o/ /rdzas ma mchis pa'o/ /sgyu ma ltar rtsa ba ma mchis pa'o/ /'dod pas rnam par ba sgrubs pa'o/ /byed pa po dang / tshor pa/
123a3(mdo sde): bo dang bral ba'o/ /mi gnas pa'o/ /gnas dang bral ba'o/ /bcom ldan 'das/ chos thams cad ni thog ma dang ldan pa ma lags pa'o/ /gnyis su ma mchis pa'o//
123a4(mdo sde): gnyis dang bral ba'o/ /bcom ldan 'das/ chos thams cad ni nga yi ba ma mchis pa/ yongs su 'dzin pa ma mchis pa'o/ /chos thams cad ni bdag po ma mchis pa/ chos
123a5(mdo sde): kyi dbyings dang mnyam pa'o/ /chos thams cad ni glo bur du byung ba/ mi gnas pa/ 'dod chags dang bral ba'o/ /chos thams cad ni kun tu rtog pa dang / rnam par rtog pa dang
123a6(mdo sde): bral ba/ rtog pa sel ba dang bral ba'o/ /chos thams cad ni shes par bgyi ba tsam dang / shes pa po stong pa'i phyir blang du ma mchis/ bkur tu ma mchis te/ yongs su
123a7(mdo sde): 'tshal bar bgyi ba tsam du bas na/ 'di la byis pa so so'i skye po bdag ma mchis pa rnams la bdag tu 'du shes/ sems can ma mchis pa rnams la sems can du 'du
123b1(mdo sde): shes pa 'di dag chos nyid 'di lta bu 'di khong du chud par bya'o snyam nas/ byang chub sems dpa' gang sems skye pa 'di ni byang chub sems dpa'i byang chub kyi sems zhes
123b2(mdo sde): bgyi'o/ /sems can thams cad la phan pa'i sems dang / bde ba'i sems dang / bla na med pa'i sems dang / chos kyi dbyings las skyes pa'i sems dang / sems can gyi
123b3(mdo sde): khams thams cad la brten nas skyes pa 'di ni byang chub kyi sems zhes bgyi'o/ /bcom ldan 'das/ gzhan yang / sbyin pa'i pha rol tu phyin pas nye bar zhi ba'i sems dang /
123b4(mdo sde): tshul khrims kyi pha rol tu phyin pas zhi ba'i sems dang / bzod pa'i pha rol tu phyin pas rma mi phyin pa'i sems dang / brtson 'grus kyi pha rol tu phyin pas phyin mi ldog pa'i sems
123b5(mdo sde): dang | bsam gtan gyi pha rol tu phyin pas rnam par mi g.yeng pa'i sems dang / shes rab kyi pha rol tu phyin pas rnam par mi rtog pa'i sems dang / byams pas mnyen pa'i
123b6(mdo sde): sems dang / snying rje chen pos mi zlog pa'i sems dang / dga' ba chen pos 'gyod pa ma mchis pa'i sems dang / btang snyoms chen pos dri ma ma mchis pa'i sems dang /
123b7(mdo sde): sbyin pas 'jungs pa ma mchis pa'i sems dang / snyan par smra bas thibs po ma mchis pa'i sems dang / don spyod pas mnyam pa'i sems dang / don mthun pas ltag na ma
124a1(mdo sde): mchis pa'i sems dang / stong pa nyid kyis mi 'gyur ba'i sems dang / /mtshan ma ma mchis pas sgrib pa ma mchis pa'i sems dang / smon
124a2(mdo sde): pa ma mchis pas mi g.yeng ba'i sems dang / byang chub kyi phyogs kyi chos rnams kyis nges par 'byung ba'i sems dang / sangs rgyas rjes su dran pas mi phyed pa'i sems
124a3(mdo sde): dang / chos rjes su dran pas chos kyi dbyings kyi sems dang / dge 'dun rjes su dran pas smon pa ma mchis pa'i sems dang / tshul khrims rjes su dran pas mchog tu
124a4(mdo sde): 'dzin pa ma mchis pa'i sems dang / gtong pa rjes su dran pas chags pa ma mchis pa'i sems dang / lha rjes su dran pas dge ba'i tshogs thams cad yang dag par 'grub
124a5(mdo sde): pa'i sems 'di ni byang chub sems dpa' rnams kyi byang chub kyi sems zhes bgyi'o/ /bcom ldan 'das/ bdag gi byang chub kyi sems las brtsams te/ bskal
124a6(mdo sde): pa'am/ bskal pa las lhag par bstan kyang mtha' rtogs par mi 'gyur ro/ /bcom ldan 'das/ de ltar na byang chub sems dpa' rnams kyi byang chub kyi sems bskyed
124a7(mdo sde): pa ni tshad ma mchis pa'i rgyu las byung ba lags so/ /bcom ldan 'das/ de lta bas na byang chub sems dpas byang chub kyi sems las dge ba'i chos thams cad gzung bar
124b1(mdo sde): bgyi ste bcom ldan 'das/ 'di ni chos yang dag par brjod pa lags so/ /de nas bcom ldan 'das la byang chub sems dpa' legs par skyes kyis 'di skad ces gsol
124b2(mdo sde): to| |bcom ldan 'das/ chos thams cad ni rtsa ba yongs su dag pas ma skyes pa'o/ /bcom ldan 'das/ de la chos rnams kyi rtsa ba ci lags zhe na/ mngon par ma zhen pa ni chos/
124b3(mdo sde): rnams kyi rtsa ba'o/ /bcom ldan 'das/ stong pa nyid ni chos thams cad kyi rtsa ba ste/ de la lta bar gyur pa thams cad ma mchis so/ /mtshan ma ma mchis pa ni chos thams cad
124b4(mdo sde): kyi rtsa ba ste/ de la rnam par rtog pa thams cad ma mchis so/ /smon pa ma mchis pa ni chos thams cad kyi rtsa ba ste/ de la khams gsum pa rnams kyi nyon mongs pa rnams ma
124b5(mdo sde): mchis so/ /mngon par 'du mi bgyid pa ni chos thams cad kyi rtsa ba ste/ de la byed pa po ma mchis so/ /bdag ma mchis pa ni chos thams cad kyi rtsa ba ste/ de la bdag tu
124b6(mdo sde): lta ba mi 'byung ngo / /sems can ma mchis pa ni chos thams cad kyi rtsa ba sta/ de la sems can du lta ba kun tu mi 'byung ngo / /srog ma mchis pa ni chos thams cad kyi rtsa ba
124b7(mdo sde): ste| de la srog tu lta ba kun tu mi 'byung ngo / /chos thams cad ni ma skyes pa ste/ de la ther zug tu lta ba kun tu mi 'byung ngo / /chos thams cad ni ma 'gags pa ste/ de la chad par
125a1(mdo sde): lta ba kun tu mi 'byung ngo / /chos thams cad ni dngos po ma mchis ba ste/ de la 'byung bar lta ba kun tu mi 'byung ngo / /chos thams cad ni mya ngan las
125a2(mdo sde): 'das pa dang mnyam pa ste/ de la 'jig par lta ba kun tu mi 'byung ngo / /chos thams cad ni byang chub pa ste/ de la sangs rgyas su lta ba kun tu mi 'byung ngo / /chos thams cad ni ma
125a3(mdo sde): bgyis pa ste/ de la chos su lta ba kun tu mi 'byung ngo // chos thams cad ni 'dus pa ma mchis pa ste/ de la dge 'dun du lta ba kun tu mi 'byung ngo / /bcom ldan 'das/ 'di
125a4(mdo sde): ni chos yang dag par brjod pa lags so/ /byang chub sems dpa' ded dpon gyis gsol pa/ bcom ldan 'das/ byang chub sems dpa' ni thog ma kho nar sems can
125a5(mdo sde): thams cad byang chub par 'tshal bar bgyi yi/ bdag nyid ni ma lags so/ /gang sems can gyi slad du thams cad rtsom yang sems can yang mi dmigs la byams pa chen
125a6(mdo sde): po'ang mi 'dor ro/ de la byang chub sems dpa' rnams kyi byams pa chen po gang zhe na/ gang byang chub sems dpa' sems can yang mi dmigs la dge ba'i rtsa ba thams
125a7(mdo sde): cad mngon par 'du bya ba'i go cha'ang mi 'dor zhing / dge ba'i rtsa ba de dag kyang byang chub tu yongs su bsngo ba 'di ni byams pa chen po zhes bgyi'o/ /gang sems can gyi bgyi ba
125b1(mdo sde): rgyun mi gcod pa 'di ni de'i snying rje chen po lags so/ /gang 'khor ba nyid mya ngan las 'das par yang dag par rjes su mthong la lam yang dag par sgrub pa'i brtson 'grus kyang
125b2(mdo sde): mi 'dor ba 'di ni de'i byams pa chen po lags so/ /gang sems can mi gtong ba 'di ni de'i snying rje chen po lags so/ /gang bdag byang chub tu go bgos pa 'di ni de'i byams
125b3(mdo sde): pa chen po lags so/ /gang sems can gzhan yang go cha 'tshal bar bgyid pa 'di ni de'i snying rje chen po lags so/ /gang bdog pa thams cad yongs su gtong bar bgyid ba 'di
125b4(mdo sde): ni de'i byams pa chen po lags so/ /gang bdog pa thams cad yongs su gtong ba la dge ba'i rtsa ba sems can thams cad sangs rgyas nyid thob par bgyi ba'i slad du yongs su
125b5(mdo sde): bsngo ba 'di ni de'i snying rje chen po lags so/ /gang tshul khrims dang / bslab pa dang / dam bcas pa thams cad mi mnyam pa 'di ni de'i byams pa chen po lags so/ /gang
125b6(mdo sde): bdag gi tshul khrims kyis sems can gzhan gyi tshul khrims srung bar bgyid pa 'di ni de'i snying rje chen po lags so/ /gang bdag nyid bzod pa dang / des pa phun su mtshogs
125b7(mdo sde): pa 'di ni de'i byams pa chen po lags so/ /gang bzod pa de dang / des pas sems can 'dul ba 'di ni de'i snying rje chen po lags so/ /gang sangs rgyas kyi byang chub thob par bgyi
126a1(mdo sde): ba'i slad du bdag nyid brtson 'grus shin tu brtsams pa 'di ni de'i byams pa chen po lags so/ /gang brtson 'grus des sems can gzhan
126a2(mdo sde): dag kyang brtson 'grus la rab tu dgod pa 'di ni de'i snying rje chen po lags so/ /gang bdag nyid sems nges par rtog pa la gnas pa 'di ni de'i byams pa chen po lags so
126a3(mdo sde): gang nges par rtog pa des gzhan yang nges par rtog tu 'jug pa 'di ni de'i snying rje chen po lags so/ /gang bdag shes rab yongs su rtog par bgyi ba'i slad du rtsol ba
126a4(mdo sde): 'di ni de'i byams pa chen po lags so/ /gang rang gi shes rab kyis sems can gzhan rnams kyi shes rab 'phel bar bgyid pa 'di ni de'i snying rje chen po lags so/ /
126a5(mdo sde): gang brtson pa'ang ma lags/ mi brtson pa'ang ma lags pa 'di ni de'i byams pa chen po lags so/ /gang bgyid pa'ang ma lags/ mi bgyid pa'ang ma lags pa de ni de'i snying
126a6(mdo sde): rje chen po lags so/ /gang skye 'ang mi 'pho ba 'di ni de'i byams pa chen po lags so/ /gang 'pho ba'ang mi g.yo ba 'di ni de'i snying rje chen po lags so/ /gang smra'ang brje da
126a7(mdo sde): pa ma mchis pa 'di ni de'i byams pa chen po lags so/ /gang grol yang 'ching ba'ang mi 'dor ba 'di ni de'i snying rje chen po lags so/ /gang 'tshang rgya'ang / khong du chud
126b1(mdo sde): ba'ang ma mchis pa 'di ni de'i byams pa chen po lags so/ /gang yongs su mya ngan las kyang 'da' la nub par yang mi 'gyur ba 'di ni de'i snying rje chen po lags so/ /gang
126b2(mdo sde): lus kyi ring bsrel phye mar yang 'gyur la rus pa dang / rgyus pa dang / khrag dang / lus kyang ma mchis pa 'di ni de'i byams pa chen po lags so/ /gang ring bsrel de dag
126b3(mdo sde): bas par yang mi 'gyur/ 'phel bar yang mi 'gyur ba 'di ni de'i snying rje chen po lags so/ /gang sbyin pa'ang sbyin la gtong ba'ang mchis pa 'di ni de'i byams pa chen
126b4(mdo sde): po lags so/ /gang smon lam yang 'debs la 'jog pa'ang ma mchis pa 'di ni de'i snying rje chen po lags so/ /gang srung yang sgrub par yang mi bgyid pa 'di ni de'i byams
126b5(mdo sde): pa chen po lags so/ /gang 'phel ba'ang 'phel la lhag par yang mi 'gyur ba 'di ni de'i snying rje chen po lags te/ bcom ldan 'das/ 'di ni chos yang dag par brjod pa
126b6(mdo sde): lags so/ /byang chub sems dpa' 'od tog gis gsol pa/ bcom ldan 'das/ byang chub sems dpa' nges par rtog par bgyi'o/ /bcom ldan 'das/ nges par rtog pa'i
126b7(mdo sde): byang chub sems dpa' la sangs rgyas kyi chos gzhan rnams bdag nyid kyis mngon sum du 'gyur ba'o/ /nges par rtog pa gtso bor bgyid pa'i byang chub sems dpa' ni bde
127a1(mdo sde): bar mngon par rdzogs par 'tshang rgya ba 'thob ste/ de ni gzungs lags so/ /de la byang chub sems dpa' rnams kyi gzungs gang zhe na/ gang gis
127a2(mdo sde): ji ltar thos pa'i chos rnams chud mi gzon pa dang / ji ltar thos pa'i chos rnams 'dzin pa dang / ji ltar thos pa'i chos rnams khong du chud pa dang / gzhan dag kyang
127a3(mdo sde): khong du chud pa dang / gzhan dag kyang khong du chung par bgyid pa 'di ni gzungs zhes bgyi'o/ /gang gis mi g.yo ba dang / mi rtog pa dang / gang gis chos kyi phung po
127a4(mdo sde): brgyad khri bzhi stong 'dzin pa dang / dran par yang mi bgyid/ bskyud par yang mi bgyid pa dang / gang gis sems can thams cad kyi spyod pa 'tshal te/ 'tshal nas kyang
127a5(mdo sde): sems can de dag la de bzhin du 'jug pa dang / gang gis sems can thams cad kyis smras pa thos te/ thos nas kyang 'phags pa ma lags pa'i sgra rnams la snying rje
127a6(mdo sde): chen po rnyed pa dang / 'phags pas smras pa rnams la byams pa chen po rnyed pa dang / gang gis chos kyi tshig gcig bzung nas bskal bar bsten kyang de'i spobs pa mthar
127a7(mdo sde): mi phyin cing bas par mi 'gyur ba dang / gang gis brjod pa dang / mi brjod pa thams cad 'tshal ba dang / gang gis smras pa thams cad sangs rgyas kyis gsungs par 'tshal
127b1(mdo sde): ba dang / gang gis phyogs bcu'i 'jig rten gyi khams dag na bzhugs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis gsungs
127b2(mdo sde): pa thos te/ thos nas kyang thams cad yongs su 'dzin pa dang / de bzhin gshegs pa gcig gi thad na chos nyan kyang de bzhin gshegs pa gnyis kyis chos bstan pa la sgrib
127b3(mdo sde): par yang mi 'gyur ba 'di ni byang chub sems dpa' rnams kyi gzungs zhes bgyi'o/ /mngon par bsgrub pa'i gzungs kyang 'thob ste/ des chos thams cad mngon du ston pa dang /
127b4(mdo sde): chos kyi tshig gcig ji lta ba de bzhin du chos kyi dbyings ma lus par ston kyang des de rgyags par mi 'gyur/ bag ma mchis par mi 'gyur ro/ /lhag par bsdu ba'i gzungs kyang
127b5(mdo sde): 'thob ste/ des 'jig rten thams cad kyi bla mar gyur pa'i gtam brjod cing / 'jig rten thams cad kyi bla mar gyur pa'ang lags so/ /sel ba'i gzungs kyang 'thob ste/ des
127b6(mdo sde): sems can thams cad kyi the tshom thams cad dang / nye ba'i nyon mongs pa thams cad sel to/ /lhag par bsdu ba dang / sel ba'i gzungs kyang 'thob ste/ des dkar po'i chos
127b7(mdo sde): rnams 'phel bar bgyid cing nag po rnams zad par bgyid do/ /sgrub pa'i gzungs kyang 'thob ste/ des chos thams cad kyi sgrub pa'ang 'tshal cing de sgrub kyang rnam par rtog
128a1(mdo sde): par yang mi bgyid/ spyod kyang lus dang / sems kyis brtson par yang mi bgyid/ 'chad kyang yi ge rnams sgro 'dogs par yang mi bgyid/ spong
128a2(mdo sde): bar yang sel bar yang mi bgyid/ yongs su rdzogs par bgyid kyang gang du chos gang yang sdud par yang mi bgyid/ nyung ngur yang bgyid la 'grib par yang mi bgyid/ brjod
128a3(mdo sde): par yang bgyid la mngon par brjod pa'ang mchis/ mya ngan las kyang 'da' la 'khor ba las kyang mi g.yo/ 'phags pa nyid kyang thob la so so'i skye bo'i sa las kyang mi
128a4(mdo sde): g.yo| bdud las rnam par rgyal bar yang bgyid la lus dang / sems dang / ngag gis pha rol kyang mi gnon pa 'di ni/ bcom ldan 'das/ byang chub sems dpa' rnams
128a5(mdo sde): kyi chos yang dag par brjod pa lags so/ /byang chub sems dpa' rnam par grol ba'i zla bas gsol pa/ bcom ldan 'das/ chos thams cad ni rnam par grol ba'i
128a6(mdo sde): mtshan nyid de/ de la byang chub sems dpas bcings pa'am/ grol bar yongs su brtag par mi bgyi'o/ /de ci'i slad du zhe na/ bcom ldan 'das/ rnam par grol ba
128a7(mdo sde): ni gang gi'ang ma lags so/ /rnam par grol ba'ang gang yang ma lags so/ /bcom ldan 'das/ rnam par grol ba ni chos gang yang 'phel bar yang mi bgyid/ 'bring
128b1(mdo sde): bar yang mi bgyid do/ /bcom ldan 'das/ rnam par grol ba ni gang nas mi mchi/ bcings pa ni gang du'ang mi mchi'o/ /bcom ldan 'das/ dge slong sems rnam par grol
128b2(mdo sde): ba 'di ltar bdag ni sems rnam par grol ba'o snyam du mi sems te/ gzhan du na ji ltar rnam par grol ba de bzhin du chos thams cad 'tshal to/ /bcom ldan 'das/
128b3(mdo sde): gang 'di ltar 'khor ba ni skyon chags pa/ mya ngan las 'das pa ni rnam par grol ba'o snyam du sems pa 'di ni sems rnam par grol ba ma lags so/ /de ci'i slad du zhe
128b4(mdo sde): na| bdag tu 'dzin pa ni de ltar sems pa'i slad du'o/ /bcom ldan 'das/ gang 'di ltar bdag gi phung po dang / khams dang / skye mched kyis chog gis/ yongs su mya ngan
128b5(mdo sde): las 'da'o snyam pa de ni sems rnam par grol ba ma lags so/ /de ci'i slad du zhe na/ bdag tu 'dzin pa ni de ltar sems pa'i slad du'o/ /bcom ldan 'das/ sems
128b6(mdo sde): rnam par grol ba'i dge slong ni 'di ltar chos thams cad ni rnam par grol ba'i mtshan nyid ni byis pa so so'i skye bo rnams kyis mi shes te/ bdag gis de dag chos nyid
128b7(mdo sde): khong du chud par bya'o snyam du sems lags so/ /bcom ldan 'das/ sems rnam par grol ba'i dge slong ni bdag gis sems rnam par grol ba thob par bya'o snyam du mi
129a1(mdo sde): sems mod kyi/ de'ang 'di ltar shin tu rnam par grol ba'i chos thams cad la rnam par grol ba kun tu tshol ba de rnams la snying rje chen po bya'o
129a2(mdo sde): snyam du sems lags so/ /de ci'i slad du zhe na/ gang rnam par grol ba kun tu tshol ba de dag ni rnam par grol ba mi 'thob pa'i slad du'o/ /bcom ldan 'das/ de bas na
129a3(mdo sde): rnam par grol ba tshol ba'i dge slong gis bcings pa btsal bar bgyi'o/ /gang gis bcings pa yang dag par ji lta ba bzhin du mthong ba de rnam par grol ba la mi rtog ste/
129a4(mdo sde): de sems rnam par grol ba zhes bgyi'o/ /bcom ldan 'das/ 'di ni byang chub sems dpa' rnams kyi chos yang dag par brjod pa lags so/ /de nas bcom ldan 'das la byang
129a5(mdo sde): chub sems dpa' blo gros rgya mtshos de skad ces gsol to/ /bcom ldan 'das/ byang chub sems dpa' nyon mongs pa rnams la 'jig par mi bgyi'o/ /de ci'i slad du zhe
129a6(mdo sde): na| gang na nyon mongs pa mchis pa de na byang chub mchis shing / nyon mongs pa ma mchis pa la byang chub kyang ma mchis pa'i slad du'o/ /stong pa nyid dang / nyon mongs pa
129a7(mdo sde): ni mi gnyis te gnyis su dbyer ma mchis so/ /bcom ldan 'das/ byang chub dang / nyon mongs pa ni mi gnyis te gnyis su dbyer ma mchis so/ /gzhan du na phyin ci log tu
129b1(mdo sde): lhung ba'i sems kyi rgyun gyis byis pa so so'i skye bo rnams pa dag ni nyon mongs so/ /rnam par dag go snyam du 'tshal ba ni ma mchis pa lags so/ /bcom ldan 'das
129b2(mdo sde): yang dag par bzhugs pa'i byang chub sems dpa'i ni nyon mongs pa'ang mi sel nyon mongs pa ma mchis pa'ang mi sgrub bo/ /byang chub sems dpa' nyon mongs pa'i sgo la so sor
129b3(mdo sde): rtog pa ni ting nge 'dzin dang / gzungs kyi sgo 'thob bo/ /bcom ldan 'das/ de bas na nyon mongs pa nyid byang chub sems dpa' dag gi sangs rgyas kyi chos rnams kyi rigs lags
129b4(mdo sde): so| |nyon mongs pa de dag la g.yengs shing phyin ci log tu gyur pa'i blo can byis pa de dag ni ngan song du gzhol ba sdug bsngal myong bar 'gyur ba'o/ /byang chub sems dpa' ni yang
129b5(mdo sde): dag par so sor rtog pas sangs rgyas kyi byang chub khong du chud do/ /bcom ldan 'das/ de bas na byang chub sems dpas rgyun las bzlog ste 'jug par bgyi/ rgyun gyi rjes su 'jug
129b6(mdo sde): par mi bgyi'o/ /bcom ldan 'das/ byang chub sems dpa' ni mya ngan las 'das pa las rnam par grol gyi/ 'khor ba las ni ma lags so/ /de ci'i slad du zhe na/ byang chub sems
129b7(mdo sde): dpas mya ngan las 'das pa la 'jigs par bgyi'o/ /'khor ba la ni ma lags so/ /'khor ba la so sor brtags na sems can rnams la snying rje chen po 'thob bo/ /sangs rgyas kyi
130a1(mdo sde): byang chub kyang 'thob bo/ /mya ngan las 'das pa la yongs su brtags na 'khor ba la zhe 'gras par 'gyur ro/ /byang chub sems dpa' 'khor ba
130a2(mdo sde): la zhe 'gras pa na sangs rgyas kyi byang chub las yongs su nyams so/ /'khor ba na gnas pa rnams la byang chub sems dpa'i byams pa chen po dang / snying rje chen po skye yi/
130a3(mdo sde): mya ngan las 'das pa la gnas pa rnams la ni ma lags so/ /bcom ldan 'das/ mya ngan las 'das pa mya ngan las 'das pa zhes bgyi pa ni yang dag pa ma lags pa yongs
130a4(mdo sde): su rtog pa rab tu zhi ba'i tshig bla dwags lags so/ /bcom ldan 'das/ de bas na mya ngan las 'das pa tshol ba'i byang chub sems dpas yongs su rtog pa nye bar zhi ba btsal
130a5(mdo sde): bar bgyi ste/ de las mya ngan las 'da' ba 'thob par 'gyur ro/ /bcom ldan 'das/ 'di ni chos yang dag par brjod pa lags so// //bam po bdun pa ste tha
130a6(mdo sde): ma| de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/ /bcom ldan 'das/ byang chub sems dpa' chos
130a7(mdo sde): shin tu mang po la bslab par mi bya'o/ /bcom ldan 'das/ byang chub sems dpas chos gcig rab tu gzung zhing rab tu rtogs par bgyis na/ bcom ldan 'das/
130b1(mdo sde): sangs rgyas kyi chos thams cad de'i lag mthil du mchis pa lags so/ /chos gcig po gang zhe na/ 'di lta ste/ snying rje chen po'o/ /bcom ldan 'das/ snying rje chen pos
130b2(mdo sde): ni sangs rgyas kyi chos thams cad byang chub sems dpa' rnams kyi lag mthil du mchis pa lags so/ /bcom ldan 'das/ 'di lta ste/ dper na/ 'khor los bsgyur ba'i
130b3(mdo sde): rgyal po'i 'khor lo rin po che gang du mchi ba der dpung gi tshogs thams cad mchi'o/ /bcom ldan 'das/ de bzhin du byang chub sems dpa'i snying rje chen po gang du mchi ba
130b4(mdo sde): der sangs rgyas kyi chos thams cad mchi'o/ /bcom ldan 'das/ 'di lta ste/ dper na/ gdugs shar nas sems can rnams kyi bgyi ba thams cad shin tu mang bar 'gyur ro/ /
130b5(mdo sde): bcom ldan 'das/ de bzhin du snying rje chen po gang du shar bar gyur pa der byang chub bgyid pa'i chos kyi bgyi ba gzhan rnams kyang shin tu mang bar 'gyur ro/ /bcom ldan 'das/
130b6(mdo sde): 'di lta ste/ dper na/ srog gi dbang po mchis na dbang po gzhan rnams 'byung bar 'gyur ro/ /bcom ldan 'das/ de bzhin du snying rje chen po mchis na byang chub bgyid pa'i
130b7(mdo sde): chos gzhan rnams kyang 'byung bar 'gyur te/ bcom ldan 'das/ 'di ni chos yang dag par brjod pa lags so/ /byang chub sems dpa' blo gros brtan pas gsol pa /
131a1(mdo sde): bcom ldan 'das/ bsam pa phun sum tshogs pa ni chos rnams kyi rtsa ba ste/ gang la bsam pa ma mchis pa de la sangs rgyas kyi chos thams cad
131a2(mdo sde): ring pa lags so/ /bcom ldan 'das/ bsam pa phun sum tshogs pa la ni gal te sangs rgyas mi bzhugs na'ang nam mkha'i dkyil dang / rtsig pa dang / shang rnams las
131a3(mdo sde): chos 'byung ngo / /byang chub sems dpa' bsam pa dag pa ni rang gi yid kyi dpyod pa nyid las gdams ngag dang / rjes su bstan pa thams cad 'byung ngo / /bcom ldan
131a4(mdo sde): 'das/ de bas na byang chub sems dpas bsam pa phun sum tshogs par bgyi'o/ /bcom ldan 'das/ 'di lta ste/ dper na/ gang la rkang pa mchis pa de la 'gro ba
131a5(mdo sde): mchis so/ /bcom ldan 'das/ de bzhin du gang la bsam pa mchis pa de la sangs rgyas kyi chos rnams mchis so/ /bcom ldan 'das/ 'di lta ste/ dper na/ yan lag
131a6(mdo sde): gi dam pa mgo gang la mchis pa de la 'tsho ba mchis so/ /bcom ldan 'das/ de bzhin du bsam pa gang la mchis pa de la sangs rgyas kyi byang chub mchis so/ /bcom ldan
131a7(mdo sde): 'das/ 'di lta ste/ dper na/ gang la 'tsho ba mchis pa de la rnyed pa mchis so/ /bcom ldan 'das/ de bzhin du gang la bsam pa
131b1(mdo sde): mchis pa de la sangs rgyas rnyed pa mchis so/ /bcom ldan 'das/ 'di lta ste/ dper na/ zhugs shing mchis na zhugs 'bar gyi/ zhugs shing ma mchis na zhugs mi
131b2(mdo sde): 'bar ro/ /bcom ldan 'das/ de bzhin du bsam pa mchis pa'i byang chub sems dpa' la sangs rgyas kyi chos rnams 'bar gyi/ bsam pa ma mchis pa la mi 'bar ro/ /bcom
131b3(mdo sde): ldan 'das/ 'di lta ste/ dper na/ sprin chags na char 'bab kyi/ sprin ma chags na char mi 'bab bo/ /bcom ldan 'das/ de bzhin du bsam pa mchis na sangs rgyas kyi chos
131b4(mdo sde): rnams 'byung gi / bsam pa ma mchis na mi 'byung ngo / /bcom ldan 'das/ 'di lta ste/ dper na/ zhugs shing gang rtsa ba nyams pa de la me tog dang / 'bras bu mi 'khrung ngo / /
131b5(mdo sde): bcom ldan 'das/ de bzhin du gang bsam pa log par zhugs pa de la dge ba'i chos thams cad mi 'byung ngo / /bcom ldan 'das/ de bas na byang chub sems dpa' sangs rgyas
131b6(mdo sde): kyi byang chub tshol bas rang gi bsam pa shin tu gzung ba dang / shin tu bsrung ba dang / shin tu spyad par bgyi ste/ bcom ldan 'das/ 'di ni chos yang dag par brjod pa lags
131b7(mdo sde): so/ /byang chub sems dpa' dpal bzang gis gsol pa/ bcom ldan 'das/ byang chub sems dpas chos gang yang 'khrugs par mi bgyi'o/ /bcom ldan 'das/ byang chub
132a1(mdo sde): sems dpas rang gi sems shin tu gzung bar bgyi'o/ /bcom ldan 'das/ byang chub sems dpa'i sangs rgyas kyi chos thams cad ni rang
132a2(mdo sde): gi sems la rag las pa'o/ /bcom ldan 'das/ byang chub sems dpa' gang chos 'ga' zhig 'khrugs par bgyid na/ de tshegs chen pos mi skye ba'i chos la bzod
132a3(mdo sde): pa 'thob par 'gyur ro/ /bcom ldan 'das/ byang chub sems dpa' gang chos gang yang 'khrugs par mi bgyid pa dang / bsam gtan du bgyid pa de ma nyams par
132a4(mdo sde): gnas pa ste/ de bzhin gshegs pa rnams nongs pa ma mchis par 'gyur ro/ /rang gi sems las sangs rgyas kyi chos thams cad rab tu rtogs te/ sems de'ang
132a5(mdo sde): 'khrugs par mi bgyid do/ /ji ltar sems de rten cing 'brel par 'byung ba de bzhin chos thams cad kyang rten cing 'brel bar 'byung bar mthong ngo / /ji ltar sems de sgyu
132a6(mdo sde): ma lta bur mthong ba de bzhin du chos thams cad kyang sgyu ma lta bur mthong ngo / /ji ltar sems de nang dang / phyi rol dang / gnyis ka ma mchis par yang yang dag par rjes su
132a7(mdo sde): mi mthong ba de bzhin du chos thams cad yang dag par rjes su mi mthong ngo / /ji ltar sems de gzugs ma mchis/ bstan du ma mchis/ thogs pa ma mchis/ snang ba ma
132b1(mdo sde): mchis/ rnam par rig pa ma mchis/ rten pa ma mchis/ gnas ma mchis par mthong ba de bzhin du chos thams cad kyang mthong ngo / /de ltar mthong ba'i byang chub sems dpa'
132b2(mdo sde): ni sems snyoms pa nyid thob bo/ /de sems snyoms pa nyid thob pas yang mi rtog/ mi ldog/ mi 'dor/ mi 'dzin/ mi smon to/ /gang mi smon pa de mi 'dzin to/ /gang mi
132b3(mdo sde): 'dzin pa de yongs su mi 'dzin te/ yang nyon mongs par mi 'gyur ro/ /nyon mongs pa ma mchis pa'i byang chub sems dpa' ni sangs rgyas kyi chos thams cad kyis ston te/ bcom
132b4(mdo sde): ldan 'das/ 'di ni chos yang dag par brjod pa lags so/ /byang chub sems dpa' nam mkha' mdzod kyis gsol ba/ bcom ldan 'das/ byang chub sems dpas gang gis
132b5(mdo sde): sems can rnams la gnod par 'gyur ba'i tshig de smra bar mi bgyi'o/ /gang gis gzhan la gdung bar 'gyur ba'i tshig de smra bar mi bgyi'o/ /byang chub sems dpa' gang
132b6(mdo sde): gzhan gyis 'tshal bar mi 'gyur ba'i tshig de smra bar mi bgyi'o/ /gang gzhan gyi don ma lags pa dang / don ma mchis pa'i tshig de smra bar mi bgyi'o/ /gang gis rig pa mi
132b7(mdo sde): skyed pa'i tshig de smra bar mi bgyi'o/ /gang sems can rnams kyi snying la mi 'bab pa dang / 'khor go pa ma lags pa dang / rnar mi snyan pa'i tshig de smra bar mi bgyi'o/ /gang
133a1(mdo sde): gnyis la spyod par 'gyur ba'i tshig de smra bar mi bgyi'o/ /bcom ldan 'das/ byang chub sems dpas gang stong pa nyid khong du chud par mi
133a2(mdo sde): 'gyur ba'i tshig de smra bar mi bgyi'o/ /de ci'i slad du zhe na/ gang stong pa nyid khong du chud par bgyid pa'i tshig de ni tshig thams cad kyi mchog go /bcom ldan 'das/ gang
133a3(mdo sde): chos thams cad stong pa dang / g.yo ba ma mchis pa dang / mi gnyis pa dang / gnyis dang bral bar mthong yang sems can gyi bgyi ba thams cad kyang mi 'dor ba 'di ni de'i
133a4(mdo sde): sgrib pa ma mchis pa'i snying rje chen po lags so/ /yang sgrib pa ma mchis pa'i snying rje chen po spyod pa de sangs rgyas kyi bslab pa rnams la slob bo/ /gang sangs rgyas kyi bslab ba
133a5(mdo sde): rnams la slob pa de ni nam mkha'i mdzod 'thob bo/ /de nas nam mkha'i mdzod thob pas ci 'tshal ba rnams yongs su gtong bar bgyid kyang gtong ba dang / sar sna la gnyis su
133a6(mdo sde): 'du shes pa ma lags/ tshul khrims la ma lags/ 'chal pa'i tshul khrims la ma lags/ bzod pa lam lags/ /gnod sems la ma lags/ brtson 'grus lam
133a7(mdo sde): lags/ le lo la ma lags/ bsam gtan la ma lags/ rnam par g.yeng ba la ma lags/ shes rab la ma lags/ 'chal pa'i shes rab la ma lags te/ de sangs rgyas kyi
133b1(mdo sde): chos la'ang mi smon/ so so'i skye bo'i chos kyang yongs su mi 'dor ro/ /bcom ldan 'das/ 'di lta ste/ dper na/ rgya mtsho chen por cha ba 'bab bo 'tshal ba ni/ 'di lta ste/ lan tshwa'i
133b2(mdo sde): ror ro gcig go / de bzhin du byang chub sems dpa' don dam pa la mkhas pa la chos gang dag snang bar 'gyur ba de dag thams cad ni/ 'di lta ste/ rnam par grol ba'i ror ro gcig par 'gyur
133b3(mdo sde): ro| |bcom ldan 'das/ 'di lta ste/ dper na/ gdugs ni dngos po thams cad snang bar bgyid do/ /bcom ldan 'das/ de bzhin du byang chub sems dpa' yang shes rab kyi chos
133b4(mdo sde): thams cad snang bar bgyid do/ /bcom ldan 'das/ chos thams cad ni stong pa nyid du 'gal ba ma mchis te/ /bcom ldan 'das/ byang chub sems dpa' gang de ltar 'tshal
133b5(mdo sde): pa de chos thams cad byang chub tu yang dag par rjes su mthong ngo / /gang chos thams cad byang chub tu yang dag par rjes su mthong ba de gang cung zad smra ba de thams cad sangs rgyas
133b6(mdo sde): kyi gsung du 'tshal to/ /gang de ltar 'tshal ba de chags pa ma mchis par ston to/ /gang chags pa ma mchis par ston pa de spobs pa thogs pa ma mchis pa zhes bgyi ste/
133b7(mdo sde): bcom ldan 'das/ 'di ni chos yang dag par brjod pa lags so/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/
134a1(mdo sde): byang chub sems dpas pha rol tu phyin pa rab tu phye ba lags na/ bcom ldan 'das/ 'jig rten log par 'dzin pa ni/ 'di skad du/ pha rol tu phyin pas byang chub sems
134a2(mdo sde): dpa' rab tu phye'o zhes mchi'o/ /bcom ldan 'das/ gal te pha rol tu phyin pas byang chub sems dpa' rab tu phye ba lags na ni sems can thams cad kyang byang chub sems
134a3(mdo sde): dpar 'gyur ro/ /bcom ldan 'das/ byang chub sems dpa' ni pha rol tu phyin pa skyed pa dang / khong du chud pa lags te/ bskyed nas kyang gzhan dag la'ang yang dag par rang
134a4(mdo sde): tu ston te/ de'i slad du/ bcom ldan 'das/ byang chub sems dpa' ni ma skyes pa'i lam skyed pa/ ma byung ba'i lam 'byin pa/ ma brjod pa rjod pa'o zhes bgyi'o/ /bcom ldan
134a5(mdo sde): 'das/ byang chub sems dpa' dag ni pha rol tu phyin pa rnams kyis bsrung ba ma lags kyi/ byang chub sems dpa' rnams la pha rol tu phyin pa srung ba bgyid de/ de'i slad du
134a6(mdo sde): byang chub sems dpa' rnams dam pa'i chos 'dzin pa zhes bgyi'o/ /bcom ldan 'das/ byang chub sems dpa' dag ni pha rol tu phyin pa rnams kyis kun tu bzung ba ma lags
134a7(mdo sde): kyi| byang chub sems dpa' rnams pha rol tu phyin pa kun tu 'dzin par bgyid do/ de'i slad du chos 'dzin pa zhes bgyi'o/ /bcom ldan 'das/ chos thams cad ni ngo bo
134b1(mdo sde): nyid kyis dri ma mchis pas skyon ma mchis pa'o/ /bcom ldan 'das/ chos thams cad ni sems can dang / bdag dben pas gnas pa ma mchis pa'o/ /bcom ldan 'das/ chos thams
134b2(mdo sde): cad ni blang ba dang / dor ba ma mchis pas sems ma mchis pa'o/ /bcom ldan 'das/ chos thams cad ni brtsams pa ma mchis pas yid ma mchis pa'o/ /bcom ldan 'das/ chos
134b3(mdo sde): thams cad ni brtsams pa dang bral bas rnying ba ma lags pa'o/ /bcom ldan 'das/ chos thams cad ni mi g.yo zhing g.yo ba ma mchis pas 'gro ba dang bral ba'o/ /chos thams cad ni
134b4(mdo sde): srog ma mchis pas mi 'chi ba'o/ /chos thams cad ni zas ma mchis pas gso ba ma mchis pa'o/ /chos thams cad ni 'dus nas 'grub pas rdzas ma mchis pa'o/ /chos thams
134b5(mdo sde): cad ni chos kyi dbyings dang dbyer ma mchis pas dman pa ma lags so/ /chos thams cad ni lus ma mchis pas dbyer ma mchis pa'o/ /chos thams cad ni yang dag pa'i mtha' dang
134b6(mdo sde): mtshungs pas rdo rje lta bu'o/ /bcom ldan 'das/ byang chub sems dpa' gang 'di ltar 'tshal pa de chos thams cad kyi chos nyid 'tshal to/ /gang chos rnams kyi chos nyid 'tshal
134b7(mdo sde): ba de stong pa nyid 'tshal ba'o/ /gang stong pa nyid 'tshal ba de su dang yang mi rtsod do/ /gang su dang yang mi rtsod pa de dge sbyong gi chos la gnas pa'o/ /gang dge sbyong gi chos la
135a1(mdo sde): gnas pa de gnas pa ma mchis pa'i gang gnas pa ma mchis pa de yul rnams la mi zag go / gang yul rnams mi zag pa de skyon ma mchis pa'o/ /gang
135a2(mdo sde): skyon ma mchis pa de chos kyi sku'o/ /chos kyi sku gang lags pa de bzhin gshegs pa'o/ /de bzhin gshegs pa gang lags pa de mi gnyis pa gsung ba'o/ /gang mi gnyis pa
135a3(mdo sde): gsung pa de 'khor ba'ang mi spong / mya ngan las 'das pa'ang mi sgrub ste/ gzhan du na yongs su rtog pa thams cad spong ba ston ste/ bcom ldan 'das/ 'di ni chos yang dag par brjod
135a4(mdo sde): pa'o| |phyin ci ma log pa yang dag par brjod pa'o/ /stong pa nyid yang dag par brjod pa'o/ /mtshan ma mchis pa dang / smon pa ma mchis pa dang / mngon par 'du mi bgyid pa dang /
135a5(mdo sde): ma skyes pa dang / ma byung ba yang dag par brjod pa'o/ /skye ba ma mchis pa yang dag par brjod pa'o/ /theg pa chen po yang dag par brjod pa'o/ /chos kyi 'khor lo rab tu bskor ba
135a6(mdo sde): chen po yang dag par brjod pa'o/ /pha rol tu phyin pa chen po yang dag par brjod pa'o/ /sa chen po yang dag par brjod pa'o/ /chos thams cad phyin ci ma log pa yang dag par
135a7(mdo sde): brjod pa'o/ /bcom ldan 'das/ chos yang dag par brjod pa 'di thob pa'i byang chub sems dpa' ni gang du dge ba bcu'i las kyi lam la rab tu 'god pa'i 'khor los bsgyur bar
135b1(mdo sde): 'gyur ro/ /sems can thams cad dge bar bgyid pa'i tshong dpon du 'gyur ro/ /khyim gyi skyon rnam par brjod pa'i khyim bdag chen por 'gyur ro/ /lha rnams bag mchis pa la
135b2(mdo sde): rab tu sbyor ba'i lha'i rgyal po brgya byin du 'gyur ro/ /bsam gtan dang / tshad ma mchis pa rnams la rab tu 'god pa'i tshangs par 'gyur ro/ /'jig rten gyi chos rnams kyis yid mi gos
135b3(mdo sde): ba'i 'jig rten skyong bar 'gyur ro/ /mchog tu rtsod pa ma mchis pa'i dge sbyong du 'gyur ro/ /tshangs pa'i yul la mkhas pa'i bram zer 'gyur ro/ /dul zhing g.yog kyang dul bar 'gyur
135b4(mdo sde): ro| |zhi zhing g.yog kyang zhi bar 'gyur ro/ /cang shes shing g.yog kyang cang shes par 'gyur ro/ /dbang chen po thob pa'i thams cad du 'gro bar 'gyur ro/ /the tshom thams cad gcod pa'i
135b5(mdo sde): chos smra ba chen por 'gyur ro/ /nyon mongs pa zad pas mi 'jigs par 'gyur ro/ /bcom ldan 'das/ 'di ni chos yang dag par brjod pa lags so/ /de nas bcom ldan 'das kyis 'jam
135b6(mdo sde): dpal gzhon nur gyur pa la bka' stsal pa/ 'jam dpal khyod dang / byang chub sems dpa' 'di dag dang / nyan thos chen po rnams kyis smras pa 'di sems can gang dag gis khong
135b7(mdo sde): du chud pa de dag ni dge ba'i rtsa ba chung du dang ldan pa ma yin no/ /sangs rgyas gcig la bsnyen bkur byas pa ma yin no/ /dge ba'i rtsa ba gcig gi rgyu las byung ba ma yin no/ /de ci'i phyir zhe
136a1(mdo sde): na| 'jam dpal/ de bzhin gshegs pa rnams kyi byang chub ni zab ste/ brtags pa'i mkhas pa dang / mdzangs pas rig pa'o/ /'jam dpal/ chos kyi rnam
136a2(mdo sde): grangs 'di ni sems can dge ba'i rtsa ba chung du rnams kyis thos par mi 'gyur te/ gang dag gis thos kyang dad par mi 'gyur ro/ /'di la gang lus mngon sum du 'gyur ba dang / gang dge
136a3(mdo sde): ba'i bshes gnyen gyis yongs su zin pa de dag gis thos par 'gyur 'dzin par 'gyur te/ bzod pa'ang thob par 'gyur ro/ /'jam dpal/ chos kyi tshul 'di la ma brten par sangs
136a4(mdo sde): rgyas pa gang yang med do/ /'jam dpal/ sangs rgyas bcom ldan 'das gang dag byang chub mngon par rdzogs par sangs rgyas ba gang+gA'i klung gi bye ma rnyed po de dag thams cad kyang
136a5(mdo sde): chos kyi rnam grangs 'di la brten nas mngon par rdzogs par sangs rgyas so/ /'jam dpal/ gang chos kyi rnam grangs 'di la ma brten par byang chub 'dod pa de dag ni nam mkha' la rnyeb
136a6(mdo sde): pas rnyeb par rig par bya'o/ /chos kyi rnam grangs 'di la ma brten par rjes su mthun pa'i bzod pa'ang thob par mi nus na/ bla na med pa yang dag par rdzogs pa'i byang chub lta smos
136a7(mdo sde): kyang ci dgos/ nga'i nyan thos gang gnyis ka'i cha las rnam par grol ba/ rnam par thar pa brgyad la bsam gtan pa/ so so yang dag par rig pa thob pa de dag kyang chos kyi tshul
136b1(mdo sde): 'di la brten nas so/ /'jam dpal/ chos kyi rnam grangs 'di thos nas ngan du bsams te ngan song du skye ba ni sla yi/ gtan gzhan rnams la dad par byas te mtho ris su skye ba ni de lta
136b2(mdo sde): ma yin no/ /de ci'i phyir zhe na/ 'jam dpal/ gang tshul 'di thos nas sems can dmyal bar skyes pa de dag ni rab tu myur bar rnam par thar par gyur te/ mtho ris su skyes pa de dag ni de
136b3(mdo sde): lta ma yin no/ /'jam dpal/ chos bzhi dang ldan na byang chub sems dpas tshul 'di thos par 'gyur te/ bzhi gang zhe na/ des sngon yang tshul 'di thos par gyur la/ thos nas
136b4(mdo sde): kyang rjes su yi rang ba dang / dge ba'i rtsa ba chen pos brtan par 'gyur pa dang / dge ba'i bshes gnyen gyis yongs su zin par 'gyur ba dang / thos pa dang / tshul khrims phun sum
136b5(mdo sde): tshogs par 'gyur ba ste/ 'jam dpal/ byang chub sems dpa' chos bzhi po de dag dang ldan na tshul 'di thos par 'gyur ro/ /'jam dpal/ gzhan yang / byang chub sems dpa'
136b6(mdo sde): chos bzhi dang ldan na tshul 'di thos par 'gyur te/ bzhi gang zhe na/ tshul 'di ni yid la byed pa la rab tu brtson par 'gyur pa dang / las kyis 'jigs pa dang ldan par 'gyur ba
136b7(mdo sde): dang / smon lam btab par 'gyur ba dang / rang bzhin gyis drang zhing mnyen la 'grogs na bde bar 'gyur ba ste/ 'jam dpal/ byang chub sems dpa' chos bzhi po de dag dang ldan
137a1(mdo sde): na tshul 'di thos par 'gyur ro/ /'jam dpal/ chos bzhi dang ldan na tshul 'di thos nas spong bar mi 'gyur te/ bzhi gang zhe na/ byang chub tu smon
137a2(mdo sde): lam btab pa yin/ bzod pa thob pa yin/ lta ba yang dag par zhugs pa yin/ bla na med pa yang dag par rdzogs pa'i byang chub las phyir mi ldog pa yin te/ chos bzhi
137a3(mdo sde): po de dag dang ldan na/ tshul 'di thos nas spong bar mi 'gyur ro/ /'jam dpal/ chos bzhi dang ldan na tshul 'di thos nas dad par 'gyur te/ bzhi gang zhe na/ thos pa phun sum
137a4(mdo sde): tshogs pa yin/ shes rab phun sum tshogs pa yin/ stong pa nyid kyi bsam gtan pa yin/ gzungs thob pa yin te/ chos bzhi po de dag dang ldan na tshul 'di thos nas dad
137a5(mdo sde): par 'gyur ro/ /chos bzhi dang ldan na tshul 'di thos nas rab tu rtogs par 'gyur te/ bzhi gang zhe na/ bsod nams kyi tshogs bsags pa yin/ thos pa'i tshogs bsags
137a6(mdo sde): pa yin/ ye shes kyi tshogs bsags pa yin/ bsam gtan rnams kyis sems las su rung ba yin te/ chos bzhi po de dag dang ldan na tshul 'di thos nas rab tu rtogs
137a7(mdo sde): par 'gyur ro/ /chos bzhi dang ldan na tshul 'di thos nas bla na med pa yang dag par rdzogs pa'i byang chub tu lung bstan pa thob ste/ bzhi gang zhe na/ 'di lta ste/ gzugs
137b1(mdo sde): thams cad sangs rgyas kyi gzugs su yang dag par rjes su mthong ba dang / tshul thams cad sangs rgyas kyi tshul du thos pa dang / 'dod pa thams cad dang bral te chad na sangs rgyas kyi
137b2(mdo sde): byang chub 'dod par 'gyur ba'ang med pa dang / snying rje chen po las kyang rnam par mi ldag pa ste/ 'jam dpal/ byang chub sems dpa' chos bzhi po de dag dang ldan na bla na med pa
137b3(mdo sde): yang dag par rdzogs pa'i byang chub tu lung ston to/ /'jam dpal/ de bas na byang chub sems dpas tshul 'di rgyun mi 'chad par mnyen par bya'o/ /myur du nges par 'byung bar 'dod
137b4(mdo sde): pas kyang tshul 'di mnyan par bya'o/ /lung bstan pa'i sa 'dod pa'i byang chub sems dpas kyang tshul 'di mnyan par bya'o/ /las kyi sgrib pa byang bar 'dod pa dang / nyon mongs pa'i
137b5(mdo sde): sgrib pa dang / shes bya'i sgrib pa dang / 'gro ba'i sgrib pa byang bar 'dod pas kyang tshul 'di mnyan par bya'o/ /de bzhin gshegs pa la bla na med pa'i mchod pa byed par 'dod pas
137b6(mdo sde): kyang tshul 'di mnyan par bya'o/ /dam pa'i chos yongs su gzung bar 'dod pas kyang tshul 'di nyid mnyan par bya'o/ /'jam dpal/ gang chos kyi tshul 'di thos nas 'jug pa dang / mi
137b7(mdo sde): spong ba dang / mi smod par 'gyur ba'i sems can de dag ngas bla na med pa yang dag par rdzogs pa'i byang chub tu lung bstan par bya'o/ /de nas byang chub sems dpa' sems dpa' chen po
138a1(mdo sde): rtsom pa med kyis de'i tshe mu tig gi do shal brgya stong ri ba mgul nas bkrol te/ bcom ldan 'das ga la ba de logs su gtor nas tshig /'di skad
138a2(mdo sde): du| bcom ldan 'das/ sbyin pa'i chos 'dis sems can thams cad de bzhin gshegs pa dgra bcom pa yang dag par rdzogs pa'i sangs rgyas ci 'dra ba de 'dra bar gyur cig
138a3(mdo sde): ces smras so/ /de nas mu tig gi do shal de bcom ldan 'das kyi dbu'i gtsug gi drang thad na khang pa brtsegs pa rnam par bkra ba/ gru bzhi lham pa/ lha dang / mis lta bar byed
138a4(mdo sde): pa| nyan thos chen po de dag dang / byang chub sems dpa' de dag dang / brgya byin dang / tshangs pa dang / 'jig rten skyong ba rnams kyis sngon ma mthong ma thos pa 'dug par
138a5(mdo sde): gyur te/ de bcom ldan 'das gshegs pa'i rjes su 'gro zhing bzhugs pa'i rjes su gnas so/ /de'i tshe lha dang / mi phal cher ngo mtshar du gyur/ rmad du byung bar gyur te/ ya
138a6(mdo sde): mtshan du bya ba skyes nas spyi bor thal mo sbyar te/ bcom ldan 'das la phyag btsal nas mig mi 'dzum par gnas par gyur to/ /de nas byang chub sems dpa' sems dpa'
138a7(mdo sde): chen po rtsom pa med ngo mtshar du gyur nas dga' ba skyes te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das kyi zhabs
138b1(mdo sde): la gtugs nas phyag btsal te/ bcom ldan 'das ga la ba de logs su thal mo sbyar ba btud nas bcom ldan 'das la mngon sum du tshigs su bcad pa 'di dag gis mngon par
138b2(mdo sde): bstod do/ /yon tan mang po kun gyi snod gyur pa/ /sa dang lha yul 'gro ba'i mgon gcig pu/ /bde gshegs shi zhing rab tu zhi la dgyes/ /khyod mtshungs 'jig rten ma mchis
138b3(mdo sde): ga la lhag / blo gros mnyam zhing g.yo med mtshungs par sbyor/ /bdag po thugs rjes rab tu zin pa'i thugs/ /nam mkha'i dkyil ltar thugs ni ma gos te/ /phan ran yang dag bka'
138b4(mdo sde): mchid gsung zhing spyod/ /khyod la dgra dang zun ni mi mnga' ste/ /bdag po dgyes dang mi dgyes yong mi mnga'/ /sman pa bzhin du 'gro ba gso mdzad cing / /thugs rje bskyed nas
138b5(mdo sde): rnam par mi rtog spyod/ /lha min lha dang klu dang nam mkha' lding / /gnod sbyin khyod la skyabs mchis zhi ba thob/ /mgon po srid pa gsum na phan mdzad pa/ /thub pa khyod la
138b6(mdo sde): bdag ni skyabs su mchi/ /bde gshegs khyod ni 'dus ma bgyis mi gzigs/ /zhi thugs zhi la'ang yon tan mi gzigs te/ /gnyis ka'i tshul spangs rnam rtog mi mnga'
138b7(mdo sde): bar| |bdag po mya ngan 'das nas 'jig rten spyod/ /rab zhi'i yon tan rgya mtsho gting tshod yas/ /stobs bcu nyid du yon tan mkhyen par 'gyur/ /sa dang nam mkha' lta bur
139a1(mdo sde): tshad med chos/ /dgon la thal mo sbyar te mgos phyag 'tshal/ /srid pa'i chu bor mi rkyal mi nub cing / /sems can mchog ni mi khyer ma bzhugs
139a2(mdo sde): so| |khyod ni gcig pu srid mtsho'i pha rol gshegs/ /dpe med rgya mtsho'i blo la phyag 'tshal lo/ /pad+ma bzhin du chu yis mi gos pa/ /sa la 'jig rten chos grol rab
139a3(mdo sde): tu gsung / /khyod kyi mkhyen pa su dang mi mtshungs te/ /mtshungs med blo gros khyod la bdag skyabs mchi/ /khyod ni mi mkhyen cung zad 'dir mi mnga'/ /stobs bcu ldan
139a4(mdo sde): pas kun tu yong mi bsnyengs/ /'khor la nga 'dra su'ang med ces gsung / /de slad khyod ni dpa' bo gcig pu rgyu/ /mi gang khyod bka' bdud rtsi snod gyur pa/ /de dag
139a5(mdo sde): mdor na srid pa'i 'jigs dang bral/ /sman pa dam pa mchod 'os 'jig rten mgon/ /thugs rje ldan pa khyod la bdag skyabs mchi/ /de nas bcom ldan 'das la byang
139a6(mdo sde): chub sems dpa' rtsom pa med kyis 'di skad ces gsol to/ /bcom ldan 'das kyis bdag gi bsam pa mkhyen te/ /bcom ldan 'das/ bdag ni bdag gi slad du
139a7(mdo sde): mchod pa mi bgyid kyi/ gang bdag gis de bzhin gshegs pa dgra bcom pa yang dag par rdzogs pa'i sangs rgyas la mu tig gi do shal phul zhing bstod pa dang /
139b1(mdo sde): mchod pa'i dge ba'i rtsa ba 'dis/ bcom ldan 'das/ sems can thams cad sangs rgyas nyid thob par gyur cig /bcom ldan 'das/ 'di ni bdag gi bsam pa lags so/ /
139b2(mdo sde): de nas bcom ldan 'das kyis de'i tshe 'dzum pa mdzad do/ /'di ni sangs rgyas bcom ldan 'das rnams kyi chos nyid de/ gang gi tshe sangs rgyas bcom ldan 'das 'dzum pa mdzad
139b3(mdo sde): pa de ni/ bcom ldan 'das sgo zhal gyi nas 'od zer kha dog tha dad pa kha dog du ma/ 'di lta ste/ sngon po dang / ser po dang / dmar po dang / dkar po dang / btsod kha dang / shel gyi
139b4(mdo sde): kha dog lta bu byung ste/ de dag gis 'jig rten gyi khams mtha' yas mu med pa 'od kyis snang bar byas nas ngan song du skyes pa'i sems can rnams kyi gdung ba'ang rab tu zhi
139b5(mdo sde): bar byas/ lha dang / mi rnams kyang sim par byas nas slar log ste/ bcom ldan 'das la lan du mar bskor ba byas nas/ bcom ldan 'das kyi dbu'i gtsug tu nub par gyur to//
139b6(mdo sde): 'od zer de dag mthong ba'i 'khor de thams cad kyang yid 'dun cing rab tu dga' ba dang / bde ba dang / yid bde ba skyes nas thal mo sbyar te/ bcom ldan 'das ga la ba de logs su
139b7(mdo sde): lus btud nas 'dug te/ bcom ldan 'das 'dzum pa mdzad pa'i rgyu ci yin snyam mo/ /de nas tshe dang ldan pa kun dga' bo stan las langs te/ bla gos phrag pa gcig tu gzar
140a1(mdo sde): nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ tshigs su bcad pa 'di dang
140a2(mdo sde): gis bcom ldan 'das la 'dzum pa mdzad pa'i don zhus pa/ dpa' chen khyod kyis 'dzum mdzad pas/ /lha dang mir bcas 'jig rten 'di/ /khyod kyis 'dzum pa mdzad pa
140a3(mdo sde): la| |the tshom 'tshal nas lta zhing mchis/ /'dod chags bral ba dpa' bo khyod/ /thams cad mkhyen pa rnam par 'dren/ /rgyu ma mchis par 'dzum mi mdzad/ /skyon mi mnga'
140a4(mdo sde): ba 'dzum don gsungs/ /thub pa'i zhal nas 'od btang ba/ /gsal zhing dag la yid du mchi/ /lha mi ngan song mchis pa rnams/ /de yis reg pas bde bar gyur/ /sems
140a5(mdo sde): can chen po khyod zhal nas/ /'od zer dag ni rab btang ba/ /de ni ci zhig don du bstan/ /thugs rje can gyis lung bstan gsol/ /'od zer kha dog dkar po dag /tshems kyi
140a6(mdo sde): phrag nas mdzes byung ba/ /de dag gis ni nyi ma'i zer/ /shin tu mdzes par shar ba dag /gang slad 'jig rten dgar 'gyur ba/ /deng du snag tsha'i mdog bzhin bgyis/ /
140a7(mdo sde): mgon khyod gang la thugs rje zhing / /su yi bskal pa nye bar gnas/ /rgyu dang don ni ma mchis par/ /'dod chags bral ba 'dzum mi mdzad/ /thugs rje thugs kyis lung ston
140b1(mdo sde): te| |the tshom rnam par bsal bar mdzod/ /ji ltar khyod kyi zhal nas su/ /'od zer byung nas slar log ste/ /'od ni 'jig rten mgon po yi/ /dbu yi gtsug tu nub gyur
140b2(mdo sde): pa| |glog ris bzhin du nam mkha' la/ /dge ba dpag med bkra bgyid pa/ /rnam par 'dren pa de dag gis/ /thams cad mkhyen pa'i spyod pa ston/ /de nas bcom ldan
140b3(mdo sde): 'das kyis tshe dang ldan pa kun dga' bo la bka' stsal pa/ kun dga' bo/ byang chub sems dpa' sems dpa' chen po rtsom pa med pa 'di bskal pa bcu gnyis na/ lhas
140b4(mdo sde): mngon par bstod pa'i bskal pa la dga' ba chen po'i 'jig rten gyi khams su 'od chen po zhes bya ba'i sangs rgyas su 'gyur te/ rig pa dang / zhabs su ldan pa/ bde bar
140b5(mdo sde): gshegs pa/ 'jig rten mkhyen pa/ skyes bu 'dul ba'i kha lo bsgyur ba bla na med pa/ lha dang / mi rnams kyi ston pa/ sangs rgyas bcom ldan 'das su 'gyur ro/ /kun dga'
140b6(mdo sde): bo| |de bzhin gshegs pa 'od chen po'i tshe'i tshad ni bskal pa gcig thub par 'gyur ro/ /byang chub sems dpa' de dag gi tshe'i tshad ni bar gyi bskal pa bcu gnyis thub par
140b7(mdo sde): 'gyur ro/ /kun dga' bo/ 'di lta ste/ dper na/ gzhan 'phrul dbang byed kyi lha rnams kyi longs spyod dang kun spyod pa ltar/ sangs rgyas kyi zhing de'i sems can rnams kyi
141a1(mdo sde): longs spyod pa dang / kun spyod pa'ang de 'dra bar 'gyur ro/ /de nas tshe dang ldan pa rab 'byor gyis byang chub sems dpa' sems dpa' chen po rtsom
141a2(mdo sde): pa med la 'di skad ces smras so/ /rigs kyi bu/ khyod bcom ldan 'das kyis sangs rgyas su 'gyur ro zhes lung bstan pa ni khyod kyis rnyed pa legs par rnyed do/ /byang chub
141a3(mdo sde): sems dpa' rtsom pa med kyis smras pa/ btsun pa rab 'byor/ 'di la su zhig sangs rgyas su 'gyur zhes sam/ rab 'byor gyis smras pa/ rigs kyi bu/ kho bos ni gang
141a4(mdo sde): sangs rgyas su 'gyur ba'i chos de yang dag par rjes su mi mthong ngo / /smras pa/ btsun pa rab 'byor/ gal te gang sangs rgyas su 'gyur ba'i chos de yang dag par rjes su mi
141a5(mdo sde): mthong na khyod sangs rgyas su 'gyur bar lung bstan to zhes bya ba de mi bsting ngam/ rab 'byor gyis smras pa/ rigs kyi bu/ khyod bcom ldan 'das kyis sangs rgyas su 'gyur ro zhes
141a6(mdo sde): lung ma bstan tam/ smras pa/ btsun pa rab 'byor/ don yongs su mkhyen pa bcom ldan 'das kyis 'di skad du sangs rgyas su 'gyur ro/ /zhes gsungs so/ /de la de bzhin gshegs
141a7(mdo sde): pa'i don yongs su mkhyen pa gang zhe na/ byang chub sems dpa' gang byang chub tu smon pa de de bzhin gshegs pa rnams kyis lung mi ston to/ /byang chub sems dpa' gang byang
141b1(mdo sde): chub tu mi smon pa de de bzhin gshegs pa rnams kyis lung ston to/ /de bas na don yongs su mkhyen pa bcom ldan 'das kyis ni sems can rnams kyi dge ba'i rtsa ba bskyed pa'i phyir
141b2(mdo sde): 'di skad du/ sangs rgyas su 'gyur ro zhes gsungs na/ khyod ci zhig la ltos bsams nas/ 'di skad du/ sangs rgyas su 'gyur ro zhes smra/ smras pa/ rigs kyi bu/ bcom ldan 'das kyi
141b3(mdo sde): nyan thos kyi tha snyad 'di ni 'jig rten gyi tha snyad do/ /smras pa/ btsun pa rab 'byor/ 'phags pa rnams la 'jig rten gyi tha snyad kyis gdags su med do/ /de ci'i phyir zhe na/ 'phags
141b4(mdo sde): pa tha snyad 'dogs pa ni bden pa'o/ /'jig rten tha snyad 'dogs pa ni log pa'o/ /btsun pa rab 'byor/ de bas na 'jig rten gyi tha snyad log pa 'phags pa rnams la brjod par mi
141b5(mdo sde): 'os so/ /btsun pa rab 'byor/ 'jig rten ni bsrung bar bya ba yin te/ don dam pas dngangs su 'ong zhes de la 'phags pa rnams snying rje chen pos bden pa yang dag pa btang
141b6(mdo sde): nas byis pa rnams la log par tha snyad 'dogs kyi 'phags pa rnams la ma yin te/ 'phags pa rnams ni bden pa yang dag pa la dga' ba'o zhes 'phags pa rnams la bden
141b7(mdo sde): pa brjod do/ /'phags pa rnams kyi bden pa gang zhe na/ btsun pa rab 'byor/ shin tu mngon par rdzogs par byang chub pa ni 'phags pa rnams kyi bden pa'o/ /chos thams
142a1(mdo sde): cad ni byang chub kyi rang bzhin te/ 'di ni 'phags pa rnams kyi bden pa'o/ /smras pa/ rigs kyi bu/ sdug bsngal 'phags pa'i bden pa dang / kun
142a2(mdo sde): 'byung ba 'phags pa'i bden pa dang / 'gog pa'i bden pa dang / lam gyi bden pa dang / bden pa bzhi med dam/ byang chub sems dpa' rtsom pa med kyis smras pa/ btsun pa
142a3(mdo sde): rab 'byor/ sdug bsngal 'dus byas ma yin nam/ smras pa/ de de bzhin te/ sdug bsngal ni 'dus byas so/ /byang chub sems dpa' rtsom pa med kyis smras pa/ btsun pa rab
142a4(mdo sde): 'byor/ bcom ldan 'das kyis 'dus byas thams cad rdzun pa slu ba'i chos so zhes ma gsungs sam/ smras pa/ rigs kyi bu/ de lta'o/ /byang chub sems dpa' rtsom pa med
142a5(mdo sde): kyis smras pa/ gal te sdug bsngal ni 'dus byas te de rdzun pa yin na/ khyod 'di ltar ci zhig las sdug bsngal 'phags pa'i bden pa'o snyam du sems/ rab 'byor gyis smras
142a6(mdo sde): pa| rigs kyi bu/ sdug bsngal ni 'dus byas te rdzun pa'o/ /sdug bsngal yongs su shes pa ni bden pa'o/ /smras pa/ gal te sdug bsngal ni 'dus byas rdzun pa slu ba'i chos
142a7(mdo sde): can te yang dag pa ma yin na de yongs su shes pa'ang bden par rung ngam| rab 'byor gyis smras pa/ rigs kyi bu/ de lta'o/ /byang chub sems dpa' rtsom pa med kyis smras
142b1(mdo sde): pa| btsun pa rab 'byor/ khyod kyi sdug bsngal yongs su shes pa 'phags pa'i bden par ga la 'gyur/ /rab 'byor gyis smras pa/ rigs kyi bu/ 'gog pa ni 'dus ma byas pa
142b2(mdo sde): yin na/ de ci'i phyir 'phags pa'i bden par mi 'gyur/ byang chub sems dpa' rtsom pa med kyis smras pa/ btsun pa rab 'byor/ ci 'gog pa de nyid 'gog pa'i bden pa'am
142b3(mdo sde): 'on te chos gzhan 'ga' zhig 'gags pa lags sam/ ci zhig 'gags pas 'gog pa'i bden par yid ches/ rab 'byor gyis smras pa/ rigs kyi bu/ sdug bsngal
142b4(mdo sde): 'gog pas 'gog pa'i bden pa zhes brjod do/ /byang chub sems dpa' rtsom pa med kyis smras pa/ gnas brtan rab 'byor gyis sdug bsngal ni 'dus byas te/ rdzun pa slu
142b5(mdo sde): ba'i chos so zhes ma smras sam/ rab 'byor gyi smras pa/ rigs kyi bu/ de lta'o/ /byang chub sems dpa' rtsom pa med kyis smras pa/ btsun pa rab 'byor/ chos gang rdzun
142b6(mdo sde): pa yang dag par ma yin pa de la ni 'gog pa med na khyod kyi sdug bsngal de 'gog par ga la 'gyur/ de skad ces smras pa dang / tshe dang ldan pa rab 'byor gyis byang chub sems
142b7(mdo sde): dpa' sems dpa' chen po rtsom pa med la 'di skad ces smras so/ /rigs kyi bu/ khyod kyi spobs pa la bdag rjes su yi rang ngo / /sems can thams cad kyis kyang khyod kyi
143a1(mdo sde): spobs pa thob par gyur cig / rigs kyi bu/ byang chub sems dpa' rnams kyi bden pa ni gang / bden pa mngon par rtogs pa ni gang / byang chub
143a2(mdo sde): sems dpa' rtsom pa med kyis smras pa/ btsun pa rab 'byor/ chos thams cad ni bden pa'i tshul dang 'gal ba ma yin no/ /de ba na chos thams cad mngon par rtogs pa
143a3(mdo sde): ni bden pa mngon par rtogs pa'o/ /btsun pa rab 'byor/ chos thams cad ni rten cing 'brel par 'byung ba ste/ rten cing 'brel par 'byung ba mngon par rtogs pa ni bden pa
143a4(mdo sde): mngon par rtogs pa'o/ /chos thams cad ni stong pa ste/ stong pa nyid khong du chud pa ni bden pa'o/ /stong pa nyid mngon par rtogs pa ni bden par mngon par rtogs pa'o/ /
143a5(mdo sde): chos thams cad ni ma skyes pa ste/ mi skye ba khong du chud pa ni bden pa'o/ /mi skye ba mngon par rtogs pa ni bden pa mngon par rtogs pa'o/ /btsun pa rab 'byor/ gang du bden
143a6(mdo sde): pa mngon par rtogs pa de la chos gang yang sgrub pa'am spang ba med do/ /btsun pa rab 'byor/ byang chub sems dpa' rnams kyi bden pa mngon par rtogs pa ni chos gang
143a7(mdo sde): yang mngon par mi sgrub ste/ btsun pa rab 'byor/ 'di ni byang chub sems dpa' rnams kyi bden pa mngon par rtogs pa'o/ /btsun pa rab 'byor/ bden pa bden
143b1(mdo sde): pa zhes bya ba 'di ni 'gyur ba med pa'i chos kyi tshig bla dwags so/ /btsun pa rab 'byor/ ci tsam du rtog pa de tsam du log pa ste/ rtog pa dang bral ba ni thar pa'o/ /btsun pa rab 'byor/
143b2(mdo sde): gang gi phyir bcom ldan 'das kyis sangs rgyas su 'gyur ro zhes lung bstan pas khyod rnyed pa legs par rnyed do zhes smras pa ni/ btsun pa rab 'byor/ gang dag rnyed pa legs par
143b3(mdo sde): rnyed pa de dag la ni lung mi ston to/ /gang dag rnyed pa legs par ma rnyed cing rnyed pa med pa de dag la ni lung ston to/ /gang dag rnyed pas dga' bar mi sems shing ma rnyed pas
143b4(mdo sde): sro shi bar mi 'gyur ba de dag la lung ston to/ /gang dag 'khor ba las kyang mi g.yo la mya ngan las 'das pa'ang thob par 'gyur ba de dag la lung ston to/ /gang dag so so'i skye
143b5(mdo sde): bo'i chos rnams las kyang mi g.yo la nges par gyur pa'ang thob par 'gyur ba de dag la lung ston to/ /gang dag lung bstan pa thos na dga' bar mi sems pa de dag la lung ston to/ /
143b6(mdo sde): rab 'byor gyis smras pa/ rigs kyi bu/ khyod kyis khong du chud pa 'di zab bo/ /smras pa/ btsun pa rab 'byor/ gang dag rtogs pas khong du chud pa mthong ba de dag gi khong du chud pa
143b7(mdo sde): zab bo| / rab 'byor gyis smras pa/ khong du chud pa 'di blta dka'o/ /smras pa/ btsun pa rab 'byor/ lta 'dod pa rnams kyis so/ /rab 'byor kyis smras pa/ khong du chud pa 'di
144a1(mdo sde): rtogs par dka'o/ /smras pa/ btsun pa rab 'byor/ mi brtson pa rnams kyis so/ /smras pa/ rigs kyi bu/ tshul 'di la su zhig 'jug par 'gyur/ smras
144a2(mdo sde): pa| gang dag sangs rgyas mang po la bsnyen bkur byas par 'gyur ba dang / dge ba'i rtsa ba ma bskyed pa ma yin pa dang / sangs rgyas byung ba la bsnyen bkur byas pa rnams kyi rna
144a3(mdo sde): lam du chos kyi rnam grangs 'di grag par 'gyur ro/ /rab 'byor kyis smras pa/ rigs kyi bu/ ji ltar na sangs rgyas la bsnyen bkur byas pa yin/ smras pa/ gang sgrub pa sten pa'o/
144a4(mdo sde): smras pa/ rigs kyi bu/ sgrub pa la gnas pa ji ltar rig par bya/ smras pa/ gang sems can rnams la log par mi sgrub pa'o/ /smras pa/ sems can rnams la log par mi
144a5(mdo sde): sgrub pa ji lta bu/ smras pa/ gang byams pa chen po dang / snying rje chen po mi 'dor ba'o/ /rab 'byor gyis smras pa/ byang chub sems dpa' rnams kyi byams pa chen po gang /
144a6(mdo sde): smras pa/ gang lus dang / srog dang / dge ba'i rtsa ba thams cad sems can thams cad la byin yang lan du phan 'dogs pa la mi re ba'o/ /smras pa/ byang chub sems dpa' rnams
144a7(mdo sde): kyi snying rje chen po gang / smras pa/ gang thog ma kho nar sems can rnams byang chub par 'dod kyi bdag ni ma yin no/ /bstan pa 'di bshad pa na srog chags bdun khri drug stong ni bla na med pa
144b1(mdo sde): yang dag par rdzogs pa'i byang chub tu sems bskyed do/ /dge slong nyis brgya ni len pa med par zag pa las sems rnam par grol lo/ /yang de'i tshe lha'i bu bzang sems zhes bya ba
144b2(mdo sde): 'khor de nyid du 'dus par gyur nas 'dug pa des/ bcom ldan 'das la 'di skad ces gsol to/ /bcom ldan 'das/ byang chub sems dpa'i sangs rgyas kyi byang chub kyi rtsa
144b3(mdo sde): ba'i rten gyi gnas gang lags/ bcom ldan 'das kyis bka' stsal pa/ lha'i bu/ sangs rgyas kyi byang chub kyi rtsa ba'i rten gyi gnas ni bsam pa phun sum tshogs pa'i sems
144b4(mdo sde): bskyed pa'o/ /lha'i bu bzang sems kyis gsol pa/ de ltar byang chub tu sems bskyed pa'i spyod yul gang lags/ bcom ldan 'das kyis bka' stsal pa/ gang sbyin pa'ang spyod
144b5(mdo sde): yul la rnam par smin pa la re ba med pa la'ang mngon du phyogs pa yin/ tshul khrims ma nyams pa'ang spyod yul la rnam par mi rtog pa'i tshul khrims la'ang mngon du phyogs pa
144b6(mdo sde): yin| bzod pa'ang spyod yul la mi gnyis pa'i chos la'ang mngon du phyogs pa yin/ brtson 'grus kyang spyod yul la brtsam pa med pa la'ang mngon du phyogs pa yin/ bsam
144b7(mdo sde): gtan yang spyod yul la shin tu snyoms par zhugs pa'i chos thams cad la'ang mngon du phyogs pa yin/ shes rab kyang spyod yul la spros pa med pa la'ang mngon du phyogs
145a1(mdo sde): pa yin/ thos pa yongs su tshol ba la'ang spyod yul la brjod du med pa'ang mngon du phyogs pa yin/ zhi gnas kyang spyod yul la shin tu zhi ba dang /
145a2(mdo sde): rab tu zhi ba la'ang mngon du phyogs pa yin/ lhag mthong yang spyod yul la chos thams cad bstan du med pa la'ang mngon du phyogs pa yin/ dran pa nye bar gzhag pa'ang spyod
145a3(mdo sde): yul la dran pa med cing yid la byed pa med pa la'ang mngon du phyogs pa yin/ yang dag par spong ba'ang spyod yul la mngon par 'du mi byed pa la'ang mngon du phyogs pa yin/
145a4(mdo sde): rdzu 'phrul gyi rkang pa'ang spyod yul la smon pa thams cad yang dag par chad pa la'ang mngon du phyogs pa yin/ dbang po'ang spyod yul la dbang po las 'das pa'i chos rnams
145a5(mdo sde): la'ang mngon du phyogs pa yin/ stobs kyang spyod yul la dbyer med pa'i chos la'ang mngon du phyogs pa yin/ byang chub kyi yan lag kyang spyod yul la sangs rgyas kyi byang chub
145a6(mdo sde): la mngon du phyogs pa yin/ lam yang spyod yul la lam ngan par zhugs pa'i sems can yongs su bskyab pa la'ang mngon du phyogs pa yin/ sems can yongs su smin
145a7(mdo sde): par bya ba'ang spyod yul la chos thams cad la'ang mngon du phyogs pa yin/ 'dul ba'ang spyod yul la chos thams cad shin tu dul bar bsgom pa la'ang mngon du phyogs
145b1(mdo sde): pa yin/ pha rol tu phyin pa'ang spyod yul la pha rol dang / tshu rol la mi chags pa la'ang mngon du phyogs pa yin/ 'khor ba'ang spyod yul la mya ngan las 'das pa la'ang mngon
145b2(mdo sde): du phyogs pa yin/ mya ngan las 'das pa'ang spyod yul la mngon par 'du byed pa la'ang mngon du phyogs pa yin/ skye ba'ang spyod yul la ma skyes pa dang / ma byung ba'ang mngon
145b3(mdo sde): du phyogs pa yin/ phung po'ang spyod yul la nyon mongs pa med pa la'ang mngon du phyogs pa yin/ khams kyang spyod yul la dbyer med pa la'ang mngon du phyogs pa yin/ skye
145b4(mdo sde): mched kyang spyod yul la 'phags pa'i skye mched la'ang mngon du phyogs pa yin/ chos nyan pa'ang spyod yul la nges par sems pa la'ang mngon du phyogs pa yin/ chos ston pa'ang
145b5(mdo sde): spyod yul la brjod du med pa la'ang mngon du phyogs pa yin/ gzugs kyi sku rnam par sgrub pa'ang spyod yul la chos kyi sku la'ang mngon du phyogs pa yin/ chos kyi 'khor lo
145b6(mdo sde): rab tu bskor ba'ang spyod yul la 'jug pa med pa dang / ldog pa med pa la'ang mngon du phyogs pa yin/ nyan thos kyang spyod yul la sangs rgyas kyi chos rnams la'ang mngon du
145b7(mdo sde): phyogs pa yin/ rang sangs rgyas kyang spyod yul la sangs rgyas dang byang chub sems dpa'i spyod pa la mngon du phyogs pa yin te/ lha'i bu/ 'di ni byang chub sems dpa'i spyod
146a1(mdo sde): yul zhes bya'o/ /lha'i bu bzang sems kyis gsol pa/ byang chub sems dpa'i cho ga gang lags/ bcom ldan 'das kyis bka' stsal pa
146a2(mdo sde): bdag bde ba la mi lta ba dang / sems can gzhan bde ba la gtong ba dang / 'khor ba na gnas shing tshul khrims dang / thos pa dang / bag yod pa dang / mya ngan las 'das pa
146a3(mdo sde): la gnas shing snying rje chen po las phyir mi ldog pa dang / mya ngan las 'das pa lag mthil du 'ongs kyang thob par mi byed pa dang / sems can yongs su smin par bya ba'i phyir
146a4(mdo sde): 'khor ba nyid kyi rjes su 'brang ba dang / sems can thams cad rjes su srung ba dang / sems can thams cad la dad pa mtshungs pa dang / sems can thams cad mtshungs par
146a5(mdo sde): dad par byed pa dang / sems can thams cad la bsam pa mtshungs pa dang / 'ged pa'i rang bzhin can dang / zang zing med pa'i chos ston pa dang / rung ba la tshod shes pa
146a6(mdo sde): dang | dben pa la mngon par dga' zhing tshul bzhin yid la byed pa dang / skye bo mang po'i drung du gnas shing chos yang dag par ston pa la snyom las med pa dang / grong
146a7(mdo sde): dang / grong khyer du zhugs nas byams pa la mngon par phyogs pa dang / rnyed pa dang / bkur sti la mngon par mi dga' ba dang / 'jig rten pa'i 'du 'dzi las 'byol ba dang /
146b1(mdo sde): rigs pa dang bcas shing snyan pa dang / 'jam por smra ba dang / sangs rgyas dang / chos dang / dge 'dun rnams la dngos po thams cad kyis phyag 'tshal ba dang / gsong por smra ba
146b2(mdo sde): dang | khro gnyer med pa dang / rtag tu gzhan gyi don la dga' ba dang / thams cad du sems chags pa med pa dang / yongs su 'dzin pa thams cad la mngon par mi dga' ba dang / /
146b3(mdo sde): 'phags pa'i skye bo dang 'grogs pa dang / 'phags pa ma yin pa'i skye bo rnam par spong ba dang / sangs rgyas la bdag nyid tsam du phangs par sems pa dang / chos la srog tsam du
146b4(mdo sde): gces par 'dzin pa dang / sgrub pa la yan lag gi dam pa mgo tsam du gces par sems pa dang / chos gos dang / bsod snyoms dang / mal cha dang / na ba'i gsos sman dang /
146b5(mdo sde): yo byad ngan don gyis cho ga par sems pa dang / slob dpon dang / mkhan po rnams la ston pa tsam du phangs par sems shing srog gi phyir yang yongs su mi gtong ba dang / lung
146b6(mdo sde): nod pa dang / kha don la brtson pa dang / nam gyi cha stod dang / nam gyi cha smad la mi nyal bar rnal 'byor la brtson pa dang / bsam gtan dang / ting nge 'dzin dang / snyoms par
146b7(mdo sde): 'jug pa mngon du byed pa dang / ji ltar thos pa'i chos rnams tshul bzhin so sor rtog pa dang / shes rab kyis rab tu rtogs par byed pa dang / sems la rnyog pa med pa dang /
147a1(mdo sde): bdog pa thams cad yongs su gtong ba dang / nang du so sor rtog pa dang / phyi rol tu mi rgyug pa dang / lus yongs su gtong ba dang / zhe sdang rnam par spong ba
147a2(mdo sde): dang | gti mug rnam par 'jom pa dang / shes rab 'bar bar byed pa dang / so sor thar pa'i sdom pa dang / dul ba las phyir mi 'da' ba dang / thams cad du sems can shes
147a3(mdo sde): pa dang / thams cad du shes bzhin dang ldan pa dang / sems phyin ci ma log pa dang / sems dri ma med cing 'od gsal ba dang / rtag tu pha rol tu phyin pa rnams la rab tu
147a4(mdo sde): brtson pa dang / brtson pa mi 'dor ba dang / rtag tu dge ba gang yin tshol zhing ji ltar thos pa'i chos rnams chud mi gzon pa dang / gzhan dag la'ang yang dag par rab tu ston pa
147a5(mdo sde): dang | sems zang zing med pa dang / rtag tu dbang po bsdams pa dang / rtag tu sems mnyam par bzhag pa dang / mya ngan las 'das pa la gzhol ba dang / 'khor ba mi gtong ba
147a6(mdo sde): dang | rnyed pa dang / ma rnyed pa dang / grags pa dang / ma grags pa dang / bstod pa dang / smad pa dang / bde ba dang / sdug bsngal gyis mi sgul pa dang / thams cad du tshod shes pa dang / thams
147a7(mdo sde): cad du dran pa nye bar gzhog pa dang / sbyin pas longs spyod che ba dang / tshul khrims kyis lha dang / mir skyes dang / bzod pas mdzes pa dang / brtson 'grus kyis nyon mongs pa yongs
147b1(mdo sde): su 'dor ba dang / bsam gtan rnams kyis sems las su rung ba dang / shes rab kyis 'jig rten pa dang / 'jig rten las 'das pa'i chos rnams rab tu rtogs pa dang / bsdu ba'i
147b2(mdo sde): dngos po rnams kyis kha na ma tho ba med pa dang / tshangs pa'i gnas pa rnams kyis dul ba dang / bden pa dang / gtong ba dang / nye bar zhi ba dang / shes rab kyi byin gyi rlabs rnams
147b3(mdo sde): kyis sems shin tu dul ba dang / bsam gtan rnams kyis sems yid du 'ong ba dang / ting nge 'dzin rnams kyis zab pa dang / 'phags pa'i bden pa rnams kyis yang dag pa ji lta ba
147b4(mdo sde): bzhin du yongs su shes pa dang / stong pa nyid sgom pas lta ba dang bral ba dang / mtshan ma med pa sgom pas rnam par mi rtog pa dang / smon pa med pa sgom pas yongs su 'dzin pa med pa
147b5(mdo sde): dang | pha rol tu phyin pa sgom pas theg pa chen po rtogs par khong du chud pa dang / thabs kyi pha rol tu phyin pas thams cad mkhyen pa'i ye shes la gtod pa dang / byang chub sems dpa'i sa
147b6(mdo sde): bcu po rnams kyis byang chub sems dpa'i spyod pa yongs su skong ba dang / dge ba'i bshes gnyen yongs su tshol bas yon tan thams cad skye ba'i sgo dang / slob dpon dang / mkhan po
147b7(mdo sde): dang | bla ma la sri zhu byed pas sangs rgyas thams cad mnyes par byed pa dang / rang gi lus dang / sems yongs su shes pas thams cad shes pa nyid dang / nga rgyal med pas gzi brjid
148a1(mdo sde): dang ldan pa dang / sems can thams cad la bdud cing phyag 'tshal bas spyi gtsug bltar mi mthong ba dang / cho ma cho dgu byin pas mtshan yongs su rdzogs
148a2(mdo sde): pa dang / sems can thams cad dang mthun par 'jug pas dpe byad bzang po yongs su rdzogs pa dang / theg pa chen po yang dag par rab tu ston pas cang shes pa'i sa dang / byang chub
148a3(mdo sde): kyi sems yang dag par rab tu ston pas phyir mi ldog pa'i sa dang / stong pa nyid rab tu ston pas bag chags yang dag par 'joms pa dang / chos byin pas so so yang dag par rig
148a4(mdo sde): pa thob pa dang / dran pa rab tu byin pas gzungs thob pa dang / chos khong du chud pas spobs pa thob pa dang / spobs pa nye bar bsgrub pas phyad par lung ston pa dang / nyam chung ba rnams
148a5(mdo sde): la bzod pas srid med kyi bu'i lus thob pa dang / tshul khrims 'chal ba rnams la bzod pas mthong ma thag tu sems can thams cad dang par 'gyur ba dang / gzhan dag gis gnod
148a6(mdo sde): sems rab tu zhi bar byed pa dang / rtag tu mnyam par bzhag pa dang / brtson 'grus brtsams pa mngon par shes par 'gyur ba dang / ting nge 'dzin rab tu bzhin pas 'doms kyi
148a7(mdo sde): spa ba spubs su nub pa dang / spyod lam yang dag par rab tu byin pas kun tu mdzes pa dang / dge ba'i bshes gnyen la sbyor bas sangs rgyas dang / byang chub sems dpa' dang
148b1(mdo sde): nyan thos dang / rang sangs rgyas rnams dang 'grogs pa dang / 'dod pa yongs su gtong bas 'jig rten thams cad yid ches pa dang / khro ba yongs su 'dor bas 'jig rten thams cad dga' ba
148b2(mdo sde): dang | phrag dog yongs su 'dor bas rnyed pa thams cad kyi mchog dang / grags pa'i mchog dang / gnas byin pas 'jig rten thams cad rton pa dang / rnyed pa dang / bkur sti dang / tshigs
148b3(mdo sde): su bcad pa rab tu byin pas chos la rab tu dga' ba dang / grags pa'i sgra dang / gsong por smra bas ngag yongs su dag pa dang / snyan par smra bas tshangs pa'i sgra dang / 'jam por smra bas
148b4(mdo sde): bya ka la ping+ka'i sgra skad dang / khong khro ba med pa'i sems kyis 'jig rten thams cad du grags pa dang / sems can thams cad la mi slu bas dbang gcig por 'gyur ba dang / ltung ba mi
148b5(mdo sde): gleng bas mngal gyi gnas las yang dag par 'da' ba dang / srog gcod pa spong pas tshe dpag tu med pa dang / rkun po yongs su spong bas nam mkha'i mdzod dang / sdug pa'i dngos po
148b6(mdo sde): yongs su gtong bas lag na rin po che dang / byang chub tu yongs su bsngo bas longs spyod mi zad pa dang / 'dod pa la log par g.yem pa yongs su spong bas skyes bu chen po dang / brdzun
148b7(mdo sde): du smra ba yongs su spong bas ngag gi gsang ba thob pa dang / phra ma yongs su spongs bas 'jig rten thams cad kyi ston pa dang / ngag rtsub po yongs su spong bas 'jig rten gyis bstod pa'i
149a1(mdo sde): snod dang / tshig kyal pa mi smra bas g.yog mi phyed pa dang / brnab sems yongs su spong bas gter chen po rnyed pa dang / gnod sems yongs su spong
149a2(mdo sde): bas stegs su gyur pa dang / log par lta ba yongs su spong bas 'jig rten thams cad rton pa dang / chos rgya chen po la sbyor bas stobs bcu nyid dang / sbyin pa thams cad kyi rnam
149a3(mdo sde): par smin pa la mi re bas sangs rgyas kyi chos phyir mi ldog pa thob pa dang / kun tu 'dzin pa thams cad yongs su gtong bas mi 'jigs pa thob pa ste/ rigs kyi bu/ ngas bskal pa'ang //
149a4(mdo sde): bskal pa las lhag par byang chub sems dpa'i cho ga bstan kyang mthar phyin par mi 'gyur ro/ /de ltar byang chub sems dpa' rnams kyis cho ga tshad med de/ 'di ni byang chub sems
149a5(mdo sde): dpa'i cho ga zhes bya'o/ /rigs kyi bu/ de ltar na cho ga dang / spyod yul phun sum tshogs pa yin no/ /de ltar cho ga dang / spyod yul phun sum tshogs pa'i byang chub sems dpa' ni
149a6(mdo sde): sangs rgyas kyi byang chub rnyed par dka' ba'i 'du shes can ma yin no/ /lha'i bu bzang sems kyis gsol pa/ bcom ldan 'das/ ji ltar na byang chub sems dpa' shes bzhin
149a7(mdo sde): dang ldan pa zhes bgyi/ bcom ldan 'das kyis bka' stsal pa/ lha'i bu/ gang byang chub sems dpa' rtag tu ting nge 'dzin mi 'dor la/ ting nge 'dzin gyi dbang gis kyang mi
149b1(mdo sde): skye ba dang / ting nge 'dzin las log nas gang du sems can gyi don bya ba der skye ba ste/ rigs kyi bu/ de ltar na byang chub sems dpa' she bzhin dang ldan pa zhes bya'o/ /lha'i bu
149b2(mdo sde): bzang sems kyis gsol pa/ bcom ldan 'das/ ji ltar na byang chub sems dpa' dpen pa zhes bgyi/ bcom ldan 'das kyis bka' stsal pa/ lha'i bu/ byang chub sems dpa'
149b3(mdo sde): gang thams cad de bzhin nyid dang / yang dag pa'i mtha' dang / chos kyi dbyings su mthong ba de skye bo mang po'i nang du song yang dben par shes par bya ste/ rigs kyi bu/ de ltar na byang
149b4(mdo sde): chub sems dpa' dben pa zhes bya'o/ /gang gnyis la blo mi 'jug pa de ni shin tu dben pa zhe bya'o/ /lha'i bu bzang sems kyis gsol pa/ bcom ldan 'das/ ji ltar na byang
149b5(mdo sde): chub sems dpa' mnyam par gzhag pa zhes bgyi/ bcom ldan 'das kyis bka' stsal pa/ lha'i bu/ nam byang chub sems dpa' yid kyis smon pa thams cad bral zhing chos gang
149b6(mdo sde): yang gzung par ram/ spang bar yang dag par rjes su mi mthong la/ da gang dang / gang yang dag par rjes su mthong ba de dang / de stong pa dang / yang dag pa ma yin par mthong ba ste/ lha'i
149b7(mdo sde): bu| de ltar na byang chub sems dpa' mnyam par gzhag pa zhes bya'o/ lha'i bu bzang sems kyis gsol pa/ bcom ldan 'das/ ji ltar na byang chub sems dpa' thams cad
150a1(mdo sde): du 'gro ba zhes bgyi/ bcom ldan 'das kyis bka' stsal pa/ lha'i bu/ byang chub sems dpas gang bdag dang / sems can thams cad stong pa nyid du
150a2(mdo sde): mnyam par yang dag par rjes su mthong pa'o/ /lha'i bu/ de ltar na byang chub sems dpa' thams cad du 'gro ba zhes bya'o/ lha'i bu bzang sems kyis gsol pa/ bcom ldan
150a3(mdo sde): 'das/ ji ltar na byang chub sems dpa' dul ba zhes bgyi/ bcom ldan 'das kyis bka' stsal pa/ gang rnam par rtog par rnams kyis mi 'phrogs pa'o/ lha'i bu bzang
150a4(mdo sde): sems kyis gsol pa/ ji ltar na zhi ba zhes bgyi/ bcom ldan 'das kyis bka' stsal pa/ gang kun nas nyon mongs par yang mi 'gyur rnam par byang bar yang mi 'gyur ba
150a5(mdo sde): de zhi ba zhes bya'o/ /lha'i bu bzang sems kyis gsol pa/ ji ltar bcom ldan 'das kyis gsungs pa'i don bdag gis 'tshal ba ltar na/ byang chub sems dpa'i byang
150a6(mdo sde): chub ni rang gi kha na las pa lags so/ /byang chub sems dpa' ni ji lta ji ltar kun nas nyon mongs pa yongs su spong ba de lta de lta sangs rgyas kyi chos rnams yongs su
150a7(mdo sde): 'dzin to/ /bcom ldan 'das/ sangs rgyas kyi chos rnams ni gang nas kyang blang ba ma lags/ gang du'ang bkur ba ma lags so/ bcom ldan 'das/ chos thams cad la ye
150b1(mdo sde): shes rnam par dag pa ni byang chub ste/ bcom ldan 'das/ de ltar bzod pa'i rjes su zhugs pa ni byang chub kyi spyod pa lags so/ /gang 'di ltar shes pa de ni thams cad mkhyen pa lags
150b2(mdo sde): so| |bcom ldan 'das/ gang dag mnyam pa nyid 'di la zhugs pa de dang / de dag ni/ bcom ldan 'das/ sbyin pa phun sum tshogs pa lags so/ /gang dag chos mnyam pa nyid 'di la
150b3(mdo sde): bsten pa de dang / de dag ni tshul khrims phun sum tshogs pa lags so/ /gang dag chos mnyam pa nyid 'di nyid la bzod pa de dang / de dag ni bzod pa phun sum tshogs pa lags so/ /gang
150b4(mdo sde): dag chos kyi rnam grangs 'di la thos pa dang / sems pa dang / bsgom pa la brtson pa de dang / de dag ni brtson 'grus phun sum tshogs pa lags so/ /gang dag chos mnyam pa nyid
150b5(mdo sde): 'di la nges par rtog pa de dang / de dag ni bsam gtan phun sum tshogs pa lags so/ /gang dag chos mnyam pa nyid 'di rnam par dpyod pa de dang / de dag ni shes rab dang ldan pa lags
150b6(mdo sde): so| |bcom ldan 'das/ chos kyi rnam grangs 'di la gang dad pa rnyed pa de dag gis de bzhin gshegs pa mthong ngo / /de dag gis chos mngon sum du bgyis so/ /bcom ldan 'das
150b7(mdo sde): de dag gis 'dud btul to/ /bcom ldan 'das/ gang dag chos kyi rnam grangs 'di rab tu ston pa de dag de bzhin gshegs pa'i chos kyi 'khor lo rab tu bskor ba lags so/ /bcom
151a1(mdo sde): ldan 'das/ gang dag gis chos kyi rnam grangs 'di khong du chud par de dag chos rtogs pa lags so/ /de nas bcom ldan 'das kyis lha'i bu bzang
151a2(mdo sde): sems la legs so zhes bya ba byin te/ bzang sems/ legs so/ legs so/ de de bzhin no/ /ji skad smras pa de bzhin te/ bzang sems/ gang de bzhin gshegs pa
151a3(mdo sde): dgra bcom pa yang dag par rdzogs pa'i sangs rgyas rnams kyis byang chub ni chos kyi rnam grangs 'di las rab tu bstan to/ /gang de bzhin gshegs pa thams cad kyi dgongs
151a4(mdo sde): pa de thams cad kyang chos kyi rnam grangs 'di las bshad do/ /byang chub sems dpa' gang dag chos kyi rnam grangs 'di thos par 'gyur ba de dag ni rnyed pa chen po 'byor bar
151a5(mdo sde): 'gyur ro/ /chos kyi rnam grangs 'di gang dag gi lag tu song ba de dag ni chos kyi gter chen po thob par 'gyur ro/ /gang dag chos kyi rnam grangs 'di yongs su 'dzin pa de dang
151a6(mdo sde): de dag ni de bzhin gshegs pas yid brtan pa'o/ /de dang / de dag ni gsang ba 'dzin pa'o/ /de dang / de dag ni de bzhin gshegs pa la bla na med pa'i mchod pas mchod par
151a7(mdo sde): byed pa'o/ /de dag ni dam pa'i chos yongs su 'dzin pa'o/ /gang dag chos kyi rnam grangs 'di thos shing thos nas kyang mos pa de dang / de dag ni/ lha'i bu/ nga la lan du phan 'dogs
151b1(mdo sde): pa'o| |lha'i bu/ de dag ni phyogs thams cad du mun pa med par byed par 'gyur pa'o/ /de'i tshe bcom ldan 'das kyis 'khor thams cad la bka' stsal pa/ khyed las su dag phyi
151b2(mdo sde): ma'i tshe phyi ma'i dus lnga brgya pa tha ma la chos kyi rnam grangs 'di yang dag par rab tu ston par su spro/ de nas byang chub sems dpa' rtsom pa med stan las langs te/ bla gos phrag pa
151b3(mdo sde): gcig tu gzar nas bcom ldan 'das ga la ba de legs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das/ bdag ni slad ba'i dus na
151b4(mdo sde): chos kyi rnam grangs 'di yang dag par rab tu bshad par spro'o/ /bcom ldan 'das/ rtsom pa mang pos ni dam pa'i chos yongs su 'dzin par rngo mi thogs so/ /bdag ni sems 'dzin
151b5(mdo sde): ba ma mchis/ rtsom pha ma mchis shing sems can thams cad la sems snyoms pa ste/ zang zing ma mchis pa'i sems dang / rnyed pa dang / bkur sti dang / tshigs su bcad pa thams
151b6(mdo sde): cad la re ba ma mchis pas chos zab mo la bzod pa 'di yang dag par bshad par bgyi'o/ /de ci'i slad du zhe na/ bcom ldan 'das/ rnyed pa dang / bkur sti la gnas pas ni dam
151b7(mdo sde): pa'i chos yongs su 'dzin par rngo mi thogs pa'i slad du'o/ /bcom ldan 'das/ sems can gang dag/ bcom ldan 'das yongs su mya ngan las 'das nas chos kyi rnam grangs 'di
152a1(mdo sde): nyan pa dang / 'dzin pa dang / 'chang ba dang / yi ger 'dri ba dang / klog pa dang / bris te glegs bam du bgyis nas 'chang bar 'gyur ba de dag ni/ bcom ldan 'das
152a2(mdo sde): byang chub sems dpa' rtsom pa med kyi byin gyi rlabs su rig par bya'o/ /de nas bcom ldan 'das kyis byang chub sems dpa' rtsom pa med la legs so zhes bya ba byin te/ rigs
152a3(mdo sde): kyi bu/ legs so/ les so/ /sems de 'dra bas dam pa'i chos yongs so gzung bar nus so/ /byang chub sems dpa' spyan ras gzigs dbang phyug gis gsol pa/ bcom
152a4(mdo sde): ldan 'das/ gang snying rje chen po dang ma bral ba des dam pa'i chos yongs su 'dzin par rdo thogs so/ /bdag ni snying rje chen po la dmigs nas chos kyi rnam grangs 'di bshad
152a5(mdo sde): par bgyi'o/ /byang chub sems dpa' byams pas gsol pa/ bcom ldan 'das/ byams pa'i sems kyis dam pa'i chos yongs su 'dzin pa rngo thogs so/ /de ci'i slad du zhe
152a6(mdo sde): na| gnod sems mang po la dam pa'i chos yongs su 'dzin pa ma mchis pa'i slad du'o/ /bcom ldan 'das/ bdag ni byams pa'i sems kyi sa rnam grangs 'di bshad par
152a7(mdo sde): bgyi'o/ /byang chub sems dpa' mthong na dgas gsol pa/ bcom ldan 'das/ byang chub sems dpa' gang sems can rnams kyis mthong na ngoms par mi 'gyur ba
152b1(mdo sde): des dam pa'i chos yongs su 'dzin par rngo thogs te/ bcom ldan 'das/ bdag ni sems can thams cad la khong khro ba ma mchis pa'i sems kyi rnam grangs 'di yongs su gzung
152b2(mdo sde): par 'gyi'o/ /byang chub sems dpa' ded dpon gyis gsol pa/ bcom ldan 'das/ byang chub sems dpa' gang sems can rnams kyi don du sdug bsngal thams cad la spro ba dang /
152b3(mdo sde): gang sems can rnams sangs rgyas nyid yang dag par bsgrub par 'tshal zhing sems can thams cad bsgral nas slad kyis bdag brgal bar 'tshal ba de chos kyi rnam grangs 'di
152b4(mdo sde): 'dzin par 'gyur te/ bcom ldan 'das/ bdag ni sems can thams cad kyi don du sangs rgyas nyid yang dag par bsgrub par 'tshal lo/ /bcom ldan 'das/ bdag ni sems can
152b5(mdo sde): thams cad bsgral slad kyis bdag rgal bar 'tshal lo/ /bsgral bar bgyi ba dang / sgrol ba po dang / bsgral ba'ang ma dmigs par bgyi'o/ /bcom ldan 'das bdag ni de lta bu'i
152b6(mdo sde): sems dang ldan pas chos kyi rnam grangs 'di gzungs bar bgyi'o/ /'jam dpal gzhon nur gyur pas gsol pa/ bcom ldan 'das/ gang 'di ltar bdag gis dam pa'i chos
152b7(mdo sde): yongs su gzung ngo snyam pa 'di ni 'jig rten gyi phyin log go/ /bcom ldan 'das/ byang chub sems dpas ni re zhig bdag nyid dul bar bgyi/ bdag nyid zhi bar bgyi'o/ /
153a1(mdo sde): bdag nyid dul zhing zhi la nye bar zhi nas chos kyi ngo bo nyid kyis dam pa'i chos yongs su gzung bar rngo thogs te/ bcom ldan 'das/ bdag ni bdag
153a2(mdo sde): nyid dul zhing zhi ba la nye bar zhi nas chos kyi ngo bo nyid kyis dam pa'i chos yongs su gzung bar bgyi'o/ /de nas bcom ldan 'das kyis byang chub sems dpa' dam pa'i chos
153a3(mdo sde): yongs su zin pa de dag la legs so zhes bya ba byin te/ skyes bu dam pa dang / 'di ltar khyed cag sems can thams cad la phan pa dang / bde ba'i phyir dam pa'i chos yongs su gzung
153a4(mdo sde): bar spro ba ni legs so/ /legs so/ /'di ni khyod dang 'tsham mo/ /dam pa'i chos yongs su 'dzin pa ni byang chub sems dpa' rnams kyi yang dag phul gyi chos so/ /byang chub
153a5(mdo sde): sems dpa' rtag tu dam pa'i chos yongs su gzung ba la brtson par bya'o/ /rigs kyi bu dag /chos yang dag par brjod pa dang rab tu ldan pa'i chos kyi rnam grangs 'di gzung
153a6(mdo sde): ba dang / bklags pa dang / kun chub par byas pa'i byang chub sems dpa' sems dpa' chen po ni skye ba med pa/ 'gag pa med pa'i sku ni chos kyi sku'o/ /chos kyi sku ni
153a7(mdo sde): sangs rgyas kyi sku'o zhes sangs rgyas la snang ba chen po thob par 'gyur ro/ /chos thams cad ni ma byas pa 'dus ma byas pa'o zhes chos la snang ba chen po thob 'gyur ro/ /nga yi
153b1(mdo sde): pa med pa dang / yongs su 'dzin pa med pa ni bcom ldan 'das kyi slob ma'i dge 'dun no zhes dge 'dun la snang ba chen po thob par 'gyur ro/ /snying rje chen po ni byang chub
153b2(mdo sde): sems dpa'i bslab pa'i rtsa ba'o zhes byang chub sems dpa'i bslab pa rnams la snang ba thob par 'gyur ro/ /nges pa'i tshig thams cad ni skye ba med pa'i ngo bo nyid do zhes spobs
153b3(mdo sde): pa'i snang ba thob par 'gyur ro/ /rigs kyi bu dag/ chos kyi rnam grangs 'di ni klu'i rgyal po rgya mtsho'i gnas dang / brgya byin gyi gnas dang / klu'i rgyal po ma dros pa'i gnas
153b4(mdo sde): su spyod par 'gyur/ de'i 'og tu dzam+bu'i gling du spyod par 'gyur te/ sems can gang dag sangs rgyas kyis yongs su gzung ba dang / byang chub sems dpas yongs su gzung bar
153b5(mdo sde): 'gyur ba/ drang ba/ g.yo med pa/ des pa/ chos zab mo la mos pa de dag gi lag tu 'gro bar 'gyur ro/ /bcom ldan 'das kyis de skad ces bka' stsal nas/ byang chub sems
153b6(mdo sde): dpa' rtsom pa med dang / byang chub sems dpa' blo gros rnam par gnon dang / byang chub sems dpa' de dag dang / nyan thos chen po de dag dang / lha dang / mi dang / lha ma yin
153b7(mdo sde): dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa chos thams cad yang dag par sdud pa stong phrag brgya
154a1(mdo sde): ba'i mdo las/ rtsom pa med kyi le'u ste bcu gnyis pa rdzogs so// //rgya gar gyi mkhan po many+dzu shrI gar+b+ha dang / bi dza ya shI la dang / shI len+d+ra
154a2(mdo sde): pho d+hi dang / zhus chen gyi lo ts+tsha ban+de ye shes sdes bsgyur cing zhus te skad gsar bcad kyis kyang bcos nas gtan la phab pa// //rgya gar skad du/ da sha tsakra k+Shi ti
154a3(mdo sde): gaR+b+ha nA ma ma hA ya na sU tra/ bod skad du/ 'dus pa chen po las sa'i snying po'i 'khor lo bcu pa zhes bya ba theg pa chen po'i mdo/ bam po dang po/ sangs rgyas dang / byang
154a4(mdo sde): chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das ri kha la de ya zhes bya ba drang srong thub pa mang po'i spyod
154a5(mdo sde): yul gyi gnas na/ dge slong gi dge 'dun chen po tshad med grangs med pa dang thabs gcig tu bzhugs te/ thams cad kyang nyan thos kyi dge 'dun chen po sha stag go /
154a6(mdo sde): gzhan yang / byang chub sems dpa' sems dpa' chen po tshad med grangs med pa dang thabs gcig pa thams cad kyang byang chub sems dpa'i dge 'dun chen po sha stag
154a7(mdo sde): ste| zla ba'i snying po zhes bya ba bshad ma thag tu/ de'i tshe lho phyogs nas bsung gi sprin chen po 'dus pa las bsung gi char chen po rab tu 'bab bo/ /me tog gi sprin
154b1(mdo sde): chen po 'dus pa las me tog gi char chen po rab tu 'bab po/ /rin po che'i lha rdzas kyi rgyan gyi sprin chen po 'dus pa las rin po che'i lha rdzas kyi rgyan gyi char chen po rab tu 'bab
154b2(mdo sde): po| |lha rdzas kyi gos kyi sprin chen po 'dus pa las lha rdzas kyi gos kyi char chen po rab tu 'bab po/ /de lta bu'i sprin dang / char chen pos drang srong thub pa mang po'i spyod yul gyi gnas
154b3(mdo sde): kyi ri de la khyab par gyur to/ /bsung dang / me tog dang / rin po che'i rgyan dang / gos de dag las chos chen po'i sgra dbyangs rnam pa sna tshogs brgya stong snyed grags par gyur pa
154b4(mdo sde): ni| 'di lta ste/ dkon mchog la skyabs su 'gro ba'i sgra dang / bslab pa'i gnas 'dzin pa'i sgra dang / ngang des shing bzod pa can gyi sgra dang / brtson 'grus rtsom pa'i sgra dang /
154b5(mdo sde): bdud bzhi btul ba'i sgra dang / shes rab la gzhol zhing 'jug pa'i sgra dang / grags pa chen pos 'jig rten gsum du rgya cher grags pa'i sgra dang / dran pa dang / ting nge 'dzin
154b6(mdo sde): dang | gzungs kyi khyad par la nan tan bya ba'i sgra dang / stong pa nyid dang / mtshan ma med pa dang / smon pa med pa'i sgra dang / 'dod chags kyis yongs su skyo ba'i sgra dang / gzugs
154b7(mdo sde): mi chu'i lbu ba lta bu'o zhes pa'i sgra dang / tshor ba ni chu'i chu bur lta bu'o zhes pa'i sgra dang / 'du shes ni smig rgyu lta bu'o zhes pa'i sgra dang / 'du byed ni chu shing lta bu'o zhes
155a1(mdo sde): pa'i sgra dang / rnam par shes pa ni sgyu ma lta bu'o zhes pa'i sgra dang / mi rtag pa'i sgra dang / sdug bsngal ba'i sgra dang / bdag med pa'i sgra dang /
155a2(mdo sde): stong pa'i sgra dang / 'dzem pa dang / ngo tsha bar ldan pa'i sgra dang / kun spong ba'i sgra dang / dran pa nye bar gzhag pa'i sgra dang / byams pa dang / snying rje dang / dga' ba dang / btang snyoms
155a3(mdo sde): kyi sgra dang / chos kun chub pa'i sgra dang / mtho ris su skye ba dang / mya ngan las 'das pa'i sgra dang / theg pa gsum la 'bab pa'i sgra dang / chos chen po'i 'khor lo bskor ba'i sgra
155a4(mdo sde): dang | chos chen po'i char rab tu 'bebs pa'i sgra dang / sems can yongs su smin par bya ba'i sgra dang / ngan song gsum las yongs su sgrol ba'i sgra dang / pha rol tu phyin pa
155a5(mdo sde): drug yongs su rdzogs par bya ba'i nan tan bya ba'i sgra dang / thabs mkhas pa'i sgra dang / sa bcu 'bab pa'i sgra dang / mngon par shes pas rnam par rol ba'i sgra dang / bla na med
155a6(mdo sde): pa'i theg pa chen po rnam par rol pa'i sgra dang / sa las phyir mi ldog pa'i sgra dang / mi skye ba'i chos kyi bzod pa'i sgra dang / spyi bo nas dbang bskur ba'i sgra dang / sangs rgyas
155a7(mdo sde): thams cad kyi rgya mtsho chen po la 'jug pa'i sgra'i nga ro grags par gyur to/ /de'i tshe 'khor gyi dkyil 'khor mang po de dag thams cad kyis de lta bu'i sprin dang / char rnam pa
155b1(mdo sde): sna tshogs mthong zhing de ltar chos kyi sgra'i nga ro'ang thos par gyur nas de dag gi so so'i yid ci la mos pa bzhin du so so'i lus la rnam pa sna tshogs kyi bsung dang / me tog dang /
155b2(mdo sde): rin po che'i rgyan dang / lha rdzas kyi gos dam pas yongs su brgyan par mthong ngo / /yang so so'i lag mthil gnyis na yid bzhin gyi nor bu rin po che thogs shing yid bzhin gyi nor
155b3(mdo sde): bu rin po che de dag re re las kyang rin po che rnam pa sna tshogs char bzhin du 'bab par mthong ngo / /gzhan yang / nor bu rin po che de dag las 'od zer rnam pa sna tshogs su byung ste/ 'od
155b4(mdo sde): zer de dag gi dbang gis sems can de dag so so nas phyogs bcu'i chu klung gang+gA'i klung gi bye ma snyed kyi sangs rgyas kyi zhing yang mthong ngo / /yang 'od zer de dag gi dbang gis sangs rgyas kyi zhing
155b5(mdo sde): de dag na de bzhin gshegs pa de re re la'ang 'khor mang po tshad med pas bsti stang dang bcas te yongs su bskor bar mthong ngo / /gzhan yang / 'od zer de'i dbang gis sangs rgyas
155b6(mdo sde): kyi zhing de dag na sems can gang nad kyis gzir ba thams cad kyang 'od zer de dag gis reg ma thag tu nad kyi sdug bsngal dang bral bar gyur to/ /gang bsad pa la thug pa dang /
155b7(mdo sde): btson du bzung zhing bcings pa dag kyang 'od zer de dag gis reg ma thag tu de dag las yongs su thar bar gyur to/ /gang lus dang / ngag dang / yid mi bde bar spyod pa'i gnas ngan
156a1(mdo sde): len lci ba dag kyang 'od de'i dbang gis shin tu yang zhing rnam par dag par gyur to/ /gang bkres shing skom pa dag kyang 'grangs shing ngoms
156a2(mdo sde): par gyur to/ /gang gsad pa dang / chad pa sna tshogs kyis nyon mongs par gyur pa dag kyang 'od zer de dag gis reg ma thag tu sdug bsngal ba dang bral bar gyur to/ /
156a3(mdo sde): gang bgo ba dang / rin po che'i rgyan dang / dbyig dang / nor rdzas kyis brel cing phongs pa dag kyang bsams pa bzhin du 'byor cing ldan par gyur to/ /sems can gang srog
156a4(mdo sde): g cod pa la dga' zhing mos pa nas log par lta ba'i bar du dga' zhing mos pa dag kyang 'od zer des reg ma thag tu srog gcod pa yongs su spong ba la dga' zhing mos
156a5(mdo sde): pa nas log par lta ba'i bar du yongs su spong ba la dga' zhing mos par gyur to/ /sems can gang 'dod pa mi rnyed pa rnam pa sna tshogs kyis sdug bsngal bar gyur pa
156a6(mdo sde): dag kyang 'od zer des reg ma thag tu ji ltar re ba bzhin du rnyed par gyur to/ /gzhan yang / 'od zer de'i dbang gis sangs rgyas kyi zhing thams cad kyi sems can gang
156a7(mdo sde): sdug bsngal gyis gdungs pa dag thams cad zhi nas rab tu bde ba dang ldan par mthong ngo / /gzhan yang / sangs rgyas kyi zhing de dag thams cad du 'od kyis snang bar byas pas
156b1(mdo sde): sprin dang / rdul dang / na bun dang / rlung dang / rdzi char dang / bkra mi shis pa'i sgra dang / dri mi zhim pa dang / kha ba dang / tsha ba la sogs pa'i ro ngan pa dang / yid du mi 'ong ba'i
156b2(mdo sde): reg bya dang / 'jigs skrag pa dang / gnod pa mang po rnams med par gyur to/ /gzhan yang / las ngan pa dang / log pa'i ngag dang / log pa'i bsam pa dang / log par phyogs
156b3(mdo sde): pa dang yongs su bral te lhag par mi grang ba dang / lhag par mi tsha ba dang / rab tu zhi zhing bde ba dang / sa gzhi lag mthil ltar mnyam pa dang / bde ba'i yo byad dam pa thams
156b4(mdo sde): cad kyis yongs su gang bar gyur to/ /de'i tshe na 'khor mang po rnams kyi so so'i lus kyi sa'i khams lhag par lci zhing mi theg pa tsam du gyur to/ /ltas 'di lta bu gyur pa
156b5(mdo sde): mthong nas thams cad kyang dngangs te de ci'i rgyu ci'i rkyen gyis ltas 'di lta bur gyur snyam du rtog pa skyes so/ /de'i tshe 'khor gyi dkyil 'khor de'i nang na brgya byin lha'i dbang
156b6(mdo sde): bo dri ma med par skyes zhes bya ba bcom ldan 'das dang ha cang yang mi ring ba zhig na 'dug pa las langs nas/ bcom ldan 'das kyi zhabs la spyi bos phyag btsal te/ bcom
156b7(mdo sde): ldan 'das gang na ba de logs su thal mo sbyar nas tshigs su bcad pa 'di skad ces gsol to/ /bden par gsung zhing bden gzigs pa/ /bden la rab gnas thub pa
157a1(mdo sde): khyod| |'dus pa'i 'khor mang thams cad la/ /mthar phyin bden pa'i chos gsungs shig /so so'i skye bo mang po dag /sdug bsngal rgyu dang sdug
157a2(mdo sde): bsngal sel/ /ci yi slad du 'khor 'dir ni/ /sprin dang char rnams gda' bar gyur/ /'khor rnams rab tu dga' rangs nas/ /shin tu dad pa'i bsam pa skyes/ /theg pa
157a3(mdo sde): chen por thams cad gzhol/ /yang dag lta skye som nyi brgal/ /'khor mang lha dang mi yi lus/ /lhag par sa yi khams lci bas/ /rang gis mi theg gyur ba 'di/ /ci yi rkyen
157a4(mdo sde): gyis ltas 'di byung / /lag mthil gnyis na nor bu'i las/ /rin chen char 'bab 'od kyang 'gyed/ /phyogs bcur snang byas sdig pa bsal/ /sdug bsngal zhi nas bde ba
157a5(mdo sde): thob| |'dren pas gsungs shig ci yi rkyen/ /'khor gyi dkyil 'khor thams cad la/ /spos dang phreng ba sna tshogs kyis/ /so so'i lus la brgyan pa gda'/ /lha dang mi kun the tshom skyes//
157a6(mdo sde): ci yi rgyu dang ci yi rkyen/ /su zhig gang nas 'dir mchi na/ /rdzu 'phrul mthu 'di ston par gyur/ /sangs rgyas byang chub sems dpa' 'am/ /'on te tshangs pa'am bdud lags
157a7(mdo sde): sam| |brgya byin lags sam su mchi ba/ /'dren pa chen pos bshad du gsol/ /de'i tshe bcom ldan 'das kyis brgya byin dri ma med par skyes pa la 'di skad ces
157b1(mdo sde): bka' stsal to/ /khyod kyis 'di ltar shes par byos shig /byang chub sems dpa' sems dpa' chen po sa'i snying po zhes bya ba yod de/ sngon bskal pa chen po tshad med grangs
157b2(mdo sde): med pa'i bar du rnyog pa lnga'i tshe/ sangs rgyas mi bzhugs pa'i 'jig rten gyi khams su sems can yongs su smin par byed pa de/ da ltar 'khor byang chub sems dpa' bye ba khrag
157b3(mdo sde): khrig stong phrag brgyad cu dang bcas te/ 'jig rten gyi khams 'dir nga la phyag 'tshal ba dang / bsnyen bkur dang / mchod pa bya ba dang / gzhan yang / 'khor gyi dkyil 'khor rnams la
157b4(mdo sde): blta ba dang / rjes su yi rang ba bskyed pa'i phyir 'khor dang bcas te dge sbyong gi gzugs kyis 'dir 'ong bas mngon par shes pa'i mthus cho 'phrul 'di dag bstan to/ /byang chub
157b5(mdo sde): sems dpa' sems dpa' chen po sa'i snying po zhes bya ba de tshad med grangs med bsam gyis mi khyab pa'i yon tan gyi khyad par gyis yongs su brgyan pas nyan thos dang / rang
157b6(mdo sde): sangs rgyas dang / 'jig rten du bcas pa thams cad kyis dpog nus pa med de/ /byang chub sems dpa' de ni yon tan phul du gyur pa thams cad kyi gter du gyur pa'o/ /rnam
157b7(mdo sde): par grol ba'i rin po che'i 'byung gnas yin no/ /byang chub sems dpa' rnams kyi mig yongs su dag par byed pa'o/ /mya ngan las 'da' bar 'gro ba'i ded dpon du gyur pa'o//
158a1(mdo sde): yid bzhin gyi nor bu rin po che ltar rin po che thams cad char bzhin du 'bab pas ji ltar re zhing 'dod pa thams cad yongs su tshim par
158a2(mdo sde): byed pa'o/ /tshong ba mang po'i rin po che'i gling lta bu'o// dge ba'i rtsa ba 'phel zhing skye ba'i phyir zhing gshin pa lta bu'o// rnam par grol ba'i bde ba la 'jog pa'i phyir snod
158a3(mdo sde): lta bu'o/ /rin po che dam pa'i 'byung gnas su gyur pa'i phyir yon tan gyi bum pa bzang po lta bu'o// dge ba'i nan tan can la snang bar byed pa'i phyir nyi ma gsal ba lta bu'o//
158a4(mdo sde): lam stor ba rnams la snang bar byed pa'i phyir sgron ma lta bu'o/ /nyon mongs pa'i gdung ba sel ba'i phyir zla ba ltar sim pa lta bu'o/ /rkang med pa la theg par gyur pa lta bu'o//
158a5(mdo sde): la ma ring por 'gro ba la tshogs kyi stegs bu lta bu'o/ /'brog bslad pa la lam ston pa lta bu'o/ /smyos shing 'khrugs pa la sman dam pa lta bu'o/ /nad kyis gzir ba la
158a6(mdo sde): sman pa mkhas pa dang phrad pa lta bu'o/ /rgas shing 'khogs pa la brten dang / 'khar ba lta bu'o/ /ngal ba dang / dub pa la khyi dang / stan lta bu'o/ /chu bo bzhi rgal ba la zam pa lta
158a7(mdo sde): bu'o| |pha rol tu 'gro ba la gru dang / gzings lta bu'o/ /dge ba'i rtsa ba rnam pa rnam gsum gyi 'bras bu khyad par can smin par byed pa'o/ /dge ba rnam gsum gyi gzhi 'dren cing rgyun
158b1(mdo sde): du 'bebs pa'o/ /sbyin pa gtong ba'i rgyun mi 'chad pa 'khor lo ltar 'jug pa'o/ /tshul khrims srung ba brtan pas ri rab lhun po lta bu'o/ /brtson 'grus gzhig par dka' ba na rdo rje/
158b2(mdo sde): rin po che lta bu'o/ /bzod pa mi g.yo ba ni sa chen po lta bu'o/ /bsam gtan zab pa ni gter gsang ba lta bu'o/ /mnyam par 'jog pas mdzes pa ni me tog gi phreng ba lta bu'o/ /
158b3(mdo sde): shes rab zab cing yangs pa ni rgya mtsho chen po lta bu'o/ /cis kyang mi chags pa ni nam mkha' lta bu'o/ /'bras bu dam pa'i rgyu dang nye ba ni me tog rgyas pa lta bu'o/ /mu stegs
158b4(mdo sde): can 'dul ba la seng ge'i rgyal po lta bu'o/ /lha'i bdud yongs su 'joms pa ni klu'am/ glang po che lta bu'o/ /nyon mongs pa'i dgra thams cad gcod pa ni lha'i ral gri lta bu'o//
158b5(mdo sde): 'du 'dzi mang pos skyo ba ni rang sangs rgyas kyi theg pa lta bu'o/ /nyon mongs pa'i dri ma 'khru ba ni chu dang pa lta bu'o/ /mi gtsang ba 'i nyal nyil sel ba ni rlung drag po lta bu'o/ /kun
158b6(mdo sde): nas nyon mongs pas glags mi gcod pa ni mtshon rnon po lta bu'o/ /'jigs pa dang / bag tsha ba kun las srung ba ni gnyen nam/ mdza' bo lta bu'o/ /phas kyi rgol ba'i dgra
158b7(mdo sde): las skyob pa ni 'obs sam/ mkhar lta bu'o/ /nyan nga ba thams cad las grol bar byed pas pha ma lta bu'o/ /zhan cings nyam chung rnams sbed pa ni nags stug po lta bu'o/ /dbyar
159a1(mdo sde): lam ring por 'gro ba ba la bsil grib kyi shing chen po lta bu'o/ /tsha ba dang / skom gyis gdungs pa rnams la cha grang lta bu'o/ /bkres pa rnams la
159a2(mdo sde): 'bras bu zhim po lta bu'o/ /gcer bu rnams la bgo ba'i gos byed pa'o/ /tshe bas nyen pa rnams la sprin stug por gyur pa'o/ /dbul phongs pa la yid bzhin gyi nor bu rin
159a3(mdo sde): po cher gyur pa'o/ /'jigs skrag pa dag la skyabs dang / gnas su gyur pa'o/ /lo tog rnams la char par gyur ba'o/ /chu rnyog ma can rnams nor bu chu dang du gyur pa'o//
159a4(mdo sde): sems can mang po'i dge ba'i rtsa ba mi 'gong bar byed pas spyod yul dam pa ston cing 'khor spro ba dang / tshim par byed pa'o/ /sems can rnams lhag pa'i 'dzam pa dang /
159a5(mdo sde): ngo tsha ba la bskul zhing 'dzud pa'o/ /bsod nams dang / ye shes kyi tshogs gsog pa la de'i rgyan dang ldan par byed pa'o/ /nyon mongs pa yongs su sel ba la skyug pa
159a6(mdo sde): dang / 'khru pa'i sman lta bur gyur pa'o/ /sems 'khrugs pa sdud pa ni mnyam par 'jog pa'i spyod yul lta bur gyur pa'o/ /spobs pa thogs pa med pa ni zo chun rgyud pa'i
159a7(mdo sde): 'khor lo lta bu'o/ /dmigs pa la sems sdug pa ni gzugs bzang po la rtog pa lta bu'o/ /bzod pa brtan pa ni ri rab lhun po lta bu'o/ /gzugs zab cing rgya che ba ni rgya
159b1(mdo sde): mtsho chen po lta bu'o/ /rdzu 'phrul gyi rkang pa thogs pa med pa ni nam mkha' lta bu'o/ /sgrib pa'i bag chags thams cad yongs su sel ba ni ji ltar nyi ma tsha bas 'khyag pa cha mtshon/
159b2(mdo sde): bzhu ba lta bu'o/ /rtag tu bas ma gtan dang / gzugs med pa dang / yang dag pa'i lam la rol cing thams cad mkhyen pa'i ye shes kyi rin po che'i dam pa'i gling lta bur gyur
159b3(mdo sde): pas ched du ma brtsams kyang chos chen po'i 'khor lo rab tu bskor ro/ /rigs kyi bu/ de ltar byang chub sems dpa' sems dpa' chen po sa'i snying po de ni de lta bu'i yon tan gyi
159b4(mdo sde): khyad par tshad med grangs med pa bsam gyis mi khyab pa dang ldan pa de 'khor dang bcas te gnas 'dir phyir du nya bas 'od las 'di lta bu'i cho 'phrul dang / ltas sngar bstan pa yin no/ /bcom
159b5(mdo sde): l dan 'das kyis byang chub sems dpa' sa'i snying po'i yon tan mang po bshad ma thag tu de'i tshe byang chub sems dpa' sems dpa' chen po sa'i snying po 'khor byang chub sems
159b6(mdo sde): dpa' bye ba khrag khrig brgya stong phrag brgyad cu dang bcas te/ rdzu 'phrul gyi mthus dge sbyong gi gzugs su ston cing lho phyogs nas bcom ldan 'das kyi spyan sngar lhags te/ 'khor
159b7(mdo sde): mang po dang bcom ldan 'das kyi zhabs gnyis la spyi bos gtugs te phyag btsal nas lan gsum bskor ba byas te/ de bzhin gshegs pa'i spyan sngar thal mo sbyar nas/ 'greng
160a1(mdo sde): bzhin du tshigs su bcad pa 'di dag gis mngon par bstod do/ /rnam par 'dren pa rkang gnyis mchog /byams pa'i thugs kyis kun la skyob/ /sa
160a2(mdo sde): chen ltar ni shin tu bzod/ /zhe sdang khro ba'i sems kun bsal/ /mtshan dang dpe byad mchog ldan pas/ /sangs rgyas kun gyi zhing rab brgyan/ /bden pa'i byams dang snying rje
160a3(mdo sde): yis| |rgyal ba'i zhing kun rab tu 'gengs/ /sred pa'i dra ba kun bcad nas/ /yang dag ci bzhin bde bar gnas/ /yongs su dag pa'i zhing spangs nas/ /rnyog pa can gyi sems
160a4(mdo sde): can dgrol/ / rnyog pa'i zhing 'dir dam bcas te/ /ngan 'gro sems can smin par mdzad/ /yang dag brtan pa'i rtsol ba yis/ /ring mo zhig nas dka' thub spyad/ /yun ring
160a5(mdo sde): dka' thub spyad pa dang / /thos nas 'jigs pa'i sems kyang skye/ /sbyin pa tshul khrims bzod pa dang / /brtson 'grus bsam gtan shes rab bskyed/ /sangs rgyas byang chub
160a6(mdo sde): sems dpa' dang / tshad med nyan thos bsnyen bkur mchod/ /gzhan yang skye bo mang po dag /bkres sko ma na 'chi kun las bsgral// so so'i skye bo gzhan gyi phyir/ /lus
160a7(mdo sde): srog ma chags mang du btang / /yang dag dam pa'i chos tshol phyir/ /sha dang rus pa'ang mang du btang / /bdag gi bde ba kun btang nas/ /skye bo rnams la thugs brtser
160b1(mdo sde): dgongs/ /so so'i skye bo mang po'i phyir/ /the tshom dra ba gcod la brtson/ /dbang po drug rnams rab bsdams nas/ /'dong ba thams cad ring du spangs/ /'dus byas mi rtag sdug
160b2(mdo sde): bsngal te/ /bdag med stong pa nyid du rtogs/ /sdug bsngal las kun skye ba yi/ /rgyu ni 'dod chags sred pa'o/ /de phyir dbang po drug pas sngar/ /'dod chags yongs su gcad
160b3(mdo sde): par bya/ /sems can gnas pa'i khams kun tu/ /rtag par thugs rje chen pos gnas/ /byang chub mchog tu sangs rgyas kyang / /sngon gyi smon lam kun mi gtong / /sems
160b4(mdo sde): can gang zhig sdug bsngal gyis/ /rnam par gzir ba dag gzigs nas/ /shin tu 'bab pa'i brtson 'grus kyis/ /de las sgrol phyir rab tu brtson/ /sbyin pa tshul khrims
160b5(mdo sde): bzod brtson 'grus/ /bsam gtan shes rab kun bsgoms nas/ /ji ltar ma ni bu gcig la/ /byams pa'i sems kyi gso bzhin du/ /sngon yang sems can ris kun la/ /
160b6(mdo sde): rtag tu byams pa'i thugs bskyed pas/ /de phyir myur du sangs rgyas nas/ /tshad med pa yi 'khor rnams sgrol// ji tsam byang chub spyod bsgoms pa/ /sems can don du ma bsngos
160b7(mdo sde): med| |de bas sems can thams cad la/ /pha rol phyin pa drug mi gtong / /rtag tu dus ngan tha ma'i tshe/ /bla med byang chub bsgrubs pas na/ /da yang dus ngan tha ma'i tshe/ /bla med
161a1(mdo sde): byang chub mngon sangs rgyas/ /ngan par lta ba'i lta klu mi/ /gnod sbyin dag ni kun btul te/ /the tshom gcod cing bder bkod pa/ rdo rje lta bu'i lam
161a2(mdo sde): la'o/ /tshad med pa yi skye bo dag /byang chub mchog tu lung yang ston/ /mchod 'os 'dren pa'i gtsor gyur te/ /mchog gi bsod nams zhing du gyur/ /dpe zla med pa'i bcom
161a3(mdo sde): ldan 'das/ /byams pas 'gro ba kun la skyob/ /tshad med grags pa chen po yis/ /phyogs bcu'i 'jig rten yongs su khyab/ /de bas byang chub sems dpa' rnams/ /bdag
161a4(mdo sde): gi don du bsgrub pa'i phyir/ /kun nas lhan cig 'dir 'dus nas/ /thub pa chen po spyan sngar lhags/ /dam pa'i chos rnams thos nas ni/ /rab tu dga' ba'i sems skyes te//
161a5(mdo sde): lhag par yang dag brtson bskyed nas/ /byang chub spyod la nan tan bgyid/ /rnam par 'dren pa'i chos kyi mthus/ /thams cad mngon par 'tshang rgya bas/ /de bas deng 'dir
161a6(mdo sde): 'dren khyod kyis/ /bsdus pa'i 'khor ni sngon ma byung / /gnod sbyin khri phrag bcu gsum snyed/ /rtag tu sha za khrag 'thung ba/ /thams cad sdig pa'i las btang nas/ /byang chub
161a7(mdo sde): chen por 'bab cing gzhol/ /kha cig khyad par gzugs mchog dang / /bzod pa ting nge 'dzin yang thob/ /kha cig zag pa kun zad nas/ /'jig rten mchog gi dgra bcom
161b1(mdo sde): gyur| |kha cig tshad med bzhi bsgoms shing / /kha cig bsdu ba bzhi la gnas/ /kha cig yang dag rigs bzhi thob/ /kha cig mthun pa'i bzod la gnas/ /kha cig dpa' 'grol
161b2(mdo sde): ting 'dzin thob/ /kha cig shes rab mig dang ldan/ /kha cig mi skye bzod la gnas/ /de kun 'dren pas byin gyis brlabs/ /bcom ldan gzi brjid chen po'i mthus/ /bdud kyi
161b3(mdo sde): 'khor rnams bcom nas su/ /rnam pa dgu bcu rtsa lnga yi/ /mu stegs can gyi ris kun btul/ /sems can dmyal ba byol song dang / /yi dwags lha min rgyud kun bcom/ /bde
161b4(mdo sde): bas sems can bden pa rnams/ /thams cad rgyal ba'i spyan sngar lhags/ /nad dang mtshon gyis 'jigs pa dang / /mu ges 'jigs pa'ang deng 'dir bcil/ /sems can mdongs
161b5(mdo sde): shing 'thom pa dang / /yang dag lam ni stor ba bsgrol/ /nyon mongs myos shing 'khrugs pa dag /thams cad zhi ba'i lam la bkod/ /bdag gi bya ba kun spangs te/ /lhags nas
161b6(mdo sde): bcom ldan zhabs la thug / dpag tu med pa'i zhing rnams na/ /bcom ldan da ltar bzhugs pa'i rnams/ /thams cad khyod la kun bsngags bas/ /thos nas thams cad 'di
161b7(mdo sde): ru lugs/ /thams cad mkhyen pa rgya mtsho yi/ /yang dag yon tan tshad ma mchis/ /sems can mang po'i don mdzad pa/ /mos pa'i sems kyis phyag 'tshal lo/ /tshad med bsod
162a1(mdo sde): nams rdzogs bgyis pas/ /bcom ldan zhabs la phyag 'tshal gyur/ /tshad med bskal pa'i bar du yang / /mchod pa mang pos mchod par shog /bdag
162a2(mdo sde): kyang bcom ldan ji bzhin du/ /de lta bu yi yi dam bcas/ /rnyog pa can gyi 'jig rten 'dir/ /bla med byang chub thob par shog /de'i tshe byang chub sems dpa' sems dpa' chen
162a3(mdo sde): po sa'i snying pos tshigs su bcad pa dam pa 'di dag gis/ bcom ldan 'das la mngon par bstod nas 'khor dang bcas te/ gzhan yang / lha rdzas kyi bsung dang / me tog
162a4(mdo sde): rnam pa sna tshogs kyi rin po che'i rgyan tshad med pa snyed kyis bcom ldan 'das la mngon par gtor nas steng gi bar snang la rin po che'i gdugs su gyur te/ dam pa'i chos
162a5(mdo sde): mnyan pa'i phyir bcom ldan 'das kyi spyan sngar ci'ang mi smra bar 'dug go / de'i tshe 'khor gyi dkyil 'khor der 'dus pa'i 'khor thams cad kyis byang chub sems dpa' sems
162a6(mdo sde): dpa' chen po sa'i snying po mthong nas ngo mtshar rmad du gyur te/ so so nas rnam pa sna tshogs kyi lha rdzas kyi spos dang / me tog dang / rin po che'i rgyan dang / /na bza' dang /
162a7(mdo sde): rgyal mtshan dang / ba dan dang / gdugs la sogs pa phul te byang chub sems dpa' sems dpa' chen po sa'i snying po la mchod pa byas nas 'di skad ces smras so/ /
162b1(mdo sde): bdag cag gis rnyed pa rab tu rnyed do/ /bcom ldan 'das kyi byin gyi rlabs kyis mngon sum du skyes bu chen po khyod mthong nas bsti stang dang bcas te mchod pa byas par gyur to/
162b2(mdo sde): zhes smra'o/ /de nas 'khor gyi dkyil 'khor de'i nang na byang chub sems dpa' sems dpa' chen po rigs par the tshom 'dri zhes bya ba zhig 'dug pa stan las langs nas gos
162b3(mdo sde): tshags bcos te phrag pa g.yas pa phyung nas bcom ldan 'das kyi zhabs la spyi bos phyag btsal nas pus mo g.yas pa'i lha nga sa la btsugs te/ bcom ldan 'das gang na
162b4(mdo sde): ba de logs su thal mo sbyar nas bcom ldan 'das la 'di skad ces gsol to/ /bcom ldan 'das/ rigs kyi bu 'di gang nas mchis/ gnas pa'i sangs rgyas kyi zhing 'di na/ ji
162b5(mdo sde): srid cig na mchis/ yon tan dang / dge ba'i rtsa ba ji tsam zhig dang ldan na bcom ldan 'das kyis bstod pa rnam pa sna tshogs kyis bsngags la phyir yang bcom ldan 'das kyi yon
162b6(mdo sde): tan gyi rgya mtsho bsam gyi khyab pa la mngon par bstod par gyur/ bdag cag gis sngon ma mthong bas ngo mtshar du'i gyur nas bcom ldan 'das kyis bdag cag la bshad du gsol/ /
162b7(mdo sde): bcom ldan 'das kyis bka' stsal pa/ rigs kyi bu/ thongs shig /skyes bu chen po 'di'i yon tan dang / dge ba'i rtsa ba ji tsam pa de 'jig rten du bcas pa lha dang / mi'i 'khor thams cad
163a1(mdo sde): kyis rtogs par nus pa ma yin no/ /gal te de bzhin gshegs pas skyes bu chen po de'i yon tan dang / dge ba'i rtsa ba rgyas par bshad na 'jig
163a2(mdo sde): rten du bcas pa lha dang / mi thams cad kyi mgo rmongs te yid mi ches par 'gyur ro/ /de nas byang chub sems dpa' rigs par the tshom 'dri bas yang gsol pa/ bcom ldan
163a3(mdo sde): 'das/ bdag cag la thugs brtse ba'i slad du bshad du gsol/ /bcom ldan 'das kyis bka' stsal pa/ legs par shin tu nyon la yid la zungs shig dang / ngas
163a4(mdo sde): khyod la phyogs tsam zhig bshad par bya'o/ /ji ltar skyes bu chen po de'i yon tan gyi khyad par tshad med bsam gyis mi khyab pa dang ldan no/ /'di lta ste/ dpa' bar 'gro
163a5(mdo sde): ba'i ting nge 'dzin kyi khyad par la bde bar gnas pa'o/ /de bzhin gshegs pa'i spyod yul lnga shin tu rtogs par 'jug pa'o/ /mi skye ba'i chos kyi bzod pa'i khyad par yang
163a6(mdo sde): thob pa'o/ /sangs rgyas kyi chos thams cad la dbang du gyur pa'o/ /thams cad mkhyen pa'i ye shes kyi sa la bzod pa thob pa'o/ /thams cad mkhyen pa'i ye shes kyi rgya mtsho'i
163a7(mdo sde): pha rol tu phyin pa'o/ /seng ge rab tu bsgyings pa'i rgyal mtshan gyi ting 'dzin la'ang shin tu gnas pa'o/ /thams cad mkhyen pa'i ye shes kyi ri la'ang rab tu 'dzegs pa'o/ /mu
163b1(mdo sde): stegs can dang / phas kyi rgol ba thams cad shin tu tshoms pa ste/ sems can thams cad yongs su smin par bya ba'i phyir sangs rgyas kyi zhing ji snyed pa thams cad du de gnas par
163b2(mdo sde): byed do/ /skyes bu chen po de ji ltar gnas pa bzhin du sangs rgyas kyi zhing rnams kyang de bzhin du gnas te/ gang ting nge 'dzin rnams kyis tshad med pa'i yon tan gyi khyad par skyed par
163b3(mdo sde): gyur pas gdul ba'i sems can tshad med pa dag yongs su smin par byed do/ /skyes bu chen po de ji ltar gnas pa bzhin du sangs rgyas kyi zhing rnams kyang de bzhin du 'gyur te/
163b4(mdo sde): gal te ye shes mngon par skyed pa zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de na gnas pa'i sems can thams cad mthun
163b5(mdo sde): par ting nge 'dzin rnams kyi spyod yul kun mthong bar 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te dpag tu med pa'i
163b6(mdo sde): y e shes dang ldan pa zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de na gnas pa'i sems can thams cad ci nus pa bzhin du
163b7(mdo sde): tshad med pa'i yo byad dam pas sangs rgyas bcom ldan 'das de la bsti stang dang bcas pas mchod par 'gyur ro/ /ji ltar gnas pa bzhin du sangs rgyas kyi zhing rnams kyang de
164a1(mdo sde): bzhin du 'gyur te/ gal te rnam par dag pa'i ye shes phun sum tshogs ba zhes bya ba'i ting nge 'dzin la snyoms par zhugs na ting nge 'dzin de'i
164a2(mdo sde): m thus sangs rgyas kyi zhing de dag na gnas pa'i sems can thams cad kyis mthun par 'dod pa'i spyod yul gyi nyes pa'i skyon tshad med pa mthong nas sems rnam par
164a3(mdo sde): dag par 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te khrel ba dang / ngo cha ba dang ldan pa'i ye shes zhes bya ba'i
164a4(mdo sde): ting nge 'dzin la snyoms par zhugs na ting nge 'dzin de'i mthus sangs rgyas kyi zhing de dag na gnas pa'i sems can thams cad lhag pa'i 'dzem pa dang / ngo tsha ba dang ldan
164a5(mdo sde): zhing sdig pa mi dge ba'i chos dang yongs su bral nas bsam pa mi nyams par 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur
164a6(mdo sde): t e| gal te theg pa thams cad dang ldan pa bsal ba zhes bya ba'i ting nge 'dzin la snyoms par zhugs na sangs rgyas kyi zhing de dag na gnas pa'i sems can thams cad
164a7(mdo sde): thangs mkhas pa'i rdzu 'phrul gyi mig gi mngon par shes pa dang / sngon gyi gnas dran pa'i mngon par shes pa dang / 'chi 'pho ba dang / skye ba mngon par shes pa dang /
164b1(mdo sde): 'jig rten 'di dang / 'jig rten pha rol gyi rgyu dang / 'bras bu mngon par rtogs par 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur
164b2(mdo sde): t e| |gal te mya ngan med pa'i mngon par shes pas rig pa zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de dag na gnas pa'i
164b3(mdo sde): sems can thams cad mya ngan dang / yi mug pa dang / rmugs pa thams cad dang bral bar 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du
164b4(mdo sde): 'gyur te/ gal te mngon par shes pa'i khyad par dang ldan pa zhes bya ba'i ting nge 'dzin la snyoms par zhugs na/ sangs rgyas kyi zhing de dag na gnas pa'i sems can thams
164b5(mdo sde): cad thabs mkhas pa'i mngon par shes pa dang ldan par 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te 'jig rten
164b6(mdo sde): kun tu snang ba zhes bya ba'i ting nge 'dzin la snyoms par zhugs na ting nge 'dzin de'i mthus phyogs bcu'i 'jig rten gyi khams thams cad mun pa dang bral te/ sangs rgyas kyi
164b7(mdo sde): zhing de na gnas pa thams cad kyang phyogs bcu'i sangs rgyas kyi zhing kun mngon sum du mthong bar 'gyur ro/ /de ji ltar gnas pa bzhin du sangs rgyas kyi zhing rnams kyang de
165a1(mdo sde): bzhin du 'gyur te/ gal te sangs rgyas kyi sgron ma zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi
165a2(mdo sde): zhing de dag na gnas pa'i sems can thams cad log par lta ba yongs su spangs nas/ dkon mchog gsum la skyabs su 'gro bar 'gyur ro/ /de ji ltar gnas pa
165a3(mdo sde): bzhin du sangs rgyas kyi zhing rnams kyang de bzhin du 'gyur te/ gal te rdo rje'i 'od ces bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing
165a4(mdo sde): de dag gi ri khor yug dang / khor yug chen po dang / ri rab lhun po dang / de ma yin pa'i ri gzhan dang / lung pa dang / lung phran dang / gcong rong dang / gseg ma dang / gyo mo dang / tsher ma dang / rtswa
165a5(mdo sde): dang / shing ngan pa thams cad mi snang ngo / /sangs rgyas kyi zhing de na ji tsam du ngan par gdags pa dug dang / byad stems dang / gcan gzan ma rungs pa dang / ye 'brog dang / glo bur
165a6(mdo sde): dang / rims nad dang / yul ngan pa dang / nam rmus pa dang / rdul dang / dri ma dang / mi gtsang ba'i nyal nyil thams cad kyang zhi zhing med par 'gyur ro/ /sangs rgyas kyi
165a7(mdo sde): zhing de'i sa gzhi'ang lag mthil bzhin du mnyam zhing bkra shis pa rnam pa sna tshogs rang 'byung ba dang / rnam par dag par 'gyur ba dang / phul du 'gyur ba dang / dam
165b1(mdo sde): par 'gyur ba dang / mtshan ma bzang po du mas yongs su brgyan par 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te ye shes
165b2(mdo sde): k yi stobs gdul dka' ba zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de na gnas pa'i bdud kyi rgyal po 'khor dang bcas te
165b3(mdo sde): thams cad 'jigs skrag nas/ /dkon mchog gsum la skyabs su 'gro bar 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te
165b4(mdo sde): g log gi 'od zer zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de dag na gnas pa'i sems can thams cad 'jig rten pha rol
165b5(mdo sde): gyi 'jigs pa dang bral zhing chos kyis spro bar 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te mchog dam pa'i ro dang
165b6(mdo sde): ldan pa zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de na gnas pa'i sems can thams cad bsams pa bzhin du zas dang / skom
165b7(mdo sde): gyis tshim par 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te mchog gi mdangs dang ldan pa zhes bya ba'i ting nge 'dzin
166a1(mdo sde): l a snyoms par zhugs na ting nge 'dzin de'i mthus sangs rgyas kyi zhing de dag na gnas pa'i sems can thams cad gang yang lhag pa'i mthu stobs
166a2(mdo sde): dang mi ldan pa med de/ nad kyi sdug bsngal thams cad dang bral bar 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te
166a3(mdo sde): mchog dam pa'i yo byad ces bya ba'i ting nge 'dzin la snyoms par zhugs na/ ting nge 'dzin de'i mthus sangs rgyas kyi zhing de dag na gnas pa'i sems can thams cad ci
166a4(mdo sde): la mos pa bzhin du khri stan dang / gding ba dang / gos dang / rin po che'i rgyan dang / ci tsam du 'tsho ba'i yo byad du gtogs pa de dag thams cad kyis brel zhing phongs
166a5(mdo sde): pa med de rab tu mdzes pa shin tu yid du 'ong ba dang ldan par 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te
166a6(mdo sde): r tsod pa med pa'i ye shes zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de dag na gnas pa'i sems can thams cad
166a7(mdo sde): lus dang / sems zo mdog bde zhing yang ba dang / dgra sdang ba dang / 'ching ba thams cad dang bral ba dang / 'dum zhing dga' ba dang / spro ba dang / sbyin pa dang / tshul
166b1(mdo sde): khrims dang / bzod pa dang / brtson 'grus rtsom pa dang / sems mi 'khrug pa dang / shes rab yongs su rdzogs pa la dga' zhing mos par 'gyur ro/ /de ji ltar gnas pa bzhin du
166b2(mdo sde): sangs rgyas kyi zhing rnams kyang de bzhin du 'gyur te/ gal te phul du gyur pa'i spro ba zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de
166b3(mdo sde): dag na gnas pa'i sems can thams cad khyad par can gyi rab tu dga' ba tshad med pa dang ldan par 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du
166b4(mdo sde): 'gyur te/ gal te 'jig rten pa'i lam gyi 'od ces phya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de na gnas pa'i sems can thams
166b5(mdo sde): cad thogs pa med pa'i ye shes thob cing rnam par dag pa'i las rnam pa sna tshogs sbyong bar 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur
166b6(mdo sde): te/ gal te rgyal ba'i rdo rje la shin tu gnas pa zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de na gnas pa'i sems can thams
166b7(mdo sde): cad dbang po kun dang ldan zhing dbang po mi nyams pa dang / rtag tu yang dag par 'byung ba'i lam la mos shing sems rab tu zhi bar 'gyur ro/ /de ji ltar gnas pa bzhin du
167a1(mdo sde): sangs rgyas kyi zhing rnams kyang de bzhin du 'gyur te/ gal te lhag pa'i rgyal mtshan rtog pa zhes bya ba'i ting nge 'dzin la snyoms par zhugs na ting
167a2(mdo sde): nge 'dzin de'i mthus sangs rgyas kyi zhing de dag na gnas pa'i sems can thams cad bdag sdig pa mi dge ba'i chos la shin tu skyo zhing mi 'dod pa dang / thams cad kyang
167a3(mdo sde): dge ba srung ba dang / dge ba bcu'i las kyi lam gyis mtho ris kyi lhar skye bar 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal
167a4(mdo sde): te byams pa dang / snying rjer ldan pa zhes bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de dag na gnas pa'i sems can thams cad
167a5(mdo sde): byams pa'i sems dang / snying rje'i sems dang / gnod pa'am/ 'tshe ba med pa'i sems dang / kun la snyoms pa'i sems dang / gcig la gcig phan pa dang / bde bar byed
167a6(mdo sde): pa'i sems skye bar 'gyur ro/ /de ji ltar gnas pa bzhin du sangs rgyas kyi zhing rnams kyang de bzhin du 'gyur te/ gal te bsod nams thams cad shin tu sdud pa zhes bya ba'i
167a7(mdo sde): ting nge 'dzin la snyoms par zhugs na ting nge 'dzin de'i mthus sangs rgyas kyi zhing de dag thams cad 'thab pa dang / rtsod pa dang / nad dang / mu ge dang yongs su bral te/ dus
167b1(mdo sde): ma yin pa'i rlung dang / char pa dang / kha ba dang / rtsub pa dang / tsha ba dang / sdug bsngal ba la sogs pa'i reg bya'i yul yid du mi 'ong ba thams cad yongs su zhi bar 'gyur ro/ /de
167b2(mdo sde): l tar skyes bu chen po de gal te rgya mtsho glog 'od ces bya ba'i ting nge 'dzin la snyoms par zhugs na ting nge 'dzin de'i mthus sangs rgyas kyi zhing de dag gi sa chen po thams cad rin po
167b3(mdo sde): che rnam pa sna tshogs las byas par 'gyur zhing nyes pa'i skyon thams cad dang yongs su bral te rnam pa sna tshogs kyi rin po che'i shing dang / gos kyi shing dang / snod kyi shing dang /
167b4(mdo sde): rgyan gyi shing dang / me tog gi shing dang / 'bras bu'i shing dang / rol mo sna tshogs kyi shing la sogs pa 'tsho ba'i yo byad dam pa tshad med pa snyed kyis yongs su brgyan par gyur to//
167b5(mdo sde): de bzhin du/ mdor na/ rigs kyi bu de ni sems can mang po yongs su smin par bya ba'i phyir nyin re zhing snga dro'i dus su ting nge 'dzin gang+gA'i klung gi bye ma snyed dag gi ting nge 'dzin la
167b6(mdo sde): snyoms par 'jug ste/ ting nge 'dzin de las langs nas phyogs bcu'i sangs rgyas kyi zhing kun na gdul ba'i sems can thams cad la ci dang cis 'dul ba bzhin du phan pa dang / bde
167b7(mdo sde): ba'i don de dang / de dag gis yongs su smin par byed do/ /rigs kyi bu 'di ni sngon bskal pa chen po tshad med dpag tu med pa'i bar du rnyog ba lnga'i tshe de bzhin gshegs pa mi bzhugs
168a1(mdo sde): pa'i 'jig rten gyi khams su sems can yongs su smin par byed do/ /phyi ma ma 'ongs pa'i dus su 'jig rten gyi khams la lar gal te mtshon gyis
168a2(mdo sde): 'jigs pa byung ste/ sems can dag yongs su gdungs par gyur na/ rigs kyi bu 'di de lta bu dag mthong nas snga dro'i dus kyi tshe ting nge 'dzin rnams kyi mthus mtshon gyis 'jigs
168a3(mdo sde): pa de dag yongs su bcil nas sems can rnams gcig la gcig byams pa'i sems kyis snying brtse bar byed do/ /'jig rten gyi khams la lar nad kyis 'jigs pa byung ste/
168a4(mdo sde): sems can kha btag pa na rigs kyi bu 'dis de lta bu dag mthong nas snga dro'i dus kyi tshe ting nge 'dzin rnams kyi mthus nad kyis 'jigs pa yongs su bcil nas sems can
168a5(mdo sde): rnams rab tu bde ba thob par byed do/ /'jig rten gyi khams la lar gal te mu ges 'jigs pa byung ste sems can/ kha btag pa na rigs kyi bu 'dis de lta bu dag mthong nas
168a6(mdo sde): snga dro'i dus kyi tshe ting nge 'dzin gyi mthus mu ges 'jigs pa yongs su bcil te sems can rnams kha zas kyis yongs su tshim par byed do/ /rigs kyi bu 'dis de ltar ting
168a7(mdo sde): nge 'dzin mang po'i shugs kyis de lta bu la sogs pa tshad med dpag tu med/ bsam gyis mi khyab pa'i phan pa dang / bde ba'i don gyis sems can gyi dbugs 'byin to/ /rigs
168b1(mdo sde): kyi bu 'di de ltar nan tan gyi khyad par tshad med grangs med pa/ bsam gyis mi khyab pa dang ldan pas sems can thams cad la phan pa dang / bde bar byed pa'i don la rab tu
168b2(mdo sde): brtson pa'o/ /sngon 'das pa'i dus na skye bo mang po la phan pa dang / bde ba dang / yongs su smin par bya ba'i phyir sangs rgyas bcom ldan 'das tshad med grangs med pa gang+gA'i klung gi bye ma
168b3(mdo sde): snyed las zad mi shes pa'i yid ma chen po bcas te snying rje chen po dang / mi 'phrogs pa'i brtson 'grus chen po rab tu bskyed do/ /de ltar snying rje chen po dang / mi 'phrogs pa'i brtson
168b4(mdo sde): 'grus bskyed de zad mi shes pa'i yi dam bcas pas gong nas gong du 'phags pa'i shugs kyis nyin zhag gcig gam/ skad cig thang cig tsam gyis kyang so so'i skye bo tshad med
168b5(mdo sde): pa bye ba khrag khrig btul te/ sdug bsngal rnam pa sna tshogs las bsgral nas thams cad ci dang / ci 'dod pa de dang / de dag gis re ba yongs su rdzogs par byed do/ /gnas gang dag na
168b6(mdo sde): sems can gang 'dod pa rnam pa sna tshogs kyis sdug bsngal te/ 'dod pas yongs su gdungs par gyur pa dag sems rtse gcig tu byang chub sems dpa' sems dpa' chen po
168b7(mdo sde): sa'i snying po'i mtshan nas brjod cing / dmigs pas bsti stang dang bcas pas mchod pa byas na ci dang / ci 'dod pa thams cad 'thob cing sdug bsngal dang bral te/ skal pa ji lta
169a1(mdo sde): ba bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems can gang bza' ba dang / btung
169a2(mdo sde): b as phongs par gyur pa dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs pas bsti stang dang bcas te
169a3(mdo sde): mchod pa byas na ci dang / ci 'dod pa thams cad 'thob cing bza' ba dang / btung ba dang ldan te mtho ris kyi lhar skye ba nas mya ngan las 'da' ba'i bar du 'thob par 'gyur ro/ /
169a4(mdo sde): gnas gang dag na sems can gang bgo ba'am/ rin po che'i rgyan nam/ nad kyi rkyen sman nam/ gding ba'am/ khri stan nam/ 'tsho ba'i yo byad kyis brel cing phongs par gyur pa dag gis
169a5(mdo sde): sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs pas bsti stang dang bcas mchod pa byas na ci dang / ci 'dod pa rnyed
169a6(mdo sde): cing bgo ba dang / rin po che'i rgyan dang / nad kyi rkyen sman dang / gding ba dang / khri dang / 'tsho ba'i yo byad thams cad 'byor cing skal pa ji lta ba bzhin mtho ris kyi lhar skye
169a7(mdo sde): ba nas mya ngan las 'da' ba'i bar du 'thob par 'gyur ro/ /gnas gang dag na sems can gang dag byams sdug pa dang bral te/ dgra sdang bar gyur pa dang phrad par gyur pa
169b1(mdo sde): dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs pas bsti stang dang bcas te mchod pa byas nas/ byams sdug
169b2(mdo sde): pa dang phrad cing dgra sdang ba dang bral te/ skal pa ji lta ba bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems can gang
169b3(mdo sde): dag lus dang / sems nad dang / sdug bsngal mang pos gzir bar gyur pa dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod
169b4(mdo sde): cing dmigs pas bsti stang dang bcas pas mchod pa byas na de kun lus dang / sems bde zhing nad thams cad dang bral te skal pa ji lta ba bzhin du mtho ris kyi lhar skye ba nas mya ngan
169b5(mdo sde): las 'da' ba'i bar du 'thob par 'gyur ro/ /gnas gang dag na sems can gang 'thab cing rtsod par gyur pa dag gis sems rtse gcig tu byang chub sems dpa' sems dpa'
169b6(mdo sde): chen po sa'i snying po'i mtshan nas brjod cing dmigs pas bsti stang dang bcas pas mchod pa byas na zhe 'gras pa'i sems dang bral te gcig la gcig dga' ba dang / bzod pa dang /
169b7(mdo sde): gcig la gcig byams pa'i sems kyis 'gyod cing chags par 'gyur te skal pa ji lta ba bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /
170a1(mdo sde): gnas gang dag na sems can gang btson du bzung ste btson rar bcug gam/ lcags dang / khong sgril dang / shing gi gdos kyis bcings sam/ yan
170a2(mdo sde): l ag bcings te sdug bsngal bar gyur pa dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs pas bsti
170a3(mdo sde): stang dang bcas pas mchod pa byas na/ de kun btson ra dang / lcags dang / khong sgril dang / lcags sgrog las thar te bag yangs su gyur nas dga' ba dang / skal pa ji lta ba
170a4(mdo sde): bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems can gang dag btson du bzung nas gzhu ba'am/ 'tshog
170a5(mdo sde): pa'am/ nan la bor ba dang / gsod pa la thug pa dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs
170a6(mdo sde): pas bsti stang dang bcas pas mchod pa byas na/ de kun btson du bzung ba dang / gzhu 'tshog pa dang / nan la bor ba las thams cad thar te skal pa ji lta ba bzhin du mtho
170a7(mdo sde): ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems can gang dag lus dang / sems dub pa dang / mthu stobs dang mi ldan cing /
170b1(mdo sde): nyam chung ba dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs pas bsti stang dang bcas pas mchod pa byas
170b2(mdo sde): na de kun lus dang / sems yang zhing bde ba dang / mthu stobs bskyed de cis 'dul ba bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /gnas
170b3(mdo sde): gang dag na sems can dbang po nyams pa dang / ma tshang bar gyur pa dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing
170b4(mdo sde): dmigs pas bsti stang dang bcas pas mchod pa byas na/ de kun dbang po ma tshang ba med cing dbang po dang ldan te skal pa ji lta ba bzhin du mtho ris kyi lhar skye ba nas mya ngan
170b5(mdo sde): las 'da' ba'i bar du 'thob par 'gyur ro/ /gnas gang dag na sems can gang dag smyos shing sems 'khrugs sam/ 'byung po'i gdon gyis brlams pa dag gis sems
170b6(mdo sde): rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs pas bsti stang dang bcas te mchod pa byas na/ de kun smyos shing sems
170b7(mdo sde): 'khrugs pa dang bral te rab tu bde ba dang / skal pa ji lta ba bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems can
171a1(mdo sde): gang dag 'dod chags dang / zhe sdang dang / gti mug dang / khong khro ba dang / phrag dog dang / nga rgyal dang / ngan par lta ba dang / gnyid dang / bag
171a2(mdo sde): med pa dang / the tshom la sogs pas lus dang / sems gdungs te mi bde bar gyur pa dag gis sems rtse gcig tu byang chub sems dpa' sems dpa' chen po sa'i snying
171a3(mdo sde): po'i mtshan nas brjod cing dmigs pas bsti stang dang bcas te mchod pa byas na/ de kun 'dod chags la sogs pa dang bral te lus dang / sems rab tu bde ba dang / skal pa
171a4(mdo sde): ji lta ba bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems can gang dag mes tshig par gyur pa'am/ chus
171a5(mdo sde): khyer ba'am/ rlung gis khyer ba'am/ rbab tu lhung ba'am/ shing ka'am/ khang thog nas lhung ste sems dngangs shing 'khums par gyur pa dag gis sems rtse gcig tu
171a6(mdo sde): byang chub sems dpa' sems dpa' chen po sa'i snying po'i mtshan nas brjod cing dmigs pas bsti stang dang bcas pas mchod pa byas na/ de kun mi bde ba'i bgegs dang /
171a7(mdo sde): g.yang sa de dag thams cad las thar te skal pa ji lta ba bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems
171b1(mdo sde): can gang dag sprul gdug pa'am/ gcan gzan gdug pas zin tam/ dug rnam pa sna tshogs kyi phog par gyur pa dag gis sems rtse gcig tu byang chub sems dpa' sems
171b2(mdo sde): dpa' chen po sa'i snying po'i mtshan nas brjod cing dmigs pas bsti stang dang bcas pas mchod pa byas na/ de kun 'tshe zhing gnod pa thams cad dang bral te/ skal pa ji lta ba
171b3(mdo sde): bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems can gang 'byung po'i gdon gyis btab ste rtag pa'i rims
171b4(mdo sde): dang | zhag gcig pa dang / zhag gnyis pa dang / zhag gsum pa dang / zhag bzhi pa dang / smyos nas lus dang / sems 'dar zhing 'khrugs te/ dran pa nyams shing shes pa med par
171b5(mdo sde): gyur pa dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs pas bsti stang dang bcas pas mchod pa byas na/ de kun 'jigs pa las rnam par grol te lus dang /
171b6(mdo sde): sems rab tu bde ba dang / skal pa ji lta ba bzhin du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /
171b7(mdo sde): gnas gang dag na sems can gang gnod sbyin dang / srin po dang / 'byung po dang / sha za dang / srul po dang / lus srul po dang / grul bum dang / mdangs za ba dang / de ma yin pa
172a1(mdo sde): gzhan yang / seng ge dang / stag dang / spyang ki la sogs pa gcan gzan gdug pas nyen pa dang / sngags dang / byad dang / g.yul ngor lhags pa
172a2(mdo sde): dang | gzhan yang / 'jigs par gyur pa rnam pa sna tshogs kyis dkris shing glags te lus dang / sems rab tu dngangs par gyur nas/ shi bas 'jigs shing 'tsho bar 'dod
172a3(mdo sde): pa dang / bde ba tshol zhing sdug bsngal mi 'dod pa dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs
172a4(mdo sde): pas bsti stang dang bcas pas mchod pa byas na/ de kun 'jigs pa thams cad dang bral te lus dang / srog la mi dma' ba dang / skal pa ji lta ba bzhin du mtho ris kyi lhar skye
172a5(mdo sde): ba nas mya ngan las 'da' ba'i bar du 'thob par 'gyur ro/ /gnas gang dag na sems can gang mang du thos par 'dod pa'am/ mos pa dag par 'dod pa'am/ tshul khrims
172a6(mdo sde): dag par 'dod pa'am/ bsam gtan bsgrub par 'dod pa'am/ mngon par shes pa 'dod pa'am/ shes rab 'dod pa'am/ rnam par grol ba 'dod pa'am/ gzugs
172a7(mdo sde): dam pa 'dod pa'am/ sgra snyan pa 'dod pa'am/ dri zhim po 'dod pa'am/ ro zhim po 'dod pa'am/ reg bya mchog 'dod pa'am/ khe dang / rnyed pa 'dod pa'am/ grags pa 'dod
172b1(mdo sde): pa'am/ bsod nams 'dod pa'am/ bzos 'tsho bar 'dod pa'am/ me tog dang / 'bras bu 'dod pa'am/ skyed mos tshal 'dod pa'am/ khri stan 'dod pa'am/ gding ba 'dod
172b2(mdo sde): pa'am/ yul rgyu bar 'dod pa'am/ nor dang / 'bru 'dod pa'am/ nad kyi rkyen sman 'dod pa'am/ khang khyim 'dod pa'am/ bran khol 'dod pa'am/ tshon rtsi 'dod pa'am/ char pa
172b3(mdo sde): 'dod pa'am/ chu 'dod pa'am/ lo tog 'dod pa'am/ bsil yab 'dod pa'am/ rlung bsil ba 'dod pa'am/ me 'dod pa'am/ theg pa 'dod pa'am/ bu pho dang / bu mo 'dod pa'am/
172b4(mdo sde): thabs mkhas par 'dod pa'am/ bsod nams bya bar 'dod pa'am/ dro bar 'dod pa'am/ bsil bar 'dod pa'am/ yid gzhungs par 'dod pa'am/ de ma yin pa 'jig rten
172b5(mdo sde): d ang | 'jig rten las 'das pa'i don gyi dngos po rnam pa sna tshogs 'dod pa'i phyir nyon mongs shing sdug bsngal gyis gdungs par gyur pa dag gis sems rtse gcig tu byang chub
172b6(mdo sde): sems dpa' sems dpa' chen po sa'i snying po'i mtshan nas brjod cing dmigs pas bsti stang dang bcas te mchod pa byas na/ rigs kyi bu de'i ting nge 'dzin dam pa'i yon tan
172b7(mdo sde): dang | mthu dang / gzi brjid kyi shugs kyis de dag thams cad sdug bsngal gyis gdungs pa dang bral te/ re ba thams cad yongs su rdzogs nas skal ba ji lta ba bzhin du mtho
173a1(mdo sde): ris kyi lhar skye ba nas mya ngan las 'da' ba'i bar du 'thob par 'gyur ro/ /gnas gang dag na sems can gang dag zhing gshin pa'am/ zhing mi
173a2(mdo sde): gshin pa la sa bon btab nas/ gal te nan tan byas kyang rung / nan tan ma byas kyang rung ste/ sems rtse gcig tu byang chub sems dpa' sems dpa' chen po sa'i snying
173a3(mdo sde): po'i mtshan nas brjod cing dmigs pas bsti stang dang bcas te mchod pa byas na rigs kyi bu de'i ting nge 'dzin dam pa'i yon tan dang / mthu dang / gzi brjid kyi shugs kyis de dag
173a4(mdo sde): gi lo tog thams cad legs shing 'bras bu smin cing legs par 'gyur ro/ /de ci'i phyir zhe na/ rigs kyi bu 'di ni sngon bskal pa chen po tshad med grangs med pa'i bar du sangs rgyas
173a5(mdo sde): bcom ldan 'das tshad med grangs med pa dag la brtson 'grus chen po'i sbyor ba dang / brtan pa'i yi dam bcas pa'i smon lam gyi dbang gis sems can yongs su smin par bya
173a6(mdo sde): ba'i phyir rtag tu sa chen po thams cad yongs su 'dzin pa dang / rtag tu sa bon gyi tshogs thams cad yongs su 'dzin cing rtag tu sems can thams cad kyis yid bzhin du spyod par
173a7(mdo sde): byed do/ /rigs kyi bu de'i rdzu 'phrul gyi mthus sa chen po 'di las skye ba'i rtswa dang / shing gi rtsa ba dang / yal ga dang / myu gu dang / lo ma dang / sdong po dang / 'dab ma dang / me tog
173b1(mdo sde): dang | 'bras bu la sogs pa thams cad rgyas par skye zhing / rtsi shing dang / lo tog la sogs pa'i me tog dang / 'bras bu'ang smin cing grub pa dang / mngar ba dang / snum pa dang / dri zhim
173b2(mdo sde): par byed do/ /gnas gang dag na sems can gang dag 'dod chags dang / zhe sdang dang / gti mug la sogs pa drag la rno bas srog gcod pa dang / ma byin par len pa dang / 'dod pas
173b3(mdo sde): log par g.yem pa dang / brdzun du smra ba dang / ngag rtsub por smra ba dang / phra ma byed pa dang / tshig kyal bar smra ba dang / 'dod chags can dang / zhe sdang can dang / log par lta ba dang / mi
173b4(mdo sde): d ge ba bcu'i las kyi lam mngon du spyod pa dag gis sems rtse gcig tu byang chub sems dpa' sems dpa' chen po sa'i snying po'i mtshan nas brjod cing dmigs pas bsti stang
173b5(mdo sde): dang bcas te/ mchod pa byas na nyon mongs pa thams cad zhi zhing mi dge ba bcu dang yongs su bral te dge ba bcu'i las kyi lam dang ldan zhing sems can thams cad la byams pa dang /
173b6(mdo sde): snying rje ba dang / phan pa dang / bde ba'i sems skye bar 'gyur ro/ /de ltar rigs kyi bu de ni de lta bu'i yon tan dam pa dang / ting nge 'dzin dang / mthu dang / gzi brjid kyi shugs dang /
173b7(mdo sde): shin tu brtson pa'i ting nge 'dzin gyis skad cig thang cig tu sangs rgyas kyi zhing tshad med grangs med par phyin cing sangs rgyas kyi zhing de re rer yang skad cig thang gcig gis sems
174a1(mdo sde): can snod du gyur pa/ tshad med grangs med pa gang+gA'i klung gi bye ma snyed sdug bsngal las bsgral nas bde ba thob par byas te/ skal ba ji lta ba bzhin
174a2(mdo sde): du mtho ris kyi lhar skye ba nas mya ngan las 'da' ba'i bar du 'thob par 'gyur ro/ /de ltar rigs kyi bu de ni de lta bu'i yon tan dang / smon lam brtan pa dang / shin tu 'bad
174a3(mdo sde): pa'i brtson 'grus bsam gyi mi khyab pa dang ldan te/ sems can yongs su smin par bya ba'i phyir phyogs bcu'i 'jig rten gyi khams su kha cig la ni tshangs pa chen po'i rgyal
174a4(mdo sde): po'i lus su ston te sems can rnams cis 'dul ba'i chos ston to/ /kha cig la ni dbang phyug chen po'i lha'i lus su ston to/ /kha cig la ni 'dod pa'i khams kyi gzhan 'phrul
174a5(mdo sde): dbang byed gnam gyi lha'i lus su ston to/ /kha cig la ni 'phrul dga' gnam gyi lha'i lus su ston to/ /kha cig la ni dga' ldan gnam gyi lha'i lus su ston to/ /kha cig la ni
174a6(mdo sde): rab mtshe ma'i gnam gyi lha'i lus su ston to/ /kha cig la ni sum cu rtsa gsum gnam gyi lha'i lus su ston to/ /kha cig la ni rgyal chen bzhi'i lha'i lus su ston to/ /kha cig la ni
174a7(mdo sde): sangs rgyas kyi skur ston to/ /kha cig la ni byang chub sems dpa'i lus su ston to/ /kha cig la ni rang sangs rgyas kyi lus su ston to/ /kha cig la ni nyan thos kyi lus su ston to/ /kha
174b1(mdo sde): cig la ni 'khor los bsgyur ba'i rgyal po'i lus su ston to/ /kha cig la ni rgyal rigs kyi lus su ston to/ /kha cig la ni bram ze'i lus su ston to/ /kha cig la ni dmangs rigs kyi
174b2(mdo sde): lus su ston to/ /kha cig la ni rje 'u rigs kyi lus su ston to/ /kha cig la ni skyes pa'i lus su ston to/ /kha cig la ni bud med kyi lus su ston to/ /kha cig la ni gzhon nu'i lus su ston
174b3(mdo sde): to| |kha cig la ni bu mo'i lus su ston to/ /kha cig la ni dri ba'i lus su ston to/ /kha cig la ni lha ma yin gyi lus su ston to/ /kha cig la ni mi'am ci'i lus su ston to/ /kha cig la ni lto
174b4(mdo sde): 'phye chen po'i lus su ston to/ /kha cig la ni klu'i lus su ston to/ /kha cig la ni gnod sbyin gyi lus su ston to/ /kha cig la ni srin po'i lus su ston to/ /kha cig la ni grul bum gyi
174b5(mdo sde): lus su ston to/ /kha cig la ni sha za'i lus su ston to/ /kha cig la ni yi dwags kyi lus su ston to/ /kha cig la ni srul po'i lus su ston to/ /kha cig la ni lus srul po'i lus su
174b6(mdo sde): ston to/ /kha cig la ni gnon po'i lus su ston to/ /kha cig la ni seng ge'i lus su ston to/ /kha cig la ni spos kyi ba lang gi lus su ston to/ /kha cig la ni rta'i lus su ston to/ /kha
174b7(mdo sde): cig la ni khyu mchog gi lus su ston to/ /kha cig la ni gcan gzan sna tshogs kyi lus su ston to/ /kha cig la ni gshin rje'i lus su ston to/ /kha cig la ni sems can dmyal
175a1(mdo sde): ba'i srung ma'i lus su ston to/ /kha cig la ni sems can dmyal ba'i sems can gyi lus su ston to/ /de dag la sogs pa tshad med grangs med pa'i rnam
175a2(mdo sde): pa sna tshogs kyi lus ston cing skye bo mang po la skal ba ji lta ba bzhin du chos ston pas theg pa gsum las phyir mi ldog pa'i sa la 'dzud do/ /rigs kyi bu/ skyes bu chen po de ni
175a3(mdo sde): de ltar de lta bu'i bsam gyis mi khyab pa'i yon tan gyi khyad par dang ldan te de ni yon tan mchog tu gyur pa phul du gyur pa'i gter yin no/ /rnam par grol ba rin po che thams
175a4(mdo sde): cad 'byung ba'i 'byung gnas yin no/ /byang chub sems dpa' mang po'i mig yongs su dag pa yin no/ /mya ngan las 'da' ba'i grong khyer chen por 'gro ba'i ded dpon yin no//
175a5(mdo sde): de ltar ched du ma byas par gong du rgyas par bshad pa'i yon tan chen pos chos kyi 'khor lo chen po rab tu bskor ba yin no/ /'di lta ste/ rigs kyi bu/ gal te 'ga' zhig gis byams
175a6(mdo sde): pa'am/ 'jam dpal lam/ kun tu spyan ras gzigs sam/ kun tu bzang po la sogs pa byang chub sems dpa' sems dpa' chen po gang+gA'i klung gi bye ma snyed la bskal
175a7(mdo sde): pa brgya'i bar du sems rtse gcig tu skyabs su song nas de dag gi mtshan nas brjod cing dmigs pas bsti stang dang bcas pas mchod cing phyag 'tshal ba dang / 'dod pa re
175b1(mdo sde): b a'i phyir smon lam btab pa bas 'ga' zhig gis skad cig thang cig yud tsam sems rtse gcig tu byang chub sems dpa' sems dpa' chen po sa'i snying po'i mtshan nas brjod cing
175b2(mdo sde): dmigs pas bsti stang dang bcas pas mchod pa dang / phyag byas na re ba'i smon lam thams cad myur du 'grub cing rdzogs par 'gyur ro/ /de ci'i phyir zhe na/ byang chub sems dpa'
175b3(mdo sde): sems dpa' chen po sa'i snying po 'di sems can thams cad la phan pa dang / bde ba'i don gyi phyir sems can rnams kyi smon lam yongs su rdzogs par byed na/ dper na/ yid bzhin
175b4(mdo sde): gyi nor bu rin po che'i gter dang 'dra'o/ /de ltar skyes bu chen po 'di ni sems can yongs su smin par bya ba'i phyir yun ring po nas smon lam shin tu brtan pa dang / snying rje chen po
175b5(mdo sde): dang | shin tu 'bad pa'i brtson 'grus bsgoms pa'i phyir byang chub sems dpa' kun bas khyad par du 'phags pa yin pas khyed kyis bsti stang dang bcas pas mchod par bya'o/ /
175b6(mdo sde): de nas phyogs bcu nas 'dus pa'i byang chub sems dpa' sems dpa' chen po dang / nyan thos dang / lha dang / mi dang / gnod sbyin dang / dri za la sogs pa 'khor gyi dkyil 'khor
175b7(mdo sde): thams cad 'dug pa las langs nas ci nus su so so nas gser dang / dngul dang / rin po che rnam pa sna tshogs kyi me tog dang / spos kyis byang chub sems dpa' sems dpa'
176a1(mdo sde): chen po sa'i snying po la mchod pa'i phyir mngon par gtor to/ /de ma yin pa gzhan yang lha rdzas kyi na bza' dang / nor bu dang / nor bu rin po che dang / mu
176a2(mdo sde): tig gi phreng ba dang / mu tig gi se mo do dang / gser dang / dngul dang / rin po che'i phreng ba dang / rgyal mtshan dang / ba dan dang / gdugs la sogs pas kyang byang chub sems
176a3(mdo sde): dpa' sems dpa' chen po sa'i snying po la mchod pa'i phyir phul lo/ /gzhan yang / tshad med pa'i lha'i rdzas kyi rol mo snyam pa dang / tshigs su bcad pa'i bstod pa rnam pa sna
176a4(mdo sde): tshogs kyis byang chub sems dpa' sems dpa' chen po sa'i snying po la bsti stang dang bcas pas mchod pa byas so/ /de nas byang chub sems dpa' sems dpa' chen po
176a5(mdo sde): sa'i snying pos rnam pa sna tshogs kyi lha rdzas kyi mchod pa'i yo byad de dag slar bcom ldan 'das la phul nas tshigs su bcad pa 'di dag smras so/ /lha dang klu dang gnod sbyin
176a6(mdo sde): mi rnams dang / /phyogs bcu'i byang chub sems dpa'i mchod pa rnams/ /yon tan chen po 'jig rten gtso la dbul/ /mchog gi mchod pa 'di dag ba zhes su gsol/ /de
176a7(mdo sde): nas byang chub sems dpa' sems dpa' chen po sa'i snying pos tshigs su bcad pa de smras nas/ bcom ldan 'das kyi zhabs la spyi bos phyag btsal ba dang / de la bcom ldan
176b1(mdo sde): 'das kyis tshigs su bcad pas 'di skad ces bka' stsal to/ /brtan pa'i blo dang rnam dag sems bskyed nas/ /sems can tshad med pa yi sdug bsngal bcil/ /rin chen dag ltar
176b2(mdo sde): bde ba 'byung bar mthong / /rdo rje bzhin du the tshom dra ba gcod/ /snying rje chen po'i blo can brtson 'grus kyis/ /mchod pa dam pa bcom ldan 'das la dbul/ /rgya mtsho ye shes sems
176b3(mdo sde): can sdug bsngal sgrol/ /'jigs pa med pas srid pa'i pha rol phyin/ /de nas byang chub sems dpa' sems dpa' chen po sa'i snying po 'dug pa las langs nas bcom ldan 'das la
176b4(mdo sde): 'di skad ces gsol to/ /bcom ldan 'das/ bdag gis chu bo bzhi las sgrol ba'i bcom ldan 'das kyi nye gnas dge slong dang / dge slong ma dang / dge bsnyen dang / dge bsnyen ma la sogs
176b5(mdo sde): pa dran pa 'phel ba dang / bsrung ba'i dran pa 'phel ba dang / 'tsho ba 'phel ba dang / lus bde ba 'phel ba dang / nad ma mchis pa 'phel ba dang / gzugs dang / stobs 'phel ba dang /
176b6(mdo sde): grags pa 'phel ba dang / 'tsho ba'i yo byad 'phel ba dang / gnyen bshes 'phel ba dang / slob ma 'phel ba dang / tshul khrims 'phel ba dang / mang du thos pa 'phel ba dang / sbyin
176b7(mdo sde): pha 'phel ba dang / ting nge 'dzin 'phel ba dang / bzod pa 'phel ba dang / thabs mkhas pa 'phel ba dang / byang chub kyi yan lag dag dang / 'phags pa'i bden pa 'phel ba dang /
177a1(mdo sde): theg pa chen po'i yang dag pa'i lam la gzhol ba'i 'phel ba dang / chos kyi sgron ma 'phel ba dang / sems can yongs su smin par bgyi ba 'phel ba
177a2(mdo sde): dang | byams pa chen po dang / snying rje chen po 'phel ba dang / rnam par dkar ba'i chos 'phel ba dang / khams gsum du grags pa 'phel ba dang / khams gsum du chos kyi
177a3(mdo sde): char 'phel ba dang / sa chen po thams cad kyi ro bro ba 'phel ba dang / sems can thams cad kyi mdangs dang / dge ba'i las 'phel ba dang / chos kyi dga' ba dang / dge ba spyod pa
177a4(mdo sde): 'phel ba dang / shes rab kyi 'od 'phel ba dang / pha rol tu phyin pa drug 'phel ba dang / spyan lnga 'phel ba dang / dbang bskur ba 'phel ba dang / lhar skye ba dang / mya ngan las 'da'
177a5(mdo sde): ba 'phel pa la sogs pa thob par byed pa nas/ 'di lta ste/ me dang / chur ldan pa dang / bkra shis kyi 'od snang ba dang / thos pa 'dzin pa'i rigs sngags chen po dang / gzungs kyi
177a6(mdo sde): t shig 'di bdag gis 'das pa'i sangs rgyas bcom ldan 'das chu klung gang+gA'i bye ma snyed la bsnyen bkur bgyis nas gzungs 'di thos te gzungs 'dis ni rnam par dkar
177a7(mdo sde): ba'i chos thams cad 'phel zhing skye ba dang / sa bon gyi tshogs dang / rtsa ba dang / myu gu dang / yal ga dang / sdong bo dang / lo ma dang / 'dab ma dang / me tog dang / 'bras bu
177b1(mdo sde): dang | rtsi shing dang / lo tog gi bro ba dang / bsung 'phel zhing skye ba dang / char chu dang ldan pa dang / phan par 'gyur ba'i sa dang / chu dang / me dang / rlung 'phel zhing skye ba dang / dga'
177b2(mdo sde): ba dang / bde ba 'phel zhing skye ba dang / rin po che dang / nor rdzas 'phel zhing skye ba dang / mthu stobs 'phel zhing skye ba dang / 'tsho ba'i yo byad thams cad 'phel zhing skye bar 'gyur
177b3(mdo sde): ro| |yang gzungs 'dis ni shes rab skye bas nyon mongs pa'i dgra'ang yongs su bcom par 'gyur ba'i sngags la/ 'di lta ste/ tshim b+ho tshim b+ho/ tsim tshim b+ho/ A kA Sha tshim
177b4(mdo sde): b+ho/ ba ka ra tshim b+ho/ am ba ra tshim b+ho/ ba ra tshim b+ho/ ba tsi ra tshim b+ho/ a ro ga tshim b+ho/ d+harma tshim b+ho/ sate ba tshim b+ho/ sate ni ha la tshim b+ho/ bi ba ro ka sha ba tshim b+ho/ u ba
177b5(mdo sde): sha ma tshim b+ho/ na yan tshim b+ho/ pradz+nyA sa ma mo ni rat+na tshim b+ho/ k+Sha Na tshim b+ho/ bi She ma ba ri yA tshim b+ho/ shA sI ta la ma ba tshim b+ho/ bi a dra so ta ma he le/ dam be yaM be/ tsakra
177b6(mdo sde): se| tsakra ba si le/ k+Shi li phi le ka ra ba/ pA ra ba rI te/ ha se re pra rA be/ pa re tsa rA b+han+d+ha ne/ a ra dA ne/ phA na ra/ tsi tsa tsa tsa/ hi le mi le/ a kha ta tha' ge khe/ tha ga khI lo/ th+hA re th+hA
177b7(mdo sde): re| mi le ma d+he/ nan te ku le mi le/ ang ku tsi ta b+he/ A rai gyi re/ ba ra gyi re/ ku ta sha ma ma la/ ton gye ton gye/ ton glu le/ hu rU hu rU hu rU/ ku lo sto mi le/ ma ri to/ mi
178a1(mdo sde): ri ta/ b+han+d+ha ta/ ha ra kha ma re ma/ hu ru hu ru/ srid pa'i dri ma sbyong ba dge bar gsungs/ 'thab rtsod bskal pa zhi ba'ang dge bar gsungs/ /mi dge bsam
178a2(mdo sde): pa sbyong ba dge bar gsungs/ /'byung ba chen po sbyong ba'ang dge bar gsungs/ /ngan par 'gro ba sbyong ba dge bar gsungs/ /sdig pa'i bag chags sbyong ba'ang dge bar gsungs/ /
178a3(mdo sde): re ba rdzogs par byed pa dge bar gsungs/ /lo tog smin par byed pa'ang dge bar gsungs/ /sangs rgyas kun gyi dge bar gsungs pa 'di/ /de bzhin gshegs pa kun
178a4(mdo sde): gyis byin brlabs pa/ /dge bar gsungs 'dis byang chub sems dpa'i rnams/ /byin gyis rlob mdzad rjes su yi rang ngo / /bcom ldan 'das/ de ltar me dang / chu dang ldan
178a5(mdo sde): pa dang / bkra shis kyi 'od snang ba dang / thos pa 'dzin pa'i rig sngags chen po gzungs kyi tshig 'di ni bdag gis 'das pa'i sangs rgyas bcom ldan 'das chu klung gang+gA'i
178a6(mdo sde): bye ma snyed la bsnyen bkur bgyis pas thos so/ /gzungs 'di ni rnam par dkar ba'i chos thams cad 'phel zhing skye bar bgyid pa nas de bzhin du rgyas pa'i longs spyod pa'i yo
178a7(mdo sde): byad thams cad kyi bar du 'phel zhing skye bar bgyid do/ /btsun pa bcom ldan 'das/ gzungs 'dis ni chu bo bzhi las sgrol bar byed do/ /bcom ldan 'das kyi nye gnas su
178b1(mdo sde): gyur pa dge slong dang / dge slong ma dang / dge bsnyen dang / dge bsnyen ma la sogs pa'i dmigs pa 'phel bar bgyid pa nas de bzhin du rgyas par 'tsho ba'i yo byad thams cad
178b2(mdo sde): kyi bar du 'phel zhing skye bar bgyid do/ /gzungs 'di ni bcom ldan 'das kyis 'phags pa'i gsung rab bdud rtsi lta bu yongs su rgyas pa dang / yun du gnas shing khams gsum
178b3(mdo sde): gyi sems can thams cad la phan pa dang / bde ba'i don du 'gyur ro/ /de nas byang chub sems dpa' sems dpa' chen po sa'i snying pos thos pa 'dzin pa'i rig sngags chen po dang /
178b4(mdo sde): gzungs kyi tshig 'di smras pa na/ ri kha la ti ya rab tu g.yos nas lha'i rol mo bye ba khrag khrig kyang ma dkrol bar rang 'khrol te/ lha'i spos dang / me tog dang / rin po che tshad
178b5(mdo sde): med pa rnam pa sna tshogs char bzhin du babs nas de'i tshe 'khor mang po de dag thams cad kyang ngo mtshar rmad du gyur to/ /de'i tshe na 'khor gyi dkyil 'khor de na lha mo bkra shis
178b6(mdo sde): chen mo dang / dpal ldan lha mo chen mo dang / mchod dbyangs lha mo chen mo dang / brtan ma lha mo chen mo dang / chu can lha mo chen mo dang / 'od chen lha mo chen mo la sogs pa lha
178b7(mdo sde): m o 'byung ba chen po bzhi la dbang du gyur pa stong phrag bco brgyad 'dug pa las langs nas bcom ldan 'das kyi zhabs la spyi bos phyag btsal te thal mo sbyar nas bsti stang
179a1(mdo sde): dang bcas pas/ bcom ldan 'das la 'di skad ces gsol to/ /ngo mtshar che'o/ /bcom ldan 'das/ ngo mtshar che'o/ /bde bar gshegs pa/
179a2(mdo sde): bdag gis 'byung ba chen po bzhi dag la dbang sgyur mod kyi 'byung ba chen po bzhi'i thog ma dang / bar ma dang / tha ma'i skye ba dang / 'gag pa dang / mthun pa dang / mi mthun pa'i
179a3(mdo sde): phyogs mi 'tshal te/ skyes bu chen po 'di ni shes rab kyi pha rol tu phyin pa phra ba shin tu zab mo thob nas 'byung ba chen po bzhi'i thog ma dang / bar ma dang / tha ma'i mtshan nyid
179a4(mdo sde): dang | skye ba dang / 'gag pa dang / mthun pa dang / mi mthun pa'i phyogs la shin tu mkhas so/ /bcom ldan 'das kyis bka' stsal pa/ de de bzhin no/ /de de bzhin te/ rigs
179a5(mdo sde): kyi bu| 'di ni shes rab kyi pha rol tu phyin pa phra ba shin tu zab mo thob pas 'byung ba chen po bzhi'i thog ma dang / bar ma dang / tha ma'i mtshan nyid skye ba dang / 'gag pa dang / mthun
179a6(mdo sde): pa dang / mi mthun pa'i phyogs la shin tu mkhas so/ /lha mo/ 'di ltar shes par bya'o/ /'di lta ste/ yid bzhin gyi nor bu rin po che ni yon tan mang po dang ldan pas rin
179a7(mdo sde): po che rnam pa sna tshogs char bzhin du 'bab ste/ sems can mang po la sbyin pa byed do/ /rigs kyi bu 'di'ang de bzhin du byang chub kyi yan lag gi rin po che rnam pa sna tshogs
179b1(mdo sde): char bzhin du 'bebs te sems can la sbyin pa byed do/ /'di lta ste/ rin po che'i gling ltar rin po che rnam pa sna tshogs kyis yongs su gang ba bzhin du rigs kyi bu 'di'ang byang chub
179b2(mdo sde): kyi yan lag rin po che rnam pa sna tshogs dang ldan no/ /'di lta ste/ lha rdzas kyi shing pa ri ci tri la bsung dang / me tog gis mdzes pa bzhin du rigs kyi bu 'di'ang sangs rgyas kyi chos
179b3(mdo sde): rin po che rnam pa sna tshogs kyis rab tu mdzes so/ /'di lta ste/ seng ge'i rgyal po ni ri dwags thams cad kyis zil gyis mi non cing mi skrag pa bzhin du rigs kyi bu 'di'ang sems
179b4(mdo sde): can thams cad kyis bag tsha ba'am/ zil gyis non pa med do/ /'di lta ste/ ji ltar nyi ma gsal bas 'jig rten gyi mun pa thams cad yongs su sel ba bzhin du rigs kyi bu 'di'ang
179b5(mdo sde): sems can thams cad kyi ngan par lta ba'i ma rig pa'i mun pa thams cad sel ba'o/ /'di lta ste/ nam thang ba'i zla ba ni mtshan mo'i dus su lam stor ba'i sems can thams cad la
179b6(mdo sde): bde ba'i lam ston te/ gar 'gro bar dga' ba bzhin du phyin par 'gyur ba ltar rigs kyi bu 'di'ang ma rig pa'i mtshan mor theg pa gsum las 'brog bslad de 'khor ba'i
179b7(mdo sde): ' brog dgon par 'khyam pa'i sems can thams cad la theg pa gsum gyis yang dag pa'i lam ston cing skal pa ji lta ba bzhin du thabs kyis yang dag par 'byung ba'i lam la
180a1(mdo sde): 'god par byed do/ 'di lta ste/ sa chen po la ni sa bon gyi tshogs thams cad dang / rtsi shing dang / lo tog dang / sa'i khams su gtogs pa'i sems
180a2(mdo sde): can thams cad kyi rten du 'gyur ba ltar rigs kyi bu 'di la'ang byang chub kyi yan lag khyad par can gyi chos thams cad ston pa'i gnas so/ /'di lta ste/ rin po che chen po'i
180a3(mdo sde): r i rab ri'i rgyal po ni shin tu brtan cing ma god ma nyams pa bzhin du rigs kyi bu 'di'ang sangs rgyas kyi ma 'dres pa'i chos thams cad la shin tu gnas shing sems can
180a4(mdo sde): thams cad mi gtong ba'i phyir mi nyams pa dang / dge ba'i rtsa ba thams cad sems can thams cad la gtong ba'i phyir ma god pa'o/ /'di lta ste/ nam mkha' la sems can
180a5(mdo sde): thams cad spyod pa bzhin du/ rigs kyi bu/ 'di'ang sems can thams cad de la longs spyod do/ /rigs kyi bu 'di ni de ltar yon tan tshad med dpag tu med pa dang ldan no/ /de'i
180a6(mdo sde): tshe 'khor mang po rnams kyis byang chub sems dpa' sems dpa' chen po sa'i snying po'i yon tan tshad med pa dang ldan pa bstod pa thos nas ngo mtshar rmad du gyur te/ bkur
180a7(mdo sde): sti dang / rim gro byas nas rab tu dga' bas sems rtse gcig tu byang chub sems dpa' sa'i snying po la mig mi 'dzum par lta'o/ /de nas bcom ldan 'das kyis don de dag
180b1(mdo sde): gsal bar bzlas pa'i phyir tshigs su bcad de bka' stsal pa/ skyes bu yang dag sa yi snying po ni/ /yon tan mang po phun sum tshogs par ldan/ /dge sbyong cha lugs 'dzin cing
180b2(mdo sde): ston byed pa/ /ston pa chen po la ni phyag 'tshal lhags/ /sems can kun la bde ba rab tu byin/ /srid pa gsum gyi sdug bsngal kun las sgrol/ /tshad med rnam pa sna tshogs
180b3(mdo sde): char phab nas/ /ston pa chen po la ni mchod pa byed/ /brgya byin dri ma med par skyes pa des/ /phyogs bzhi kun tu bltas shing brtags nas su/ /thal mo sbyar nas bsti stang rab
180b4(mdo sde): bcas te/ /ston pa chen po la ni bsngags shing bstod/ /bdag gis bcom ldan 'das kyi 'khor mthong ba/ /nor bu rin po che yi 'od zer ltar/ /sangs rgyas mang po'i zhing kun
180b5(mdo sde): snang byas te/ /thams cad gsal bar ma gyur gang yang med/ /mngon shes drug gis 'jig rten snang bar byed/ /deng 'dir 'dus shing lhags par gyur pa ni/ /shin tu dpa' ba
180b6(mdo sde): sa yi snying po ste/ /rab tu byung ba'i spyod lam rnam par ston/ /'phags pa'i nor bdun 'byung ba'i gter yin te/ /'jigs pa med pa'i sangs rgyas nga ro dbyangs/ /byang chub sems
180b7(mdo sde): dpa' mang po'i rgyal mtshan te/ /sems can mang po 'dren pa'i gtso bo'o/ /rnam par grol ba'i rin chen 'byung khungs te/ /brtson 'grus brtan pa'i bsod nams rgya mtsho yin/ /
181a1(mdo sde): byams pa'i blo gros snying rje brtse la mos/ /sdug bsngal ba yi sems can mang po sgrol/ /'jigs pa srung ba'i 'obs dang mkhar yin te/ /nam mkha'
181a2(mdo sde): dang ba'i zla bzhin lam yang ston/ /sa ltar dge ba'i rtsa ba thams cad skyed/ /rdo rje ltar ni the tshom yongs su gcod/ /rnam par grol ba'i rin chen kun la gtong / /chu ltar sgrib
181a3(mdo sde): pa thams cad 'dag par byed/ /nyon mongs tsha bas gdungs pa'i gdugs su 'gyur/ /sman pa ltar ni nad kun 'tsho bar byed/ /zhag gcig sa yi snying po'i ming brjod pa'i/ /grags
181a4(mdo sde): pa chen po'i bsod nams thob pa ni/ /bskal pa bye ba khrag khrig par du yang / /blo can gzhan gyi ming nas brjod pas lhags/ /so so'i skye bo grol bar byed pa ni/ /nyon mongs
181a5(mdo sde): thams cad rnam par 'ching byed pa'o/ /dpa' bar 'gro ba'i ting 'dzin mthar phyin cing / /ting 'dzin gzhan dag gi yang pha rol phyin/ /rkyen mang bcu gsum po yang rnam dag
181a6(mdo sde): pas| |mang po kun la ye shes nam mkha' bzhin/ /dpag tu med pa'i sangs rgyas zhing rnams kyi/ /skye bo mang po'i mun pa'i tshogs kyang bcom/ /zhing rnams ji bzhin
181a7(mdo sde): ting 'dzin der 'jug cing / /bsam gtan bzhi po la yang rgyun du 'jug /ting nge 'dzin du zhugs nas sems can gyi/ /nyon mongs pa yi gdung ba rab tu sel/ /so so'i skye
181b1(mdo sde): po sngon gyi sdig pa'i las/ /mtshon dang nad dang mu ges 'jigs pa dang / /rnam pa mang pos 'tshe zhing gsod gyur pa/ /de dag kun nas rnam par grol bar byed/ /sems can nye
181b2(mdo sde): bar len pa'i phung po lnga/ /sdug bsngal mang pos 'tshe zhing gdungs gyur pa/ /sa yi snying po de la skyabs gsol na/ /srid pa'i sdug bsngal thams cad zhi bar 'gyur/ /sems can
181b3(mdo sde): sdug bsngal 'khor lo rab bskor te/ /gcig gis gcig la 'tshe zhing gnod gyur ba/ /sa yi snying po de la skyabs gsol na/ /bzod cing byams pa'i sems la gnas par 'gyur/ /
181b4(mdo sde): bcu gsum rkyen gyis rab 'jigs skrag byed cing / /tshol ba mi rnyed rkyen gyis sdug pa dag /sa yi snying po de la skyabs gsol na/ /'jigs pa med la bde bar gnas par 'gyur//
181b5(mdo sde): bsod nams byed la mos shing dran pa dang / /tshul khrims mang thos shes rab 'dod pa dag /sa yi snying po de la skyabs gsol na/ /re ba bzhin du thams cad rdzogs par 'gyur/ /yon
181b6(mdo sde): tan so sor smos pa'i bzod rtsal dang / /sman dang sa bon tshogs la mos pa dag /sa yi snying po de la skyabs gsol na/ /re ba kun dang ldan zhing rdzogs par 'gyur/ /lo tog rtsi
181b7(mdo sde): shing legs par 'dod pa dang / /khye'u dang bu me gos dang bran khol phyir/ /sa yi snying po de la skyabs gsol na/ /re ba bzhin du thams cad rdzogs par 'gyur/ /yon tan mang po kun
182a1(mdo sde): dang ldan pas na/ /sa chen 'di yang mi gtong rab tu 'dzin/ /de yi rkyen gyis sman dang lo thog rnams/ /snum zhing 'jam la ro dang ldan par 'gyur//
182a2(mdo sde): nyon mongs mang pos bsgribs par gyur nas su/ /mi dge bcu yi las la mos pa dag /sa yi snying po de la skyabs gsol na/ /mi dge nyon mongs thams cad zhi bar 'gyur/ /rnam
182a3(mdo sde): pa sna tshogs kun gyi lus ston cing / /skye bo mang po dag la chos kyang ston/ /sbyin pa'i yon tan thams cad rdzogs pas ni/ /sems can kun la snying brtse bde bar 'gyur/ /
182a4(mdo sde): gal te bskal ba mang po brgya yi bar/ /de yi yon tan bsngags shing rab bstod de/ /mthar phyin rdzogs par 'gyur ba shin tu dka'/ /de bas kun gyis bsti stang bcas pas mchod//
182a5(mdo sde): 'dus pa chen po las byang chub sems dpa' sa'i snying po'i 'khor lo bcu pa zhes bya ba las/ gleng gzhi'i le'u ste dang po'o// //bam po gnyis pa/ de nas
182a6(mdo sde): byang chub sems dpa' sems dpa' chen po sa'i snying po stan las langs te bla gos phyogs gcig tu byas te/ bcom ldan 'das kyi zhabs la spyi bos gtugs te/ pus
182a7(mdo sde): mo g.yas pa'i lha nga sa la btsugs te thal mo sbyar ba btud de/ bcom ldan 'das la 'di skad ces gsol to/ /yon tan tshad med rgya mtsho can/ /bcom ldan 'das la zhu
182b1(mdo sde): gsol pa/ /the tshom nem nur ci mchis pa/ /bdag la rgyas par bshad du gsol/ /bcom ldan 'das kyis bka' stsal pa/ skyes bu yang dag pa/ khyod ni chos thams cad ye shes
182b2(mdo sde): kyis mthong ba la thogs pa med do/ /'on kyang sems can la pan pa dang / bde bar 'dod pa'i phyir khyod de bzhin gshegs pa la ci dang / ci 'dod pa dris shig dang / bcom ldan 'das
182b3(mdo sde): kyis dris pa de dang / de'i lung bstan pas khyod kyi sems rangs par bya'o/ /de nas byang chub sems dpa' sems dpa' chen po sa'i snying pos tshigs su bcad de gsol pa/ bdag
182b4(mdo sde): sngon bskal pa bcu gsum du/ /spyod pa dka' ba shin tu spyod/ /so so'i skye bo kun don du/ /'jigs pa gsum dang rnyog lnga gsal/ /sangs rgyas bye ba khrag khrig la/ /tshang ma
182b5(mdo sde): mchis pa'i mchod bgyis pas/ /bsam pa dag pa'i 'khor 'di dang / /tshogs chen 'dus pa'ang sngon mthong ngo / /blo can brtson 'grus rtsol ba dag /thams cad 'dus shing tshogs
182b6(mdo sde): 'dir lhags/ /shin tu skyon med 'khor 'di dag /mthong bar gyur pa ngo mtshar rmad/ /ci slad sangs rgyas zhing 'di kun/ /sdig pas dge ba nyams bgyis shing / /blo can dag
182b7(mdo sde): gis spangs pa yi/ /ngan par spyod kun lhan cig gnas/ /mtshams med sdig pa bgyid pa dang / /yang dag dam pa'i chos la skur/ /'phags la smod cing log lta bas/ /rtag dang
183a1(mdo sde): chad pa'i gtsug lag 'chad/ /sdig pa bcu yi las bgyid cing / /'jig rten phyi mas mi 'jigs pa/ /theg pa rnam gsum ring spangs shing / /sdig
183a2(mdo sde): can dag la ngan 'gror gzhol/ /ma rig pas ni bsgribs pa'i mig /'dod chags phrag dog rgyus 'tsho ba/ /sangs rgyas 'khor lo rab bskor te/ /sems can 'di dag sgrol bar
183a3(mdo sde): mdzad/ /ji ltar nying mtshams sbyor ba yi/ /nyon mongs rdo rje lta bus bcad/ /ji lta bur na gzungs dag 'thob/ /de bzhin bzod pa'ang nges par 'gyur/ /bdag gis 'dren pa
183a4(mdo sde): tshogs chen dag / mthong bar gyur pa ngo mtshar che/ /'di 'dra'i yon tan kun tshogs pa/ /phyogs gzhan dag na ma mthong ngo / /yon tan mang po kun ldan zhing / /byang chub
183a5(mdo sde): lam la rab brtson pas/ /ji ltar byis pa'i 'khor dag la/ /sangs rgyas 'khor lo bskor ba mdzad/ /bcom ldan 'das kyis bka' stsal pa/ legs so/ /legs so/ /
183a6(mdo sde): rigs kyi bu/ khyod kyi sngon 'das pa'i dus na'ang chu klung gang+gA'i bye ma snyed kyi sangs rgyas dag gi zhing na rnyog pa lnga'i tshe/ sangs rgyas bcom ldan 'das chu klung gang+gA'i bye ma
183a7(mdo sde): snyed la sngon 'di lta bu'i don dag zhu ba zhus so/ /khyod kyis dres pa'i don 'di dag la sngon yang nan tan shin tu byas pas shin tu rtogs shing khong du chud do/ /spyod pa mang po
183b1(mdo sde): phun sum tshogs pa pha rol tu phyin pas shin tu thabs mkhas pa'i shes rab dang ldan te sems can thams cad yongs su smin par bya ba dang / phan pa dang / bde ba'i don 'thob par bya
183b2(mdo sde): ba dang / byang chub sems dpa' sems dpa' chen po thams cad thabs mkhas pas 'phags pa'i spyod pa'i gter sbyin pa la sogs pa pha rol tu phyin pa drug gis sems can
183b3(mdo sde): thams cad yongs su smin par bya ba'i spyod pa'i khyad par dang / thams cad mkhyen pa'i ye shes kyi yon tan rgya mtsho yongs su rdzogs par bya ba dang / rgyal rigs spyi bo nas dbang
183b4(mdo sde): bskur ba'i rgyal po spyod pa mi dge ba la gnas pa thams cad ngan song gsum las bzlog cing mi ltung bar bya ba dang / zhing 'dir dkon mchog gsum gyi gdung shin tu rgyas
183b5(mdo sde): shing yun ring du gnas par bya ba'i phyir 'di lta bu'i don dris pa legs so/ /shin tu legs par nyon la yid la zungs shig dang / ngas bstan par bya'o/ /bcom ldan 'das/ de
183b6(mdo sde): ltar bgyi'o zhes gsol nas/ bcom ldan 'das la slar nyan to/ /de nas bcom ldan 'das kyis byang chub sems dpa' sems dpa' chen po sa'i snying po la 'di skad ces bka'
183b7(mdo sde): stsal to/ /rigs kyi bu/ de bzhin gshegs pa ni sngon gyi smon lam gyi shugs kyis sangs rgyas kyi 'khor lo rnam pa bcu dang ldan te/ sangs rgyas kyi zhing rnyog pa lnga can gyi sems can
184a1(mdo sde): thams cad rnam par dkar ba'i chos thams cad las phyir ldog pa dang / 'phags pa'i nor rin po che bdun gyis bral ba dang / mkhas pa dag dang
184a2(mdo sde): ring du gyur pa chad pa dang / rtag pa'i dra bas kun nas glags pa dang / ngan song du 'gro ba'i shing rta la spro zhing dga' ba dang / skye ba phyi ma'i sdug bsngal la 'jigs par mi lta ba
184a3(mdo sde): dang | ma rig pa'i mun nag thibs po la gnas pa la dad pa dang / mi dge ba bcu'i las kyi lam rdzogs par byed pa dang / mtshams med pa lnga byed pa dang / dam pa'i chos la
184a4(mdo sde): skur cing 'phags pa la dbang zab/ dge ba'i chos thams cad ring du spong zhing mi dge ba'i chos rdzogs par byed pa'i gnas na bzhugs so/ /de lta bu'i sdug bsngal rnam pa sna
184a5(mdo sde): tshogs dang ldan pa'i zhing na bzhugs kyang rab tu bde bar bzhugs te/ bag tsha ba med pa dang / 'jigs skrag pa med pas drang srong chen po'i gnas su phyin te sangs rgyas kyi
184a6(mdo sde): 'khor lo bskor nas lha dang / bdud du bcas pa'i mu stegs can log par smra ba thams cad btul nas/ so so'i skye bo thams cad kyi rigs la nyon mongs pa shin tu sra ba rdo rje
184a7(mdo sde): lta bu dag bsal nas ci la mos pa bzhin du so sor bkod do/ /mthu dang ldan pa'i sems can dag ni theg pa gsum las phyir mi ldog par yang mdzad do/ /rigs kyi bu/ 'di
184b1(mdo sde): lta ste/ yul kha cig tu srid med par 'gyur ba na de na gnas pa'i mi thams cad bdag gi dmag dang / gzhan gyi dmag gis yongs su gtses shing nyon mongs pa dang / sdug
184b2(mdo sde): bsngal bar gyur te/ de na gnas pa'i mi mang po'ang mi bde bas 'thab pa dang / rtsod pa dang / gcig la gcig smod pa tshad med pa snyed 'byung ste/ brdzun du smra ba dang / g.yo sgyu
184b3(mdo sde): dang | tshig rtsub par smra ba dang / skur klad 'debs shing 'khrugs pa dang / dmus long dang / ling tog can du 'gyur ba dang / nad rnam pa sna tshogs kyis gzir ba dang / grang ba
184b4(mdo sde): dang | tsha ba'i nad ma rungs pa dang / ri mus rnam pa mang po dang / smyo ba dang / skem byed dang / kha zas mi 'ju ba dang / sems 'khrug cing myos pa dang / dbang po ma tshang zhing yan
184b5(mdo sde): lag dang / nying lag nyams pa dang / bgo ba dang / bza' ba dang / 'tsho ba'i yo byad rnam pa sna tshogs kyis phongs shing brel te/ bdog pa thams cad yid du mi 'ong ba dang / skye bo
184b6(mdo sde): thams cad mu stegs can dang / 'jig rten gyi lha la skyabs su song zhing lta ba ngan pa dang / bsam pa ngan pa dang / mos pa ngan pa yongs su rgyas te/ yang dag pa'i lam stor nas
184b7(mdo sde): ngan song du ltung bar 'gyur ba na/ de'i tshe yul de na gnas pa'i rgan po blo dang ldan zhing yid gzhungs pa/ mang du thos pa/ drang dag na che ba dag 'dus nas gros su bgros te/ yul dang /
185a1(mdo sde): grong mi kun bsdus nas thams cad kyis mthun par rgyal bu gcig btus pa ni sngon sbyin pa rab tu byas pa/ tshul khrims shin tu bsrungs pa/ brtson
185a2(mdo sde): 'grus la brtun pa/ shin tu dka' ba'i spyod pa dang ldan pa/ mchog tu gyur pa'i bsod nams kyi mtshan dang ldan pa/ dbang po yongs su rdzogs shing yan lag ma nyams pa/ lus
185a3(mdo sde): byad che chung ran pa/ mtshan dang / dpe byad bzang pos brgyan pa/ phul du gyur pa'i mdog dam pa dang ldan pa/ thams cad kyis bkur sti dang / rim gro byed pa/ yul de na gnas pa'i
185a4(mdo sde): mi thams cad kyi yid du 'ong zhing lta 'dod pa/ rang bzhin gyis drang zhing brtan pa/ byams pa dang / snying rjer ldan pa/ mang du thos pa/ rtsal thams cad dang ldan pa/ ngang des pa'i bzod
185a5(mdo sde): pas sems rab tu brgyan pa/ btsun mo dam pa'i sras thu bor gyur pa/ spos dam pa rnam pa sna tshogs rnam par dag pa'i chus lus bkrus nas/ rin po ches brgyan pa'i gos dam
185a6(mdo sde): pa spos kyis bdugs pa rnam pa sna tshogs gyon zhing / nor bu rin po che spyi bo'i gtsug phud la btags pa/ rin po che'i me tog gi phreng bas brgyan pa'i gser gyi cod pan mgo la
185a7(mdo sde): thogs pa/ rab tu yang la 'jam pa'i dar gyis bcings pa/ gzhan yang nor bu rin po che dang / mu tig dang / gser dang / dngul la sogs pa rin po che rnam pa sna tshogs las byas
185b1(mdo sde): pa'i rna cha dang / se mo do dang / dpung rgyan dang / gdu bu la sogs pa thogs pa/ rin po che rnam pa sna tshogs las byas pa'i lham gyis rkang pa bteg pa/ rin po che rnam pa sna tshogs
185b2(mdo sde): las byas pa'i gdugs kyis steng gi bla bres bres pa/ sngon lha dang / drang srong thams cad kyis bsrung zhing 'dzin pa'i khri bshams pa/ brgya byin la sogs pa thams cad kyis srung zhing skyob
185b3(mdo sde): pa| bzo shin tu mkhas pas las su byas pa'i gzhal med khang chen por sngon rgyal po snga ma 'dug 'dug pa'i khri la bzhag nas rgyal por bcug go / rgyal sar zhugs nas lha'i
185b4(mdo sde): dbang po dang / klu'i dbang po dang / gnod sbyin gyi dbang po dang / lha ma yin gyi dbang po dang / grul bum gyi dbang pos srung zhing 'dzin pa'i dril bu dang / rnga chen po brdungs nas de'i sgras
185b5(mdo sde): yul khams kun tu grags par gyur te/ rgyal rigs la sogs pa rigs chen po bzhi la gtogs pa'i mi tshad med pa snyed lus yang dag par bkrus nas gos gtsang ma gyon te/ lag
185b6(mdo sde): na rnam pa sna tshogs kyi rin po che'i gdugs dang / rgyal mtshan dang / ba dan dang / nor bu rin po che dang / mu tig dang / gser dang / dngul dang / dung dang / man shel dang / byu ru dang / baiDUR+ya
185b7(mdo sde): la sogs pa tshad med pa snyed thogs te rgyal po de la phul lo/ /gzhan yang / rigs mtho zhing btsun pa/ tshangs par spyod pa/ thos pa dang ldan zhing shes pa che ba'i 'am ze thams cad
186a1(mdo sde): kyis kyang tshigs su bcad pas bstod pa dang / glu dang / dbyangs dam pa tshad med pa snyed kyis rgyal po de la bstod pa byas so/ /legs par 'gyur pa rnam pa
186a2(mdo sde): sna tshogs thob par gyur cig ces smon lam yang btab bo/ /bkra shis pa rnam pa sna tshogs kyis rgyal po'i spyi bor gtor to/ /rgyal po snga ma'i blon po'i rigs la gtogs pa
186a3(mdo sde): thos pa dang ldan zhing shes pa che ba/ drang ba/ g.yo med pa/ mdzangs pa dag kyang ci rigs su blon por rim par phye ste bcug nas/ rgyal po'i las byed pas sngon yul de na bdag
186a4(mdo sde): dang | gzhan gyi dmag thams cad kyis gtse bar 'gyur ba dang / phyir rgol ba dang / grogs po ngan pa thams cad med par byas nas phas rgol ba'i dgra dang / gnod pa byed pa thams
186a5(mdo sde): cad zhi bar gyur nas/ nag po'i phyogs thams cad byang zhing rnam par dkar ba'i phyogs thams cad skyes te 'phel bar gyur to/ /rigs kyi bu/ rgyal rigs rgyal thabs spyi bo
186a6(mdo sde): nas dbang bskur ba'i rgyal po chen po de lta bu'i 'khor lo gcig dang ldan na/ 'khor lo de'i dbang gis bdag gi rgyal srid rab tu che zhing phas rgol ba'i dgra thams cad shin
186a7(mdo sde): tu thul ba las tshe'ang ring bar 'gyur ro/ /rigs kyi bu/ de bzhin du rnyog pa lnga'i 'jig rten gyi khams mi mjed kyi sangs rgyas kyi zhing 'dir sangs rgyas mi bzhugs
186b1(mdo sde): pa'i tshe/ de na gnas pa'i sems can thams cad rang gi sems kyi bag la nyal ba'i nyon mongs pas yongs su bcings nas nang gi dgra dang / pha rol gyi dgras rnam par gtses te/ kun
186b2(mdo sde): nas nyon mongs pas nyon mongs nas gti mug gis ldongs te/ mi bde bar gyur pas rtag pa dang / chad pa la rnam par zhen cing chags pa tshad med pa bskyed nas phan tshun rtsod cing
186b3(mdo sde): 'gal bar byed de/ gcig la gcig dbang za zhing smod pas 'dod chags dang / zhe sdang dang / gti mug bskyed de/ g.yo dang / sgyu'i tshul du smra zhing mi dge ba bcu'i las kyi lam rdzogs
186b4(mdo sde): par byed pa dang / rnam par zhen cing chags pa'i skye bo dag nyon mongs pa'i 'jig rten gyi khams 'dir rnam pa sna tshogs kyi nyon mongs pa'i nad kyis gzir ba dang ldan pas yang dag pa'i
186b5(mdo sde): chos kyi mig ldongs te/ zhe sdang dang / khong khro bas gdungs shing 'khrugs kyang yang dag pa bden pa'i chos cung zad kyang yid la mi byed de/ yang dag pa'i chos kyi ro yongs su gtang nas
186b6(mdo sde): dge ba byed pa la dbang za zhing smod de/ /de sngar bde zhing skyid pas ni bral cing phongs par 'gyur gyi/ rtag tu nyon mongs pa'i dra ba rnam pa mang pos dkris shing glags nas mu stegs can
186b7(mdo sde): gyi ston pa rnam pa drug po la skyabs su song ste/ 'phags pa'i lam las phyir log cing ngan song gsum las gzhol bar 'gyur to/ /de'i tshe zhing de na byang chub sems dpa' sems
187a1(mdo sde): dpa' chen po sngon sangs rgyas tshad med pa snyed la mchod cing pa snyen bkur byas pa/ sangs rgyas kyi yon tan gyi rgya mtshor zhugs pa/ snga ma 'das pa'i
187a2(mdo sde): sangs rgyas kyi spyod yul la gnas pa thams cad 'dus shing tshogs nas nga'i spyan sngar lhags te tshig mthun par 'di skad zer ro/ /khyod sngon 'das pa'i dus na sbyin pa tshad med
187a3(mdo sde): pa la nan tan byas pa dang / tshul khrims rab tu bsrungs pa dang / shin tu 'bad pa'i brtson 'grus kyis shin tu spyad dka' ba spyad de/ thams cad yongs su rdzogs
187a4(mdo sde): par bsgoms so/ /de lta bu'i bsod nams dang / ye shes kyi tshogs dang / shes rab dang / thabs mkhas pa dang / snying rje chen po la sogs pas yongs su brgyan pas yon tan chen
187a5(mdo sde): po'i gter du gyur pa/ ting nge 'dzin thams cad dang / gzungs rnams las rab tu bzod pa/ sa'i yon tan thams cad yongs su rdzogs pa'i rgya mtshor gyur pa'o/ /g.yo dang / sgyu med
187a6(mdo sde): cing lus byad shin tu ring la mtshan dang / dpe byad phun sum tshogs par gyur pa dang / des pa'i bzod pa dang ldan zhing shin tu mdzes par gyur pa/ gzhan gyi dring la mi 'brang
187a7(mdo sde): bas byang chub kyi lam bsgom par ye shes kyi rgya mtsho thams cad yongs su rdzogs par gyur pa/ phul du gyur ba'i mdog mchog dam pa dang ldan par gyur pa/ nyan thos dang / rang
187b1(mdo sde): sangs rgyas thams cad kyi ston pa chen por gyur pa/ 'khor bas 'jigs skrag pa'i sems can thams cad kyi dpung gnyen du gyur pa/ byams pa dang / snying rje chen po la sogs pa yon
187b2(mdo sde): tan tshad med pas yongs su brgyan pa/ bcom ldan 'das log par dad sel dang / gser thub dang / 'od srung la sogs pa'i sras yang dag pa/ bskal pa bzang po 'dir mngon par
187b3(mdo sde): 'tshang rgya ba/ byang chub sems dpa' thams cad kyi nang na gtso bor gyur pa/ yon tan rnam pa sna tshogs kyi spos can/ zhi gnas dang / lhag mthong gi chu yongs su dag pas khrus byas pa/
187b4(mdo sde): khrel pa dang / 'dzem pa'i gos gyon pa/ rnam par dag pa'i chos kyi dbyings gtsug gi nor bur thogs pa/ sangs rgyas thams cad kyi spyod yul rgya chen po'i me tog gi phreng ba'i cod pan
187b5(mdo sde): thogs pa/ rnam par grol ba'i srad bus cings pa/ gzhan yang / rnam pa thams cad mkhyen pa'i ye shes dang / mi skye ba'i bzod pa la sogs pa'i yon tan gyi rin po che yongs
187b6(mdo sde): su brgyan pa/ byams pa chen po dang / snying rje dang / dga' ba dang / btang snyoms kyi lham rin po che gyon pa/ khams gsum yongs su khebs pa'i spyod pa rnam gsum gyis 'phags
187b7(mdo sde): pa'i rgyu yongs su rdzogs par 'gyur ba'i gdugs kyis bkab pa/ sngon gyi sangs rgyas dang / lha dang / drang srong gis yongs su bzung ba'i rdo rje lta bu'i ting nge 'dzin gyi gdan ba shams
188a1(mdo sde): pa| nyan thos dang / rang sangs rgyas thams cad kyis bkur sti dang bcas te yongs su bzung ba'i dran pa nye bar gzhag pa bzhi la bzhugs pa/ sngon
188a2(mdo sde): gyi sangs rgyas thams cad kyis gting ba'i gdan la bzhugs nas bla na med pa'i byang chub tu mngon par sangs rgyas so/ /thams cad mkhyen pa'i ye shes su gyur pa dkon mchog
188a3(mdo sde): gsum gyi gdung mi gcad pa'i phyir chos kyi 'khor lo bskor to/ /chos kyi rnga rab tu brdungs nas khams gsum kun tu chos kyi sgra bsgrags te/ lha dang / klu dang / gnod sbyin
188a4(mdo sde): dang | srin po dang / lha ma yin dang / nam mkha' lding dang / mi'am ci dang / lto 'phye chen po dang / grul bum dang / 'byung po dang / sha za dang / srul po dang / lus srul po dang / mi dang / mi ma yin
188a5(mdo sde): pa la sogs pa thams cad la 'phags pa'i bden pa bzhis grol bar byas so/ /yan lag bcu gnyis dang ldan pa'i chos kyi 'khor lo gang 'jig rten du bcas pa dge sbyong
188a6(mdo sde): dang | bram ze dang / lha dang / bdud dang / tshangs pa dang / mi dang / mi ma yin pa la sogs pa gang gis kyang ma bskor ba de/ 'jig rten du bcas pa lha dang / mi tshad med pa dag la
188a7(mdo sde): phan pa dang / bde ba'i don chen po mchog dam pa thob par bya ba'i phyir sngon gang gis kyang ma bskor ba de rnam pa gsum du rab tu bskor to/ /rigs kyi bu/ nga de lta bu'i sangs
188b1(mdo sde): rgyas kyi 'khor lo gcig pa de dang ldan te 'khor lo de'i dbang gis yang dag pa ji lta ba bzhin du 'jig rten 'di dang / 'jig rten phyi ma dang / gnas dang / gnas ma yin pa mngon sum
188b2(mdo sde): du mkhyen pas 'jigs pa med pa thob ste/ bde bar gnas shing lha dang / bdud du bcas pa'i mu stegs can log par smra ba thams cad shin tu btul nas tshangs pa chen po'i
188b3(mdo sde): 'khor lo bskor te/ tshangs pa chen po'i spyod pa shin tu grub pas nga ni rnyog pa lnga'i sdig pa can gyi 'jig rten gyi khams 'dir 'khor gyi dkyil 'khor du seng ge'i sgra yang dag par
188b4(mdo sde): bsgrags te/ sems can thams cad kyi mtshams med pa lnga'i las zhi bar byas so/ /de bzhin du mi dge ba'i rtsa bar gtogs pa thams cad bsal nas skye bo thams cad kyi nyon
188b5(mdo sde): mongs pa'i rgyun rdo rje ltar sra ba dag kyang zhi bar byed do/ /zag pa thams cad yongs su zad pa rnam par grol ba'i 'bras bu dam pa la rnam par bzhag nas ci dang / ci la mos pa bzhin
188b6(mdo sde): du thams cad bde bar 'jog pa dang / mthu dang ldan pa'i sems can dag ni theg pa gsum la bzhag ste phyir mi ldog par yang mdzad do/ /rigs kyi bu/ 'di lta ste/ rgyal rigs rgyal
188b7(mdo sde): thabs spyi bo nas dbang bskur ba'i rgyal po chen po theg ma rgyal sar zhugs nas rgyal po'i srid bzung ma thag tu 'das pa dang / ma 'ongs pa dang / da ltar gyi rgyal po thams cad kyis chos
189a1(mdo sde): dang | khrims la shin tu lta zhing rtog go / de ltar rgyal po kun gyi las kyi 'khor lo shin tu rtogs nas rgyu dang / 'bras bu smin pa'ang shes te/ ci dang / cir
189a2(mdo sde): ldan pa bzhin de dang / de lta bu'i thabs byin te las su bcug pas/ yul de na gnas pa'i mdzangs ngan las las kyi 'khor lo rnam pa gsum byed du bcug go /las kyi 'khor lo
189a3(mdo sde): de'i dbang gis de na gnas pa'i sems can thams cad yun ring po'i 'tsho ba'i yo byad yid du 'ong ba rnam pa sna tshogs la longs spyod pa dang / bde skyid 'phel zhing skye ba dang / phas
189a4(mdo sde): rgol ba'i dgra thams cad kyang thul bar gyur to/ /las kyi 'khor lo rnam pa gsum gang zhe na/ 'di lta ste/ rgyal po srid kyi las kyi 'khor lo rnam par bzhag pas gang dgra thabs
189a5(mdo sde): mkhas par bslabs shing rtsal sbyangs te phas rgol ba'i dgra 'dul zhing mi mang po srung bar byed pa dang / zhing dang / gnas byed pa'i las kyi 'khor lo rnam par bzhag pas gang
189a6(mdo sde): khang khyim brtsig pa dang / zhing gi las lag byad kyis phyin par byed du 'jug cing bde bar byas pas bza' ba dang / btung bas mi brel bar byed pa dang / nor rin po che tshol
189a7(mdo sde): pa'i las kyi 'khor lo rnam par bzhag pas gang tshong spogs dang / bzo rnam pa sna tshogs slob tu gzhug cing 'tsho ba'i yo byad rnam pa sna tshogs yid bzhin du spyad du
189b1(mdo sde): yod la bde zhing skyid pa 'phel bar byed pa'o/ /rigs kyi bu/ rgyal rigs rgyal thabs spyi bo nas dbang bskur ba'i rgyal po chen po rgyal pa'i 'khor lo gsum po 'di dang ldan na 'khor
189b2(mdo sde): lo 'di'i dbang gis bdag gi yul rab tu bde zhing skyid pa dang / phas rgol ba'i dgra dang / grogs po ngan pa btul zhing lus srung ba'i nan tan la mkhas pas tshe 'ang ring bar 'gyur
189b3(mdo sde): ro| |rigs kyi bu/ de bzhin du de bzhin gshegs pa'ang thog ma mngon par sangs rgyas kyi bla na med pa'i ye shes thob nas 'das pa dang / ma 'ongs pa dang / da ltar gyi sangs rgyas
189b4(mdo sde): thams cad kyi chos kyi mig la shin tu rtog go / de ltar shin tu brtags pas las dang / chos rnams kyi rgyu dang / 'bras bu rab tu mkhyen te/ 'dul bar 'gyur ba'i sems can thams
189b5(mdo sde): cad la las kyi 'khor lo rnam pa gsum rnam par bzhag go / las kyi 'khor lo de'i dbang gis dkon mchog gsum gyi gdung dang / chos kyi mig yun ring du gnas pa dang / bla na med
189b6(mdo sde): pa yang dag pa'i chos rgya cher kun tu khyab pa dang / skye bo thams cad rtag tu mtho ris kyi lhar skye ba nas mya ngan las 'da' ba'i bar du shin tu bde ba thob pa dang / mu stegs can log par
189b7(mdo sde): smra ba thams cad kyis mi tshugs shing yang dag pa'i chos kyi mig gis phas rgol ba thams cad chos bzhin du thul bar 'gyur ro/ /de la/ rigs kyi bu/ las kyi 'khor lo rnam pa gsum gang
190a1(mdo sde): zhe na/ 'di lta ste/ ting nge 'dzin bsgom pa'i las kyi 'khor lo rnam par gzhag pa dang / kha ton goms par bya ba'i las kyi 'khor lo rnam par bzhag
190a2(mdo sde): pa dang / bsod nams bya ba'i las kyi 'khor lo rnam par bzhag pa dang gsum mo/ /rigs kyi bu/ de la ji ltar na de bzhin gshegs pa'i ting nge 'dzin bsgom pa'i las kyi
190a3(mdo sde): 'khor lo gang zhe na/ ting nge 'dzin rnam pa bcu ste/ bcu gang zhe na/ yang dag pa ji lta ba bzhin du rnam par shes pa dang bcas pa'i lus 'di la brtags na yul drug dang /
190a4(mdo sde): bdag dang / bdag gir zhen cing chags pa'i rgyu dang / las kyi zhing dang / ma rig pas bsgribs pa dang / sred pa'i chus brlan pa'i dbang med par gzhan gyi dbang gis yod par
190a5(mdo sde): gyur pas rkyen mang po la rag las pa'o/ /las dang / nyon mongs pa dang / sdug bsngal gyi rgyun rnam pa gsum po dgag pa'i phyir de ltar brtag go /las kyi rgyun gang zhe na/ gang sems
190a6(mdo sde): can rnams ji snyed kyi 'du byed mngon du spyod pa de ma rig pa dang / sred pa'i rgyu las srid pa skye bas nyon mongs pa'i rgyun ces bya'o/ /nyon mongs pa'i dbang gis rnam par shes
190a7(mdo sde): pa'i rgyu dang / rkyen mang po 'dus pa las ming dang / gzugs skye'o/ /ming dang / gzugs kyi rgyu dang / rkyen mang po 'dus pa las skye mched drug skye'o/ /skye mched drug gi rgyu dang / rkyen mang po 'dus
190b1(mdo sde): pa las reg pa dang / tshor ba dang / srid pa phyi ma'i skye ba dang / rga ba dang / 'chi ba la sog pa rim kyis 'byung ba na sdug bsngal gyi rgyun ces bya'o/ /da ltar rgyun gsum po 'di ni las kyi
190b2(mdo sde): zhing la ma rig pa'i rgyu dang / sred pa'i rlan gyis skye bar gyur to/ /'di ltar las kyi zhing lam rig pa'i rgyu dang / sred pa'i rlan gyis rgyun rnam pa gsum po brkam pa'i phyir nye bar len pa'i phung
190b3(mdo sde): po lnga la mi rtag pa dang / sdug bsngal ba dang / bdag med pa dang / bems po dang / g.yo ba med pa dang / sgyu ma lta bu dang / smig rgyu ba lta bu dang / chu'i zla ba lta bu dang / rmi lam lta bu stong pa ci'ang
190b4(mdo sde): med pa/ mtshan ma med pa/ smon pa med pa/ byas pa med pa/ ma byung ba/ ma skyes pa/ gzugs med pa/ zhi ba dang / dben pa dang / ma byung ba dang / skye ba'i gnas med par rtogs
190b5(mdo sde): so| |de ltar nye bar len pa'i phung po lnga la shin tu brtags pas stong pa nyid dang rjes su mthun pa'i bzod pa dang / mtshan ma med pa'i rjes su mthun pa'i bzod pa dang / smon pa med pa'i
190b6(mdo sde): rjes su mthun pa'i bzod pa la phyogs so/ /yang nye bar len pa'i phung po lnga la rjes su brtag par bya ba'i phyir/ gzhan yang / thabs mkhas pas dbugs phyi nang du rgyu ba la rtog ste nang du
190b7(mdo sde): rgyu ba dang / phyir rgyu ba'i dran pa goms par byed do/ /de la ji ltar na dran pa'i dbang gis yang dag pa ji lta ba bzhin du dbugs phyi nang du rgyu ba la rtog ce na/ yang dag pa ji lta
191a1(mdo sde): ba bzhin du bgrang ba dang / rjes su 'brang ba dang / zhi gnas dang / lhag mthong dang / 'jug pa dang / yongs su dag pa la rtog go /de la bgrang
191a2(mdo sde): bas ni las kyi dngos po rnam pa gnyis byed par 'gyur te/ rten du gyur pas rnam par rtog pa dang / rnam par dpyod pa rnams thul ba dang / dbugs phyi nang du rgyu ba'i mtshan nyid
191a3(mdo sde): 'dzin par nus pa'o/ /rjes su 'brang bas kyang las kyi dngos po rnam pa gnyis byed par 'gyur te/ yang dag par 'byung ba la rten cing rnam par rtog pa dang / rnam par dpyod pa dang
191a4(mdo sde): bral ba dang / dbugs phyi nang du rgyu ba'i 'jug pa'i mtshan nyid la mkhas par gyur pa'o/ /zhi gnas kyis kyang las kyi dngos po rnam pa gnyis byed par 'gyur te/ dbugs
191a5(mdo sde): phyi nang du rgyu ba bri bar mngon du ston pa dang / ting nge 'dzin gyi mchog la gnas par nus pa'o/ /lhag mthong gis kyang las kyi dngos po rnam pa gnyis byed par 'gyur te/
191a6(mdo sde): dbugs phyi nang du rgyu ba zad par mngon du ston pa dang / sems dang / sems las byung ba'i chos so sor rtogs pa la gnas pa'o/ /'jug pas kyang las kyi dngos po rnam
191a7(mdo sde): pa gnyis byed par 'gyur te/ nye bar len pa'i phung po spong ba'i sbyor ba la mkhas pa dang / 'phags pa'i sar 'jug pa la sbyor ba'o/ /yongs su dag pas kyang bya ba'i
191b1(mdo sde): las kyi dngos po gnyis byed par 'gyur te/ kun nas nyon mongs pa spong ba dang / lta ba yongs su dag pa'o/ /de ltar sbyor ba rnam pa drug gis dbugs phyi nang du rgyu ba la rtog pa
191b2(mdo sde): bsgoms pas nye bar len pa'i phung po lnga rtogs pa dang rjes su mthun par 'jug go / de ci'i phyir zhe na/ ji ltar dbugs phyi nang du rgyu ba'i rang bzhin ni gzugs nye bar len pa'i
191b3(mdo sde): phung po'o/ /dbugs phyi nang du rgyu ba len cing myong bar byed pa ni tshor ba nye bar len pa'i phung po'o/ /dbugs phyi nang du rgyu ba'i mtshan nyid len pa ni 'du shes nye bar len pa'i phung
191b4(mdo sde): po'o| |dbugs phyi nang du rgyu ba mngon du byed pa ni 'du byed nye bar len pa'i phung po'o/ /dbugs phyi nang du rgyu ba bye brag tu 'byed pa ni rnam par shes pa nye bar len pa'i phung po ste/
191b5(mdo sde): de ltar nye bar len pa'i phung po rnam lnga bshad pa ni so so ba/ tha dad pa/ mi 'dra ba/ gsar ma yin pa/ rnying ma yin pa/ gnas med pa/ spungs pa med pa ma yin pa/ brjod du
191b6(mdo sde): med pa'o/ /de ltar nye bar len pa'i phung po lnga shin tu rtogs pas 'du byed rnam pa gsum yongs su spong bar 'gyur ro/ /gal te de lta 'du byed rnam pa gsum yongs su zad
191b7(mdo sde): par rjes su brtags pa'i mthar phyin na rnam par shes pa dang bcas pa'i lus dang / yul drug rjes su rtogs pa'i mthar phyin par 'gyur ro/ /bdag dang / bdag gir zhen
192a1(mdo sde): pa dang / las dang / ma rig pa dang / srid pa'i rgyu dang / zhing dang / kun nas 'gebs pa'i rlon pa'ang thams cad zad par 'gyur ro/ /de bzhin du
192a2(mdo sde): dran pa nye bar gzhag pa bzhi bsgom pa'ang yongs su rdzogs pa nas 'phags pa'i lam yan lag brgyad pa'i bar du'ang bsgom pa yongs su rdzogs par 'gyur ro/ /de bzhin
192a3(mdo sde): du sangs rgyas kyi chos ma 'dres pa bco brgyad kyi bar du'ang bsgom pa yongs su rdzogs par 'gyur ro/ /de bzhin du rnam pa thams cad mkhyen pa'i ye shes dang / mi skye ba'i chos
192a4(mdo sde): kyi bzod pa dang / dpa' bar 'gro ba'i ting nge 'dzin la sogs pa'i bar du bsgom pa yongs su rdzogs par 'gyur ro/ /de bzhin du 'gro ba dang / 'ong ba rjes su dran pas gzung
192a5(mdo sde): bar bsam gtan dag la zhugs pa ni yang dag pa'i chos don dam pa la gnas pa'i sems can zhes bya'o/ /bsam gtan yang dag pa ji lta ba bzhin du sgom pa zhes bya'o/ /
192a6(mdo sde): dus gsum gyi sangs rgyas bcom ldan 'das la yang dag par mchod pa zhes bya'o/ /sangs rgyas thams cad kyi thugs las byung ba'i sras/ thams cad kyi gsung las skyes
192a7(mdo sde): pa| chos kyi grub pas chos kyi btul ba zhes bya'o/ /byang chub sems dpa' la las de ltar bsgoms pa las bags kyis phyir nur na'ang zag pa zad pa'i dgra bcom par
192b1(mdo sde): gyur pa nas mngon par shes pa drug dang ldan par 'gyur ro/ /byang chub sems dpa' la la de ltar bsgoms pas gong nas gong du 'phar ba ni yon tan thams cad yongs su
192b2(mdo sde): rdzogs te/ byang chub sems dpa' sems dpa' chen por gyur pa nas sangs rgyas kyi chos ma 'dres pa bco brgyad dang / rnam pa thams cad mkhyen pa'i ye shes kyi bar du yongs su rdzogs
192b3(mdo sde): par 'gyur te/ ring po mi thogs par bla na med pa'i byang chub tu mngon par rdzogs par 'tshang rgya bar 'gyur ro/ /rigs kyi bu/ ngas rnam pa de snyed kyi las dang / chos dang / tshor ba dang /
192b4(mdo sde): rgyu dang / 'bras bu dang / rnam par smin pa la ye shes kyis dus gsum gyi sangs rgyas kyi chos la brtags na sems can dag ting nge 'dzin bsgom pa'i las kyi 'khor lo bcu rnam
192b5(mdo sde): par bzhag la sgom du 'dzud do/ /rigs kyi bu/ de dag ni de bzhin gshegs pa'i ting nge 'dzin sgom pa'i las kyi 'khor lo zhes bya'o/ /rigs kyi bu/ de la ji ltar na de bzhin
192b6(mdo sde): gshegs pa'i kha ton goms pa'i las kyi 'khor lo zhe na/ gang dge slong dang / dge slong ma dang / dge bsnyen dang / dge bsnyen ma dang / rigs kyi bu'am/ rigs kyi
192b7(mdo sde): bu mo dge ba'i rtsa ba chung zhing srab pa dang / kun rdzob kyi bden pa la gnas pa dbang po yongs su ma smin pa dag la ngas kha ton goms par bya ba la btsud de/ srod dang / tho rangs la
193a1(mdo sde): le le med par shin tu brtson 'grus rtsom pa dang / sems can gang bla na med pa'i ye shes tshol ba dag ni ngas rnam par dkar pa'i theg pa chen po la
193a2(mdo sde): btsud de/ bdag nyid klog pa dang / pha rol po gzhan klog tu 'jug pa dang / bdag nyid 'don pa dang / pha rol po gzhan 'don du 'jug pa dang / bdag nyid 'chad pa dang /
193a3(mdo sde): pha rol po gzhan 'chad du 'jug pa dang / theg pa chen po la bdag goms par bya ba dang / pha rol po gzhan goms par byed du 'jug pa dang / bdag dang / gzhan gyi kun nas
193a4(mdo sde): nyon mongs pa bsal ba dang / bla na med pa'i thams cad mkhyen pa'i ye shes thob par bya ba dang / sems can thams cad kyi sdug bsngal zhi bar bya ba dang / 'jigs pa med
193a5(mdo sde): pa'i grong khyer chen por zhugs pa'i phyir rtsol lo/ /sems can gang rang sangs rgyas kyi thag pa 'dod pa dag ni ngas rten cing 'brel bar 'byung ba'i chos la btsud nas kha
193a6(mdo sde): ton goms par byed du bcug go / sems can gang nyan thos kyi theg pa 'dod pa dag la ni ngas gzhung tshigs su bcad pa stong phrag brgya pa dang / 'dul ba tshigs su
193a7(mdo sde): bcad pa stong phrag brgya pa dang / chos mngon pa dang / mngon par smra ba tshigs su bcad pa stong phrag brgya pa la sogs pa kha ton goms par byed du bcug pa de ni/ rigs
193b1(mdo sde): kyi bu/ de bzhin gshegs pa'i kha ton goms par bya ba'i las kyi 'khor lo zhes bya'o/ /rigs kyi bu/ de la ji ltar na de bzhin gshegs pa'i bsod nams bya ba'i las kyi 'khor
193b2(mdo sde): lo zhe na/ 'di lta ste/ sems can gang dbang po rtul pa dang / dge ba'i rtsa ba ma bskyed pa/ shes rab zhan pa dang / le lo dang bcas pa/ dran pa nyams pa 'tsho ba'i yo byad rnam
193b3(mdo sde): ba kun la zhen cing chags pa/ dge ba'i bshes gnyen yongs su spong ba dag ni ngas bsod nams bya ba'i las la btsud do/ /'di lta ste/ sangs rgyas dang / chos dang / dge
193b4(mdo sde): 'dun la bya ba byed pa dang / mkhan po dang / slob dpon la bya ba byed pa ste/ rigs kyi bu/ de ni de bzhin gshegs pa'i bsod nams sgrub pa'i las kyi 'khor lo zhes bya'o/ /rigs
193b5(mdo sde): kyi bu/ de ltar nga ni sangs rgyas kyi 'khor lo gnyis pa 'di dang ldan te/ 'khor lo de'i dbang gis bla na med pa'i dus gsum gyi las kyi ye shes kyis yang dag pa ji lta ba bzhin
193b6(mdo sde): du sems can thams cad kyi las dang / chos dang / tshor ba dang / rgyu dang / 'bras bu yongs su smin pa mkhyen te/ cis 'dul ba bzhin du las kyi 'khor lo rnam pa gsum
193b7(mdo sde): rnam par bzhag nas snod du gyur pa'i sems can thams cad la phan pa dang / bde ba'i don dang / 'jigs pa med pa la bde bar bkod do/ /'jigs pa med pas lha dang / bdud
194a1(mdo sde): du bcas pa'i mu stegs can log par smra ba thams cad btul nas tshangs pa chen po'i 'khor lo bskor zhing / tshangs pa chen po'i spyad pa yongs su
194a2(mdo sde): grub pas yang dag pa ji lta ba bzhin du sems can gyi rgyu dang / 'bras bu kun mngon par mkhyen to/ /rigs kyi bu/ 'di lta ste/ rgyal rigs rgyal thabs spyi bo nas dbang bskur
194a3(mdo sde): ba'i rgyal po chen po ni thabs mkhas pa'i blo dang ldan pas dge sbyong dang / bram ze dang / rgyal rigs dang / rje'u rigs dang / dmangs rigs la sogs pa yon tan
194a4(mdo sde): rnam pa sna tshogs dang / mang du thos pa dang / dpa' bo dang / bzo po dang / rtsal che ba dang / sems can gang phyug cing yon tan dang ldan pa/ thabs mkhas pa'i blo dang
194a5(mdo sde): ldan pa/ dpa' zhing rtul phod pa/ brtan pa phyir mi ldog pa/ bsod nams rnam pa sna tshogs kyis yongs su brgyan pa de dag la rgyal rigs rgyal thabs spyi bo nas dbang
194a6(mdo sde): bskur ba'i rgyal po chen pos de dag ci dang ldan pa bzhin ci 'os ci rigs su rin po che dang / nor gyi dbyig dang / zhing 'brog dang / khang khyim dang / bran dang / las byed pa'i
194a7(mdo sde): mi la sogs pa ci rigs su sbyin par byed do/ /yul de na gnas pa'i mi yon tan dang / shes pa zhan pa/ las byas pa chung pa dag la ni rgyal thabs spyi bo nas dbang bskur
194b1(mdo sde): ba'i rgyal po chen pos de dag la'ang ci 'os ci rigs su shas kyis sbyin par byed do/ /yul de na gnas pa bsod nams med cing brtson 'grus chung ba/ le lo che ba/ bag med pa/ dran pa nyams
194b2(mdo sde): pa| snying rje'i sems med pa/ byas pa mi gzo pa/ 'jig rten phyi ma'i sdug bsngal la 'jigs par mi lta ba/ khyim gyi 'dam du bying ba/ sdig pa mang po byed pa de dag la ni rgyal po chen pos
194b3(mdo sde): ci rigs ci 'os su chad pa rnam pa sna tshogs kyis gcod de/ kha cig la ni tshig na bas spyos zhing brgyad pa dag byed do/ /kha cig la ni rin po che dang / nor rdzas la sogs pa 'phrog go /
194b4(mdo sde): kha cig la ni 'tsho ba'i yo byad dag kyang 'phrog go /kha cig la ni lcag gis gzhu ba dang / btson rar bcug go /kha cig la ni yan lag dang / nying lag gcod do/ /kha cig la ni mgo dang /
194b5(mdo sde): lus kyang gcod de/ de dag la sogs pa chad pa rnam pa sna tshogs kyis chad pa gcod do/ /rigs kyi bu/ de ltar rgyal rigs rgyal thabs spyi bo nas dbang bskur ba'i rgyal po chen po rgyal
194b6(mdo sde): po'i 'khor lo gsum po 'di dang ldan te/ 'khor lo de'i dbang gis bdag gi yul rab tu bde zhing skyid pas phas rgol ba'i dgra thams cad dang / grogs po ngan pa btul cing
194b7(mdo sde): lus srung ba'i nan tan mkhas pas tshe'ang ring par 'gyur ro/ /rigs kyi bu/ de bzhin du de bzhin gshegs pa'ang dbang po la shin tu mkhas pa'i ye shes dang ldan pas 'khor
195a1(mdo sde): gang bsod nams dang / ye shes kyi tshogs dang / thabs dang / shes rab las ring du gyur pa/ sbyin pa dang / dul ba dang / zhi ba yongs su spangs te dran pa
195a2(mdo sde): nyams nas sems 'khrugs par gyur pa dag nga gang na ba der 'ongs te/ nga la skyabs su 'ongs nas de dag gi dbang po dang / dad pa dang / bag la nyal ba dang / mos pa shin tu mkhyen
195a3(mdo sde): pas ci dang / cis 'dul ba bzhin du chad pas gcad pa'i thabs 'dul ba la sogs pa'i chos ston to/ /sems can gang nga rgyal gyi dbang du gyur te/ bslab pa mang po gzungs su
195a4(mdo sde): mi 'dzin pa dag la ni ngas bstan pa dam pa'i chos yun ring du gnas par bya ba'i phyir dngos po 'di dag byed du gzhug go / la lar ni dran par bya ba'i dam bca' bas chad
195a5(mdo sde): pas gcod do/ /la lar ni tshig na bas bsdigs pa dang / gshe ba dang / spyo bas gcod do/ /la lar ni skad cig dgar zhing smra dbab pas gcod do/ /la lar ni phyag 'tshal
195a6(mdo sde): ba dang / mi smra ba dang / rnyed pa lhan cig tu mi spyod pas gcod do/ /la lar ni rtsa dgram pa lta bu dang / la lar ni bskrad pa la sogs pa'i chad pas gcad pa ste/ de ltar gang
195a7(mdo sde): zag de dag gi dbang po dang / dad pa dang / bag la nyal ba dang / mos pa kun mkhyen pas ci rigs ci 'os su chad pas gcad do/ /de'ang don med pa'i mun pa'i tshogs bsags
195b1(mdo sde): pa gzhom pa dang / nyon mongs pa'i chu bo bskam pa dang / mtho ris kyi lhar skye ba nas mya ngan las 'da' ba'i bde ba thob pa'i phyir mi dge ba spyod pa'i gang zag 'dul ba'i phyir ci dang / ci rigs
195b2(mdo sde): su chad pas gcad pa'i chos bstan to/ /mdo sde mang po las kyang mi dge ba spyod pa chad pas gcad pa'i chos ci dang / ci rig pa de dang / de'i chos rgya cher bshad do/ /ngas mchog dam
195b3(mdo sde): pa'i ye shes kyis sems can gang lhag pa'i bsam pa dang / dad pa dang / mos pa yongs su dag pa dang ldan pa'ang shin tu mkhyen pas ci dang / cis 'dul ba bzhin du dge ba'i
195b4(mdo sde): phyogs kyi khyad par rnam pa sna tshogs bstan te/ bslab cing goms su bcug pa nas dge ba'i rtsa ba thams cad kyi bar du yongs su rdzogs shing 'jigs pa med pa'i grong khyer chen
195b5(mdo sde): por btsud do/ /rigs kyi bu/ nga ni de ltar sangs rgyas kyi zhing 'khor lo gsum po 'di dang ldan te 'khor lo 'di'i dbang gis sems can thams cad kyi dbang po rnam pa sna
195b6(mdo sde): tshogs dang / dad pa dang / bag la nyal ba dang / mos pa dang / bsam pa dang / las dang / myong ba'i chos kun mkhyen pas ci dang cis 'dul ba bzhin du phan pa dang / bde
195b7(mdo sde): pa'i don gyis 'jigs pa med pa la bde bar bkod do/ /'jigs pa med pas nga ni drang srong chen po'i gnas su dam bca' zhing sangs rgyas kyi 'khor lo rab tu bskor nas lha
196a1(mdo sde): dang / bdud du bcas pa'i mu stegs can log par smra ba thams cad btul te 'khor mang po'i dkyil 'khor du seng ge'i sgra bsgrags so/ /rigs kyi bu/ 'di
196a2(mdo sde): lta ste/ rgyal rigs rgyal thabs spyi bo nas dbang bskur ba'i rgyal po chen po ni bdag gi yul na gang zag ji snyed cig 'jig rten gyi lha dang / mu stegs can rnam pa sna tshogs la
196a3(mdo sde): skyabs su song zhing log pa la dad pa dang / log par lta ba dang / log pa la slong ba dang / log pa'i brtul zhugs la mngon par zhen te/ log pa'i ltas bzang ngan la
196a4(mdo sde): chags nas don med pa'i sdug bsngal rnam pa sna tshogs kyis sdug bsngal bar gyur pa dag rgyal po chen po des shes nas rtag tu yang dang / yang bsdus te rgyal po snga ma'i
196a5(mdo sde): dam pa'i chos lugs kyis rgyas par bstan nas log par lta ba dang / log par dad pa spong la/ rgyal po snga ma'i chos lugs bslab pa la nan tan du spyod cig par bkas
196a6(mdo sde): btags te/ yul de na gnas pa'i sems can thams cad 'jug pa gcig /phyogs pa gcig /bsam pa gcig /'dod pa gcig par thams cad mthun par rgyal po snga
196a7(mdo sde): ma'i dam pa'i chos bzhin du gnas pa dang / bka' bzhin du nyan cing rjes su spyod pas de na gnas pa thams cad mthun par gang bya bar rigs pa rnams byed do/ /rgyal
196b1(mdo sde): rigs rgyal thabs spyi bo nas dbang bskur ba'i rgyal po chen po'ang rtag tu blon po rnams dang 'dus nas ston mo byed cing longs spyod de/ dga' bas rol cing gshegs pas gros
196b2(mdo sde): mthun pas rgyal po'i las byed do/ /rigs kyi bu/ rgyal rigs rgyal thabs spyi bo nas dbang bskur ba'i rgyal po chen po de ltar rgyal po'i 'khor lo bzhi po 'di dang ldan te/ 'khor
196b3(mdo sde): lo de'i dbang gis bdag gi yul rab tu bde zhing skyid pa dang / phas rgol ba'i dgra thams cad dang / grogs po ngan pa btul zhing lus srung ba'i nan tan la mkhas pas tshe'ang
196b4(mdo sde): ring bar 'gyur ro/ /rigs kyi bu/ de ltar de bzhin du de bzhin gshegs pa'ang shin tu thabs mkhas pa'i mos pa mkhyen pa'i ye shes dang ldan pas 'jig rten na log pa la
196b5(mdo sde): phyogs pa rnam pa sna tshogs dang / log par lta ba dang / log pa'i bsam pa dang / log pa'i chos la mos pa dang / log pa'i las spyod pa de'i rgyu de'i rkyen gyis sdug bsngal
196b6(mdo sde): tshad med pa myong bar de bzhin gshegs pas mkhyen cing gzigs nas rtag tu yang dang / yang 'khor mang po bsdus te snga ma 'das pa'i sangs rgyas bcom ldan 'das kyi dkon
196b7(mdo sde): mchog gsum gyi gdung bsab pa'i rgyu dang / 'bras bu dang / pha rol tu phyin pa drug dang / rnal 'byor ba'i rgyu dang / sdom pa gsum la sogs pa'i rgyu dang / 'bras bu'i chos rgyas
197a1(mdo sde): par phye ste mngon par bstan nas 'khor mang po rnams rnam par grol bar byed do/ /phyin ci log tu lta ba rnams yang dag pa'i lta ba dang / dge ba bcu'i
197a2(mdo sde): yang dag pa'i las kyi lam la rnam par 'jug go / sems can rnams ni rtag tu mthun par chos la 'jug /chos la spyod par thabs kyis drang zhing sgom du 'dzud pas rgyu dang / 'bras
197a3(mdo sde): bu rgyun mi 'chad par byed do/ /sems can rnams 'khor rnam bzhi dang mthun par dge pa spyod pa'i khyad par la nan tan byed du bcug nas dran pa nye bar gzhag pa bzhi dang / ting nge
197a4(mdo sde): 'dzin dang / rnam par grol ba'i ye shes ston pa dang / lam gyi yan lag la spro bzhin du rtse'o/ /'phags pa'i bstan pa yun du gnas par bya ba dang / dkon mchog gsum gyi
197a5(mdo sde): gdung rgyun mi 'chad par bya ba'i phyir yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang /
197a6(mdo sde): 'phags pa'i lam yan lag brgyad pa dang / de ma yin pa ting nge 'dzin dang / rnam par grol ba'i ye shes ston pa dang / byang chub kyi phyogs kyi khyad par rnam pa sna tshogs la ci
197a7(mdo sde): dgar rtser bcug go / rigs kyi bu/ nga ni de ltar sangs rgyas kyi 'khor lo bzhi pa 'di dang ldan te/ 'khor lo de'i dbang gis so so'i skye bo ci dang / ci la mos pa dang / ci la phyogs
197b1(mdo sde): pa dang / ci la dga' ba kun mkhyen pas ci dang / cis 'dul ba bzhin du phan pa dang / bde ba'i don gyis 'jigs pa med pa la bde bar bkod do/ /'jigs pa med pas nga ni drang srong
197b2(mdo sde): chen po'i gnas su bzhugs te sangs rgyas kyi 'khor lo bskor nas lha dang / bdud du bcas pa'i mu stegs can log par smra ba thams cad btul te 'khor mang po'i nang du seng ge'i sgra
197b3(mdo sde): bsgrags so zhes gsungs so/ /rigs kyi bu/ 'di lta ste/ rgyal rigs rgyal thabs spyi bo nas dbang bskur ba'i rgyal po chen po bdag gi yul na gnas pa'am/ pha rol gzhan gyi
197b4(mdo sde): yul na gnas pa'i sems can tshad med pa snyed pa dag gi nor dang / gzugs la chags shing skyo mi shes pa dang / pha rol po gzhan gyi nor dang / gzugs la chags shing 'dod pas
197b5(mdo sde): de bsrung ba'i phyir grong dang / grong khyer dang / grong 'dab dang / rgyal po'i pho brang yang mkhar dang / ra bas bskor ba nas bya shal dang / ne tso'i bar du srung du 'dzud de stor cing gong bar
197b6(mdo sde): mi byed do/ /rigs kyi bu/ rgyal rigs rgyal thabs spyi bo nas dbang bskur ba'i rgyal po chen po 'di ltar rgyal po'i 'khor lo lnga pa 'di dang ldan te/ 'khor lo de'i dbang gis bdag gi
197b7(mdo sde): yul rab tu bde zhing skyid pa dang / phas rgol ba'i dgra thams cad dang / grogs po ngan pa btul cing lus srung ba'i nan tan la mkhas pas tshe'ang ring bar 'gyur ro/ /rigs kyi bu/ de
198a1(mdo sde): bzhin du de bzhin gshegs pa'ang rang bzhin la shin tu thabs mkhas pas mkhyen pa'i ye shes dang ldan pas bdud sdig can ma rungs pa dang / mu stegs can dgu bcu rtsa lnga po dang /
198a2(mdo sde): de ma yin pa gzhan yang bdud kyi ris dang / mu stegs can tshad med pa snyed kyis bslus pa kun mkhyen te/ sems can gang bdag gi
198a3(mdo sde): nor dang / gzugs la mngon par chags pa dang / pha rol po gzhan gyi nor dang / gzugs la'ang chags shing 'dod pas tshol lo/ /nga dang / nga'i 'khor rnams la phrag dog bskyed
198a4(mdo sde): de| nga bsad pa'i phyir bsod snyoms kyi nang du dug bcug pa dang / me dong gi steng du gdan bting ba dang / steng nas 'bab btang ba dang / bal glang smyos pa rbad pa dang /
198a5(mdo sde): ral gri phyung ste snyegs pa dang / skra dang / mi gtsang ba 'thor ba dang / mi tshangs par spyod do zhes skur ba dang / ma ning yin no zhes btags pa dang / mi ma yin pa'o zhes
198a6(mdo sde): brjod pa dang / sgyu ma'o zhes tshig ngan pa rnam pa sna tshogs kyis kyang nga la smod cing skur to/ /nga'i nyan thos kyi slob ma la'ang phrag dog bskyed de/ de'i rgyu de'i rkyen gyis skur cing
198a7(mdo sde): smod pa rnam pa mang po byed par mkhyen nas/ de bzhin gshegs pa dbang po drug bsrung ba la mkhas pa dang / tshangs pa'i gnas bzhi la gnas pa dang / so so yang dag par
198b1(mdo sde): rig pa bzhi dang ldan par gyur pa dang / nyan thos rnams la'ang chos kyi mdo rnam par thar pa'i sgo gsum yongs su dag pa rnam par bzhag pa bstan to/ /ngas da ltar 'jig rten
198b2(mdo sde): dang / 'jig rten las 'das pa'i rang bzhin kun yang dag pa ji lta ba bzhin du mkhyen to/ /de ltar sems can gyi rang bzhin tha dad pa rnam pa sna tshogs kun mkhyen nas/ de dag ci dang /
198b3(mdo sde): cis 'dul ba bzhin du phan pa dang bde ba'i don mdzad do/ /rigs kyi bu/ ngas de ltar sangs rgyas kyi 'khor lo lnga pa 'di dang ldan te/ 'khor lo de'i dbang gis 'jig rten pa dang / 'jig
198b4(mdo sde): rten las 'das pa'i rang bzhin mkhyen pa'i ye shes kyis sems can gyi rang bzhin tshad med pa rnam pa sna tshogs kun so sor mkhyen pas ci dang / cis 'dul ba bzhin du phan pa dang / bde
198b5(mdo sde): ba'i don gyis 'jigs pa med pa la bde bar bkod do/ /'jigs pa med pas nga ni drang srong chen po'i gnas su bzhugs shing sangs rgyas kyi 'khor lo bskor nas lha dang / bdud du bcas pa'i
198b6(mdo sde): mu stegs can log par smra ba thams cad btul te 'khor mang po'i dkyil 'khor du seng ge'i sgra rab tu sgrogs so/ /rigs kyi bu/ 'di lta ste/ rgyal rigs rgyal thabs spyi bo nas dbang bskur
198b7(mdo sde): pa'i rgyal po chen po ji ltar grong khyer dang / grong rdal dang / grong 'dab dang / rgyal po'i pho brang brtan par bsrung ba'i phyir 'obs kyis bskor ba nas gzhung de bzhin du rgyas par sha ri dang
199a1(mdo sde): ne tso'i bar du srung ma btsud do/ /pho brang na 'khor dang / btsun mo dang / bu mor bcas pas yongs su bskor cing 'dod pa lnga la rtse zhing longs spyod rnam pa
199a2(mdo sde): sna tshogs la bag med par dbang po drug nyams rangs su spyod do/ /rigs kyi bu/ rgyal rigs rgyal thabs spyi bo nas dbang bskur ba'i rgyal po chen po de de ltar rgyal po'i 'khor
199a3(mdo sde): lo drug pa 'di dang ldan te/ 'khor lo de'i dbang gis bdag gi yul rab tu bde zhing skyid pa dang / phas rgol ba'i dgra dang / grogs po ngan pa thams cad btul te lus srung
199a4(mdo sde): ba'i nan tan la mkhas pas tshe'ang ring bar 'gyur ro/ /rigs kyi bu/ de ltar de bzhin du de bzhin gshegs pa'ang byang chub sems dpa' sems dpa' chen po rnams
199a5(mdo sde): dang | nyan thos chen po rnams kyang thams cad 'phags pas bstan pa'i grong khyer brtan par btsud nas/ de'i 'og tu bsam gtan mchog dam pa la snyoms par 'jug pa nas
199a6(mdo sde): bsam gtan bzhi'i bar du snyoms par 'jug pa dang / nam mkha' mtha' yas skye mched kyi ting nge 'dzin la snyoms par 'jug pa nas/ de bzhin du rgyas par 'du
199a7(mdo sde): shes med 'du shes med min gyi skye mched kyi ting nge 'dzin gyi bar du snyoms par 'jug pa dang / de bzhin du sangs rgyas thams cad kyi spyod yul gyi ting nge 'dzin gyi bar du
199b1(mdo sde): snyoms par 'jug par 'gyur ro/ /ting nge 'dzin de dag tu zhugs nas lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto
199b2(mdo sde): 'phye chen po dang / 'byung po dang / sha za dang / srul po dang / lus srul po la sogs pa sems can la gnod cing 'tshe ba/ byams pa dang / snying rje'i sems med pa/ 'jig rten phyi
199b3(mdo sde): ma'i sdug bsngal gyis mi 'jigs pa tshad med pa bye ba brgya stong snyed ngas sangs rgyas thams cad kyi spyod yul gyi ting nge 'dzin du zhugs pa mthong nas/ thams cad la shin tu dga'
199b4(mdo sde): ba'i sems bskyed de/ bsam pa yongs su dag pas dkon mchog gsum la mchog dam pa'i dga' ba dang / dad pa bskyed nas bsti stang dang bcas/ bkur sti dang bcas te ngo mtshar
199b5(mdo sde): rmad du gyur nas nyes pa thams cad so sor bshags te yongs su bcad par dam bca'o/ /de'i rgyu de'i rkyen gyis skad cig yud tsam gyis tshad med dpag tu med pa'i nyon mongs
199b6(mdo sde): pa'i sgrib pa dang / las kyi sgrib pa dang / chos kyi sgrib pa kun byang bar 'gyur te/ tshad med dpag tu med pa'i bsod nams kyi tshogs dang / ye shes kyi tshogs kun yongs su
199b7(mdo sde): rdzogs par gyur nas/ 'khor ba la rgyab kyis bltas shing mya ngan las 'da' ba la phyogs nas/ de bzhin gshegs pa bla na med pa yang dag pa'i chos srung zhing 'dzin to/ /rigs
200a1(mdo sde): kyi bu/ nga'ang de ltar sangs rgyas kyi 'khor lo drug pa 'di dang ldan te/ 'khor lo de'i dbang gis de bzhin gshegs pa bsam gtan dang / ting nge 'dzin
200a2(mdo sde): dang | rnam par grol ba dang / snyoms par 'jug pa dang / mnyam par gzhag pa tshad med pa brgya stong snyed la rnam par dag pa'i ye shes kyis 'jug cing / sems can gyi nyon
200a3(mdo sde): mongs pa tshad med pa snyed bsal nas ci dang / cis 'dul ba bzhin du phan pa dang / bde ba'i don gyis 'jigs pa med pa la bde bar 'god do/ /'jigs pa med pas nga ni drang
200a4(mdo sde): srong chen po'i gnas su dam bca' zhing sangs rgyas kyi 'khor lo bskor nas lha dang / bdud du bcas pa'i mu stegs can log par smra ba thams cad btul te 'khor mang po'i
200a5(mdo sde): dkyil 'khor du seng ge'i sgra bsgrags so zhes gsung ngo / /rigs kyi bu/ 'di lta ste/ rgyal rigs rgyal thabs spyi bo nas dbang bskur ba'i rgyal po chen po ni blon po dang /
200a6(mdo sde): dmag rnam bzhi dang bcas te bdag gi ris su dbang pa'i grong khyer dang / grong rdal dang / grong 'dab dang / ri dang / ljongs dang / lung ba dang / lung phran dang / skyed mos
200a7(mdo sde): tshal dang / zhing dang / 'brog dang / 'bab chu dang / rdzing dang / mtshe'u dang / chu mig dang / 'brog dgon pa dang / nags tshal la sogs par kun tu byung zhing brtags
200b1(mdo sde): nas yul de phyogs kyi 'jigs pa dang / the tshom du bcas pa'i gnas sam/ g.yang zab bsdur mi rung ba'i gnas sam/ pha rol gyi dgra 'khras shing 'tshe ba'i gnas rnams su rgyal rigs
200b2(mdo sde): rgyal thabs spyi bo nas dbang bskur ba'i rgyal po chen pos rang gi nyams kyis dpags shing rnam pa thams cad du sbyangs te/ bde bar 'jog pa la sbyor ba dang / legs par bsrung zhing
200b3(mdo sde): brtan par byas pas gnas pa'i phyogs de dag mnyam pa las byar rung ba phas kyi dgra dang / grogs po ngan pa glags lta zhing 'khras pa'i gnas med par byas te/ 'jigs pa dang / bag tsha ba
200b4(mdo sde): bsal ba'i phyir yul de na gnas pa'i sems can thams cad mi bde ba'i sdug bsngal dang bral zhing rab tu bde zhing skyid par skyabs so/ /rigs kyi bu/ de ltar rgyal rigs rgyal thabs spyi
200b5(mdo sde): bo nas dbang bskur ba'i rgyal po chen po rgyal po'i 'khor lo bdun pa de dang ldan te/ 'khor lo de'i dbang gis bdag gi yul rab tu bde zhing skyid pa dang / phas rgol ba'i dgra dang / grogs
200b6(mdo sde): po ngan pa thams cad btul zhing lus bsrung ba'i nan tan la mkhas pas tshe'ang ring bar 'gyur ro/ /rigs kyi bu/ de ltar de bzhin du de bzhin gshegs pa'ang sangs rgyas kyi spyan
200b7(mdo sde): gyis yang dag pa ji lta ba bzhin du sems can thams cad kyi 'dod chags dang / zhe sdang dang / gti mug gi bsam pa gang dang ldan pa rab tu mkhyen to/ /yang dag pa ji lta ba bzhin
201a1(mdo sde): du nyon mongs pa rnam pa sna tshogs kyi nang mi mthun pa'ang rab tu mkhyen to/ /de bzhin gshegs pas de ltar mkhyen pas shin tu 'bad pa'i brtson 'grus
201a2(mdo sde): tshad med pa dang / thabs mkhas pa'i shugs kyis ci dang cis 'dul ba bzhin du ting nge 'dzin rnam pa sna tshogs sgrub pa'i sman dam pa byin pas sems can dag nyon mongs
201a3(mdo sde): pa'i nad bal ba la nan tan dang brtson 'grus byed du bcug go / sems can gang mi gtsang ba la rtog pa'i nyon mongs pa'i nad zhi bar 'os pa zhig na/ de la mi gtsang ba la
201a4(mdo sde): rtog pa'i sman sgom du bcug go / sems can gang tshangs pa'i gnas la nan tan byas pas nyon mongs pa'i nad zhi bar 'os pa zhig na tshangs pa'i gnas kyi sman sgom du
201a5(mdo sde): bcug go / sems can gang rten cing 'brel te 'byung ba bsgoms pas nyon mongs pa'i nad sel bar 'os pa zhig na/ de la rten cing 'brel te 'byung ba'i sman sgom du bcug go/
201a6(mdo sde): sems can gang dbugs bgrang ba yid la byas pas nad zhi bar 'os pa zhig na/ de la dbugs bgrang pa yid la bya ba'i sman sgom du bcug go /sems can gang rnam
201a7(mdo sde): par thar pa'i sgo gsum bsgoms pas nyon mongs pa'i nad zhi bar 'os pa zhig na/ de la rnam par thar pa'i sgo gsum gyi sman sgom du bcug go /sems can gang bsam
201b1(mdo sde): gtan bsgoms pas nyon mongs pa'i nad zhi bar 'os pa zhig na/ de la bsam gtan gyi sman sgom du bcug go /sems can gang gzugs med pa'i bsam gtan bsgoms pas
201b2(mdo sde): nyon mongs pa'i nad zhi bar 'os pa zhig na/ de la gzugs med pa'i bsam gtan sgom du bcug go /sems can gang dpa' bar 'gro ba'i ting nge 'dzin gyi bar bsgoms pas nyon mongs
201b3(mdo sde): pa'i nad zhi bar 'os pa zhig na/ de la dpa' bar 'gro ba'i ting nge 'dzin gyi sman sgom du bcug go /de bas na de bzhin gshegs pas sems can dag la de lta bu'i chos kyi sman gyis
201b4(mdo sde): sbyin pa mdzad do/ /snod du gyur pa'i sems can thams cad bdud rnam bzhi'i dbang du 'gyur bar mi mdzad do/ /snod du gyur pa'i sems can thams cad lha dang / mi'i theg pa la rgyab
201b5(mdo sde): kyis phyogs shing ngan song du gzhol bar mi mdzad do/ /de bzhin gshegs pa bla na med pa'i chos kyi sman dang / dkon mchog gsum gyi gdung myur du med par 'gyur bar mi mdzad
201b6(mdo sde): de| de ltar na de bzhin gshegs pas sems can rnams la de lta bu'i chos kyi sman gyi sbyin pa mdzad do/ /rigs kyi bu/ de bzhin gshegs pa de lta bu'i sangs rgyas kyi 'khor lo
201b7(mdo sde): bdun pa dang ldan te/ 'khor lo de'i dbang gis bla na med pa kun tu 'gro ba'i ye shes kyi spyod pas sems can thams cad la chos kyi sman rnam pa sna tshogs byin pa de sgom du btsud
202a1(mdo sde): na nyon mongs pa'i nad kun zhi zhing 'jigs pa med pa la bde bar gnas par 'gyur ro/ /'jigs pa med pas nga ni drang srong chen po'i gnas su bzhugs
202a2(mdo sde): te| sangs rgyas kyi 'khor lo bskor nas lha dang / bdud du bcas pa'i mu stegs can log par smra ba thams cad btul te/ 'khor mang po'i dkyil 'khor du seng ge'i sgra sgrogs so/ /
202a3(mdo sde): rigs kyi bu/ 'di lta ste/ rgyal rigs rgyal thabs spyi bo nas dbang bskur ba'i rgyal po chen po bdag dang / gzhan gyi rigs dang / thog ma btsas pa dang / gzhon nu'i tshe rtse ba la sogs
202a4(mdo sde): pa thams cad la dran pa mngon par bzhag ces sems so/ /'di lta ste/ gnas gang du thog ma btsas pa dang / khrus byas pa dang / bang du blangs shing nu zho snun pa dang / lus
202a5(mdo sde): dang | yan lag gi tshogs mnyes pa dang / dga' bzhin du rtse ba dang / sa dang / bye ma la rtse ba dang / 'khor dang bcas te bag med pa rnam pa mang pos rtse ba dang / rtsal sbyong ba dang / de
202a6(mdo sde): ma yin pa'i las rnam pa gzhan byed pa dang / rgyal po gzhan gyi yul du rgyu zhing 'gro ba dang / rgyal po'i bya ba sgrub pa dang / rgyal po'i las byed pa dang / rgyal tsha ba byed pa dang / rgyal
202a7(mdo sde): thabs thob nas dbang du gyur te bde ba'i longs spyod chen po myong ba dang / grags pa chen pos phyogs kun tu grags pa dang / dngos po de dag la sogs pa bsams te dran nas
202b1(mdo sde): rgyal po snga ma'i chos lugs yang dag pa rnam par gzhag nas de na gnas pa'i sems can thams cad la 'tshe skyong ste/ bdag gi srid 'dzin cing pha rol mi 'tsho'o/ /rigs kyi bu/
202b2(mdo sde): rgyal rigs rgyal thabs spyi bo nas dbang bskur ba'i rgyal po chen po de ltar rgyal po'i 'khor lo brgyad pa 'di dang ldan te/ 'khor lo de'i dbang gis bdag gi yul rab tu bde zhing skyid
202b3(mdo sde): pa dang / phas rgol ba'i dgra dang / grogs po ngan pa thams cad btul te lus bsrung ba'i nan tan la mkhas pas tshe'ang ring bar 'gyur ro/ /rigs kyi bu/ de ltar de bzhin gshegs
202b4(mdo sde): pa| yang 'khor gyi dkyil 'khor na bzhugs pa'i tshe bdag dang / pha rol po gzhan gyi sngon gyi skye ba tshad med pa snyed na ci byas pa'i dngos po kun dgongs so/ /'di lta ste/ skye ba gcig dang /
202b5(mdo sde): skye ba gnyis dang / skye ba gsum nas skye ba tshad med pa brgya stong gi bar gyi ci byas pa'i dngos po kun dgongs so/ /de bzhin du bskal pa 'grub pa dgongs pa nas bskal pa 'jig
202b6(mdo sde): pa'ang dgongs so/ /bskal pa chad med pa 'grub pa dang / bskal pa tshad med pa 'jig pa'i bar du thams cad dgongs te/ 'di ni sngon 'das pa'i dus na che ge mo zhig na 'dug 'dug
202b7(mdo sde): ste rigs ni 'di zhes bya'o/ /ming ni 'di zhes bya'o/ /rus ni 'di zhes bya'o/ /kha zas ni 'di za za'o/ /bde ba dang / sdug bsngal yang 'di dag myong ngo / /tshe ni 'di snyed cig go /'di snyed kyi
203a1(mdo sde): bar du 'dug 'dug go / tshe'i mthar thug pa na che ge mo zhig tu tshe 'phos nas 'di dag tu skyes so/ /'di dag tu tshe 'phos nas che ge mo zhig tu skyes pa la
203a2(mdo sde): sogs pa dngos po tshad dpag tu med pa kun dgongs pas sems can gyi dbang po so so ji lta ba bzhin du dam pa'i chos ston te/ phan pa dang / bde ba'i don mdzad do/ /rigs kyi bu/ nga
203a3(mdo sde): de ltar de bzhin du sangs rgyas kyi 'khor lo brgyad pa 'di dang ldan te/ 'khor lo de'i dbang gis sems can tshad med pa la phan pa dang / bde ba'i don gyis 'jigs pa med pa la bde
203a4(mdo sde): par bkod do/ /'jigs pa med pas nga ni drang srong chen po'i gnas su bzhugs te/ sangs rgyas kyi 'khor lo bskor nas lha dang / bdud du bcas pa'i mu stegs can la sogs pa log
203a5(mdo sde): par smra ba thams cad btul te/ 'khor mang po'i dkyil 'khor du seng ge'i sgra sgrogs so/ /rigs kyi bu/ 'di lta ste/ rgyal rigs rgyal thabs spyi bo nas dbang bskur ba'i rgyal po
203a6(mdo sde): chen po ni bsams pa bzhin du bdag gi ris na gnas pa'i sems can gyi rigs dang / rus dang / rtsal ci yod pa dang / las kyi dngos po ci byed pa dang / 'di nas tshe 'phos nas gang
203a7(mdo sde): du skye ba dang / rgyu dang / 'bras bu bzang ngan gyi khyad par mi mthun pa kun shin tu rtog go /sems can gang su'i khyim du skyes na rtul phod cing dpa' ba dang / zhan cing sdar ba dang / bzo rtsal
203b1(mdo sde): bslabs na lobs pa dang / mi lobs pa dang / las ci byed pa dang / dge ba byed pa dang / sdig pa byed pa dang / phyug cing btsan pa dang / dbul zhing nyen pa dang / mdzes pa dang / mi mdzes
203b2(mdo sde): pa la sogs pa kun shes pa nas tshe 'pho ba'i bar du kun shes te/ gang su zhig las ma zad par 'chi ba dang / gang ni las zad de 'chi ba dang / gang ni rgyal po'i khrims 'gal nas
203b3(mdo sde): bsad pa dang / gang ni dgras bsad pa dang / gang ni lcag gis gzhus pas 'chi ba dang / gang ni btson rar bcug pas 'chi ba dang / gang ni bzo rtsal sbyong ba'i phyir 'chi ba dang / gang
203b4(mdo sde): ni phas rgol ba'i dgra'i g.yul ngor 'chi ba dang / gang ni rtsod cing 'thabs nas 'chi ba dang / gang ni nor dbyig srung ba'i phyir 'chi ba dang / gang ni 'dod chags kyi dbang gis 'chi ba dang /
203b5(mdo sde): gang ni khong khro zhing 'khon du 'dzin pa'i phyir 'chi ba dang / gang ni ngal chad nas 'chi ba dang / gang ni ltogs te 'chi ba dang / gang ni nyes pa'i skyon dang bcas te 'chi ba dang / gang ni skyon
203b6(mdo sde): med par 'chi ba dang / gang ni rgas 'khogs te 'chi ba dang / gang ni dar la bab ste 'chi ba dang / gang ni gzhon nu byis pa'i tshe 'chi ba dang / gang ni dge ba'i las rnam pa mang po byas nas 'chi
203b7(mdo sde): ba dang / gang ni mi dge ba'i las rnam pa mang po byas te 'chi ba dag kyang rab tu shes so/ /sems can gang ni dge ba sbyad pa'i rgyus shi na'ang mtho ris su skye bar 'gyur ba'ang shes te/ sems
204a1(mdo sde): can gang ni mi dge ba sbyad pa'i rgyus tshe 'phos nas ngan song du skye bar 'gyur ba'ang rab tu shes so/ /de ltar dngos po de dag kun rab tu shes pas 'di snyam
204a2(mdo sde): du bdag kyang brtson pa'i sbyor ba la lus dge ba dang / ngag dge ba dang / yid dge ba la spyod pa la shin tu brtson par bya'o snyam du sems so/ /bdag gis thabs rnam pa sna tshogs
204a3(mdo sde): kyis sbyin pa la goms par bya ba dang / zhi zhing dul bar bya ste tshe 'phos nas gnas bzang por skye bar bya yi/ ngan song du ltung bar mi bya'o snyam du sems so/ /de ltar rgyal rigs
204a4(mdo sde): rgyal thabs spyi bo nas dbang bskur ba'i rgyal po chen po de lta bu'i dngos po bsams nas shin tu 'bad pa'i brtson 'grus kyis lus dang / ngag dang / yid gsum gyis dge ba spyod pa
204a5(mdo sde): las shin tu rtsol te/ rtag tu sbyin pa spyod pa ni/ 'di lta ste/ zas dang / skom dang / gos dang / bal glang dang / rta dang / bzhon pa'i theg pa dang / mal cha dang / nad kyi gsos
204a6(mdo sde): sman dang / khang khyim dang / mar me dang / sgron me dang / de ma yin pa 'tsho ba'i yo byad thams cad dang / bran dang / las byed pa'i mi dang / gzhan yang / rin po che dang / nor
204a7(mdo sde): dbyig rnam pa sna tshogs dang / mgo dang / mig dang / lag pa dang / rkang pa nas lus dang / srog gi bar du phangs pa med par thams cad gtong ngo / /srog gcod pa yongs su
204b1(mdo sde): spong ba nas ma byin par len pa dang / 'dod pas log par g.yem pa dang / brdzun du smra ba dang / ngag rtsub bor smra ba dang / tshig kyal ba dang / phra ma dang / 'dod chags dang / zhe sdang
204b2(mdo sde): dang | log par lta ba'i bar du yongs su spong ngo / /de'i rgyu de'i rkyen gyis rgyal rigs rgyal thabs spyi bo nas dbang bskur ba'i rgyal po chen po yon tan gyi khyad par rnam pa bcu thob bo/ /bcu
204b3(mdo sde): gang zhe na/ 'di lta ste/ grags pa chen po dang ldan pa yin/ nor rin po che dang ldan pa yin/ mtshan phun sum tshogs pa dang ldan pa yin/ 'khor mang po dang ldan pa yin/ mi bde ba
204b4(mdo sde): dang | nad med pa yin/ 'khor dang / gnyen bshes kun shes rab rno zhing mang du thos pa yin/ yang dag pa dang / yang dag pa'i spyod pa can la sten cing mchod pa byed pa yin/ phyogs bcu kun tu shin
204b5(mdo sde): tu snyan pas rgya cher grags pa yin/ gzi brjid chen po'i mthu dang ldan pa'i lhas rtag tu srung ba yin/ tshe 'phos par gyur na'ang mtho ris kyi lhar skye zhing rtag tu gnas bzang por rab tu
204b6(mdo sde): bde ba'i longs spyod dang ldan pa yin no/ /rigs kyi bu/ rgyal rigs rgyal thabs spyi bo nas dbang bskur ba'i rgyal po chen po de ltar 'khor lo dgu pa 'di dang ldan te/ 'khor lo
204b7(mdo sde): de dang ldan pa'i dbang gis bdag gi yul rab tu bde zhing skyid pa dang / phas rgol ba'i dgra dang / grogs po ngan pa thams cad btul te lus bsrung ba'i nan tan la mkhas pas tshe'ang
205a1(mdo sde): ring bar 'gyur ro/ /rigs kyi bu/ de ltar de bzhin du de bzhin gshegs pa'ang yang dag pa ji lta ba bzhin du sems can thams cad kyi skye ba dang /
205a2(mdo sde): 'chi 'pho ba'i dngos po kun mkhyen to/ /yang dag pa ji lta ba bzhin du sems can gang ni lus mi dge ba spyod pa dang ldan/ sems can gang ni ngag mi dge ba spyod pa dang ldan/ sems
205a3(mdo sde): can gang ni yid mi dge ba spyod pa dang ldan zhing 'phags pa rnams la dbang za ste/ ngan par lta ba dang ldan pas ngan par lta ba'i dbang gis tshe 'phos nas ngan song du ltung ba dang /
205a4(mdo sde): gang na sems can dmyal bar ltung ba dang / gang ni byol song gi skye gnas su skye ba dang / gang ni yi dwags su skye ba'ang rab tu mkhyen to/ /sems can gang ni lus dge ba spyod
205a5(mdo sde): pa dang ldan/ gang ni ngag dge ba spyod pa dang ldan/ gang ni yid dge ba spyod pa dang ldan zhing 'phags pa rnams la dbang mi za ba dang / yang dag par lta ba dang ldan te/ yang dag par
205a6(mdo sde): lta ba'i rkyen gyis tshe 'phos nas mtho ris kyi lhar skye ba dang / mir skye ba dang / zag pa zad par 'gyur ba'ang rab tu mkhyen to/ /de ltar de bzhin gshegs pas yang dag pa ji lta ba bzhin
205a7(mdo sde): du mkhyen pas sems can de dag la byams pa dang / snying rje chen po bskyed de/ shin tu 'bad pa'i brtson 'grus kyis cho 'phrul rnam pa gsum mngon par bstan te/ sems can de
205b1(mdo sde): dag sangs rgyas kyis bstan pa'i chos dang / 'dul ba la phyogs shing / 'jig rten dang / 'jig rten las 'das pa'i dad pa la bkod do/ /gsum gang zhe na/ 'di lta ste/ mngon par shes
205b2(mdo sde): pa'i cho 'phrul dang / chos ston pa'i cho 'phrul dang / pha rol gyi sems shes pa'i cho 'phrul lo/ /cho 'phrul rnam pa de gsum gyis sems can de dag bskul nas bstan pa la bkod
205b3(mdo sde): de| 'jig rten dang / 'jig rten las 'da' ba'i dad pa thob par byas nas/ srid pa na 'khor ba'i sems can thams cad rnam par grol bar mdzad do/ /rigs kyi bu/ nga de ltar sangs
205b4(mdo sde): rgyas kyi 'khor lo dgu pa 'di dag dang ldan te/ 'khor lo de'i dbang gis sems can tshad med pa la phan pa dang / bde ba'i don gyis 'jigs pa med pa la bde bar bkod do/ /'jigs
205b5(mdo sde): pa med pas nga ni drang srong chen po'i gnas su bzhugs te/ sangs rgyas kyi 'khor lo bskor nas lha dang / bdud du bcas pa'i mu stegs can log par lta ba thams cad btul te/ 'khor gyi
205b6(mdo sde): dkyil 'khor du seng ge'i sgra sgrogs so/ /rigs kyi bu/ 'di lta ste/ rgyal rigs rgyal thabs spyi bo nas dbang bskur ba'i rgyal po chen po ni gling bzhi pa'i sems can tshad med pa'i
205b7(mdo sde): lus kyi nad rnam pa sna tshogs bsal pa'i phyir rgyal thabs btang nas spos chus lus bkrus nas gos gtsang ma sar ba gyon nas lus drang por bsrang ste/ sems can thams cad
206a1(mdo sde): la byams pa dang / snying rje dang / mnyam pa'i sems yid la byas te/ nad thams cad las thar par bya ba'i phyir me tog dang / spos dang / rol mo rnam pa
206a2(mdo sde): sna tshogs dang / de ma yin pa'i mchod pa'i yo byad rnam pa sna tshogs mang pos mthu tshe ba gzi brjid dang ldan pa'i lha thams cad la mchod pa byed do/ /de'i tshe na lha'i dbang
206a3(mdo sde): po dang / klu'i dbang po nas lto 'phye chen po'i dbang po'i bar du thams cad kyis de ltar shes nas gcig la gcig 'di skad ces zer ro/ /rgyal rigs rgyal thabs spyi bo nas
206a4(mdo sde): dbang bskur ba'i rgyal po chen po 'di yon tan dang ldan te/ gzi brjid che bas na gling bzhi la dbang ba'i 'khor los bsgyur ba'i rgyal por 'os kyi/ bdag cag gis der dong la
206a5(mdo sde): gling bzhi la dbang ba'i rgyal por dbang bskur ba dang / sems can rnams nad med cing bde bar bya ba'i phyir 'dong ngo zhes smras nas/ lha'i dbang po nas lto 'phye chen po'i dbang
206a6(mdo sde): po'i bar du thams cad lhags nas/ rgyal rigs rgyal thabs spyi bo nas dbang bskur ba'i rgyal po chen po de 'khor los bsgyur ba'i rgyal por dbang bskur te/ rin po che sna
206a7(mdo sde): bdun dang ldan pa dang / gling bzhi la dbang byed pa dang / bu stong dang ldan te thams cad dpa' brtul phod pa dang / mdzes shing yid du 'ong ba dang / phas rgol ba'i dgra thul ba
206b1(mdo sde): dang / dbang bar gyur pa'i sa chen po de ltar rgya mtsho'i mtha' nas pho brang du thug gi bar du mtshon cha mi spyod cing thams cad dam pa'i chos spyod de bde skyid par byas so/ /rigs kyi bu/
206b2(mdo sde): rgyal rigs rgyal thabs spyi bo nas dbang bskur ba'i rgyal po chen po de ltar 'khor lo bcu pa 'di dang ldan te/ 'khor lo de'i dbang gis gling chen po bzhi nas phyogs mtshams brgyad
206b3(mdo sde): dang | gling phran brgyad khri bzhi stong dag na sems can ji snyed gnas pa de dag thams cad dge ba bcu'i las kyi lam la gnas shing / bdag gi lus shin tu srung ba dang / tshe'ang ring
206b4(mdo sde): bar 'gyur ro/ /tshe 'phos nas kyang mtho ris kyi lhar skye zhing longs spyod dam pa dang ldan par 'gyur ro/ /rigs kyi bu/ de ltar de bzhin du de bzhin gshegs pa'ang sngon byang chub sems
206b5(mdo sde): dpa'i tshe na bdag dang / gzhan gyi lus la nyon mongs pa'i nad rnam pa tshad med pa snyed yod par mkhyen nas ting nge 'dzin gyi spos chus ni lus bkrus bden pa'i chos dang / byams pa chen po dang /
206b6(mdo sde): snying rje chen po'i chus khrus byas pa khrel ba dang / 'dzem pa'i gos gyon nas phyogs bcu'i sangs rgyas bcom ldan 'das thams cad kyis bsam gtan dang / snyoms par 'jug pa dang / brtson
206b7(mdo sde): 'grus dang / thabs dang / shes rab dang / byams pa dang / thugs rjes rjes su bzung ste thams cad kyis gsung mthun par/ 'di skad du/ skyes bu chen po 'di ni bsod nams dang / ye
207a1(mdo sde): shes chen po'i tshogs kyis yongs su brgyan pa'i snod du gyur pas rnam par thar pa gsum dang / mi 'jigs pa bzhi dang / de bzhin gshegs pa'i stobs
207a2(mdo sde): bcu dang / sangs rgyas kyi chos ma 'dres pa bco brgyad kyi snod du gyur pa'o/ /bla na med pa thams cad mkhyen pa'i ye shes thob pa'i gnas byams pa chen po dang / snying rje chen po yongs su
207a3(mdo sde): rdzogs pa/ sems can thams cad la phan pa dang / bde ba'i don byed pa la spro ba/ sangs rgyas rin po che tshol ba'i tshong dpon du gyur pa/ 'khor bas sdug bsngal ba'i sems can yongs
207a4(mdo sde): su sgrol ba/ sems can la mya ngan las 'da' ba'i bde ba chen po rab tu stobs pa yin te/ bdag cag sangs rgyas bcom ldan 'das thams cad bden pa'i gsung gis ci
207a5(mdo sde): dang | ci 'dod pa de dag thams cad byin te/ yang dag par rdzogs pa'i byang chub tu mngon par rdzogs par sangs rgyas nas bla na med pa'i chos thob nas chos kyi rgyal po chen por
207a6(mdo sde): gyur te/ nga de'i tshe na bsod nams dang / ye shes kyi tshogs la brten te shin tu brtan pa'i brtson 'grus kyis 'phags pa'i bden pa bzhi yang dag pa ji lta ba bzhin du chud nas bla
207a7(mdo sde): na med pa yang dag par rdzogs pa'i byang chub tu mngon par sangs rgyas so/ /rigs kyi bu/ ji ltar 'khor los bsgyur ba'i rgyal po gling bzhi la dbang sgyur ba bzhin du de bzhin
207b1(mdo sde): gshegs pa yang bsam gtan bzhi dang / gzugs med pa'i ting nge 'dzin bzhi dang / tshangs pa'i gnas bzhi dang / so so yang dag par rig pa bzhi dang / /'phags pa'i bden
207b2(mdo sde): pa bzhi dang / 'jigs pa med pa bzhi dang / de bzhin gshegs pa'i stobs bcu dang / sangs rgyas kyi chos ma 'dres pa bco brgyad dang / rnam pa thams cad mkhyen pa'i ye shes
207b3(mdo sde): la dbang du gyur to/ /ji ltar 'khor los bsgyur ba'i rgyal po rin po che sna bdun dang ldan pa ltar/ de bzhin gshegs pa'ang byang chub kyi yan lag rnam pa bdun dang ldan no/ /ji
207b4(mdo sde): ltar 'khor los bsgyur ba'i rgyal po bu stong dang ldan te thams cad dpa' zhing brtul phod pa/ mdzes shing yid du 'ong bas pha rol po'i dgra thams cad thul ba bzhin du de bzhin gshegs
207b5(mdo sde): pa'ang dang por 'phags pa cang shes kauN+Di n+ya nas tha mar tshe dang ldan pa rab tu bzang po dang / rab des la sogs pa nyan thos kyi 'khor chen po sangs rgyas kyi thugs las byung ba/ bcom
207b6(mdo sde): ldan 'das kyi gsung las skyes pa/ bstan pa'i chos las skyes pa/ sangs rgyas kyi chos thob pa dag yod de/ zag pa yongs su zad pa'i phyir dpa' la rtsal che ba zhes bya/ tshangs pa'i
207b7(mdo sde): gnas bzhi dang ldan pas mdzes shing yid du 'ong ba zhes bya/ lha'i bdud dang / mu stegs can thul bas phas rgol ba'i dgra thul ba zhes bya'o/ /ji ltar 'khor los bsgyur ba'i rgyal po
208a1(mdo sde): gling phran brgyad khri bzhi stong 'dul zhing ston pa bzhin du/ de bzhin gshegs pa'ang dzam+bu'i gling bye ba phrag brgya dang / nub kyi ba glang spyod bye ba phrag brgya
208a2(mdo sde): dang | shar gyi lus 'phags bye ba phrag brgya dang / byang gi sgra mi snyan bye ba phrag brgya dang / rgya mtsho chen po bye ba brag brgya dang / ri rab lhun po bye ba phrag brgya dang / rgyal chen ris bzhi bye
208a3(mdo sde): ba phrag brgya dang / 'du shes med 'du shes med min skye mched bye ba phrag brgya dang / khor yug chen po bye ba phrag brgya de dag sangs rgyas kyi zhing shin tu rgya che ba gcig tu gyur par gsung
208a4(mdo sde): gis dbang sgyur ba la mnga' brnyes par gyur to/ /rigs kyi bu/ nga 'di ltar sangs rgyas kyi 'khor lo bcu pa 'di dang ldan te/ 'khor lo de'i dbang gis yang dag pa ji lta ba bzhin du bdag
208a5(mdo sde): dang gzhan gyi lus kyi zag pa thams cad yongs su zad pa mkhyen nas/ sems can tshad med pa la phan pa dang / bde ba'i don gyis 'jigs pa med pa la bde bar bkod do/ /'jigs
208a6(mdo sde): pa med pas nga ni drang srong chen po'i gnas su bzhugs te/ sangs rgyas kyi 'khor lo bskor nas lha dang / bdud du bcas pa'i mu stegs can log par smra ba thams cad btul te/
208a7(mdo sde): 'khor mang po'i nang du seng ge'i sgra sgrogs so/ /rigs kyi bu/ nga ni de ltar sangs rgyas kyi 'khor lo bcu pa 'di dag dang ldan te/ sngon gyi smon lam gyi shugs kyis sangs rgyas kyi
208b1(mdo sde): zhing rnyog pa lnga can gyi sems can thams cad rnam par dkar ba'i chos rnams nyams pa/ 'phags pa'i nor bdun gyis brel ba/ mkhas pa dag dang ring du gyur pa/ rtag pa dang / chad
208b2(mdo sde): pa'i dra bas kun glags shing zil gyis non pa/ ngan song du 'gro ba'i shing rta la spro zhing dga' ba skyed pa/ phyi ma'i sdug bsngal gyis mi 'jigs pa/ rtag tu kun nas khebs pa'i ma rig
208b3(mdo sde): pa'i mun par gnas pa la dad pa/ mi dge ba bcu'i las kyi lam rdzogs par byed pa/ mtshams med pa lnga'i las byed pa/ dam pa'i chos la skur cing 'phags pa la dbang za ba/ dge
208b4(mdo sde): ba'i chos thams cad ring du spong ba/ mi dge ba'i chos rdzogs par byed pa 'dir bzhugs te/ nga ni sangs rgyas kyi 'khor lo rnam pa bcu po 'di dang ldan pas 'jigs pa med par bde
208b5(mdo sde): bar gnas so/ /'jigs pa med pas nga ni drang srong chen po'i gnas su bzhugs te/ sangs rgyas kyi 'khor lo bskor nas lha dang / bdud du bcas pa'i mu stegs can log par smra ba
208b6(mdo sde): thams cad btul to/ /sems can thams cad kyi rigs la rdo rje ltar sra ba'i nyon mongs pa thams cad bcom nas ci dang / cis 'dul ba bzhin du snod du gyur ba'i sems can thams cad
208b7(mdo sde): theg pa gsum las phyir mi ldog par rnam par bzhag go / de nas 'khor de'i nang nas 'dul ba'i byang chub sems dpa' sems dpa' chen po thams cad dang / nyan thos kyi dge
209a1(mdo sde): 'dun thams cad dang / lha dang / klu'i 'khor thams cad nas/ lus srul po dang / mi dang / mi ma yin pa la sogs pa'i bar du 'khor mang po thams
209a2(mdo sde): cad rab tu dga' nas/ skad mthun par legs so zhes smras te/ spos kyi char chen po rab tu phab bo/ /me tog gi char chen po'ang rab tu phab bo/ /rin po che'i char chen po'ang rab tu
209a3(mdo sde): phab bo/ /na bza'i char chen po'ang rab tu phab ste/ brgya stong sa chen po 'di'ang rab tu g.yos so/ /de ltar sangs rgyas kyi 'khor lo rnam pa bcu po 'di bshad pa'i tshe/ 'khor gyi dkyil
209a4(mdo sde): 'khor de'i nang na byang chub sems dpa' sems dpa' chen po bye ba khrag khrig brgyad cu rtsa bzhi snyed kyis mi skye ba'i chos la bzod pa thob bo/ /gzhan yang / byang chub sems dpa'
209a5(mdo sde): sems dpa' chen po tshad med pa snyed kyis gzungs dang / ting nge 'dzin dang / bzod pa dag thob bo/ /gzhan yang / sems can tshad med grangs med pa snyed kyis bla na med pa yang
209a6(mdo sde): dag par rdzogs pa'i byang chub tu sems bskyed de phyir mi ldog par gyur to/ /gzhan yang / sems can tshad med grangs med pa snyed kyis 'bras bu thob par gyur to/ /'dus pa
209a7(mdo sde): chen po las/ byang chub sems dpa' sems dpa' chen po'i sa'i snying po 'khor lo bcu pa zhes bya ba las 'khor lo bcu'i le'u ste gnyis so// //bam po
209b1(mdo sde): gsum pa/ de nas 'khor gyi dkyil 'khor de'i nang na tshangs pa chen po lha'i snying po zhes bya ba dge ba'i rtsa ba shin tu bskyed pa/ sa bcu non pa/ byang chub sems dpa' sems dpa' chen
209b2(mdo sde): po'i yon tan dang ldan pa zhig stan las langs nas thal mo sbyar te/ bcom ldan 'das kyi zhabs la spyi bos phyag btsal nas tshigs su bcad pa 'di dag smras so/ /shes rab rgya mtsho yon
209b3(mdo sde): tan mdzod can la/ /bdag gis the tshom zhu zhing gsol bar bgyi/ /shes rab rgya mtsho thugs rjes skabs phye ste/ /bdag gi rtog pa'i the tshom bsal bar gsol/ /bdag cag skom
209b4(mdo sde): gyis shin tu gdungs pa ltar/ /yon tan snying po mchog gi chos ro dang / /phul du gyur pa don dam chos kyi ro/ /'khor du gyur pa thams cad thos par smon/ /bcom ldan 'das
209b5(mdo sde): kyis tshangs pa chen po lha'i snying po la 'di skad ces bka' stsal to/ /khyod kyis de bzhin gshegs pa la ci dang / ci 'dod pa dris shig dang / ngas dris pa de dang / de'i lung bstan pas
209b6(mdo sde): khyod kyi sems rangs par bya'o/ /tshangs pa chen pos gsol pa/ bcom ldan 'das/ de ltar bgyi'o zhes gsol nas tshigs su bcad de zhus pa/ shes rab ldan zhing ting 'dzin rab
209b7(mdo sde): bsgoms te/ /bdag med pa la bde bar gnas pa'i rnams/ /'on te dam pa'i don la gnas bgyi'am/ /'on te 'khor ba'i 'khor bar gnas par bgyi/ /nyin mtshan chos mchog
210a1(mdo sde): dam pa de dag la/ /'don cing goms par bgyid de rtsol ba dag /'on te nyon mongs mtsho las rgal bgyi'am/ /'on ta ma ngan song dag tu ltung bar bgyi//
210a2(mdo sde): bsod nams byed la shin tu 'bad rtsol ba/ /nges par mya ngan 'da' la gzhol 'gyur ram/ /'on te 'khor ba'i 'khor bar gnas 'gyur ram/ /'on te ngan song dag tu ltung
210a3(mdo sde): bar 'gyur/ /shes rab ldan pa'i rgyal thabs dbang bskur te/ /'khor lo rnam pa bcu dang ldan pa dag /'on te 'khor ba'i nang du 'bying 'gyur ram/ /'on te sangs rgyas 'bras
210a4(mdo sde): bu thob par 'gyur/ /kun nas nyon mongs pas ni glags pa'i sems/ /nyon mongs mang pos 'khrul bar gyur pa dag /ji ltar sems ni yongs su dag par sbyang / /sgom dang 'don
210a5(mdo sde): pa'i las dag ji ltar bgyi/ /de nas bcom ldan 'das kyis tshangs pa chen po lha'i snying po de la 'di skad ces bka' stsal to/ /legs so/ /don de dag legs par zhu bar spobs ba
210a6(mdo sde): legs te/ khyod ni chos 'di dag la shin tu nan tan byed pa'o/ /khyod ni spyod pa thams cad yongs su rdzogs pa'o/ /khyod ni sngon 'das pa'i sangs rgyas bcom ldan 'das klung gang+gA'i
210a7(mdo sde): bye ma snyed la sgo gsum yongs su sbyang ba'o/ /dam pa'i chos spel ba'o/ /dkon mchog gsum gyi gdung 'tshob pa ste/ de'ang sems can tshad med pa la phan pa dang / bde ba'i
210b1(mdo sde): don gyi phyir de bzhin gshegs pa la don zab mo 'di dag dris pa legs so/ /rigs kyi bu/ 'di lta ste/ shes pa brda sprod pa chen po gnas pa dang / spyad par mi bya ba'i chos yod de/
210b2(mdo sde): sngon 'das pa'i sangs rgyas bcom ldan 'das thams cad kyis kyang sems can thams cad yongs su smin par bya ba dang / 'khor ba las skyo bar bya ba dang / las dang / nyon mongs pa yongs
210b3(mdo sde): su bcad pa dang / theg pa gsum myur du yongs su rdzogs par bya ba'i phyir shes pa brda sprod pa chen po gnas pa dang / spyad par mi bya ba'i chos 'di gsungs so/ /da ltar phyogs bcu
210b4(mdo sde): na bzhugs pa'i sangs rgyas bcom ldan 'das thams cad kyis kyang sems can thams cad yongs su smin par bya ba dang / 'khor ba las skyo bar bya ba dang / las dang / nyon mongs pa
210b5(mdo sde): yongs su bcad pa dang / theg pa gsum myur du yongs su rdzogs par bya ba'i phyir shes pa brda sprod pa chen po gnas pa dang / spyad par mi bya ba'i chos 'di la gnas pa gsung ngo / /ma
210b6(mdo sde): 'ongs pa'i sangs rgyas bcom ldan 'das thams cad kyang sems can thams cad yongs su smin par bya ba dang / 'khor ba las skyo bar bya ba dang / las dang / nyon mongs pa yongs su
210b7(mdo sde): gcad par bya ba dang / theg pa gsum myur du yongs su rdzogs par bya ba'i phyir shes pa brda sprod pa chen po gnas pa dang / spyod par mi bya ba'i chos 'di la gnas par bya ba 'di dag
211a1(mdo sde): gsung bar 'gyur ro/ /khyod kyis sngon 'das pa'i de bzhin gshegs pa rnams las shes pa brda sprod pa chen po gnas pa dang / spyad par mi bya ba'i
211a2(mdo sde): chos 'di la gnas par bya ba 'di rdzogs par thos pa de ngas kyang sems can thams cad yongs su smin par bya ba dang / 'khor ba las skyo bar bya ba dang / las dang / nyon mongs pa
211a3(mdo sde): yongs su gcad pa dang / theg pa gsum myur du yongs su rdzogs par bya ba'i phyir shes pa brda sprod pa chen po gnas pa dang / spyad par mi bya ba'i chos 'di la gnas par bya ba
211a4(mdo sde): 'di la bstan par bya yi/ de bas na skyes bu dam pa khyod kyis legs par nyon la yid la zungs shig dang bstan par bya'o/ /bcom ldan 'das/ de ltar bgyi'o zhes gsol nas/
211a5(mdo sde): tshangs pa chen po lha'i snying po bcom ldan 'das la phyir nyan to/ /bcom ldan 'das kyis tshangs pa chen po lha'i snying po la bka' stsal pa/ gnas pa dang / spyad par mi bya ba'i chos
211a6(mdo sde): rnam pa bcu yod de/ gal te rnal 'byor can dag spyod pa ngan pa 'di las 'ga' tsam gyi rjes su zhugs na'ang 'dod pa'i khams kyi dge ba'i rtsa ba tsam yang yongs su mi 'grub bo/ /ji
211a7(mdo sde): ste sngar grub na'ang de ma thag tu phyir stor cing nyams par gyur na gzugs dang / gzugs med pa'i ting nge 'dzin nas theg pa gsum dang / theg pa gcig gi bar du thob par 'gyur ba
211b1(mdo sde): lta ci smos/ bcu gang zhe na/ 'di lta ste/ 'jig rten na kha cig ting nge 'dzin sgom 'dod kyang 'tsho ba'i yo byad kyis brel pas tshol ba'i rkyen gyis nyon mongs pa dang / kha cig ni ting nge
211b2(mdo sde): 'dzin sgom 'dod kyang tshul khrims nyams shing kha na ma thob mang po byed pa dang / kha cig ni ting nge 'dzin sgom 'dod kyang phyin ci log tu lta zhing 'jig rten gyi ltas bzang ngan la chags
211b3(mdo sde): te lus dang / sems ma dul ba dang / kha cig ni ting nge 'dzin sgom 'dod kyang sems g.yo zhing rgod pas 'phags pa la ma gzhol te dbang po rgod pa dang / kha cig ni ting nge 'dzin sgom 'dod
211b4(mdo sde): kyang phra ma byed pa la dga' bas dbyen byed pa dang / kha cig ni ting nge 'dzin sgom 'dod kyang ngag rtsub pos 'phags pa la smod cing dbang za ba dang / kha cig ni ting nge 'dzin sgom 'dod kyang tshig
211b5(mdo sde): kyal pa dang / brdzun du smra ba dang / kha cig ni ting nge 'dzin sgom 'dod kyang 'dod chags dang / phrag dog gis gzhan gyi khe dang / bsti stang dang / rnyed pa la mi dga' ba dang / kha cig ni ting
211b6(mdo sde): nge 'dzin sgom 'dod kyang zhe sdang dang bcas pas sems can la gnod sems skyes pa dang / kha cig ni ting nge 'dzin sgom 'dod kyang log par lta ba dang bcas pas rgyu dang 'bras bu med
211b7(mdo sde): par lta ba'o/ /tshangs pa chen po/ de ltar shes par bya ste/ 'di dag ni gnas pa dang / spyad par mi bya ba'i chos rnam pa bcu zhes bya'o/ /gal te ting nge 'dzin sgom pa dag spyod pa ngan pa 'di
212a1(mdo sde): dag las 'ga' tsam gyi rjes su zhugs na 'dod pa'i khams kyi dge ba'ang yongs su mi 'grub bo/ /ji ste sngar grub na'ang de ma theg tu stor cing nyams par
212a2(mdo sde): 'gyur na gzugs dang / gzugs med pa'i ting nge 'dzin dang / theg pa gsum dang / gcig thob par 'gyur pa lta ci smos/ tshangs pa chen po/ gzhan yang / gnas pa dang / spyad par mi bya
212a3(mdo sde): ba'i chos rnam pa bcu yod do/ ting nge 'dzin sgom pa dag spyod pa ngan pa 'di dag las 'ga' zhig dang ldan na ting nge 'dzin yongs su mi 'grub bo/ /ji ste sngar grub na'ang de ma thag tu
212a4(mdo sde): stor cing nyams par 'gyur ro/ /bcu gang zhe na/ 'di lta ste/ las su bya ba'i dngos po la dga' zhing chags pa dang / bre mo'i gtam la dga' zhing chags pa dang / gnyid kyis
212a5(mdo sde): log pa la dga' zhing chags pa dang / zang zing tshol ba la dga' zhing chags pa dang / gzugs bzang po la dga' zhing chags pa dang / sgra snyan pa la dga' zhing chags pa dang /
212a6(mdo sde): dri zhim po la dga' zhing chags pa dang / ro zhim po la dga' zhing chags pa dang / reg bya 'jam po la dga' zhing chags pa dang / rtog pa dang / dpyod pa la dga' zhing chags
212a7(mdo sde): pa'o| |tshangs pa chen po/ de ltar shes par bya ste/ gnas pa dang / spyad par mi bya ba'i chos rnam pa bcu po de ting nge 'dzin sgom pa dag spyod pa ngan pa 'di las 'ga' zhig dang ldan
212b1(mdo sde): na'ang ting nge 'dzin dag yongs su mi 'grub bo/ /ji ste sngar grub na'ang de ma thag tu stor cing nyams par 'gyur ro/ /gal te ting nge 'dzin ma bsgrubs na dge ba'i tshogs gzhan ci bsags
212b2(mdo sde): kyang de ni don du mi 'gyur te/ gang bdag gi longs spyod dang / dad pas sbyin pa bsgrub pa'i phyir sems dang / sems las byung ba'i chos ngan pa skye bar 'gyur ro/ /de'i rkyen gyis rgyal po
212b3(mdo sde): dang | blon po chen po'i khrims dang yang 'gal bar byed do/ /kha cig la ni gshe shing spyod ba'ang byed do/ /kha cig la ni lcag gis gzhu ba dang / kha cig la ni lus kyi yan lag dang / nying
212b4(mdo sde): lag gcod cing gcod par yang byed do/ /de'i rgyu de'i rkyen gyis nad drag pos 'debs shing yun ring por sdug bsngal myong ba dang / tshe thung ba dang / 'chi 'phos nas kyang ngan song gsum
212b5(mdo sde): gang yang rung ba gcig gi nang du skye ba nas mtshams med pa'i sems can dmyal ba'i bar du ltung bar 'gyur te/ ku drA ka dang / a ra da ka dang / de shu ku ba la ki dang / lhas byin la
212b6(mdo sde): sogs pa dang 'dra bar bsam gtan las nyams pa dang / mtshams med pa'i sems can dmyal ba'i bar du ltung zhing rnam pa tshad med pa snyed kyi sdug bsngal chen po mi bzod pa kun
212b7(mdo sde): myong bar 'gyur ro/ /de'i tshe bcom ldan 'das kyis tshe dang ldan pa cang shes kauN+Di n+ya la 'di skad ces bka' stsal te/ /khyod dang / bas mthar gnas shing ting nge 'dzin sgom pa'i dge slong
213a1(mdo sde): dag gnas khang mchog dag na gnas shing mal cha mchog dang / kha zas mchog la spyod cing dge 'dun gyi las thams cad mi byed par gnang ngo / /de
213a2(mdo sde): ci'i phyir zhe na/ ting nge 'dzin sgom pa dag gal te 'tsho ba'i yo byad kyis brel bar gyur na sems dang / sems las byung ba'i chos ngan pa skye zhing ting nge 'dzin thams cad mi 'grub pa nas
213a3(mdo sde): mtshams med pa'i sems can dmyal ba'i bar du ltung zhing mi bzad pa'i sdug bsngal chen po rnam pa tshad med pa snyed myong bar 'gyur ro/ /ting nge 'dzin sgom pa dag gal te 'tsho
213a4(mdo sde): ba'i yo byad dang ldan na ting nge 'dzin mang po ma grub pa'ang grub pa dang / sngar grub pa dag kyang mi nyams so/ /de'i dbang gis mi dge ba'i chos thams cad mi skye ba nas gzhung de
213a5(mdo sde): bzhin du rgyas par mi dge ba'i rtog pa dang / dpyod pa'i bar du mi skye ba la mtho ris kyi lhar skye ba nas mya ngan 'da' ba'i bar du 'thob par 'gyur ro/ /ting nge 'dzin sgom pa dag gal te ting
213a6(mdo sde): nge 'dzin mang po ma grub na nam gyi stod dang / nam gyi smad la mi nyal bar byas te brtson 'grus su bslab cing bsgom pa dang / 'du 'dzi yongs su spangs te 'dod pa nyung zhing chog shes
213a7(mdo sde): par bya ba dang / ci la'ang mi chags pa dang / 'dod chags dang / zhe sdang dang / khong khro ba dang / 'chab pa dang / 'khrug pa dang / 'tshe ba dang / nga rgyal dang / rgyags pa dang / phrag dog
213b1(mdo sde): dang | 'jungs pa dang / phra ma dang / ngag rtsub po dang / rdzun dang / 'jig rten gyi rtsod pa dang / bag med pa thams cad yongs su spong ngo / /gang de ltar nan tan byed pa de ni brgya byin
213b2(mdo sde): dang | tshangs pa dang / 'jig rten skyong ba bzhi dang / 'khor los bsgyur ba'i rgyal po la sogs pas bstod pa dang / bsngags pa dang / phyag dang / bsti stang dang / rim gro dang / bsnyen
213b3(mdo sde): bkur la sogs pa dang / sbyin pa bye ba khrag khrig brgya stong snyed kyang blang bar bya na/ rgyal rigs dang / bram ze dang / rje'u rigs la sogs pa'i mchod pa len pa lta ci smos/ ting nge
213b4(mdo sde): 'dzin ma thob pa dag kyang de dag gi bstod pa dang / bsngags pa dang / phyag dang / bkur sti dang / rim gro dang / bsnyen bkur dang / spyin pa dang / mchod pa bdag gir byed du dbang na
213b5(mdo sde): ting nge 'dzin thob pa lta smos kyang ci dgos/ de nas bcom ldan 'das kyis tshigs su bcad de bka' stsal pa/ ting 'dzin bsgoms pas the tshom gcod 'gyur te/ /de ma gtogs par
213b6(mdo sde): gzhan gyis nus ma yin/ /de bas ting 'dzin bsgom pa mchog yin gyi/ /mkhas pa dag gis de la mchod pa bya/ /de nas tshangs pa chen po lha'i snying pos 'di skad ces gsol to/ /btsun
213b7(mdo sde): pa bcom ldan 'das/ sangs rgyas kyi bstan pa la rab tu byung ba dag gal te rgyal rigs sam/ blon po chen po'am/ dbang pos lcag dang / dbyug pa la sogs pas gzhus sam/ brdegs
214a1(mdo sde): sam| gal te btson rar bcug gam/ spyos sam/ brgyad dam/ yan lag gtubs sam/ srog dang phral te bkum na de ci rigs pa lags sam/
214a2(mdo sde): 'on te rigs par ma lags/ bcom ldan 'das kyis tshangs pa chen po lha'i snying po la 'di skad ces bka' stsal to/ /rigs kyi bu/ sems can gang zhig nga'i bstan pa la rab tu
214a3(mdo sde): byung nas skra dang / kha spu bregs te/ ngur smrig gi tshal bu gyon na tshul khrims srung ngam/ tshul khrims nyams sam/ tshul khrims med kyang rung ste/ de la lha dang / mi dang / lha ma yin
214a4(mdo sde): la sogs pa thams cad kyis kyang khyim pa'i chos nyid dang sbyar du'ang mi gnang na/ de la lcag dang / dbyig pa la sogs pas lus la gzhu zhing 'tshog pa dang / btson rar gzhug
214a5(mdo sde): pa dang / gshe ba dang / spyo ba dang / lus kyi yan lag gtub pa dang / 'tsho ba'i dbang po dang phral ba/ chos ma yin pa dang sbyor ba lta ci smos/ de ci'i phyir zhe na/ tshul khrims
214a6(mdo sde): srung zhing mang du thos pa dang ldan pa lta zhog la/ nga'i bstan pa la rab tu byung nas tshul khrims nyams te mi dge ba'i chos spyod pas nang rul cing mi gtsang bas gang ba'i srin kwa lwa
214a7(mdo sde): dang 'dra ba/ dge sbyong ma yin par dge sbyong du khas 'che ba/ tshangs par spyod pa ma yin par tshangs par spyod par khas 'che ba/ nyon mongs pa rnam pa sna tshogs las pham pa /
214b1(mdo sde): zhig pa/ khas bub pa de lta bu'i tshul khrims nyams pa'i dge slong ngan pa'ang lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang /
214b2(mdo sde): lto 'phye chen po dang / mi dang / mi ma yin pa la sogs pa thams cad kyi ston pa dang / 'dren par 'gyur te/ yon tan rin po che dpag tu med pa'i gter du 'gyur ro/ /gzhan yang / rigs kyi
214b3(mdo sde): b u| nga'i bstan pa la rab tu byung ba dag tshul khrims nyams kyang sems can dag gzugs mthong ba tsam gyis lhag pa'i bsam pa rnam pa bcu skye bas na yon tan rin po che'i phung po
214b4(mdo sde): dpag tu med pa bcu 'thob par 'gyur ro/ /bcu gang zhe na/ 'di lta ste/ nga'i bstan pa la rab tu byung ba dag tshul khrims nyams mod kyi/ sems can dag gis mthong bar gyur na
214b5(mdo sde): sangs rgyas rjes su dran pas bkur sti dang bcas pas dang cing gus pa'i lhag pa'i bsam pa skye'o/ /de'i rgyu de'i rkyen gyis mu stegs can gyi ston pa dang / de'i gtsug lag dang / de'i
214b6(mdo sde): 'khor la nam du'ang mi phyogs pa nas 'jigs pa dang bral ba yongs su mya ngan las 'da' ba'i grong khyer chen po la 'jug pa'i bar du 'gyur ro/ /la las mthong nas 'phags pa'i
214b7(mdo sde): tshul khrims rjes su dran pa la lhag pa'i bsam pa skye'o/ /de'i rgyu de'i rkyen gyis srog gcod pa yongs su spong ba dang / ma byin par len pa yongs su spong ba dang / 'dod pas log par
215a1(mdo sde): g.yem pa yongs su spong ba dang / brdzun du smra ba yongs su spong ba dang / bag med pa'i gnas smyo ba'i khu ba chang la sogs pa 'thung ba yongs su spong ba nas
215a2(mdo sde): 'jigs pa dang bral ba yongs su mya ngan las 'da' ba'i grong khyer chen po la 'jug pa'i bar du 'gyur ro/ /la las mthong nas sbyin pa rjes su dran pa la lhag pa'i bsam pa skye'o/ /de'i
215a3(mdo sde): rgyu de'i rkyen gyi longs spyod chen po dang ldan zhing yang dag pa dang / yang dag pa'i spyod pa can la mchod pa dang / bsnyen bkur byed pa nas 'jigs pa dang bral ba yongs su mya ngan las
215a4(mdo sde): 'da' ba'i grong khyer chen po la 'jug pa'i bar du 'gyur ro/ /la las mthong nas ngang des pa'i bzod pa rjes su dran pa la lhag pa'i bsam pa skye'o/ /de'i rgyu de'i rkyen gyis phra ma yongs
215a5(mdo sde): su spong ba dang / ngag rtsub po dang / tshig kyal pa dang / zhe sdang yongs su spong ba nas 'jigs pa dang bral ba yongs su mya ngan las 'das pa'i grong khyer chen po la 'jug pa'i bar
215a6(mdo sde): du 'gyur ro/ /la las mthong nas rab tu 'byung zhing brtson 'grus la nan tan bya bar rjes su dran pa la lhag pa'i bsam pa skye'o/ /de'i rgyu de'i rkyen gyis khyim rab tu
215a7(mdo sde): s pong zhing khyim ma yin pa'i chos len te shin tu 'bad pa'i brtson 'grus kyis spyod pa'i mchog nan tan byed pa nas 'jigs pa med pa'i yongs su mya ngan las 'da' ba'i grong khyer chen
215b1(mdo sde): po la 'jug pa'i bar du 'gyur ro/ /la las mthong nas 'khrug pa'i sems yongs su spong zhing bsam gtan la mnyam par gzhog pa rjes su dran pa la lhag pa'i bsam pa skye'o/ /de'i
215b2(mdo sde): rgyu de'i rkyen gyis ri dang / tshal dang / bas mtha' dgon pa la mos shing nyin mtshan du ting nge 'dzin bsgom pa la brtson 'grus rtsom pa nas 'jigs pa med pa'i yongs su mya ngan las 'da'
215b3(mdo sde): ba'i grong khyer chen po la 'jug pa'i bar du 'gyur ro/ /la las mthong nas shes rab rjes su dran pa la lhag pa'i bsam pa skye'o/ /de'i rgyu de'i rkyen gyis dam pa'i chos nyan pa dang / klog pa
215b4(mdo sde): dang | 'don pa la dga' zhing spro ba nas yongs su mya ngan las 'da' ba'i grong khyer chen po la 'jug pa'i bar du 'gyur ro/ /la las mthong nas yang dag par 'byung ba dge ba'i rtsa ba sngon bskyed
215b5(mdo sde): par rjes su dran pa la lhag pa'i bsam pa skye ba nas 'dzum bzhin du smra ba dang / spro bzhin du gtam zer ba dang / rkang pa la phyag 'tshal ba'i bar du byed par 'gyur ro/ /de'i rgyu de'i rkyen
215b6(mdo sde): gyis rigs che zhing mtho pa dang / btsun pa'i rigs su skye zhing sems can tshad med pa kun gyis mthong na dga' ba nas 'jigs pa dang bral ba yongs su mya ngan las 'das pa'i grong
215b7(mdo sde): khyer chen po la 'jug pa'i bar du 'gyur ro/ /rigs kyi bu/ nga'i bstan pa la rab tu byung ba dag tshul khrims nyams kyang sems can dag gzugs dang / cha lugs mthong ba tsam gyis lhag
216a1(mdo sde): pa'i bsam pa rnam pa 'di bcu skye ste/ yon tan rin po che'i phung po tshad med pa thob par 'gyur ro/ /de bas na rgyal po dang / blon po chen po dang / dbang
216a2(mdo sde): po la sogs pas de la lcag dang / dbyig pa la sogs pas gzhu zhing 'tshog pa dang / btson rar gzhug pa dang / gshe zhing spyo ba dang / lus kyi yan lag gtub pa dang / 'tsho ba'i
216a3(mdo sde): dbang po dang bral ba la sogs pa bya bar mi rigs so/ /gzhan yang / tshangs pa chen po/ nga la skyabs su song ste/ rab tu byung ba dag tshul khrims nyams te mi dge ba'i chos spyod pa nang rul
216a4(mdo sde): cing mi gtsang bas gang ba'i srin kwa lwa dang 'dra ba/ dge sbyong ma yin par dge sbyong du khas 'che ba/ tshangs par spyod pa ma yin par tshangs par spyod pa khas 'che ba/ nyon mongs pa rnam pa
216a5(mdo sde): mang po las pham pa/ rul pa/ khas bub pa lta bu'i dge slong tshul khrims nyams te mi dge ba spyod med kyi/ lha dang / klu dang / gnod sbyin dang / dri za dang / lha ma yin dang / nam mkha' lding
216a6(mdo sde): dang | mi'am ci dang / lto 'phye chen po dang / mi dang mi ma yin pa la sogs pa thams cad kyi ston pa dang / 'dren pa'i dge ba'i gshes gnyen byed cing yon tan dpag tu med pa'i
216a7(mdo sde): gter du 'gyur ro/ /de ltar dge slong de chos kyi snod ma yin mod kyi/ skra dang / kha spu bregs te gos ngur smrig gyon nas cha lugs dang / spyod lam 'phags pa rnams dang mthun te/
216b1(mdo sde): de mthong ba tsam gyis sems can tshad med pa rnams dge ba'i rtsa ba rnam pa sna tshogs 'phel zhing skye bar 'gyur ro/ /gzhan yang / sems can tshad med pa rnams mtho ris kyi lhar skye ba dang / mya
216b2(mdo sde): ngan las 'da' ba'i yang dag pa'i lam la 'dzud par 'gyur te/ de bas na nga la skyabs su song ste rab tu byung ba dag tshul khrims srung ngam/ tshul khrims nyams sam/ tshul khrims med
216b3(mdo sde): kyang rung ste/ 'khor los bsgyur ba'i rgyal po'am/ rgyal po gzhan nam/ blon po la sogs pas khyim pa'i chos nyid dang sbyor du'ang ma gnang na/ lcag dang / dbyig pa la sogs pas gzhu ba
216b4(mdo sde): dang | 'tshog pa dang / btson rar gzhug pa dang / gshe zhing spyo pa dang / lus kyi yan lag dang / nying lag gcod cing gtub pa dang / 'tsho ba'i dbang po dang bral ba la sogs pa chos ma
216b5(mdo sde): yin pa gzhan lta ci smos/ tshangs pa chen po/ de ltar tshul khrims nyams shing sdig pa spyod pa'i dge slong de ngas bstan pa'i 'dul ba las mi ro lta bu'o zhes gsungs mod kyi/ rab tu
216b6(mdo sde): byung ba dang / tshul khrims dang / yon tan lhag ma'i mthu yod do/ /dper na/ khyu mchog gam/ gla ba lta bu shi ste rnam par shes pa dang bral nas byol song gi nang na ro yin mod kyi/ khyu
216b7(mdo sde): mchog la gi wang yod pa dang / gla ba la gla rtsi yod pas sems can tshad med dpag tu med pa'i phan pa dang / bde ba'i don chen por 'gyur ba bzhin du tshul khrims nyams pa'i dge
217a1(mdo sde): slong de'ang ngas bstan pa'i 'dul ba las mi ro lta bu'o zhes bya mod kyi/ rab tu byung ba dang / tshul khrims dang / yon tan lhag ma'i mthus kyang sems
217a2(mdo sde): can tshad med dpag tu med pa la phan pa dang / bde ba'i don chen por 'gyur ro/ /tshangs pa chen po/ 'di lta ste/ tshong pa dag kyang rgya mtsho chen por zhugs nas rigs gcig pa'i
217a3(mdo sde): sems can tshad med pa dag bsad de mig phyung nas mig gi 'bras bu de dang / brtan zhes bya ba'i 'bras bu dang lhan cig sbyar na mig sman rin po cher 'gyur ro/ /sems can gang
217a4(mdo sde): long ba mig med pa mngal nas phyung nas dmus long du gyur pa dag gi mig tu rin po che'i mig sman des byugs na mig nad thams cad dang bral te mig rno zhing gsal bar 'gyur ro/ /
217a5(mdo sde): de bzhin du tshul khrims nyams pa'i dge slong yang ngas bstan pa'i 'dul ba las mi ro lta bu zhes bya mod kyi/ rab tu byung ba'i spyod lam dang / cha lugs yod pas sems can tshad
217a6(mdo sde): med pa dag gis skad cig mthong ba tsam gyis kyang rnam par dag pa'i shes rab kyi mig thob par 'gyur na pha rol po gzhan la dam pa'i chos ston nus pa lta ci smos/ tshangs pa chen po
217a7(mdo sde): 'di lta ste/ bdug spos bsregs na spos nyid tshig ste med par song yang dri bsung gis gzhan la bro bar byed de/ /de bzhin du tshul khrims nyams pa'i dge slong de'ang tshul khrims nyams
217b1(mdo sde): pas bsod nams kyi zhing gshin pa ma yin te nyin mtshan du dad pas byin pas bsregs te tshe 'phos nas ngan song gsum du lhung mod kyi/ sems can tshad med dpag tu med pa'i phan
217b2(mdo sde): pa dang | bde ba'i don du 'gyur te/ mtho ris kyi lhar skye ba dang / mya ngan las 'da' ba'i bsung tshor bar byed do/ /de bas na/ tshangs pa chen po/ de ltar tshul khrims nyams shing sdig pa
217b3(mdo sde): spyod pa'i dge slong la khyim pa thams cad kyis bsti stang dang bcas pas mchod pa dang / rim gro bya yi/ rab tu byung ba de la lcag dang / dbyug pas gzhu zhing 'tshog pa dang / btson rar gzhug
217b4(mdo sde): pa dang / gshe zhing spyo ba dang / lus kyi yan lag gtub pa dang / 'tsho ba'i dbang po dang 'bral du ngas ma gnang ngo / /de dag yongs su dag pa'i dge 'dun gyi nang du gso sbyin bya ba dang / tshul
217b5(mdo sde): du 'jug pa dang / tshul nas byung ba'i tshe bskrad pa dang / phyogs bzhi'i dge 'dun gyi rnyed pa dang / longs spyod dang / gza' ba dang / btung ba dang / 'tsho ba'i yo byad la sogs pa thams
217b6(mdo sde): cad la spyod du mi dbang ste/ dge sbyong gis 'dul ba'i las byed pa thams cad kyi nang du 'ong du mi gnang bar zad kyi de la gzhu ba dang / 'tshog pa dang / 'ching ba dang / srog gi dbang po la
217b7(mdo sde): sogs pa dang dbral bar ni ma gnang ngo / /de nas bcom ldan 'das kyis tshigs su bcad de bka' stsal pa/ tsam+pa ka yi me tog rnyis gyur kyang / /me tog rnam pa gzhan pas shin tu lhag /dge
218a1(mdo sde): slong tshul khrims nyams shing sdig spyod kyang / /mu stegs can dag thams cad kun pas mchog/ gzhan yang / tshangs pa chen po/ mtshams med pa'i khan
218a2(mdo sde): ma thob chen po'i las rnam pa lnga yod do/ /lnga gang zhe na/ ched du bsams te pha bsad pa dang / ched du bsams te ma bsad pa dang / ched du bsams te dgra bcom pa bsad pa dang /
218a3(mdo sde): log par lta bas nyan thos kyi dge 'dun gyi dbyen byas pa dang / ngan sems kyis sangs rgyas kyi sku la khrag phyung ba'o/ /rnam pa 'di lnga ni mtshams med pa'i kha na ma tho ba chen po'i las
218a4(mdo sde): zhes bya ste/ gang zag gang zhig rnam pa 'di lnga las gcig tsam byas na rab tu 'byung zhing bsnyen par rdzogs su mi rung ngo / /gal te rab tu phyung ngam/ bsnyen par rdzogs pa byin na de'i
218a5(mdo sde): slob dpon de nyes pa dang bcas pa yin pas dge 'dun gyi dang nas bskrad par bya'o/ /de ltar gang zag de rab tu byung nas spyod lam dang / cha lugs yod pa'i phyir de la'ang lcags dang /
218a6(mdo sde): dbyig pas gzhu zhing 'tshogs pa dang / btson rar gzhug pa dang / gshe zhing spyo ba dang / lus kyi yan lag gtub pa dang / srog gi dbang po dang dbral du mi gnang ngo / /gzhan yang /
218a7(mdo sde): mtshams med pa'i kha na mtho ba chen po'i las dang nye ba rnam pa bzhi yod de/ bzhi gang zhe na/ mi dge ba'i sems kyis rang sangs rgyas bsad pa ste/ de'ang srog gcod pa'i nang na
218b1(mdo sde): kha na mtho ba chen po'i las yin te nyes pa'i rtsa ba yin no/ /dgra bcom pa'i dge slong ma la mi tshangs par spyod pa ste/ 'dod pas log par g.yem pa'i nang na kha nam tho ba chen po'i las
218b2(mdo sde): yin pas nyes pa'i rtsa ba yin no/ /dad pas byin pa'i dkon mchog gsum gyi dkor nor la spyod pa ste/ ma byin par len pa'i na ngan kha na mtho bo'i las yin pos nyes pa'i rtsa ba yin no/
218b3(mdo sde): ngan par lta bas 'dum pa'i dge 'dun gyi dbyen byed pa ste/ brdzun du smra ba'i nang na khan mthob chen po'i las yin pas nyes pa'i rtsa ba yin no/ /gang zag gang zhig mtshams med pa'i
218b4(mdo sde): khan ma thob chen po'i las dang nye ba rnam pa bzhi po 'di las gcig tsam byas na rab tu 'byung zhing bsnyen par rdzogs su mi gnang ste/ gal te rab tu byung ngam/ bsnyen par rdzogs pa byin na de'i
218b5(mdo sde): slob dpon nyes pa dang bsam pa yin te/ nga'i bstan pa las bskrad par bya'o/ /de ltar gang zag de rab tu byung ngam/ bsnyen par rdzogs na spyod lam dang / cha lugs dang ldan pas de la'ang lcags
218b6(mdo sde): dang / dbyig pas gzhu zhing 'tshog pa dang / gshe ba dang / spyo ba dang / btson rar gzhug pa dang / lus kyi yan lag gtub pa dang / 'tsho ba'i dbang po dang bral ba'i bar du byed du mi gnang
218b7(mdo sde): ngo| |de ltar la la ni rtsa ba'i sdig pa yin la mtshams med pa ma yin pa'ang yod do/ /la la ni mtshams med pa yin la rtsa ba'i sdig pa ma yin pa'ang yod do/ /la la ni rtsa ba'i sdig kyang yin
219a1(mdo sde): la mtshams med pa'i sdig kyang yin pa yod do/ /la la ni rtsa ba'i sdig kyang ma yin la mtshams med pa'ang ma yin pa yod do/ /de la ji ltar na rtsa ba'i sdig kyang
219a2(mdo sde): yin la mtshams med pa'ang yin pa gang zhe na/ 'di lta ste/ nga'i bstan pa la rab tu byung nas bsnyen par rdzogs pa la ched du bsams te bden pa mthong ba'i pha rol tu phyin pa'i gang zag
219a3(mdo sde): bsad pa ste/ 'di ni rtsa ba'i sdig kyang yin la mtshams med pa'ang yin bsangs bstan pa'i 'dul ba'i chos las myur du bskrad dgos so/ /de la ji ltar na rtsa ba'i sdig ni yin la mtshams
219a4(mdo sde): med pa ma yin pa zhe na/ 'di lta ste/ nga'i bstan pa la rab tu byung nas bsnyen par rdzogs pa las ched du bsams te gang zag pha rol po gzhan gyi srog bcad pa dang / chung du na dug
219a5(mdo sde): byin pas mngal na 'dug pa bsad bste/ de dag ni rtsa ba'i sdig yin la mtshams med pa ni ma yin no/ /gang zag de dge 'dun dang zhag tu lhan cig tu gnas shing longs spyod dang /
219a6(mdo sde): phyogs bzhi'i dge 'dun gyi nor la spyod du mi gnang ngo / /de la ji ltar na mtshams med pa ni yin la rtsa ba'i sdig ma yin pa zhe na/ 'di lta ste/ gang zag gang zhig dkon mchog
219a7(mdo sde): gsum la skyabs su song ngam/ khrims lnga 'dzin tam/ khrims bcu 'dzin ba dag mtshams med pa lnga las gcig tsam byas pa dag ni mtshams med pa'i sdig yin la/ rtsa ba'i
219b1(mdo sde): sdeg ma yin pa zhes bya'o/ /gang zag de ni rab tu dbyung zhing bsnyen par rdzogs su mi rung ste/ gal te rab tu byung ngam/ bsnyan par rdzogs pa byin na 'di'i slob dpon sdig pa dang bcas pa
219b2(mdo sde): yin te/ nga'i bstan pa las bskrad par bya'o/ /de la ji ltar na rtsa ba'i sdig kyang ma yin la mtshams med pa'ang ma yin pa zhe na/ 'di lta ste/ gang zag gang zhig dkon mchog gsum la
219b3(mdo sde): skyabs su song ngam/ khrims lnga bzung ba las sangs rgyas dang / chos dang / dge 'dun la the tshom za ba'i sems skye ste/ mu stegs can la skyabs su song nas ston pa'i slob dpon du 'dzin
219b4(mdo sde): tam| ltas su blta ba sna tshogs la ltas su 'dzin cing 'jig rten gyi lhar rjed pa'o/ /gang zag gang zhig de bzhin gshegs pas gsungs pa'i dam pa'i chos nyan thos kyi theg pa dang ldan pa'i
219b5(mdo sde): dam pa'i chos dang / rang sangs rgyas kyi theg pa dang ldan pa'i dam pa'i chos dang / theg pa chen po dang ldan pa'i dam pa'i chos la skur cing sgro 'dogs pa dang / 'gegs dang / bar chad
219b6(mdo sde): byed pa dang / bdag yid mi shes shing yid dpas pha rol po gzhan dag kyang de las zlog cing bar chad byed pa dang / gzhan dag klog ba dang / 'don pa dang / glegs bam du 'dri ba'i tshigs
219b7(mdo sde): bcad gcig tsam gyi yang bar du gcod cing bgegs byas na/ de ni rtsa ba'i sdig kyang ma yin la mtshams med pa'ang ma yin te/ kha nam thob che po'i las mtshams med pa dang nye ba
220a1(mdo sde): zhes bya'o/ /gang zag de kha na mtho ba'i sdig pa'i las chen po dag mthol ba dang / bshags pa ma byas kyi bar du rab tu 'byung ba dang / bsnyen par rdzogs su mi
220a2(mdo sde): rung ste/ la la zhig gis rab tu phyung nga / bsnyen par rdzogs pa byin na/ de'i slob dpon de sdig pa dang bcas pa yin pas nga'i bstan pa las bskrad par bya'o/ /gang zag de rab tu byung
220a3(mdo sde): ngam bsnyen par rdzogs nas kha na ma tho ba'i sdig ba de mthol ba dang / bshags pa'i las ma byas na de ni ngas bstan pa'i 'dul ba las myur du bsgrad dgos so/ /de ci'i phyir zhe na/
220a4(mdo sde): gang zag rnam pa de gnyis ni dam pa'i chos kyi mig med par byed pa/ dam pa'i chos kyi sgron ma nub par byed pa/ dkon mchog gi gdung yongs su gcod pa ste lha dang / mi la sogs pas
220a5(mdo sde): don med pa/ phan pa med pa'i sdug bsngal spyod du 'dzug cing ngan song du ltung bar byed pa yin no/ /gang zag rnam pa gnyis po de ni bdag nyid kyi dam pa'i chos la skur cing 'phags pa rnam
220a6(mdo sde): la smon pa yin la/ pha rol po gzhan dag kyang dam pa'i chos la skur cing 'phags pa rnams la smod du 'dzud pa ste/ tshe 'phos ma thag tu mtshams med pa'i sems can dmyal ba
220a7(mdo sde): chen por ltung zhing bskal ba'i bar du sdug bsngal myong bar 'gyur te phyir gsor mi rung ngo / /tshangs pa chen po/ gzhan yang / bcas pa'i sdig la mi gnas pa dang / mi bya ba'ang yod
220b1(mdo sde): la| rang bzhin gyi sdig la mi gnas pa dang / mi bya ba'ang yod/ rang bzhin gyi sdig la rtsa ba'i sdig tu 'gyur ba mi gnas pa dang / mi bya ba'ang yod do/ /de la ji ltar na rtsa ba'i sdig la mi
220b2(mdo sde): gnas pa dang / mi bya ba'i chos gang zhe na/ 'di ltar ste/ dge slong gang zhig mi tshangs par spyod pas rtsa ba'i sdig byas pa dang ched du bsams te/ skye bo mi'i srog bcad nas rtsa ba'i sdig
220b3(mdo sde): byas pa dang / dkon mchog gsum gyi dkor ma byin pa brkus nas rtsa ba'i sdig byas pa dang / rdzun chen po smras nas rtsa ba'i sdig byas pa ste/ dge slong gang zhig rtsa ba'i sdig rnam pa
220b4(mdo sde): 'di bzhi las 'ga' zhig byas na dge slong gis las bya ba'i nang du mi chud de/ longs spyod thams cad dang / phyogs bzhi'i dge 'dun gyi nor la spyod du mi dbang mod kyi/ de la'ang dbyig pa dang /
220b5(mdo sde): lcag gis brdeg cing gzhu ba dang / btson rar gzhug pa dang / spyi zhing gshe ba dang lus kyi yan lag gtub pa dang / 'tsho ba'i dbang po dang phral ba la sogs pa thams cad byed du mi
220b6(mdo sde): gnang ngo / /de dag ni rang bzhin gyi sdig gi nad na rtsa ba'i sdig lce'i ba ste/ mi gnas pa dang / mi bya ba zhes bya'o/ /ci'i phyir de la rtsa ba'i sdig ces bya zhe na/ gang zag gang gis chos rnam pa
220b7(mdo sde): de bzhin byas na/ tshe 'phos ma thag tu ngan song du ltung bar 'gyur te/ ngan song du 'gro ba'i rtsa ba yin pas na rtsa ba'i sdig ces bya'o/ /de la ci'i phyir mtshams med pa dang / mtshams
221a1(mdo sde): med pa la nye ba dang / rtsa ba'i sdig pa mi gnas pa dang / mi bya ba'i kha na mtho ba chen po'i las ngan pa zhes gsungs zhe na/ rigs kyi bu/ 'di lta ste/ lcags
221a2(mdo sde): kyi thu lus mam/ ro nye'i dbu ni steng gi nam mkha' la bor na cung zad kyang mi sdod par de ma thag tu phyi yang sa la ltung ngo / /mtshams med pa lnga dang / mtshams med pa la nye ba dang /
221a3(mdo sde): rtsa ba'i sdig bzhi dang / dam pa'i chos la skur ba dang / dkon mchog gsum la the tshom za ba dang / gang zag sdig ba na rnam gnyis po'ang de dang 'dra ste/ gang zag gang gi sdig pa
221a4(mdo sde): r nam pa bcu gcig po de las 'ga' zhig byas na tshe 'phos ma thag tu thogs pa med par mtshams med pa'i sems can dmyal ba chen por gdon mi za bar skye zhing sdug bsngal chen po
221a5(mdo sde): myong bar 'gyur te/ de bas na mi gnas pa dang mi bya ba'i kha na ma tho ba chen po'i las ngan pa zhes bya'o/ /mi gnas pa dang / mi bya ba'i kha na mtho ba chen po las ngan pa 'di dag byas
221a6(mdo sde): pa'i gang zag ni lus 'di nyid la nyon mongs pa zad par byed mi nus su nges re/ ting nge 'dzin yang mi'i grub na yang dag pa mi 'gyur ba la zhugs pa thob pa lta ci smos te/ tshe 'phos ma
221a7(mdo sde): thag tu gdon mi za bar sems can dmyal bar skye zhing sdug bsngal chen bo myong bar 'gyur ro/ /tshangs pa chen po/ gzhan yang / rigs kyi bu'am/ rigs kyi bu mo gang gis bsam
221b1(mdo sde): ba dag pas nga'i bstan pa la dad nas nyan thos kyi theg pa la zhugs sam/ rang sangs rgyas kyi theg pa la zhugs sam/ theg pa chen po la zhugs te ngas bstan pa la dad pas khyim nas khyim ma
221b2(mdo sde): yin par rab tu phyung ste bsnyen par rdzogs par bslab pa'i gnas mang po la shin tu bkur ste dang / ri ma gror bya ba dang / rtsa ba'i sdig pa bzhi bsrung ba la shin tu 'bad pa'i brtson 'grus chen
221b3(mdo sde): po brtsam par bya'o/ /gang zag de la ni rtag tu lha dang / mi dang / mi ma yin pa la sogs pa rjes su 'brang zhing srung ste de ni lha dang / mi la sogs pa'i mchod pa'ang chud mi za'o/ /theg pa
221b4(mdo sde): gsum gang la spro zhing dga' ba bzhin de ma thag tu mtha'i gnas byed par 'gyur ro/ /de bas na yang dag pa mya ngan las 'da' bar 'dod pa dag lus dang / srog ston rkyang sla yi/ chos rnam pa
221b5(mdo sde): de bzhi nyams par mi bya'o/ /de ci'i phyir zhe na/ so so'i skye bo dag ni rgyu rnam pa 'di gsum gyis mya ngan las 'da' ba'i bde ba thob par 'gyur ba'i phyir ro/ /gsum gang zhe na/ de bzhin
221b6(mdo sde): gshegs pa la brten pa'i rgyu dang / 'phags pas bstan pa la brten pa'i rgyu dang / nga'i nye gnas la brten pa'i rgyu ste gsum mo/ /so so'i skye bo dag rgyu rnam pa 'di gsum la brten te
221b7(mdo sde): btson 'grus su nan tan byas nas mya ngan las 'da' ba'i bde bar thob par 'gyur ro/ /gang zag gang gis chos rnam pa de bzhi nyams na nga'ang de'i ston pa ma yin la/ de'ang nga'i nyan thos
222a1(mdo sde): ma yin no/ /gang zag gang gis chos rnam pa de bzhin nyams na de ni ngas bstan pa'i shin tu zab pa/ rgya che ba'i mi rtag pa dang / sdug bsngal ba dang / stong pa nyid
222a2(mdo sde): dang / bdag med pa dang ldan pa/ sems can thams cad la phan pa dang / bde ba'i don du 'gyur bar bstan pa so sor thar ba las 'gal ba'o/ /gal te ngas bstan pa'i so sor thar pa
222a3(mdo sde): las 'gal na de ni bsam gtan dang / ting nge 'dzin thams cad la ldongs shing 'thom par 'gyur te/ gzhol zhing 'jug mi nus pa dang / nyon mongs pa mang pos dkris shing glags
222a4(mdo sde): te theg pa gsum gyi chos kyi snod kyang ma yin pas ngan song du ltung zhing sdug bsngal chen po myong bar 'gyur ro/ /rigs kyi bu'am/ rigs kyi bu mo gang gis ngas bstan pa'i so so'i thar
222a5(mdo sde): pa las rtsa ba bzhi ma nyams te yongs su dag na nga'ang de'i ston pa yin la/ de'ang nga'i nyan thos yin pas nga'i gsung gi rjes su 'brang ba/ nga'i chos la bde bar gnas pa/ bya ba thams cad
222a6(mdo sde): kyi mthar phyin pa yin pas gang zag de ni tshul khrims kyi phung po la shin tu gnas pas na dge ba'i chos thams cad la legs par gnas pa yin no/ /nyan thos kyi theg pa phun sum tshogs pa la
222a7(mdo sde): gnas pa yin no/ /rang sangs rgyas kyi theg pa phun sum tshogs phal gnas pa yin no/ /theg pa chen po phun sum tshogs pa la gnas pa yin no/ /de ci'i phyir zhe na/ gal te rang bzhin
222b1(mdo sde): gyi sdig pa'i rtsa ba rnam pa bzhi po de bsrungs na/ de ni zag pa dang bcas pa dang / zag pa med pa'i dge ba'i chos thams cad kyi rgyu mchog dam pa rnam par gzhag pa yin no/ /de bas na
222b2(mdo sde): chos rnam pa 'di bzhi srung ba ni dge ba'i chos thams cad kyi rtsa ba zhes bya'o/ /'di lta ste/ sa chen po la brten nas rtsi shing dang / lo tog dang / shing gel ba dang / nags tshal la sogs pa
222b3(mdo sde): thams cad skye'o/ /de bzhin du tshul khrims kyi rtsa ba bzhi po 'di srung ba la brten nas dge ba'i chos thams cad 'phel zhing skye bar 'gyur ro/ /'di lta ste/ sa chen po la brten nas ri thams
222b4(mdo sde): cad dang / ri khor yug dang / ri khong yug chen po dang / ri rab ri'i rgyal po la sogs pa thams cad bde bar gnas so/ /de bzhin du tshul khrims kyi rtsa ba bzhi po srung ba la brten nas
222b5(mdo sde): nyan thos kyi theg pa dang / rang sangs rgyas kyi theg pa dang / bla na med pa'i theg pa chen po bde bar gnas par 'gyur ro/ /'di lta ste/ sa chen po la brten nas 'jig rten gyi ro bro ba'i mchog
222b6(mdo sde): thams cad btsal gyis rnyed do/ /de bzhin du tshul khrims kyi rtsa ba bzhi po srung ba la brten nas dran pa dang / ting nge 'dzin dang / gzungs dang / dang des pa'i bzod pa dang / 'phags pa'i
222b7(mdo sde): lam thams cad dang / bla na med pa yang dag par rdzogs pa'i byang chub kyi bar du thob par 'gyur ro/ /'di lta ste/ sa chen po ni gtsang ba dang / mi gtsang ba thams cad snyoms par 'dzin
223a1(mdo sde): to| |tshul khrims kyi rtsa ba bzhi shin tu srung ba'i rigs kyi bu dang / rigs kyi bu mo dag kyang de bzhin du chos kyi snod du gyur pa dang / chos kyi snod du ma gyur pa la
223a2(mdo sde): sems mnyam par bzhag ste de la mi brnyas/ mi smad/ bdag mi bstod/ mi snyems/ co mi 'dri na dge ba'i chos thams cad skye ba'i gnas su 'gyur ro/ /'di lta ste/ sa chen po 'di la
223a3(mdo sde): ni sems can thams cad de la longs spyod cing bde bar 'tsho'o/ /de bzhin du tshul khrims kyi rtsa ba bzhi shin tu srung ba'i rigs kyi bu dang / rigs kyi bu mo dag kyang de bzhin gshegs
223a4(mdo sde): pas bstan pa yang dag pa'i chos la shin tu spro ba dang / mchog dam pa'i bsam bdag pas sems can thams cad la bye brag gi 'du shes med par bsdu ba rnam pa bzhi'i chos kyis
223a5(mdo sde): mnyam par bsdus te/ sems can thams cad chos kyi dga' ba la longs spyod cing bde bar 'tsho bar byed do/ /de nas tshe dang ldan pa u pa lis bcom ldan 'das kyis gsungs pa 'di
223a6(mdo sde): dag thos nas 'dug pa las langs te/ gos tshags bcos nas bcom ldan 'das kyi zhabs la spyi bos gtugs te bla gos phyogs gcig tu byas/ pus mo g.yas pa'i lha nga sa la
223a7(mdo sde): btsugs nas thal mo sbyar ba btud de/ bcom ldan 'das la 'di skad ces gsol to/ /bcom ldan 'das kyi gsungs pa ltar tshul khrims kyi rtsa ba bzhi shin tu srung pa'i rigs kyi
223b1(mdo sde): bu dang / rigs kyi bu mo dag chos kyi snod du gyur pa'i chos kyi snod du ma gyur pa kun la sems mnyam par bzhag ste/ mi brnyas/ mi smad/ bdag mi bstod/ mi snyems/ glo bur du nyes pa
223b2(mdo sde): mi gleng ngo zhes gsungs na/ de lta na ni ma mchis pa'i dus na dge slong tshul khrims nyams shing mi dge ba spyod pa/ dge sbyong ma lags par dge spyong du khas 'che ba/ tshangs par spyod pa ma
223b3(mdo sde): lags par tshangs par spyod par khas 'che ba dag la dge slong gi dge 'dun gyis ji lta bu'i thabs kyis gleng zhing dgar bar bgyi/ bcom ldan 'das kyis tshe dang ldan pa u pa li la bka'
223b4(mdo sde): stsal pa/ ngas mu stegs can dang / khyim pa rnams kyis dge slong gi nyes pa gleng du ni gnang ba'i skabs med do/ /dge slong gi dge 'dun gyis kyang chos bzhin ma yin pa dang / ma rtogs par
223b5(mdo sde): tshul khrims nyams pa'i dge slong gi nyes pa gleng du ma gnang na dga' ba'am/ bskrad blta ci smos/ chos bzhin ma yin pa dang / ma rtogs par tshul khrims nyams pa'i dge slong gi nyes pa
223b6(mdo sde): glengs sam/ gal te bskrad na kha na ma tho ba chen po'i sdig pa 'thob bo/ /u pa yi/ 'di ltar shes par bya ste/ chos bzhin ma yin pa dang / ma rtogs pa rnam pa 'di bcus tshul khrims nyams
223b7(mdo sde): ba'i dge slong gi nyes pa glengs na kha na ma tho ba'i sdig pa chen po thob par 'gyur gyi/ mkhas ba dag gis ni de ltar mi bya'o/ /bcu gang zhe na/ dge 'dun ma dad par rgyal po'i spyan sngar ma rtogs
224a1(mdo sde): bzhin du tshul khrims nyams pa'i dge slong gi nyes pa gleng ba dang / dge 'dun ma dad par kun tu rgyu ba'i mdun du tshul khrims nyams pa'i dge slong gi nyes pa
224a2(mdo sde): gleng ba dang / dge 'dun ma dad par blon po'i mdun du tshul khrims nyams pa'i dge slong gi nyes pa gleng ba dang / dge 'dun ma dad par tshong dpon dang / khyim bdag gi mdun du tshul
224a3(mdo sde): khrims nyams pa'i dge slong gi nyes pa gleng ba dang / bud med mang po'i mdun du tshul khrims nyams pa'i dge slong gi nyes pa gleng ba dang / skyes pa mang po'i mdun du tshul khrims nyams
224a4(mdo sde): pa'i dge slong gi nyes pa gleng ba dang / ma rung bar byed pa mang po'i mdun du tshul khrims nyams pa'i dge slong gi nyes pa gleng ba dang / dge slong dang / dge slong ma mang po'i mdun du
224a5(mdo sde): tshul khrims nyams pa'i dge slong gi nyes pa gleng ba dang / 'khon yod pa'i mdun du tshul khrims nyams pa'i dge slong gi nyes pa gleng ba dang / dgra bo zhe 'gras pa'i mdun du ma
224a6(mdo sde): rtogs bzhin du tshul khrims nyams pa'i dge slong gi nyes pa gleng ba'o/ /'di dag ni chos ma yin pa dang / ma rtogs par tshul khrims nyams pa'i dge slong gi nyes pa gleng na kha na
224a7(mdo sde): ma tho ba'i sdig pa chen po thob par 'gyur ba bcu zhes bya'o/ /gal te bden pa yang dag pa la brten te glengs na'ang nyes par 'gyur na bden pa ma yin pa la brten te gleng ba lta ci smos
224b1(mdo sde): te| kha na ma tho ba'i sdig pa chen po thob par 'gyur ro/ /gzhan yang / chos ma yin pa rnam pa 'di bcus tshul khrims nyams pa'i dge slong gi nyes ba glengs na kha na ma tho ba chen po'i sdig pa
224b2(mdo sde): 'thob par 'gyur gyi/ mkhas pa dag gis de ltar mi bya'o/ /bcu gang zhe na/ mu stegs can dag gis dge slong gi nyes pa gleng ba dang / tshul khrims med pa'i khyim bdag gis dge slong
224b3(mdo sde): gi nyes pa gleng ba dang / mtshams med pa byas pa dag gis dge slong gi nyes pa gleng ba dang / dam pa'i chos la skur pa dag gis dge slong gi nyes pa gleng ba dang / 'phags pa rnams la smod
224b4(mdo sde): pa dag gis dge slong gi nyes pa gleng ba dang / glen pa sems 'khrug pa dag gis dge slong gi nyes pa gleng ba dang / nad kyis yongs su gzir ba dag gis dge slong gi nyes pa gleng ba dang /
224b5(mdo sde): phyogs bzhi'i dge 'dun gyi rung bar byed pa bas dge slong gi nyes pa gleng ba dang / bza' shing gi ra ba srung ba dag gis dge slong gi nyes pa gleng ba dang / dge slong chad pa ba dag gis dge
224b6(mdo sde): slong gi nyes pa gleng ba ste/ chos ma yin pa rnam pa 'di bcus dge slong tshul khrims nyams pa'i nyes pa glengs na kha na ma tho ba'i sdig pa chen po thob par 'gyur ro/ /ji ste bden pa yang
224b7(mdo sde): dag pa la brten te glengs na'ang nyes par 'gyur na bden pa ma yin par gleng ba lta ci smos te/ kha na ma tho ba'i sdig pa chen po thob par 'gyur ro/ /gzhan yang / u pa li/ gal te dge slong
225a1(mdo sde): tshul khrims nyams pa dag dge slong gi dge 'dun gyi nang na dge 'dun dang lhan cig tu gnas na/ dge slong de'i nang na tshul bzhin du byed pa/ spyod lam
225a2(mdo sde): dang ldan pa/ yon tan lnga phrugs dang ldan pa gcig 'dug pa las langs te/ gos tshags bcos la ba sti stang dang bcas pas dge slong gi dge 'dun gyi rkang pa la phyag 'tshal
225a3(mdo sde): la| de nas tshul khrims nyams pa'i dge slong gi mdun du song la nyes pa gleng ngo zhes 'di skad gsol ba thob cig / tshe dang ldan pa dgongs shig /bdag deng tshe dang ldan pa khyod kyis
225a4(mdo sde): nyes pa gleng ngo / /bden pa/ rdzun pa ma yin pa/ dus la bab pa/ dus las mi 'da' ba/ 'dzum bzhin du smra ba/ mi brlang ba'i tshig dang / byams pa'i sems dang / zhe sdang med pa
225a5(mdo sde): dang / phan pa dang / bde ba'i gnod pa ma yin pa dang / de bzhin gshegs pa'i chos kyi mig dang / chos kyi sgron ma yun du gnas par bya ba'i phyir gleng ngo / /tshe dang ldan pa/ khyod kyi nyes pa
225a6(mdo sde): bdag gis chos bzhin du gleng ngo zhes gsol ba thob cig / gang zag des gleng du gnang na ni chos bzhin du gleng bar bya'o/ /gal te gleng du ma gnang na phyir yang gnas brtan dang /
225a7(mdo sde): dge 'dun gyi rkang pa la phyag 'tshal te bsti stang dang bcas bas 'di skad ces gsol cig /dge slong ming 'di zhes bgyi ba nyes pa 'di lta bu zhig bgyis te/ bdag gis chos lnga la
225b1(mdo sde): brten te gleng bar 'tshal lo zhes gsol cig / de nas dge 'dun gyi nang ngan dge slong gnas brtan gyis shin tu rtogs la gleng pa bas ci gleng ba dang / nyes pa ci byas pa dang / bden nam/
225b2(mdo sde): rdzun nam/ lci'am/ yang brtogs la 'dul ba dang / mdo sde la brten te bsdigs pa dang / bzho ba'i thabs sna tshogs kyis dri zhing gleng bar bya'o/ /bdun shin tu zhi bar bya ba'i chos
225b3(mdo sde): kyis gang dang / gang du mthun pa de dang / de'i chos kyis zhi bar bya'o/ /gal te nyes pa chen po byas na'ang chad pa chen pos gcad do/ /nyes pa 'bring byas na'ang chad pa 'bring gis gcad do/ /
225b4(mdo sde): nyes pa chung ngu byas na'ang chad pa chung ngus gcad de khrel pa dang / ngo tsha bas nyes pa mthol du gzhug go /de nas u pa lis yang bcom ldan 'das la 'di skad ces gsol to/ /nyes
225b5(mdo sde): pa yang dag par byung ba'i sdig pa bgyis pa'i dge slong dag gal te khyim pa'i mthu las snyems sam/ nor gyi mthu snyems sam/ mang du thos pa'i mthu dang / smra bshags kyi mthu dang /
225b6(mdo sde): slob ma'i mthu la snyems te/ mthu rnam pa de lta bus mjid bsdoms te/ de dge 'dun gyi ngag mi nyan la dge slong gnas brtan mdo sde dang / 'dul ba dang / ma mo 'dzin pas chos
225b7(mdo sde): bzhin du bstan cing bcos kyang nyan du mi btub pa'i dge slong de la ji ltar chad pas gcad par bgyi/ bcom ldan 'das kyis bka' stsal pa/ dge slong gnas brtan sde snod gsum 'dzin
226a1(mdo sde): pas dge 'dun la dad pa dris te/ rgyal po dang / blon po chen po la mthu btsal ba'i pho nya thong la gdod chos bzhin du chad pas chod cig /u pa lis yang
226a2(mdo sde): gsol pa/ bcom ldan 'das/ gal te sdig pa bgyis pa'i dge slong de nor dbyig gi mthu dang / mang du thos pa'i mthu dang / smra bshags kyi mthu dang / thabs rnam pa sna tshogs
226a3(mdo sde): kyis rgyal po dang / blon po'ang dga' bar bgyis te/ thams cad chos ma lags par bgyis pa/ tshul khrims nyams pa'i dge slong gi grogs bgyid de/ tshul khrims ngan pa tsam
226a4(mdo sde): gyi dge slong de dag sdig pa nyam rangs su bgyid du stsal nas chos bzhin du chad pas gcad du'ang mi ster na/ de'i tshe de la dge 'dun gyis ji ltar bgyi/ bcom ldan 'das kyis
226a5(mdo sde): u pa li la bka' stsal pa/ gal te dge slong de mi gnas pa dang / mi bya ba la brten te/ dge 'dun gyi nang du gnas nas sdig pa chen po mngon sum du mi snang na/ de'i tshe dge 'dun
226a6(mdo sde): gyis skad cig gzhag go / gal te dge slong de mi gnas pa dang / mi bya ba'i sdig pa chen po mngon sum du snang bzhin du dge 'dun gyi nang na gnas na/ de'i tshe dge 'dun dag dad pa
226a7(mdo sde): dris te chos bzhin du bskrad de sangs rgyas kyi chos las phyir 'byung ngo / /u pa li/ 'di lta ste/ nas kyi zhing gi nang na nas la gnod pa skyes pa'ang myur gu dang / sdong pu dang / tshigs
226b1(mdo sde): nas dang 'dra'ang / nas bzang po sme bar byed de/ nas la gnod pa de snye ma ma byung ba na nas kyi bdag pos skad cig 'jog go /snye ma byung ma thag pa na nas kyi bdag pos nas bzang po sme
226b2(mdo sde): par byed do snyam bsams nas rtsa thon du phyung ste zhing de'i phyi rol tu 'dor ro/ /de bzhin du mi gnas ba dang / mi bya ba'i dge slong tshul khrims nyams pa de khyim pa dang mthu rnam pa mang
226b3(mdo sde): po snyems te/ dge 'dun gyi nang na gnas pa spyod lam dang / cha lugs dge 'dun dang 'dra'ang dge 'dun rnam par dag ba sme bar byed de/ srung ma'i lhas ma glengs kyi bar du dge
226b4(mdo sde): 'dun gyi nang na gnas te/ sdig pa chen po mngon sum du mi snang na de'i tshe/ dge 'dun gyis skad cig zhog cig /gal te lha srung mas kyang bskul la dge 'dun gyi nang na nyes pa chen
226b5(mdo sde): po'ang mngon sum du snang bar gyur na/ de'i tshe dge 'dun dad pa dris te sangs rgyas kyi chos las phyir skrod cig /u pa li/ 'di lta ste/ rgya mtsho chen por ni ro zhag lon par mi
226b6(mdo sde): 'jog go / de bzhin du nga'i nyan thos kyi dge 'dun gyi slob ma'ang tshul khrims nyams pa sdig pa spyod pa'i dge slong ro dang 'dra ba dang lhan cig mi 'grogs so/ /u pa lis yang
226b7(mdo sde): gsol pa/ bcom ldan 'das/ gal te tshul khrims nyams pa sdig pa byed pa'i dge slong de dge 'dun dad pa dris te bskrad kyang nor rin po che'i mthu dang / mang du thos pa'i mthu dang
227a1(mdo sde): smra bshags kyi mthu dang / thabs rnam pa sna tshogs kyis rgyal po dang / blon po chen po dga' bar bgyis te/ thams cad tshul khrims ngan pa can gyi grogs
227a2(mdo sde): su gyur na/ mthu chen pos nan gyis lhan cig tu bzhag nas tshul khrims nyams ba'i dge slong dang / dge 'dun lhan cig tu gnas na de'i tshe dge 'dun gyis de ji ltar bgyi/ bcom
227a3(mdo sde): ldan 'das kyis bka' stsal pa/ de'i tshe dge 'dun gyi nang na 'dzem pa dang / ngo tsha bar ldan pa dang / tshul khrims dang ldan pa'i dge slong dag tshul khrims bsrung ba'i phyir tshul khrims
227a4(mdo sde): nyams pa'i dge slong de la zhe sdang mi bskyed pa dang / rgyal po dang / blon po chen po la gnod par ma gyur par gsol ba thob ste/ gnas de spongs la gnas gzhan du song zhig/ //
227a5(mdo sde): bam po bzhi pa/ de nas byang chub sems dpa' sems dpa' chen po sa'i snying pos bcom ldan 'das la 'di skad ces gsol to/ /btsun pa bcom ldan 'das/ gang sangs rgyas kyi
227a6(mdo sde): zhing rnyog pa lnga can de bzhin gshegs pa mi bzhugs ba na/ de'i tshe de na gnas pa'i sems can dag nyon mongs pas gzir te mi dge ba spyod cing glen pa'i rang bzhin can du gyur nas
227a7(mdo sde): shin tu gdul dka' ba rgyal rigs gdol pa can dang / blon po gdol ba can dang / khyim bdag gdol ba can dang / tshong dpon gdol pa can dang / bram ze gdol pa can de dag la
227b1(mdo sde): sogs pa dge ba'i rtsa ba chung ba/ dad pa'i sems ma mchis pa /g.yo dang / sgyus 'tsho ba/ glen pa dag shes pa snyems shing 'jig rten phyi ma'i sdug bsngal gyi 'bras bus mi 'jigs pa
227b2(mdo sde): dang | dge ba'i bshes gnyen spong ba/ mtshams med pa'i sems can dmyal ba la 'jug cing 'bab pa de dag le dang / rnyed pa'i phyir tshul khrims nyams pa sdig pa bgyid pa'i dge
227b3(mdo sde): slong dang sten cing chos ma yin pa la spyod pa'i grogs su gyur nas/ thams cad gdon mi za bar mtshams med pa'i sems can dmyal ba la 'jug cing 'bab pa'i gnas de dag tu
227b4(mdo sde): bdag mchis te/ sangs rgyas bcom ldan 'das kyi chos kyis sems can de dag la phan pa dang / bde ba dang / dbugs 'byung ba'i slad du bla na med pa'i bdud rtsi lta bu'i dam pa'i
227b5(mdo sde): chos thabs kyis bstan cing drangs te de la spyod du gzhug pa dang / rgyal rigs gdol pa can nas bram ze gdol pa can gyi bar du ma tshams med pa'i sems can dmyal bar ltung ba
227b6(mdo sde): las rnam par bzlog par bgyi'o/ /bcom ldan 'das kyis byang chub sems dpa' sems dpa' chen po sa'i snying po la 'di skad ces bka' stsal to/ /rigs kyi bu/ khyod phyi ma ma 'ongs
227b7(mdo sde): p a'i dus na sangs rgyas kyi zhing 'dir sems can dag nyon mongs pas yongs su gdungs nas sdig pa spyod cing byis pa gti mug can gdul dka' bar gyur pa gang rgyal rigs gdol
228a1(mdo sde): pa can dang / blon po gdol pa can dang / khyim bdag gdol pa can dang / tshong dpon gdol ba can dang / dge sbyong gdol pa can dang / bram ze gdol pa
228a2(mdo sde): can la sogs pa dge ba'i rtsa ba chung ba/ dad pa'i sems med pa/ g.yo dang / sgyus 'tsho ba/ gti mug can shes ba snyems pa can/ dge ba'i bshes gnyen spong ba/ smras pa'i tshig
228a3(mdo sde): bden pa med pa/ dge ba'i bshes gnyen gyis bstan pa la mi 'jug pa dang / brnyas shing dbang za ba/ tshig ngan pas rnam par 'thing ba/ dam pa'i chos la the tshom za zhing log par
228a4(mdo sde): lta ba/ 'jig rten phyi ma'i sdug bsngal gyi 'bras bu la mi 'jigs pa/ rtag tu dang tshul ngan pa can dag la sten par dga' ba/ srog gcod pa nas log par lta ba'i bar du spyod
228a5(mdo sde): pa la dga' zhing g.yo dang / sgyus 'jig rten slu ba dang / bdag dang / gzhan la gnod pa byed pa'i rgyal rigs gdol pa can nas bram ze gdol pa can gyi bar du nga'i chos 'jig par
228a6(mdo sde): byed pa/ nga'i bstan pa la rab tu byung na'ang tshul khrims nyams shing 'jig rten gyi 'du 'dzi'i las byed par spro ba la rgyal rigs dang / bram ze la sogs pas bsti stang dang bcas
228a7(mdo sde): pas mchod pa dang / khe la brkam pas nor tshol ba'i phyir tshig tsam du smra zhing spyod pa dang mi ldan pa phan tshun du phrin can gyi ge skyel ba la dga' ba dang / tshong dang / khe spogs byed cing
228b1(mdo sde): 'jig rten rgyang pa na pa'i gtsug lag slob pa dang / zhing rmo ba'i las la dga' ba dang / nor rin po che gsog cing sped pa dang / khang khyim dang / chung ma dang / bu smad srung ba dang / 'jig
228b2(mdo sde): rten gyi sngags dang / phyag rgyas 'byung po 'khol ba dang / ltas bzang ngan lta ba dang / sman sbyar cing nad gsos pa'i nor gyis 'tsho ba dang / bza' ba dang / btung ba dang / bgo ba dang /
228b3(mdo sde): rin po che'i rgyan la chags shing khyim pa'i las byed pa la dga' ba dang / tshul khrims 'dral zhing sdig pa spyod pa dang / dung gi sgra la khyi'i spyod pa dang ldan pa/ dge sbyong ma yin par dge
228b4(mdo sde): sbyong du khas 'che ba dang / tshangs par spyod pa ma yin par tshangs par spyod pa khas 'che ba yod de/ rgyal rigs gdol pa can nas bram ze gdol pa can gyi bar du de dag la bsnyen bkur byed cing
228b5(mdo sde): bsti stang dang bcas pas mchod pa byed de/ de dag gi ngag kyang nyan to/ /tshul khrims nyams bde dag kyang rgyal rigs gdol pa can nas bram ze gdol pa can gyi bar du de dag la sten par
228b6(mdo sde): dga' zhing bkur sti dang / rim gro byed de de'i ngag nyan to/ /gal te gang zag 'ga' zhig nga'i bstan pa la rab tu byung nas tshul khrims dang / yon tan du ldan pa/ slob pa dang / mi slob pa la
228b7(mdo sde): nan tan byed pa nas 'bras bu'i mthar byin gyi bar du gyur pa la/ rgyal rigs gdol ba can nas bram ze gdol pa can gyi bar du de dag gis de la phrag dog byed de/ bsnyen bkur dang / bsti
229a1(mdo sde): stang dang / rim gro dang / mchod ba mi byed cing slar dag nyan bar yang mi byed do/ /rigs kyi bu/ 'di lta ste/ mi la la zhig rin po che'i gling du phyin
229a2(mdo sde): pa las rin po che in+Da nI la dang / mahA nI la dang / gser dang / dngul dang / mu tig dang / pad+ma rA ga dang / bai DUR+ya dang / rin thang med pa'i rin po che rnam pa sna tshogs bor
229a3(mdo sde): nas nor bu mching bu len pa ltar de bzhin du ma 'ongs pa'i dus na sangs rgyas kyi zhing 'dir rgyal rigs gdol ba can nas bram ze gdol pa can gyi bar du'ang de dang 'dra ste/ ngas bstan pa'i dam pa'i chos kyi rin po che'i gling du phyin nas tshul khrims dang /
229a4(mdo sde): yon tan du ldan pa/ don dam pa la dga' ba/ 'jom pa dang / ngo tsha dang ldan pa/ slob pa dang / mi
229a5(mdo sde): slob pa'i gang zag dang / pha rol tu phyin pa drug nan tan byed pa la brtson pa'i so so'i skye po dge ba'i yon tan dang ldan pa/ 'phags pa'i 'khor spangs nas tshul khrims nyams pa/
229a6(mdo sde): sdig pa mang po spyod pa/ ngo tsha ba med pa dang / 'dzem pa med pa/ tshig brlang zhing rtsub bo/ lus dang / sems nga rgyal gyis dregs pa/ rnam par dkar ba'i chos dang bral ba/ byams
229a7(mdo sde): pa'i sems med pa/ snying rje med pa/ sdig pa'i dge slong dag la bsod nams kyi zhing du 'dzin cing bkur sti dang / rim gro dang / mchod pa byed de de'i ngag nyan to/ /de ltar sdig
229b1(mdo sde): pa can de dag ni slob dpon dang / slob mar bcas te gdon mi za bar mtshams med pa'i sems can nga myal bar lhung bar 'gyur ro/ /rigs kyi bu/ sdig pa'i 'khor lo rnam pa bcu
229b2(mdo sde): yod de/ ma 'ongs pa'i dus na sangs rgyas kyi zhing 'dir rgyal rigs gdol pa can dang / rje'u rigs gdol pa can dang / khyim bdag gdol pa can dang / tshong dpon gdol pa can
229b3(mdo sde): dang | dge sbyong gdol pa can dang / bram ze gdol pa can dag sdig pa'i 'khor lo rnam pa bcu po las 'ga' zhig dang ldan nam/ gal te kun dang ldan na sngon bsags pa'i dge
229b4(mdo sde): ba'i rtsa ba thams cad kyang tshig ste thal ba bzhin du 'gyur la rin po mi thogs par lus kyi yan lag kyang du ma bur bcad pa dang / nyin mtshan du mar lce ldib cing smra mi nus pa dang / mi
229b5(mdo sde): zad pa'i sdug bsngal chen po myong ba dang / tshe 'phos nas kyang gdon mi za bar mtshams su med pa'i sems can dmyal ba chen por ltung bar 'gyur ro/ /bcu gang zhe na/ 'di lta ste/ de ltar
229b6(mdo sde): tshul khrims nyams pa sdig pa spyod pa'i dge slong dag gi ngan par lta ba ni rgyal rigs dang / blon po la sogs pas bzod la/ slar de bas mthar gnas pa'i dge slong yongs su dag pa
229b7(mdo sde): mthong na de la 'di skad zer ro/ /kye skyes bu dag /'di ltar dge slong 'di dag ni glen pa gti mug can/ tshul 'chos shing 'jig rten slu ba yin te/ kha zas dang / btung ba dang / go ba
230a1(mdo sde): dang | khe dang / rnyed pa dang / grags pa 'dod pa'i phyir bdag ni bstod/ gzhan la ni smod cing phrag dog gis dkrugs ma byed do/ /khe dang / grags pa la spro
230a2(mdo sde): zhing chog mi shes pa yin pas bskrad par 'os pa de dag gi tshig kyang mnyan par mi bya'o/ /dge slong de dag ni rdzun 'ba' zhig smra zhing bden pa'i chos dang bral bas 'brang bu thob
230a3(mdo sde): ba'ang med/ 'dod pa dang bral zhing zag pa yongs su zad pa'ang ma yin la/ khe dang / grags pa dang / mchod pa tsam 'dod pa'i phyir bas mthar gnas shing yon tan can du ston
230a4(mdo sde): pa dag la mchod pa dang / bsnyen bkur dang / bsti stang ma byed cig /de ni g.yo dang / sgyus 'tsho ba yin gyi/ bsod nams kyi zhing yang dag pa'am/ lam la nan tan byed pa ni ma yin
230a5(mdo sde): no zhes skur to/ /de nas rgyal rigs gdol pa can nas bram ge gdol ba can gyi bar du thams cad kyi bas mthar gnas pa'i dge slong yongs su dag pa la dad pa'i sems mi skye/
230a6(mdo sde): dkon pa'i 'du shes mi 'byung ste/ bsti stang bya ba'i sems med do/ /de la mchod pa dang / bsnyen bkur byed pa la mi mos shing / ji skad du bstan de'i tshig mi nyan te de la
230a7(mdo sde): brnyas shing smod do/ /de ltar bas mthar gnas pa'i dge slong yongs su dag pa la brnyas smod pa nyid chos kyi mig dang / dkon mchog gsum gyi gdung la brnyas shing smod pa ma yin
230b1(mdo sde): bas de'i tshe yul de na gnas pa'i lha dang / klu dang / gnod sbyin dang / lha la sogs pa dkon mchog gsum la bsam pa dag pa dad pa mi byed ba dag rgyal rigs gdol ba can nas bram
230b2(mdo sde): ze gdol pa can gyi bar du gdol pa can de dag thams cad khres te zhe sdang gi sems skyes nas gcig la gcig 'di skad zer ro/ /kye skyes bu dag ltos/ /rgyal rigs gdol ba can
230b3(mdo sde): dang | rje'u rigs dang / khyim bdag dang / tshong dbon dang / dge sbyong dang / bram ze gdol ba can 'di dag chos kyi mig dkon mchog gsum gyi gdung 'tsho ba pa thams cad la ni brnyas
230b4(mdo sde): shing dbang bzas pas dge ba'i rtsa ba'ang med par byas te mi dge ba'i bshes gnyen gyi dbang du gyur pas sdig pa'i las kyis ngan song du ltung bar 'gyur gyi/ bdag cag deng phyin chad
230b5(mdo sde): de dag gi skyabs mi bya'o/ /rgyal rigs gdol pa can la sogs pa de dag gi gnas dang / yul dang / grong khyer dang / srid kyang mi bsrung ngo zhes zer te lha dang / klu dang / gnod sbyin
230b6(mdo sde): dang | lha sogs pa thams cad de dag la mi skyo ba mi 'go ste yal bar gtong ngo / /de bas na rgyal rigs gdol ba can la sogs pa'i yul dang / grong khyer na gnas ba'i yang dag
230b7(mdo sde): pa'i chos kyi snod du 'gyur ba dang / yang dag par bsod nams kyi zhing du 'gyur ba thams cad yul de nas byung ste 'gro'o/ /ji ste 'jug ba zhig yod na'ang mi 'dod ci ba gtong ba'i bsam
231a1(mdo sde): pa skyes pas bskyab cing bsrung ba'i sems med do/ /de ltar lha dang / klu dang / gnod sbyin dang / lha la sogs pa dang / yang dag pa'i chos kyi snod du gyur pa
231a2(mdo sde): dang | bsod nams kyi zhing du 'gyur ba thams cad kyis rgyal rigs gdol pa can dang / de'i srid dang / yul dang / grong khyer la bsrung zhing bskyab pa'i sems med de/ bsrung
231a3(mdo sde): zhing bskyab pa'i sems med pas de'i tshe na yul de'i srid la nang gi dgra dang / phyi'i dgra gnyi ga ldang ste/ srid 'phrog pa'i phyir gcig la gcig 'tshe zhing gsod pa dang / nad
231a4(mdo sde): dang | mu ge la sogs pa'ang de'i dbang gis 'byung ngo / /de nas rgyal rigs gdol pa can nas dge sbyong dang / bram ze gdol ba can gyi bar du gsol pa can de dag thams cad dang / yul
231a5(mdo sde): de na gnas pa thams cad kyang dga' zhing spro ba'i sems med de/ sngon gyi yid du 'ong ba dang / sdug pa thams cad dang yang bral nas gnyen bshes dang / mdza' bo dang / grogs kyang
231a6(mdo sde): gcig gis gcig yid byung zhing phrad mi 'dod pa dang / byams pa dang / snying rje med de/ phrag dog dang / ser sna byed cing sdig pa mang po 'ang byed par 'gyur ro/ /'di lta ste/ srog
231a7(mdo sde): gcod pa nas ngan par lta ba'i bar du kun spyod cing ngo tsha ba dang / 'dzem pa med par mchod rten gyi nor dang / dge 'dun gyi nor la spyod cing za ba la 'gyod pa'i sems med do/ /rgyal
231b1(mdo sde): rigs gdol pa can de mdzangs shing drang po la ni sdang la/ gcam sgyu can la ni dga' bas blon po dang / dmangs gcig la gcig gnod pa byed cing 'kho na dang / sha gnyer nas 'thab cing
231b2(mdo sde): rtsod pa dang / pha rol po'i dgra dang / g.yul sprod pa na'ang 'og ma sems mi mthun pa'i phyir g.yul yang nyes par 'gyur ro/ /rgyal rigs gdol pa can dang / blon po dang / khyim bdag dang /
231b3(mdo sde): tshong dpon dang / dge sbyong dang / bram ze la sogs pa gdol pa can de dag thams cad ring po mi thogs par lus kyi yan lag nyams shing nyin mtshan du mar lce lkugs par 'gyur ba dang /
231b4(mdo sde): shin tu mi bzad pa'i na ba dang / tsha ba'i sdug bsngal chen po myong ba dang / 'chi 'phos nas kyang gdon mi za bar mtshams med pa'i sems can dmyal bar ltung ngo / /rigs kyi bu/ gzhan yang /
231b5(mdo sde): rgyal rigs gdol pa can dang / blon po dang / khyim bdag dang / tshong dpon dang / dge sbyong dang / bram ze la sogs pa'i gdol pa can sdig pa'i bshes gnyen gyi rjes su spyod pa dag dge
231b6(mdo sde): ba'i rtsa ba chung ba/ g.yo dang / rgyus 'tsho ba/ glen pa gti mug can shes pa snyems pa/ dkon mchog gsum la bsam pa dag pa'i sems med pa/ 'jig rten phyi ma'i sdug bsngal gyi 'bras
231b7(mdo sde): b u la 'jigs par mi lta ba dag de la kha cig ni nyan thos kyi theg pa la cung zad dad kyang yang dag par glen pa'i rang bzhin can du gyur pas 'di snyam du bdag las shes shing mkhas pa med
232a1(mdo sde): do snyam nas/ ngas bstan pa'i rang sangs rgyas kyi theg pa'i chos dang / theg pa chen po'i chos la brnyas smod de 'phya zhing skur nas sems can gzhan dag kyang
232a2(mdo sde): tshigs su bcad pa gcig tsam gyi bar du 'chang zhing 'dzin pa dang / klog cing 'don du'ang mi ster to/ /de la kha cig ni rang sangs rgyas kyi theg pa la dad pa cung zad thob kyang yang dag
232a3(mdo sde): par glen pa'i rang bzhin can du gyur pas 'di snyam du bdag las mkhas shing shes pa med do snyam nas/ ngas bstan pa'i nyan thos kyi theg pa'i chos dang / theg pa chen po'i chos
232a4(mdo sde): la brnyas shing smod de 'phya zhing skur nas/ sems can gzhan dag tshigs su bcad pa gcig tsam gyi bar du 'chang ngam/ 'dzin tam/ klog gam/ 'don du'ang mi ster to/ /de
232a5(mdo sde): l a kha cig ni theg pa chen po'i chos la dad pa cung zad tsam thob kyang yang dag bar glen po'i rang bzhin can du gyur pas 'di snyam du bdag las shes shes mkhas pa med do snyam
232a6(mdo sde): nas| ngas bstan pa'i nyan thos kyi theg pa'i chos dang / rang sangs rgyas kyi theg pa'i chos la brnyas smod de 'phya zhing skur nas/ sems can gzhan dag tshigs su bcad pa gcig
232a7(mdo sde): tsam gyi bar du'ang 'chang zhing 'dzin tam/ klog cing 'don du'ang mi ster to/ /gang zag de dag ni sangs rgyas kyi dam pa'i chos la brnyas skur ba dang / dus gsum gyi sangs rgyas bcom
232b1(mdo sde): ldan 'das la dbang za ba dang / dus gsum gyi sangs rgyas kyi chos kyi sde snod thams cad bshig nas bsregs te thal ba bzhin du 'jig par byed pa/ 'phags pa'i lam gyi yan lag brgyad
232b2(mdo sde): pa thams cad gcod pa/ tshad med pa'i sems can gyi mig 'dzar ba zhes bya'o/ /rgyal rigs gdol pa can nas dge sbyong dang / bram ze gdol pa can gyi bar du de dag gis sangs rgyas
232b3(mdo sde): kyis bstan pa'i nyan thos kyi theg pa'i chos dang / rang sangs rgyas kyi theg pa'i chos dang / theg pa chen po'i chos bcabs te bar ched byas nas tshigs su bcad pa gcig tsam gyi bar du
232b4(mdo sde): med par byas na/ gang zag de chos kyi mig dang / dkon mchog gsum gyi gdung 'tsho ba pa thams cad la ma gus pa ste/ de'i rgyu dang / de'i rkyen gyis yul de srung ba'i lha dang / klu dang /
232b5(mdo sde): gnod sbyin dang / lha la sogs pa dkon mchog gsum la bsam pa dag cing / dad pa mi phyed pa dag rgyal rigs gdol pa can nas bram ze gdol pa can gyi bar du gdol pa can de
232b6(mdo sde): dag thams cad la khro zhing zhe sdang ba'i sems skye ba nas gzhung de bzhin du rgyas par rgyal rigs gdol pa can dang / blon po dang / khyim bdag dang / tshong dpon dang / dge sbyong dang /
232b7(mdo sde): bram ze la sogs pa gdol pa can thams cad ring po mi thogs par lus kyi yan lag nyams shing nyin mtshan du mar lce lkugs par 'gyur ba dang / shin tu mi bzad pa'i na ba dang / che ba'i
233a1(mdo sde): sdug bsngal chen po myong ba dang / 'chi 'phos nas kyang gdon mi za bar mtshams med pa'i sems can dmyal ba chen por ltung ngo / /rigs kyi bu/ gzhan
233a2(mdo sde): yang | rgyal rigs gdol pa can dang / blon po dang / khyim bdag dang / tshong dpon dang / dge sbyong dang / bram ze la sogs pa'i gdol pa can rnams tshul khrims nyams pa
233a3(mdo sde): sdig pa spyod pa'i dge slong gi rjes su zhugs pa nas/ gzhung de de bzhin du rgyas par yul de na chos kyi snod du gyur pa yang dag pa'i bsod nams kyi zhing du gyur pa thams cad rgyal
233a4(mdo sde): rigs gdol pa can la sogs pa la spong ba'i sems bskyed de bskyab pa'am/ srung ba mi byed do/ /brgya la yul de na gnas su zin kyang chos la rten gyi khyim pa la dga' zhing
233a5(mdo sde): gnas par mi byed pa dang / sbyin bdag gi khyim du yang dang yang du 'gro bar mi byed pa dang / gal te skad cig tsam phyin na'ang tshig srung zhing mi smra ba dang / ji ste smra na'ang rdzun
233a6(mdo sde): gyi bag med de/ khyim pa'i mdun du tshul khrims nyams pa dag la 'phya ba'am/ brnyas par byed pa dang / tshul khrims nyams pa sdig pa spyod pa'i dge slong de dag gi nyes pa mi
233a7(mdo sde): brjod cing mi gleng ba dang / rtag tu bsod nams kyi zhing la sten gyi tshul khrims nyams pa yongs su spong ngo / /tshul khrims nyams pa sdig pa spyod pa'i dge slong de dag ni phyir
233b1(mdo sde): tshul khrims srung ba dge ba'i yon tan dang ldan pa dag la khro ba dang / zhe sdang gi sems bskyed de brnyas smod pa dang / rgyal rigs gdol pa can dang / dge sbyong dang / bram ze gdol pa
233b2(mdo sde): can dag gi bar du khyim pa'i bus pa dang / bud med kyi mdun du gcam pa dang / sgyu sna tshogs kyis rdzun zer zhing tshul khrims srung ba de dag la 'phya zhing skur pa dang / tshig ngan pa rnam pa
233b3(mdo sde): sna tshogs 'dogs te/ rgyal rigs gdol pa can nas bram ze gdol pa can gyi bar du de dag thams cad nga'i slob ma 'dod pa nyung zhing chog shes pa/ tshul khrims srung ba/ mang du thos pa/
233b4(mdo sde): spobs pa dang ldan pa'i dge sbyong la zhe sdang ba dang / khro ba'i sems bskyed cing tshig rtsub po rnam pa sna tshogs kyis 'phya zhing skur du bcug nas lus dang / sems mi bde bar byed do/ /gzhan
233b5(mdo sde): yang | chos gos dang / lhung bzed dang / 'tsho ba'i yo byad kyang 'phrog tu bcug nas 'tsho bas brel bar byed do/ /gzhan yang / phyogs bzhi'i dge 'dun gyi nor 'phrog tu bcug nas spyod du mi ster
233b6(mdo sde): ba dang / la la ni btson rar bcug nas lcags dang / khong sgril dang / shing gi gdos la sogs pa'i nan la bor ro/ /la la ni lus kyi yan lag gtubs/ la la ni mgo gcod du bcug go /
233b7(mdo sde): rigs kyi bu/ khyod ltos shig /de ltar rgyal rigs gdol pa can nas dge sbyong dang / bram ze gdol pa'i bar du gdol pa can de dag tshul khrims nyams pa sdig pa spyod pa'i dge slong la
234a1(mdo sde): brten nas de lta bu'i kha na ma tho ba chen po'i sdig pa rnam pa sna tshogs byed do/ /mtshams med pa'i sems can dmyal ba'i bar du ltung bar 'gyur ro/ /sems
234a2(mdo sde): can gang gis mtshams med pa lnga byas sam/ tshul khrims kyi rtsa ba dag bshig gam/ mtshams med pa la nye ba'i sdig byas sam/ rang bzhin gyi sdig gam/ bcas pa'i sdig gang
234a3(mdo sde): byas pa bas ni rgyal rigs gdol pa can nas dge sbyong dang / bram ze gdol pa can gyi bar du tshul khrims nyams pa chos las 'gal bar byed pa la bsten pa bas sdig pa yang ngo / /rigs
234a4(mdo sde): kyi bu/ de ltar tshul khrims nyams pa sdig pa spyod pa'i dge slong dag de ltar chos las 'gal ba'i sdig pa chen po byas mod kyi/ 'on kyang nga'i bstan pa la gnas shing skra dang / kha spu bregs
234a5(mdo sde): te gos dur smrig bgos nas/ spyod lam dang / cha lugs 'phags pa rnams dang mthun te/ de la ni rgyal po dang / blon po chen po dang / khyim pa rnams kyis khyim pa'i chos nyid dang yang
234a6(mdo sde): sbyar du mi gnang na/ gzhu ba dang / 'tshog pa dang / nan la bor ba dang / btson rar gzhug pa dang / gshe zhing spyod ba dang / lus kyi yan lag gtub pa dang / 'tsho ba'i dbang po dang
234a7(mdo sde): phral ba chos ma yin pa byed pa lta ci smos/ rgyal po'am/ blon po'am/ khyim pa rnams kyis gal te de ltar byas na kha na ma tho ba'i sdig pa chen po 'thob par 'gyur te/ gdon mi za
234b1(mdo sde): bar mtshams med pa'i sems can dmyal bar skye'o/ /'di ltar tshul khrims nyams pa sdig pa spyod pa'i dge slong la'ang chad pas gcod du mi gnang na tshul khrims dang ldan pa dge
234b2(mdo sde): ba spyod pa la lta ci smos/ rigs kyi bu/ dge slong gang gis tshul khrims kyi rtsa ba'i sdig las gcig nyams pa'ang tshul khrims nyams shing sdig pa spyod pa'i dge slong zhes bya mod kyi/
234b3(mdo sde): bstan pa bzhin du dad pa'i dge 'dun gyis las byas pa'i sdom pa rgyun mi 'chad par yod de/ bslab pa dang / tshul khrims kyi bar du btang yang rnam par dkar ba'i chos kyi bsung tsam
234b4(mdo sde): yod kyi/ de la'ang rgyal po dang / blon po dang / khyim pa dang / sdom pa med pa rnams kyis brnyas smod dam/ chad pas gcad du mi gnang ngo / /de ltar dge slong de chos kyi snod ma yin te/
234b5(mdo sde): 'phags pa'i chos nyan pas yongs su dag pa'i dge 'dun sme bar byed cing dge sbyong gi las su bya ba'i las thams cad mi rung bar byed pa yin te/ phyogs bzhi'i dge 'dun gyi longs
234b6(mdo sde): spyod la spyod du mi dbang mod kyi/ 'on kyang yid mthun pa'i dge 'dun las bsnyen par rdzogs te sdom pa thob pa ma btang bas khyim pa skye bo thams cad pas mchog go /rtsa ba'i sdig nyams
234b7(mdo sde): kyang de lta bu yin na/ de ma yin pa bcas pa'i sdig phra mo gzhan nyams pa lta ci smos te/ de bas na rgyal po dang / blon po dang / khyim pa rnams kyis brnyas pa'am/ smod pa byed dam/
235a1(mdo sde): chad pas gcod du mi dbang ngo / /de ci'i phyir zhe na/ rigs kyi bu/ sngon 'das pa'i dus na yul ka shi zhes bya ba na rgyal po tshangs pas byin zhes bya ba zhig yod
235a2(mdo sde): de| des gdol pa lnga la 'di skad ces bka' stsal to/ /khyed dengs la ri kha ba can gyi drung na glang po che mche ba drug dang ldan pa u pa li'i mig ces bya ba zhig yod kyi/ khyed kyis de'i mche
235a3(mdo sde): ba phyungs la 'on cig / gal te khyed kyis ma thob na gson du ma re zhig ces bsgo'o/ /de'i tshe gdol pa de dag lus dang / srog gi phyir mda' gzhu zhig thogs nas gos tshon can gyon te/
235a4(mdo sde): dge sbyong gi tshul ltar bcos nas ri kha ba can gyi drung du glang po che'i rgyal po gang na bar song ngo / /der phyin pa dang / de na glang po che mo zhig gis sngar mthong ba dang / mda' gzhu thogs
235a5(mdo sde): pa des dngangs nas glang po che'i rgyal po'i gan du brgyugs te phyin nas 'di skad ces smras so/ /lha chen po ma gzigs sam/ mi kha cig mda' gzhu thogs te dal gyis 'jab cing
235a6(mdo sde): mchi na| ci| bdag cag gi tshe'i bar chad du mi 'byung grang / glang po che'i rgyal pos mgo bteg te bltas na/ skra dang / kha spu bregs nas gos tshon can gyon pa dag cig 'ong ba mthong
235a7(mdo sde): nas glang po che mo la tshigs su bcad pa 'di dag smras so/ /sangs rgyas gang+gA klung gi bye snyed kyi/ /rgyal mtshan chos gos gyon pa 'di dag ni/ /sdig pa thams cad yongs su spangs
235b1(mdo sde): pas na/ /nges par sems can dag la gnod mi byed/ /de nas glang po che mos kyang tshigs su bcad nas lan btab pa/ chos gos gyon pa ltar ni byed mod kyi/ /thams cad lag na mda'
235b2(mdo sde): gzhu thogs pas na/ /'di ni snying rje med cing ma rungs pa/ /sdig pa byed la mos pa'i gdol pa yin/ /de nas glang po che'i rgyal pos yang tshigs su bcad de smras pa/ chos gos tshal bu
235b3(mdo sde): gyon par snang bas na/ /byams dang snying rje'i rtsa ba de nyid yin/ /sems can kun la byams shing brtse ba'i phyir/ /sangs rgyas la ni 'di dag skyabs song nges/ /khyed cag 'di la the tshom
235b4(mdo sde): ma za bar/ /myur du sems de rjes su bzung na mdzes/ /chos gos tshon can gyon pa 'di dag ni/ /'khor ba'i rgya mtsho las ni sgrol mdzad pa'o/ /de nas de'i tshe gdol pa can de dag gis
235b5(mdo sde): mda' dug can gyis glang po che'i rgyal po la 'phangs nas gzas pa bzhin du snying la phog go / de nas glang po che mos skad chen po phyung ste dus nas/ skad kyis brnangs bzhin du tshigs su
235b6(mdo sde): bcad pa 'di skad ces smras so/ /chos gos gyon pa de dag ni/ /sangs rgyas la ni skyabs song snyam/ /cha lugs shin tu zhir snang yang / /gdug pa'i sems ni khong na srel/ /lha yi sku
235b7(mdo sde): la mda' 'phen pa'i/ /dgra de shin tu brlag pa'i phyir/ /myur du lus kun brdzis nas su/ /'tsho ba'i dbang dang dbral bar bya/ /de nas glang po che'i rgyal pos tshigs su bcad de smras pa/
236a1(mdo sde): 'tsho ba'i srog dang bral kyang sla'i/ /sdig pa'i sems ni bskyed mi rigs/ /'di dag slu ba'i sems yod kyang / /cha lugs sangs rgyas slob ma 'dra/ /mkhas
236a2(mdo sde): pa'i sems ni rnam dag pa/ /srog gi phyir ni ma yin te/ /skye bo mang po bsgral ba'i phyir/ /rtag tu byang chub spyad pa spyod/ /de'i tshe glang po che'i rgyal pos snying brtse ba'i sems skyes nas mi
236a3(mdo sde): de dag la 'di skad ces smras so/ /khyed nga la ci 'dod/ de dag gis smras pa/ khyed kyi mche ba 'dod do/ /glang po che'i rgyal po snying shin tu dga' nas mche ba phyung ste de dag la byin nas
236a4(mdo sde): tshigs su bcad de smras pa/ khro zhing phangs pa'i bsam pa med bzhin du/ /khyed la nga yi mche ba dkar po 'di/ /byin pa'i bsod nams mngon par sangs rgyas nas/ /skye bo'i nyon
236a5(mdo sde): mongs nang rnams zhi byed shog / rigs kyi bu/ sngon 'das pa'i dus na de ltar glang po che'i rgyal po byol song gi skye gnas su gyur pa'ang bla na med pa yang dag par rdzogs pa'i byang chub
236a6(mdo sde): 'dod pa'i phyir lus dang / srog la ma chags par btang nas chos gos gyon pa de la rim gro dang / bsti stang bya ba'i phyir des dgrar byas kyang lan mi ldon pa la ltos/ ma 'ongs pa'i dus na
236a7(mdo sde): rgyal rigs gdol pa can dang / blon po dang / khyim bdag dang / tshong dpon dang / dge sbyong dang / bram ze gdol pa can dag yang dag par glen pa'i rang bzhin can yin yang cung
236b1(mdo sde): zad tsam gyis shes pa snyems te/ g.yo dang / sgyus 'tsho zhing 'jig rten dag bslus nas 'jig rten phyi ma'i sdug bsngal gyi 'bras bu la 'jigs par mi lta bas nga'i bstan pa la skyabs su
236b2(mdo sde): song zhing rab tu byung ba chos kyi snod du gyur pa dang / chos kyi snod du ma gyur pa kun la 'tshe zhing gnod pa byed de gshe zhing spyo ba dang / 'tshog pa dang / gzhu ba dang / btson rar gzhug pa
236b3(mdo sde): dang | 'tsho ba'i dbang po dang phral ba'i bar du byed do/ /de ni 'das pa dang / ma 'ongs pa dang / da ltar bzhugs pa'i sangs rgyas bcom ldan 'das kyi dam tshig las 'gal ba'i kha na
236b4(mdo sde): ma tho ba chen po byed pa ste/ gdon mi za bar mtshams med pa'i sems can dmyal ba chen por ltung ngo / /dge ba'i rtsa ba yongs su bsregs te rgyun bcad pas mkhas pa thams cad kyis
236b5(mdo sde): yongs su spang bar bya'o/ /de dag gis de ltar kha na ma tho ba sdig pa chen po byas kyang g.yo dang / sgyus 'tsho ste/ nga rgyal gyi dbang du gyur nas 'jig rten dag bslu ba'i phyir de dag kyang so so
236b6(mdo sde): nas bdag cag kyang bla na med pa yang dag par rdzogs pa'i byang chub 'dod pa yin te/ bdag cag ni theg pa chen pos mngon par 'tshang rgya'o zhes zer ro/ /'di lta ste/ dper na/ mi zhig
236b7(mdo sde): bdag gi mig phyung nas long bar gyur pa pha rol gzhan gyi lam mtshon pa'i phyir ri chen po la 'dzeg pa ni gnas med do/ /de bzhin du phyi ma ma 'ongs pa'i dus na rgyal rigs gdol pa
237a1(mdo sde): can dang / blon po dang / khyim bdag dang / tshong dbon dang / dge sbyong dang / bram ze gdol pa can dag kyang de dang 'dra ste/ nga'i bstan pa la skyabs su song zhing
237a2(mdo sde): rab tu byung ba chos kyi snod du gyur pa'am/ chos kyi snod ma yin pa'ang rung ba'i slob ma rnams la 'tshe zhing gnod par byed de/ gshe zhing spyo ba dang / brdeg pa dang / btson rar gzhug pa
237a3(mdo sde): dang | 'tsho ba'i dbang po dang phral ba'i bar du byed de/ de ni 'das pa dang / ma 'ongs pa dang / da ltar gyi sangs rgyas thams cad kyi dam tshig las 'gal ba'i kha na ma tho ba chen po byas
237a4(mdo sde): pas dge ba'i rtsa ba thams cad bsregs shing rgyun bcad pas gdon mi za bar mtshams med pa'i sems can dmyal ba chen por ltung ngo / /de bas na mkhas pa rnams kyis spang bar
237a5(mdo sde): bya'o| |des de ltar kha na ma tho ba chen po byas kyang g.yo dang / sgyus 'tsho zhing nga rgyal gyi dbang du gyur pa 'jig rten bslu ba'i phyir bdag cag ni bla na med pa'i byang chub tshol ba yin te/
237a6(mdo sde): bdag cag kyang theg pa chen pos mngon par 'tshang rgya'o zhes zer ro/ /de dag gis de ltar rab tu byung ba la 'tshe zhing gnod pa byas bas ma rabs tha ma'i lus kyang mi thob na/ theg
237a7(mdo sde): pa rnam gnyis kyi byang chub pa'am/ bla na med pa'i theg pa thob pa lta ci smos te skal pa chad pa yin no/ /rigs kyi bu/ gzhan yang / sngon 'das pa'i dus na yul pa na tsa la zhes bya ba na rgyal
237b1(mdo sde): po dgra las rgyal zhes bya ba yod de/ yul de'i srid 'dzin cing dbang byed do/ /de na dur sa chen po kha lam pa zhes bya ba shin tu 'jigs pa'i gnas shig yod de/ gnod sbyin dang / srin
237b2(mdo sde): po'ang de na mang du gnas so/ /de dag tu phyin na 'jigs shing ba spu ldang ngo / /de yul de na nyes pa byas pa bsad pa zhig yod na rgyal po'i khrims kyis gsad pa de bcing ba lngas bcings nas
237b3(mdo sde): kha lam pa zhes bya ba'i dur sa chen po der skyel te/ srin po dang / 'byung po rnams zar 'jug go /gsad pa gcig gis srog gi phyir skra dang / kha spu bregs te chos gos kyi tshal bu zhig rnyed pa mgul
237b4(mdo sde): du btags so/ /btson rdzis khrid de rgyal po'i khrims bzhin du bcing ba lngas bcings nas dur sa chen po der bskyal to/ /skyel ma phyir log nas de'i nub mo srin mo chen mo mtshon cha'i mig
237b5(mdo sde): ces bya ba 'khor lnga stong dang bcas te dur khrod der lhags so/ /mi des rgyang nas mthong nas rab tu 'jigs shing skrag go /de'i tshe srin mo des mi de bcing ba lngas bcings pa skra dang / kha spu
237b6(mdo sde): bregs pa chos gos kyi tshal bu mgul du btags pa mthong nas g.yas nas bskor te bsti stang dang bcas pas phyag byas te thal mo sbyar nas tshigs su bcad pas 'di skad ces smras so/ /
237b7(mdo sde): skyes bu khyod ni ma bsnyengs bde bar bzhugs/ /khyod la bdag cag gnod pa mi bgyid do/ /skra bregs chos gos gyon pa khyod mthong nas/ /bdag cag sangs rgyas rjes su dran par gyur/ /
238a1(mdo sde): de'i tshe srin mo'i bu rnams kyis ma la 'di skad ces smras so/ /bdag cag shin tu bkres skom pas/ /lus dang sems ni rnam par gzir/ /lus dang sems
238a2(mdo sde): ni bde ba'i phyir/ /yum gyis mi de 'tshal du gnod/ /de nas srin mos bu rnams la 'di skad ces smras so/ /sangs rgyas gang+gA klung gi bye snyed kyi/ /rnam par grol ba'i rgyal mtshan gos
238a3(mdo sde): gyon pa/ /'di la mi dge sdig pa'i sems bskyed na/ /nges par mtshams med sems can dmyal bar ltung / /de nas srin mo bu dang 'khor du bcas pas bskor te/ bsti stang dang bcas
238a4(mdo sde): pas phyag byas te thal mo sbyar nas tshigs su bcad pas 'di skad ces smras so/ /tshon can gyon pa khyod la so sor 'chags/ /bdag cag ji ste pa dang ma dag la/ /lus dang ngag
238a5(mdo sde): yid mi dge byas sla yi/ /khyod la nam du'ang gnod par mi bgyid do/ /de nas yang srin mo chen mo bong bu so zhes bya ba 'khor lnga stong dang bcas te dur khrod der lhags so/ /srin mo
238a6(mdo sde): des kyang bcing ba lngas bcings pa skra dang / kha spu bregs pa chos gos kyi tshal bu mgul du btags pa'i mi de mthong nas bskor te/ bsti stang dang bcas pas phyag byas nas thal mo sbyar
238a7(mdo sde): te tshigs su bcad pas 'di skad ces smras so/ /skyes bu bdag gis ma bsnyengs bde bar bzhugs/ /khyod kyi mgul du btags pa'i tshal bu 'di/ /drang srong chen po'i rgyal mtshan
238b1(mdo sde): na bza' lags/ /de la bdag cag mchod cing phyag 'tshal lo/ /de nas srin mo de'i bu rnams kyis ma la 'di skad ces smras so/ /mi yi sha dang khrag las zhim pa med/ /lus dang sems
238b2(mdo sde): stobs skye zhing 'phel bar 'gyur/ /shin tu dpa' la rtul phod 'jigs med pa/ /yum gyis de la bdag cag 'tshal du gnong / /de nas srin mos bu rnams la 'di skad ces smras so/ /lha mi'i
238b3(mdo sde): longs spyod ldan pa thams cad kyang / /rab tu byung ba dag las thob pa'i phyir/ /chos gos gyon pa 'di la mchod pas na/ /bde ba tshad med pa yang 'thob par 'gyur/ /de nas srin mo'i bu rnams
238b4(mdo sde): 'khor dang bcas pas bskor nas/ bsti stang dang bcas pas phyag byas te/ thal mo sbyar nas tshigs su bcad de smras pa/ skra bregs chos gos gyon pa'i skyes bu la/ /bdag cag shin tu gus
238b5(mdo sde): par phyag 'tshal bas/ /rtag tu ma 'ongs pa yi dus kun du/ /sangs rgyas mthong zhing dad pa skye bar shog /de'i tshe'ang srin mo chen mo khro gnyer 'phral skra can zhes bya ba 'khor lnga stong dang
238b6(mdo sde): bcas te dur khrod der lhags so/ /srin mo des kyang bcing pa lngas bcings pa skra dang / kha spu bregs pa chos gos kyi tshal bu mgul du btags pa'i mi de mthong nas g.yas nas bskor te/
238b7(mdo sde): bsti stang dang bcas pas phyag byas nas thal mo sbyar te tshigs su bcad pas 'di skad ces smras so/ /drang srong chen po'i rgyal mtshan na bza' 'di/ /mkhas pa thams cad shin tu
239a1(mdo sde): bstod cing bsngags/ /gang zhig 'di la mchod pa byed pa ni/ /srid pa'i bcings pa kun las nges par 'grol/ /de'i tshe srin mo de'i bu rnams kyis ma la
239a2(mdo sde): 'di skad ces smras so/ /mi 'di'i lus kyi sha dang khrag kun ni/ /rgyal po chen pos bdag cag rnams la bsngos/ /bdag cag 'di la za zhing 'thung du gnong / /mthu dang ldan nas ma yi
239a3(mdo sde): g.yog kyang bgyi/ /de nas srin mos bu rnams la 'di skad ces smras so/ /chos gos btags pa gyon pa 'di dag ni/ /khyod kyis bza' ba'i rigs pa ma yin gyi/ /'di la mi dge
239a4(mdo sde): sdig pa'i sems bskyed na/ /sdug bsngal chen po'i snod du gyur ta re/ /de nas srin mo'i bu rnams 'khor dang bcas pas bskor nas bsti stang dang bcas pas phyag 'tshal te thal mo
239a5(mdo sde): sbyar nas tshigs su bcad de smras pa/ khyod ni drang srong chen po'i gos gyon te/ /shin tu bsod nams zhing du gyur pa yin/ /de bas bdag cag khyod la mchod pas na/ /srid pa'i bcings
239a6(mdo sde): pa las ni thar bar shog / de'i tshe na'ang srin mo chen mo mtshon cha'i gdong zhes bya ba'ang 'khor lnga stong dang bcas te dur khrod der lhags so/ /srin mo des kyang mi de bcing ba lngas bcings
239a7(mdo sde): pa skra dang / kha spu bregs pa chos gos kyi tshal bu mgul du btags pa mthong nas bskor te/ bsti stang dang bcas pas phyag btsal nas thal mo sbyar te tshigs su bcad pas 'di skad ces
239b1(mdo sde): smras so/ /khyod ni btags pa'i chos gos gyon pas na/ /mya ngan 'da' ba'i bde ba thob tu nges/ /de bas khyod la bdag cag gnod byed na/ /sangs rgyas kun gyis rnam par smod kyis dogs/ /
239b2(mdo sde): de nas srin mo de'i bu rnams kyis ma la 'di skad ces smras so/ /bdag cag rtag tu mi yi mdangs 'phrog cing / /de bzhin sha dang khrag kyang za 'thung bas/ /gzugs dang mthu ni yongs su
239b3(mdo sde): 'phel ba'i phyir/ /bdag cag 'di la ci bder 'tshal du gnong / /de nas srin po des bu rnams la 'di skad ces smras so/ /ji ste skra dang kha spu bregs pa yi/ /chos gos gyon pa 'di la gnod
239b4(mdo sde): byas na/ /nges par mtshams med sems can dmyal bar ltung / /yun ring sdug bsngal chen po'i snod du 'gyur/ /de nas srin mo bu rnams dang 'khor du bcas pas bskor nas bsti stang
239b5(mdo sde): dang bcas pas phyag btsal te/ thal mo sbyar nas tshigs su bcad pa 'di dag smras so/ /bdag cag sems can dmyal bas rab 'jigs te/ /de bas khyod kyi srog la gnod mi bgyid/ /
239b6(mdo sde): bcings pa 'di yang bkrol te khyod btang gi /dmyal ba'i sdug bsngal kun las thar bar shog /de'i tshe srin mo bu smad 'khor dang bcas pa snying rje'i sems bskyed nas mi de'i bcings pa bkrol
239b7(mdo sde): te bshags pa dang / spro ba bskyed pa byas nas phyir btang ngo / /mi de phyi nyin snga rab tu rgyal po'i drung du 'ongs nas dngos po de dag rgyus kyis zhib tu gsol to/ /de'i tshe rgyal po dgra las
240a1(mdo sde): rgyal ba 'khor dang bcas pas de skad thos nas dngangs te ngo mtshar rmad du gyur nas khrims su bcas te yul gyi mi rnams la bkar btags pa/ deng phyin chad
240a2(mdo sde): nga'i yul na gnas pa sangs rgyas kyi slob ma tshul khrims srung ngam/ tshul khrims nyams sam/ chung ngu na tshul khrims med par skra dang / kha spu bregs te dur smrig gyon pa la su zhig kyal ka
240a3(mdo sde): 'am| gnod pa byas na thams cad gsad do zhes khrims su bcas so/ /de'i rgyu de'i rkyen gyis mi mang po'ang bsod nams la dga' bas thams cad bags kyis bstan pa la phyogs nas dzam+bu'i
240a4(mdo sde): gling na rgyal po de dbang ba'i mi thams cad bsam pa des pas dkon mchog gsum la skyabs su gsol to/ /rigs kyi bu/ de ltar 'das pa'i dus na srin mo yi dwags kyi rgyud du skyes pa/
240a5(mdo sde): mdangs 'phrog pa/ sha dang / khrag za ba/ sdig pa la brkam pa/ snying rje med pa'ang de lta bu'i tshul khrims med ba skra dang / kha sbu bregs pa chos gos kyi tshal bu mgul du btags pa de la bskor
240a6(mdo sde): ba dang / bsti stang dang / rim gro dang / phyag bya ba dang / mchod pa dang / tshigs su bcad pas bstod de/ gnod pa byed pa'i sems med na phyi ma ma 'ongs pa'i dus su rgyal rigs
240a7(mdo sde): gdol pa can dang / blon po dang / khyim bdag dang / tshong dpon dang / dge sbyong dang / bram ze gdol pa can la sogs pa gdug pa'i sems 'chang zhing snying rje med pa/ gnod
240b1(mdo sde): sbyin dang / srin po bas thu bar sdig pa byed do/ /glen zhing gti mug can dge ba'i rtsa ba yongs su gcod pa de nga'i bstan ba la rab tu byung ba'i chos kyi snod du gyur pa dang / chos kyi snod
240b2(mdo sde): du ma gyur pa'ang rung / skra dang / kha spu bregs te gos ngur smig gyon pa'i slob ma la dad pa dang / bkur sti mi byed de/ de la gnod pa dang / gshe zhing rdeg pa dang / nan la 'dor zhing btson
240b3(mdo sde): rar gzhug pa dang / 'tsho ba'i dbang po dang phral ba'i bar du byed pa de ni 'das pa dang / ma 'ongs pa dang / da ltar gyi sangs rgyas bcom ldan 'das thams cad kyis bstan pa'i kha
240b4(mdo sde): na ma tho ba chen po dang 'gal bar byed pa ste/ dge ba'i rtsa ba yongs su bsregs nas rgyun bcad bas gdon mi za bar mtshams med pa'i sems can dmyal ba chen por ltung bar
240b5(mdo sde): 'gyur bas mkhas pa rnams kyis yongs su sdang bar bya'o/ /yang rigs kyi bu/ sngon rgyal po bsod nams chen bo zhes bya ba zhig yod de/ rgyal po de snying rje che bas nyes pa byas pas
240b6(mdo sde): gsad pa la thug pa dag kyang gsod du mi dga'o/ /de'i tshe blon po blo dang ldan pa gcig gis rgyal po la 'di skad ces gsol to/ /rgyal po/ thugs ngan ma mdzad cig /rgyal pos kyang
240b7(mdo sde): srog gcod pa'i sdig pa mi 'thob la/ gshed mas kyang 'gum mi 'tshal bar mi de 'gum pa'i thabs mchis so zhes gsol nas blon po chen po des gsad pa la thug pa'i mi de
241a1(mdo sde): bal glang rmis pa ma rungs pa'i mdun du bzhag go / de nas bal glang rmis pa des mi de snas bzung ste mar bteg nas sa la brdabs ba las/ mi de gos
241a2(mdo sde): dmar po gyon pa mthong nas chos gos yin no snyam ste/ bsam pa dag pa'i dad pa skyes nas dal gyis sa la bzhag cing de la 'gyod nas sa la btud te/ mi de'i rkang ba la snas 'phye zhing
241a3(mdo sde): bsti stang dang bcas pas mig mi 'dzum par mi de la lta'o/ /blon po chen po des de lta bur gyur ba mthong nas brgyugs te/ rgyal po de la de bzhin du gsol to/ /rgyal pos de skad ces
241a4(mdo sde): thos nas dngangs te ngo mtshar rmad du gyur nas/ mi yongs la deng phyin chad dkon mchog gsum la bsti stang gyis shig par bkas btags so/ /de'i rgyu de'i rkyen gyis srog gcod
241a5(mdo sde): pa'ang spangs te dzam+bu'i gling la dbang byed par gyur to/ /ltos|rigs kyi bu/ de ltar 'das pa'i dus na bal glang rmis pa byol song gi skye gnas su gyur pa'ang chos gos la gus
241a6(mdo sde): pas sdig pa mi byed na/ ma 'ongs pa'i dus na rgyal rigs gdol ba can dang / blon po dang / khyim bdag dang / tshong dpon dang / dge sbyong dang / bram ze gdol pa can la sogs
241a7(mdo sde): pa sems gdugs pa can snying rje'i sems med pa/ bal glang rmis pa bas thu bar sdig pa'i las byed do/ /bus pa glen pa can de dag nga'i bstan pa la rab tu byung ba chos kyi snod du
241b1(mdo sde): gyur pa'am/ chos kyi snod ma yin pa'ang rung / skra dang / kha spu bregs te gos ngur smrig gyon pa la dad pa dang / gus pa mi byed de/ de la gnod pa dang / gshe zhing spyod ba dang / gzhu zhing 'tshog ba
241b2(mdo sde): dang | btson rar gzhug pa dang / 'tsho ba'i dbang po dang phral ba'i bar du byed pa las 'das pa dang / ma 'ongs pa dang / da ltar bzhugs pa'i sangs rgyas bcom ldan 'das thams cad
241b3(mdo sde): k yi bstan pa'i kha na ma tho ba chen po dang 'gal bar byed pas dge ba'i rtsa ba bsregs nas rgyun gcad pas gdon mi za bar mtshams med pa'i sems can dmyal ba chen por ltung bar 'gyur
241b4(mdo sde): bas mkhas pa rnams kyis spang bar bya'o/ /gal te rgyal rigs gdol pa can nas dge sbyong dang / bram ze gdol pa can gyi bar du sdig pa'i 'khor lo gsum po 'di dang ldan pas/ de'i
241b5(mdo sde): rgyu de'i rkyen gyis yul srung ba'i lha dang / klu dang / gnod sbyin la sogs pa dkon mchog gsum la bsam pa dag cing dad pa mi phyed pa thams cad rgyal rigs gdol pa can nas dge
241b6(mdo sde): sbyong dang / bram ze gdol pa can gyi bar du gdol pa de dag la khro zhing zhe sdang ba'i sems skye ba nas gzhung de bzhin du rgyas par rgyal rigs gdol pa can dang / blon po dang / khyim
241b7(mdo sde): bdag dang / tshong dpon dang / dge sbyong dang / bram ze la sogs pa gdol pa can de dag thams cad ring po mi thogs par lus kyi yan lag du ma bur chad cing zhag mang du lce ldibs
242a1(mdo sde): pa dang / shin tu mi bzad pa'i nab dang / tsha ba'i sdug bsngal chen po myong bar 'gyur ba dang / 'chi 'phos nas kyang mtshams med pa'i sems can dmyal ba
242a2(mdo sde): chen por ltung bar 'gyur ro/ /rigs kyi bu /gzhan yang / phyi ma ma 'ongs pa'i dus na sangs rgyas kyi zhing 'dir rgyal rigs gdol pa can dang / blon po dang / khyim bdag dang / tshong
242a3(mdo sde): dpon dang / dge sbyong dang / bram ze gdol pa can la sogs pa sdig pa'i bshes gnyen la sten pa/ dge ba'i rtsa ba chung zhing zhan pa nas de bzhin du rgyas par 'jig rten phyi
242a4(mdo sde): ma'i sdug bsngal ma mthong ba dag phyogs bzhi'i dge 'dun gyi nor dang / gtsug lag khang gi nor dang / gtsug lag khang du bsngos ba'i nor dang / skyed shing gi ra ba dang / skyed
242a5(mdo sde): shing gi ra bar bsngos pa'i nor dang / zhing 'brog dang / zhing 'brog tu bsngos pa'i nor dang / gtsug lag khang so so'i rung bar byed par gtogs pa'i skyes pa dang / bud med phrogs
242a6(mdo sde): pa dang / nor phyugs phrogs pa dang / gos dang / bsod snyoms phrogs pa dang / gding ba dang / khri stan phrogs pa dang / nad kyi rkyen sman phrogs pa dang / de ma yin pa'i 'tsho
242a7(mdo sde): ba'i yo byad rnam pa sna tshogs la 'phrog pa ste/ de ltar phyogs bzhi'i dge 'dun la phul ba'i nor de ni tshul khrims dang ldan pa/ yon tan dang ldan pa/ brtson 'grus rtsom pa/
242b1(mdo sde): slob pa dang / mi slob pa la nan tan du byed pa nas mtha'i gnas byas pa'i 'bras bu thob pa'i bar gyi dge slong yongs su dag pa spyod du gnang bar zad na/ rgyal rigs gdol pa can nas dge
242b2(mdo sde): sbyong dang / bram ze gdol pa can gyi bar du gdol ba can de dag gis mthu dang / dpung snyems te nan gyis phrogs nas/ dge slong tshul khrims dang ldan pa yongs su dag pa dag ni spyod du
242b3(mdo sde): mi ster gyi/ tshul khrims nyams pa sdig pa spyod pa'i dge slong khyim na gnas shing khyim pa'i las byed pa dag la byin nas kha cig ni thun mong du spyod/ kha cig ni khud par yang spyod do/ /tshul
242b4(mdo sde): khrims nyams pa'i dge slong dag gis de dag thos nas kyang kha cig ni thun mong du spyod/ kha cig ni khud par yang spyod do/ /kha cig ni khyim pa la byin nas de dang yang thun mong du spyod do/ /de'i
242b5(mdo sde): rgyu de'i rkyen gyis yul srung ba'i lha dang / klu dang / gnod sbyin la sogs pa dkon mchog gsum la bsam pa dag cing dad pa mi byed pa dag rgyal rigs gdol pa can nas dge sbyong
242b6(mdo sde): dang | bram ze gdol pa can gyi bar du gdol pa can de dag la khros te zhe sdang gi sems skye ba nas de bzhin du rgyas par rgyal rigs gdol pa can dang / blon po dang / khyim bdag
242b7(mdo sde): dang | tshong dpon dang / dge sbyong dang / bram ze la sogs pa gdol pa can de dag ring po mi thogs par lus kyi yan lag dum bur chad pa dang / zhag mang du lce ldibs pa dang / shin
243a1(mdo sde): tu mi bzad pa'i na ba dang / tsha ba'i sdug bsngal chen po myong zhing 'chi 'phos nas kyang gdon mi za bar mtshams med pa'i sems can dmyal ba chen por ltung
243a2(mdo sde): bar 'gyur ro/ /rigs kyi bu/ gzhan yang / ma 'ongs pa'i dus na sangs rgyas kyi zhing 'dir rgyal rigs gdol ba can dang / blon po dang / khyim bdag dang / tshong dpon dang / dge sbyong
243a3(mdo sde): d ang | bram ze gdol pa can la sogs pa sdig pa'i bshes gnyen la sten pa dge ba'i rtsa ba chung zhing zhan pa nas de bzhin du rgyas par 'jig rten phyi ma'i sdug bsngal gyi 'bras bu ma mthong
243a4(mdo sde): ba dag gis nga'i bstan pa la rab tu byung ba/ shes rab rno ba mang du thos pa/ tshig dang / don rdzogs par smra ba dang ldan pa/ nyan thos kyi theg pa'i chos ston nus pa'am/ rang sangs rgyas kyi theg
243a5(mdo sde): pa'i chos chub cing ston nus pa'am/ bla na med pa'i theg pa'i chos ston nus shing rgyas par sems can la phan pa dang / bde ba'i don du ston nus pa'i chos smra ba la spyo zhing gshe ba dang /
243a6(mdo sde): smad pa dang / 'phya zhing skur ba dang / dbang za ba dang / gnod pa byed cing chos ston pa'i bar chad byed do/ /de'i rgyu de'i rkyen gyis yul srung ba'i lha dang / klu dang / gnod sbyin la sogs
243a7(mdo sde): pa dgon mchog gsum la bsam pa dag cing dad pa mi byed pa dag rgyal rigs gdol pa can nas dge sbyong dang / bram ze gdol pa can gyi bar du gdol pa can de dag la khros te/
243b1(mdo sde): zhe sdang gi sems skye ba nas gzhung de bzhin du rgyas par rgyal rigs gdol pa can nas blon po dang / khyim bdag dang / dge sbyong dang / bram ze la sogs pa gdol pa can de dag thams
243b2(mdo sde): cad ring po mi thogs par bdag gi lus dum bur chad pa dang / zhag mang du lce ldibs pa dang / shin tu mi bzad pa'i na ba dang / tsha ba'i sdug bsngal chen po myong ba dang / 'chi 'phos nas
243b3(mdo sde): kyang gdon mi za bar mtshams med pa'i sems can dmyal ba chen por ltung bar 'gyur ro/ /rigs kyi bu/ gzhan yang / phyi ma ma 'ongs pa'i dus na sangs rgyas kyi zhing 'dir rgyal rigs
243b4(mdo sde): gdol pa can dang / blon po dang / khyim bdag dang / tshong dpon dang / dge sbyong dang / bram ze la sogs pa gdol pa can sdig pa'i bshes gnyen la sten pa dge ba'i rtsa ba zhan cing
243b5(mdo sde): chung ba nas de bzhin du rgyas par 'jig rten phyi ma'i sdug bsngal gyi 'bras bu la 'jigs par mi lta ba dag phyogs bzhi'i dge 'dun la phul ba'i nor dang / gtsug lag khang gi zhing
243b6(mdo sde): 'brog dang / nor phyugs dang / rin po che dang / me tog gi shing dang / 'bras bu'i shing dang / kha dog gi shing dang / bsil grib dang / bsung dang / sman gyi shing la sogs pa dang / de ma
243b7(mdo sde): yin pa 'tsho ba'i yo byad rnam pa sna tshogs la 'phrog cing nga'i slob ma tshul khrims dang ldan pa/ yon tan dang ldan pa/ brtson 'grus rtsom pa/ slob pa dang / mi slob pa la nan tan byed
244a1(mdo sde): pa nas mtha'i gnas byas pa'i 'bras bu'i bar thob tu nye ba'i dge slong yongs su dag pa 'ba' zhig gis spyod du dbang bar zad na/ rgyal rigs gdol pa can
244a2(mdo sde): dang | dge sbyong dang / bram ze gdol pa can la sogs pa mthu dang / dpung snyems te nan gyis phrogs sam/ gzhan 'phrog tu bcug gam/ bdag spyod dam/ gzhan spyod du bcug kyang rung /
244a3(mdo sde): de'i rgyu de'i rkyen gyis yul srung ba'i lha dang / klu dang / gnod sbyin la sogs pa dkon mchog gsum la bsam pa dag cing dad pa mi phyed pa dag rgyal rigs gdol pa can dang /
244a4(mdo sde): dge sbyong dang / bram ze gdol pa can la sogs pa la khros te/ zhe sdang gi sems skye ba nas de bzhin du rgyas par rgyal rigs gdol pa can dang / blon po dang / khyim bdag
244a5(mdo sde): dang | tshong dpon dang / dge sbyong dang / bram ze gdol pa can la sogs pa de dag thams cad ring po mi thogs par lus kyi yan lag dum bur chad pa dang / zhag mang du lce ldibs
244a6(mdo sde): pa dang / shin tu mi bzad pa'i na ba dang / tsha ba'i sdug bsngal chen po myong ba dang / 'chi 'phos nas kyang gdon mi za bar mtshams med pa'i sems can dmyal ba chen por ltung
244a7(mdo sde): bar 'gyur ro/ /rigs kyi bu/ gzhan yang / ma 'ongs pa'i dus na sangs rgyas kyi zhing 'dir rgyal rigs gdol pa can dang / blon po dang / khyim bdag dang / tshong dpon dang /
244b1(mdo sde): dge sbyong dang / bram ze gdol pa can la sogs pa sdig pa'i bshes gnyen la sten pa dge ba'i rtsa ba chung zhing zhan pa bsam pa ma dag pa g.yo dang / sgyus 'tsho ba/ glen pa gti mug can
244b2(mdo sde): cung zad kyis shes pa tsam snyems pa/ tshig la bden pa med pa/ dge ba'i bshes gnyen spong ba/ sdig pa'i grogs po la sten cing mi dge ba spyod pa/ 'phags pa'i chos la the tshom
244b3(mdo sde): za ba/ 'jig rten phyi ma'i sdug bsngal gyi 'bras bu la 'jigs par mi lta ba dag sdig pa'i sdom ba srung bar dga' ba/ srog gcod pa nas ngan par lta ba'i bar du mos pa/ nga rgyal gyis
244b4(mdo sde): mngon par zin pa/ 'jig rten la slu ba/ bdag ni tshul khrims kyi sdom pa la gnas pa'o zhes bya bar khas 'che ba'i rgyal rigs gdol pa can dang / dge sbyong dang / bram ze gdol pa
244b5(mdo sde): can la sogs pa dag thabs rnam pa sna tshogs kyis nga'i bstan pa 'jig par byed cing nga'i bstan pa la rab tu byung ba dag la yang dang / yang du khro zhing gshe ba dang / spyo zhing smod pa dang /
244b6(mdo sde): nan la dor ba dang / btson rar gzhug pa dang / lus kyi yan lag gtub pa dang / 'tsho ba'i dbang po dang phral ba'i bar du byed de/ ngas bstan pa'i chos la yid mi ches pa/ mchod rten
244b7(mdo sde): 'jig pa/ gtsug lag khang 'jig pa/ dge slong dag khyim par 'bebs pa/ skra dang / kha spu 'breg cing gos dur smrig gyon pa'i bar chad byed pa/ las rnam pa sna tshogs byed du 'jug cing
245a1(mdo sde): 'khol ba ste/ de'i rgyu de'i rkyen gyis yul srung ba'i lha dang / klu dang / gnod sbyin la sogs pa dkon mchog gsum la bsam pa dag cing dad pa mi byor
245a2(mdo sde): pa dag rgyal rigs gdol pa can dang / dge sbyong dang / bram ze gdol pa can la khros te/ zhe sdang gi sems bskyed pa nas de bzhin du rgyas par rgyal rigs gdol pa can dang / blon
245a3(mdo sde): po dang / khyim bdag dang / tshong dpon dang / dge sbyong dang / bram ze la sogs pa gdol pa can de dag ring po mi thogs par lus kyi yan lag kun dum bur chad pa dang / zhag mang
245a4(mdo sde): du lce ldibs pa dang / shin tu mi bzad pa'i na ba dang / tsha ba'i sdug bsngal chen po myong ba dang / 'chi 'phos nas kyang gdon mi za bar mtshams med pa'i sems can dmyal bar ltung bar
245a5(mdo sde): 'gyur ro/ /rigs kyi bu/ rgyal rigs gdol pa can dang / blon po dang / khyim bdag dang / tshong dpon dang / dge sbyong dang / bram ze la sogs pa 'di dag sdig pa'i 'khor lo
245a6(mdo sde): rnam pa bcu po gsungs pa 'di las 'ga' zhig dang ldan na yang dge ba'i rtsa ba sngar bsags pa thams cad thal ba bzhin du tshig ste med par 'gyur la/ ring po mi thogs par lus
245a7(mdo sde): kyi yan lag dum bur chad pa dang / zhag mang du lce ldibs pa dang / shin tu mi bzad pa'i na ba dang / tsha ba'i sdug bsngal chen po myong ba dang / shi nas kyang mtshams med pa'i sems
245b1(mdo sde): can dmyal ba chen por ltung bar 'gyur ro/ /rgyal rigs gdol pa can dang / blon po dang / khyim bdag dang / tshong dpon dang / dge sbyong dang / bram ze la sogs pa gdol pa can 'di
245b2(mdo sde): dag ma 'ongs pa'i dus na mi ma rabs tha ma'i lus kyang thob par dka' na theg pa rnam pa gnyis kyi byang chub bam/ bla na med pa'i byang chub thob pa lta ci smos te skal pa med pa yin no/
245b3(mdo sde): sdig pa can de theg pa chen po'i ming yang thos par dka' na bla na med par mngon par 'tshang rgya ba'i 'bras bu thob pa lta ci smos te/ gang zag de ni yun du bdag ma rung la gzhan yang ma rung
245b4(mdo sde): par byas pas sangs rgyas thams cad kyis kyang bskyab mi nus so/ /rigs kyi bu/ 'di lta ste/ 'bru'i mar 'tshir ba'i las byed pa ni 'bru re re las srin bu re rer gyur te btsir nas mar
245b5(mdo sde): 'byung ngo / /khyod ltos shig /mar 'tshir ba'i las byed pa de nyin gcig la sems can ji snyed cig gsod par 'gyur/ gal te 'bru mar 'tshir ba de mar 'tshir ba'i gnas rnam pa
245b6(mdo sde): b cu bcas nas nyin zhag gcig la gnas de re rer yang 'bru khal stong stong rgyun mi 'chad par lo stong tshang bar 'tshir na gang zag des srog gcod pa'i kha na ma tho ba'i las rab tu mang ba
245b7(mdo sde): yin nam/ byang chub sems dpa' sems dpa' chen po sa'i snying pos gsol pa/ rab tu mang ngo / /bcom ldan 'das/ rab tu mang ngo / /bde bar gshegs pa/ gang zag des srog
246a1(mdo sde): gcod pa'ang tshad ma mchis/ dpag tu ma mchis pa la kha na ma tho ba'i las kyang gzhal bar ram/ rtsi bar ram/ bgrang bar ram/ dper yang mi bzod de/
246a2(mdo sde): de bzhin gshegs pa nyag gcig gis mkhyen gyi gzhan gyis 'tshal ba ma lags so/ /bcom ldan 'das kyis bka' stsal pa/ rigs kyi bu/ 'di lta ste/ gal te mi la la zhig
246a3(mdo sde): gis nor dang / khe'i phyir smad 'tshong ma'i gnas rnam pa bcu bcas te/ gnas de gcig tu'ang bud med smad 'tshong ma stong stong bzhag nas bud med de dag so so nas rgyan rnam pa sna
246a4(mdo sde): tshogs kyis brgyan te/ skye bo bslus nas 'dod chags kyi las rgyun mi 'chad par lo stong gi bar du byed du bcug na/ gang zag de'i kha na ma tho ba'i sdig ba'ang gzhal du med de/ brtsi bas
246a5(mdo sde): sam| bgrang bas sam/ dper yang mi bzod do/ /'bru mar 'tshir ba'i gnas bcu po'i sdig bde ni smad 'tshong ma'i gnas gcig bcas pa'i sdig dang mnyam mo/ /rigs kyi
246a6(mdo sde): bu| gzhan yang / 'di lta ste/ gang zag gang la la zhig nor dang / khe'i phyir chang 'tshong ba'i gnas bcu bcas te/ gnas de so sor rnam pa sna tshogs kyi rgyan gyis shin tu brgyan nas
246a7(mdo sde): gnas de re re ra yang thabs rnam pa sna tshogs kyis chang dad che ba'i mi stong stong brid de chang blud nas nyin mtshan du rgyun mi 'chad par lo stong gi bar du rtse na/ gang zag de'i sdig
246b1(mdo sde): ba'ang dpag tu med de/ brtsi bas sam/ bgrang bas sam/ dper yang mi bzod do/ /gong du bshad pa'i smad 'tshong ma'i gnas bcu po'i sdig bde chang 'tshong ba'i gnas bcas pa'i sdig gcig
246b2(mdo sde): dang mnyam mo/ /rigs kyi bu/ gzhan yang / 'di lta ste/ gang zag la la zhig nor dang / khe'i phyir shan pa'i gnas rnam pa bcu bcas te/ gnas de re rer yang nyin gcig la bal glang dang /
246b3(mdo sde): lug dang / rnga mo dang / sha ba dang / bya dang / phag stong stong rgyun mi 'chad par lo stong gi bar du gsad na gang zag de'i kha na ma tho ba'i sdig kyang gzhal du med de/ brtsi bas sam/ bgrang bas
246b4(mdo sde): sam| dper yang mi bzod do/ /de ltar sngar bshad pa'i chang 'tshong ba'i gnas bcu po'i sdig pa de shan pa'i gnas gcig bcas pa'i sdig dang mnyam mo/ /'di ltar shan pa'i gnas
246b5(mdo sde): bcu po'i sdig de rgyal rigs gdol pa can nas dge sbyong dang / bram ze la sogs pa'i gdol pa can de dag sdig pa'i 'khor lo bcu po las 'ga' zhig dang ldan na nyin zhag gcig gi
246b6(mdo sde): kha na ma tho ba'i sdig kyang snga ma dang mnyam mo/ /de nas bcom ldan 'das kyis tshigs su bcad de bka' stsal pa/ mar 'tshir gnas sdig bcu po dag /smad 'tshong gnas sdig gcig
246b7(mdo sde): dang mnyam/ /smad 'tshong gnas sdig bcu po dag /chang 'tshong gnas sdig gcig dang mnyam/ /chang 'tshong gnas ni bcu po dag /shan pa'i gnas sdig gcig dang mnyam/ /shan
247a1(mdo sde): pa'i gnas ni bcu bcas pas/ /rgyal po gdol can sdig gcig mnyam// //bam po lnga pa/ de nas byang chub sems dpa' sems dpa'
247a2(mdo sde): chen po sa'i snying pos bcom ldan 'das la 'di skad ces gsol to/ /btsun pa bcom ldan 'das/ gal te rgyal rigs dge ba'am/ blon po dge ba dang / khyim bdag dge ba dang /
247a3(mdo sde): tshong dpon dge ba dang / dge sbyong dge ba dang / bram ze dge ba dag bdag shin tu skyong zhing gzhan dag kyang shin tu skyong la/ 'jig rten phyi mas kyang 'dzem pa/ sangs rgyas kyi bstan pa la
247a4(mdo sde): gnas pa/ rab tu byung ba chos kyi snod du gyur pa'am/ chos kyi snod du ma gyur pa'am/ chung du na tshul khrims ma mchis pa'ang rung ste /skra dang / kha sbu bregs nas gos dur smrig 'tshal ba
247a5(mdo sde): la shin tu bsti stang dang bcas te rim gro dang / mchod pa bgyid do/ /gzhan yang / nyan thos kyi theg pa'i chos dang / rang sangs rgyas kyi theg pa'i chos dang / theg pa chen po'i chos la bsti
247a6(mdo sde): stang dang bcas pas mchod pa/ nyan pa/ dad pa/ gzungs su 'dzin pa/ mchod pa byed pa/ theg pa chen po la gnas shing tshul khrims dang ldan pa/ yon tan dang ldan pa/ brtson 'grus rtsom
247a7(mdo sde): zhing nan tan du bgyid pa nas 'bras bu la gnas pa'i bar gyi gang zag rjes su srung zhing mthu stobs bstang ba dang / zhu zhing 'dri ba dang / nyan cing 'dzin pa dang / dga' bzhin du gtam
247b1(mdo sde): zer zhing gleng ba dang / tshul khrims nyams pa sdig pa spyod pa'i dge slong ring du spong ba dang / phyogs bzhi'i dge 'dun gyi nor la pha rol po gzhan chud gzon du mi gzhug cing shin tu srung
247b2(mdo sde): dang | phyogs bzhi'i dge 'dun gyi nor dang / mchod rten gyi nor la bdag kyang mi rku/ gzhan yang rkur mi 'dzud pa dang / bdag mi spyod/ gzhan yang spyod du mi 'dzud pa dang / theg pa
247b3(mdo sde): rnam gsum gyi chos smra ba la bsti stang dang bcas pas mchod cing mthus bstang ba dang / pha rol po gzhan dag 'phya zhing skur pa dang / smod du mi 'dzud pa dang / de la rim gro bgyid cing
247b4(mdo sde): spro ba skyed pa dang / gang rab tu byung ba dag dang / sangs rgyas kyi bstan pa'i chos la dad pas srung zhing rjes su 'dzin pa dang / mchod rten mi 'jig pa dang / dge 'dun gyi gnas dang / gtsug
247b5(mdo sde): lag khang yang shin tu srung ba dang / skra dang / kha spu bregs te gos dur smrig gyon pa'i rab tu byung ba'i gang zag la mi brnyas mi smod pa dang / sdig pa'i 'khor lo rnam pa bcu la bdag mi sbyod
247b6(mdo sde): pha rol po gzhan sdig pa'i 'khor lo bcu las ring du gyur cing rgyal po snga ma'i chos dang lugs kyis rgyal po'i srid 'tsho ba dang / dkon mchog gsum gyi gdung 'tsho ba cing dad cing rgyas par
247b7(mdo sde): byed pa dang / rtag tu dge ba'i bshes gnyen la rten cing byams pa'i sems kyis mi yongs la skyong ba dang / thams cad la ci dang / cis 'dul ba bzhin du de dang / de'i chos kyis 'dul zhing ston
248a1(mdo sde): t e| ngan par lta ba spangs nas yang dag pa'i chos la nan tan byed du 'dzud pa'i rgyal rigs dge ba nas bram ze dge ba'i bar du dge ba de dag bsod
248a2(mdo sde): nams ji snyed cig thob cing sdig pa ji snyed cig 'byang bar 'gyur/ bcom ldan 'das kyis bka' stsal pa/ rigs kyi bu/ gal te gang zag mthu chen po dang ldan pa gcig 'jig
248a3(mdo sde): rten du mngan par byung ste/ snga dro'i dus su'ang rin po che sna bdun gyis dzam+bu gling yongs su bkang nas sangs rgyas dang / dge 'dun la 'bul ba dang / nyi ma'i gung la'ang rin po che
248a4(mdo sde): sna bdun gyis dzam+bu'i gling yongs su bkang ste sangs rgyas dang / dge 'dun la 'bul ba dang / phyi dro'i dus su'ang rin po che sna bdun gyis dzam+bu gling yongs su bkang ste sangs rgyas
248a5(mdo sde): dang | dge 'dun la 'bul ba dang / de bzhin du nyin re rer yang rgyun mi 'chad par lo brgya stong gi bar du sbyin pa byin na gang zag de'i bsod nams kyi tshogs de mang ba yin nam/ byang
248a6(mdo sde): chub sems dpa' sems dpa' chen po sa'i snying pos gsol pa/ shin tu mang ngo / /bcom ldan 'das/ shin tu mang ngo / /bde bar gshegs pa/ gang zag de'i bsod nams
248a7(mdo sde): kyi tshogs ni tshad ma mchis/ dpag tu ma mchis te/ brjod pa'am/ brtsi ba'am/ bgrang ba'am/ dper yang mi bzod de/ sangs rgyas nyag gcig gi mkhyen gyi gzhan gyis ni ma lags
248b1(mdo sde): so| |bcom ldan 'das kyis bka' stsal pa/ rigs kyi bu/ de de bzhin no/ /de de bzhin te/ khyod kyis smras pa de bzhin no/ /gal te rgyal rigs dge ba nas bram ze dge ba'i bar du gang
248b2(mdo sde): z hig sdig pa'i 'khor lo rnam pa bcu po bdag kyang mi spyod la pha rol po gzhan spyod pa dag sdig pa'i 'khor lo bcu spong bar yang gzhan la ston pa'i bsod nams kyi phung po ni bsod nams
248b3(mdo sde): kyi phung po snga ma bas tshad med/ dpag tu med/ brjod par ram/ brtsi bas sam/ bgrang bas sam/ dper yang mi bzod par che'o/ /rigs kyi bu/ gzhan yang / 'di lta ste/ gang zag mthu
248b4(mdo sde): chen po dang ldan pa gcig 'jig rten du mngon par byung ste/ phyogs bzhi'i dge 'dun gyi phyir gtsug lag khang dang / gnas khang shin tu bzang zhing yangs pa gling bzhi dang mnyam pa brtsigs
248b5(mdo sde): nas gnas de dag kun tu khri stan dang / na bza' dang / bsod snyoms dang / snyun gyi rkyen sman dang / 'tsho ba'i yo byad thams cad dang ldan par bshams te/ de bzhin gshegs pa dang /
248b6(mdo sde): nyan thos dang / byang chub sems dpa'i nye gnas chen po'i 'khor thams cad de na bzhugs pa la/ brtson 'grus su dge ba'i phyogs rnam pa sna tshogs la nan tan byed cing nyin mtshan le
248b7(mdo sde): lo med par lo bye ba khrag khrig brgya stong gi bar du mchod pa dang bsnyen bkur rgyun mi 'chad par byed na/ gang zag de'i bsod nams kyi phung po shin tu mang ba yin nam/ byang chub sems
249a1(mdo sde): dpa' sems dpa' chen po sa'i snying pos gsol pa/ shin tu mang ngo / /bcom ldan 'das/ shin tu mang ngo / /bde bar gshegs pa/ gang zag de'i
249a2(mdo sde): bsod nams kyi phung po ni tshad ma mchis/ dpag tu ma mchis te/ brjod par ram/ brtsibs sam/ bgrang bas sam/ dper yang mi bzod do/ /sangs rgyas nyag gcig gis
249a3(mdo sde): ni mkhyen gyi gzhan gyis ni ma lags so/ /bcom ldan 'das kyis bka' stsal pa/ de de bzhin no/ /de de bzhin te/ khyod kyis smras pa bzhin no/ /rigs kyi bu/ gzhan yang / 'di
249a4(mdo sde): lta ste/ gang zag mthu chen po dang ldan pa gcig 'jig rten du mngon par byung ste/ phyogs bzhi'i dge 'dun gyi phyir gtsug lag khang dang / gnas khang shin tu bzang la yangs pa/
249a5(mdo sde): gling bzhi pa bcu dang mnyam pa brtsigs te/ gnas de dag kun tu khri stan dang / na bza' dang / bsod snyoms dang / gsos sman dang / 'tsho ba'i yo byad thams cad dang ldan
249a6(mdo sde): par bshams te/ de bzhin gshegs pa dang / nyan thos dang / byang chub sems dpa'i dge 'dun chen po'i nye gnas thams cad de na bzhugs pa la brtson 'grus su dag
249a7(mdo sde): ba'i phyogs rnam pa sna tshogs la nan tan byed cing nyin mtshan le lo med par lo brgya stong bye ba khrag khrig gi bar du mchod pa dang / bsnyen bkur rgyun mi 'chad par byed na/ gang
249b1(mdo sde): zag de'i bsod nams kyi phung po shin tu mang ba yin nam/ byang chub sems dpa' sems dpa' chen po sa'i snying pos gsol pa/ shin tu mang ngo / /bcom ldan 'das/ shin tu
249b2(mdo sde): mang ngo / /bde bar gshegs pa/ gang zag de'i bsod nams kyi phung po ni tshad ma mchis/ dpag tu ma mchis te/ brjod par ram/ brtsibs sam/ bgrang bas sam/ dper yang mi
249b3(mdo sde): bzod de/ sangs rgyas nyag gcig gis mkhyen gyi gzhan gyis ni ma lags so/ /bcom ldan 'das kyis bka' stsal pa/ rigs kyi bu/ de de bzhin no/ /de de bzhin te/ ji ltar khyod kyis
249b4(mdo sde): smras pa bzhin no/ /rigs kyi bu/ gzhan yang / 'di lta ste/ gang zag mthu chen po dang ldan pa gcig 'jig rten du mngon par byung ste/ sangs rgyas kyi ring bsrel gyi phyir mchod rten
249b5(mdo sde): shin tu mdzes pa/ mtho zhing yangs pa/ stong gsum gyi stong chen po'i 'jig rten gyi khams dang mnyam pa brtsigs la sngar bshad pa bzhin phyogs bzhi'i dge 'dun gyi phyir gtsug
249b6(mdo sde): lag khang dang / gnas khang brtsigs pa'i bsod nams kyi phung po bas sangs rgyas kyi ring bsrel gyi phyir mchod rten brtsigs pa'i bsod nams kyi phung po che ste/ brgya'i char yang nye
249b7(mdo sde): bar mi 'gro ba nas stong gi char yang nye bar mi 'gro'o/ /brgya stong gi char yang nye bar mi 'gro'o/ /bye ba'i char yang nye bar mi 'gro'o/ /khrag khrig gi char yang nye bar mi 'gro'o/ /grangs kyi
250a1(mdo sde): char ram/ rtsis kyi char ram/ dpag pa'i char ram/ dpe'i char ram/ rgyu'i char yang nye bar mi 'gro'o/ /rigs kyi bu/ gzhan yang / 'di lta sto/ gal te pa
250a2(mdo sde): rol tu phyin pa thob pa/ rnam par grol ba brgyad dang ldan pa/ bsam gtan la snyoms par zhugs pa'i dgra bcom pa chen po sha stag gis stong gsum gyis stong chen po'i 'jig rten gyi
250a3(mdo sde): khams 'dir yongs su gang ba ni/ 'di lta ste/ 'bras kyi ljang bu'am/ til lam/ 'od ma'am/ 'dam bu'am/ bu ram shin gi tshal lta bur gyur la/ de dag thams cad bcing
250a4(mdo sde): pa lngas bcings nas lo bye ba brgya stong snyed lon pa las mthu chen po dang ldan pa'i gang zag gcig 'jig rten du mngon par byung ste/ bsod nams 'dod pa'i phyir de dag gi bcings
250a5(mdo sde): pa thams cad bkrol nas dgra bcom pa de dag thams cad spos chus bkrus te/ chos gos dang / lhung bzed lo brgya stong gi bar du phul nas/ gnas khang dang / khri stan dang /
250a6(mdo sde): gos dang / bsod snyoms dang / nad kyi gsos sman dang / 'tsho ba'i yo byad rnam pa sna tshogs kyang yid bzhin du byin la/ dgra bcom pa de dag mya ngan las 'das nas kyang mchod
250a7(mdo sde): pa byas te/ bsregs nas de dag gi ring bsrel bsdus nas rin po che sna bdun gyi mchod rten gyi nang du bcug go/ gzhan yang / rin po che'i rgyal mtshan dang / ba dan dang / gdugs
250b1(mdo sde): dang | spos dang / me tog dang / rol mo rnam pa sna tshogs kyis mchod pa'i bsod nams kyi phung po bas sangs rgyas kyi ring bsrel gyi phyir mchod rten brtsigs pa'i bsod nams kyi phung po mang
250b2(mdo sde): ste| dgra bcom pa'i bcing ba bkrol te mchod pa byas pa'i bsod nams kyis brgya'i char yang nye bar mi 'gro'o/ /stong gi char yang nye bar mi 'gro'o/ /brgya stong gi char yang nye bar mi
250b3(mdo sde): 'gro'o/ /bye ba'i char yang nye bar mi 'gro'o/ /phrag khrig gi char yang nye bar mi 'gro ba nas/ rtsis kyi char ram/ grangs kyi char ram/ dpag pa'i char ram/ dpe'i char ram/ rgyu'i char
250b4(mdo sde): yang nye bar mi 'gro'o/ /rigs kyi bu/ gal te rgyal rigs dge ba nas bram ze dge ba'i bar du gang gis sdig pa'i 'khor lo bcu po bdag kyang mi byed la/ gzhan dag kyang sdig pa'i
250b5(mdo sde): 'khor lo bcu po ma spyod cig par gros 'debs na de'i bsod nams kyi phung po ni bsod nams kyi phung po snga ma gang bas kyang tshad med/ dpag tu med/ brjod du med par che ste/ ji snyed kyi
250b6(mdo sde): bsod nams skyes pa de snyed kyi sdig kyang yongs su byang bar 'gyur ro/ /rigs kyi bu/ gal te rgyal rigs dge ba'am/ blon po dge ba'am/ khyim bdag gam/ tshong dpon nam/ dge
250b7(mdo sde): sbyong ngam/ bram ze dge ba gang zhig ma 'ongs pa'i dus lnga brgya tha ma la dam pa'i chos rnam par 'jig tu nye ba na ngas bstan pa'i chos kyi mig shin tu srung zhing bdag kyang shin tu sdom la/
251a1(mdo sde): pha rol po gzhan yang srung ba/ 'jig rten phyi ma'i bag byed pa nga'i bstan pa la rab tu byung ba'i slob ma chos kyi snod du gyur ba'am/ chos kyi snod du ma gyur pa'ang
251a2(mdo sde): rung | mthar ni tshul khrims med pa'ang rung ste/ skra dang / kha spu bregs nas gos ngur smrig gyon pa la shin tu bag byed cing bsti stang dang bcas pas mchod de gnod pa mi byed dam/
251a3(mdo sde): gzhan yang / theg pa gsum gyis dam pa'i chos shin tu srung zhing nyan te 'dzin pa dang / nyan thos kyi chos la bsti stang byed pa na rang sangs rgyas kyi theg pa'i chos dang / theg pa chen po'i
251a4(mdo sde): chos la mi 'phya mi skur ba dang / rang sangs rgyas kyi theg pa dang / theg pa chen po la phrag dog mi skyed pa dang / rang sangs rgyas kyi theg pa'i chos la rim gro byed de nyan cing 'dzin pa na/
251a5(mdo sde): nyan thos kyi theg pa dang / theg pa chen po'i chos la mi 'phya mi skur/ nyan thos kyi theg pa dang / theg pa chen po la phrag dog mi skyed pa dang / theg pa chen po'i chos la rim gro byed de/
251a6(mdo sde): nyan cing 'dzin pa na nyan thos kyi theg pa dang / rang sangs rgyas kyi theg pa'i chos la mi brnyas/ mi skur cing / nyan thos kyi theg pa pa dang / rang sangs rgyas kyi theg pa la phrag dog mi
251a7(mdo sde): skyed la/ nyan thos kyi theg pa dang / rang sangs rgyas kyi theg pa'i chos mngon du mi byed de/ theg pa chen po'i chos yang dag pa nyid mngon du byed pa dang / theg pa chen po la gnas pas
251b1(mdo sde): tshul khrims dang ldan pa/ yon tan dang ldan pa/ brtson 'grus rtsom pa nas 'bras bu la gnas pa'i bar du nan tan byed pa'i gang zag la rtag tu bsnyen bkur byed cing g.yog dang / mchod
251b2(mdo sde): pa dang / dad pa'i sems kyis bkur sti byed de 'dri ba dang / nyan pa dang / 'dzin par byed pa dang / tshul khrims nyams pa sdig pa spyod pa'i dge slong dag ring du spong ba dang / dad pas phul
251b3(mdo sde): ba'i phyogs bzhi'i dge 'dun gyi nor la chos ma yin pas chud gzod du mi gzhug pa dang / phyogs bzhi'i dge 'dun gyi nor dang / mchod rten dang / dge 'dun gyi khud pa'i nor
251b4(mdo sde): la bdag kyang thug thub mi byed cing / pha rol po gzhan yang thug thub tu spyod du mi 'dzud pa dang / theg pa gsum gyi chos smra ba'i gang zag la shin tu bsti stang dang bcas pas
251b5(mdo sde): mchod cing mthu bstang ba dang / pha rol po gzhan dag 'phya zhing skur ba dang / smod du mi gzhug pa dang / rab tu byung ba'i gang zag la shin tu dad pas spro ba skyed pa dang / de bzhin
251b6(mdo sde): gshegs pas gsungs pa'i 'phags pa'i bka' la dad cing 'dzin pa dang / mchod rten mi 'jig pa dang / phyogs bcu'i dge 'dun gyi gnas gtsug lag khang skyong ba dang / nga'i
251b7(mdo sde): bstan pa la rab tu byung ba'i slob ma dag la dbang mi za zhing phyir yang khyim bar mi 'bebs pa dang / sdig pa'i 'khor lo rnam pa bcu po dag la bdag kyang mi spyod cing pha rol po gzhan
252a1(mdo sde): yang sdig pa'i 'khor lo rnam pa bcu po yongs su spongs shig par gros 'debs pa dang / rgyal po snga ma'i chos lugs dang / srid kyis 'tsho zhing dge ba bcu'i las kyi
252a2(mdo sde): gyis 'jig rten mang po yongs su sdud cing ston pa dang / rtag tu dge ba'i bshes gnyen la sten pa dang / dkon mchog gsum gyi gdung 'tsho ba cing shin tu rgyas par byed pa dang / chos
252a3(mdo sde): k yi mig nam du'ang mi nub par srung ba'i rgyal rigs dge ba nas bram ze dge ba'i bar du de dag de lta bu'i yon tan dang ldan pas na de dag 'tsho bas spyod pa chud zad par mi 'gyur ba
252a4(mdo sde): dang | lha dang / mi dang / gnod sbyin dang / yi dwags dang / lus srul po la sogs pa thams cad kyang dga' ste byams pa'i sems kyis srung zhing skyob bo/ /chos kyi snod du gyur ba
252a5(mdo sde): bsod nams kyi zhing yang dag ba thams cad kyang dga' zhing snying rje'i sems kyis skyob cing rjes su 'dzin par 'gyur ro/ /de'i rgyu de'i rkyen gyis gnas pa'i yul dang / skye bo thams cad kyang
252a6(mdo sde): phyir zhing bde la shin tu skyid pa dang / phyi'i dgras kyang gnod pa byed ma nus shing thams cad bka' nyan te ma pham par ngang 'du ba dang / de'i dbang gis dge ba'i phyogs la phyir zhing
252a7(mdo sde): brtson te mi dge ba'i rgyud yongs su skems pa dang / lha dang / mi la sogs pa yongs su rgyas shing kun tu srung ba'i phyir tshe shin tu ring bar 'gyur ba dang / bdag gi nyon mongs pa yongs
252b1(mdo sde): su 'jom zhing pha rol po'i nyon mongs pa'ang 'jil bar byed pa/ byang chub sems dpa'i lam pha rol tu phyin pa drug yongs su bzung bas log par lta ba'i lam ngan pa thams cad yongs
252b2(mdo sde): su bcom pas 'khor ba'i rgya mtshor yun ring por 'khor ba las ldog pa/ sdig pa'i bshes gnyen spong zhing dge ba'i bshes gnyen rtag tu sten pa dang / gang nas gang du skye ba'i gnas
252b3(mdo sde): thams cad du sangs rgyas dang / byang chub sems dpa' dang phrad cing bsnyen bkur ba dang / mchod ba rgyun mi 'chad par byed par 'gyur ba dang / ring po mi thogs par bsam pa bzhin du gang
252b4(mdo sde): nas gang du dga' ba'i sangs rgyas kyi zhing de dang / de dag tu bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /de nas de'i tshe 'khor de'i nang
252b5(mdo sde): n as lha'i dbang po 'khor dang bcas pa thams cad nas sha za'i dbang po 'khor dang bcas pa thams cad kyi bar du 'dug pa las langs nas bcom ldan 'das kyi zhabs la spyi bos gtug
252b6(mdo sde): te thal mo sbyar nas bsti stang dang bcas pas bcom ldan 'das la 'di skad ces gsol to/ /btsun pa bcom ldan 'das/ ma mchis pa'i dus lnga brgya'i tha ma la sangs rgyas kyi zhing
252b7(mdo sde): 'dir dam pa'i chos rab tu rnam par 'jig tu nye ba na/ gal te rgyal rigs dge ba nas bram ze dag pa'i bar du gang sdig pa'i 'khor lo bcu po bdag kyang yongs su spangs la gzhan
253a1(mdo sde): yang yongs su spongs shig par gros 'debs pa dang / bdag dang / gzhan srung ba la mkhas pa/ 'jig rten slad ma'i bag bgyid pa la mkhas pa/ dam
253a2(mdo sde): pa'i chos srung ba/ dkon mchog gsum gyi gdung 'tsho ba cing rgyun mi 'chad par rgyas par bgyid pa nas mdor na bcom ldan 'das kyis gsungs pa ltar gang zag de dag la
253a3(mdo sde): sogs pa theg pa gsum gyi chos la bsti stang des bcas pas nyan cing 'dzin te/ nam du'ang mi 'chab pa dang / theg pa gsum la gnas pa'i gang zag la shin tu srung zhing mchod
253a4(mdo sde): pa bgyid de gnod pa mi bgyid pa dang / dkon mchog gsum gyi nor rdzas la shin tu srung zhing god par mi bgyid pa'i rgyal rigs dge ba nas bram ze dge ba'i bar du de dag la bdag
253a5(mdo sde): cag 'khor dang bcas pas bsrung ba dang / bskyab pa dang / chos rnam pa 'di bcu'ang skye zhing 'phel bar bgyi'o/ /bcu gang zhe na/ tshe ring bar 'gyur ba dang / bgegs med pa skye
253a6(mdo sde): zhing 'phel ba dang / nad med pa skye zhing 'phel ba dang / 'khor skye zhing 'phel ba dang / nor dang / rin po che skye zhing 'phel ba dang / 'tsho ba'i yo byad skye zhing 'phel ba dang / go 'phang
253a7(mdo sde): skye zhing 'phel ba dang / grags pa skye zhing 'phel ba dang / dge ba'i grogs po skye zhing 'phel ba dang / shes rab skye zhing 'phel ba ste/ btsun pa bcom ldan 'das/ gal te rgyal
253b1(mdo sde): rigs dge ba dang / bram ze dge ba'i bar du sdig pa'i 'khor lo rnam pa bcu po yongs su spong zhing pha rol po gzhan yang spong bar gros 'debs la/ yon tan sngar smos pa dang ldan na
253b2(mdo sde): bdag kyang srung zhing skyob pa dang / chos rnam pa bcu po'ang skye zhing 'phel bar 'gyur ro/ /bcom ldan 'das/ gzhan yang / rgyal rigs dge ba nas bram ze dge ba'i bar du gang sngar smos
253b3(mdo sde): pa'i yon tan de dag dang ldan na bdag cag 'khor dang bcas pas de la bsrung zhing bskyab pa dang / chos rnam pa bcu po 'di dang yongs su bral bar bgyi'o/ /bcu gang zhe na/ 'di lta
253b4(mdo sde): ste| dgra zhe 'gras pa thams cad dang yongs su bral ba dang / yid du mi 'ong ba'i gzugs dang / sgra dang / dri dang / ro dang / reg bya'i yul dang yongs su bral ba dang / rims dang /
253b5(mdo sde): nad thams cad dang yongs su bral ba dang / log par 'dzin cing ngan par lta ba thams cad dang yongs su bral ba dang / log pa la skyabs su 'gro ba dang yongs su bral ba dang / log
253b6(mdo sde): pa'i ltas ngan pa thams cad dang yongs su bral ba dang / log pa'i las ngan pa'i dngos po thams cad dang yongs su bral ba dang / log pa'i bshes gnyen ngan pa thams cad dang yongs
253b7(mdo sde): su bral ba dang / khyim na gnas pa'i 'dam rdzab thams cad dang yongs su bral ba dang / dus ma yin par glo bur du 'chi ba thams cad dang yongs su bral ba ste/ btsun pa bcom ldan 'das
254a1(mdo sde): g al te shin tu dge ba'i rgyal rigs nas bram ze dge ba'i bar du gang zhig yon tan sngar gsungs pa rnams dang ldan na bdag cag 'khor dang bcas te de la
254a2(mdo sde): srung zhing skyob pa dang / yongs su bral ba'i chos rnam pa bcu po 'di'ang thob par bgyid do/ /bcom ldan 'das /gzhan yang / rgyal rigs dge ba nas bram ze dge ba'i bar du gang gis
254a3(mdo sde): sngar gsungs pa'i yon tan yongs su rdzogs par nan tan byed na bdag cag 'khor dang bcas te bsrung zhing bskyab par 'tshal lo/ /rgyal po 'khor dang bcas pa dang / yul de na gnas
254a4(mdo sde): pa'i mi thams cad kyang chos rnam pa 'di bcu dang yongs su bral bar bgyid do/ /bcu gang zhe na/ yul pha rol gyi dgra thams cad dang yongs su bral ba dang / bdag gi yul gyi dgra
254a5(mdo sde): thams cad dang bral ba dang / bkra mi shis pa'i yi dwags thams cad dang yongs su bral ba dang / than pa dang yongs su bral ba dang / gnod par 'gyur ba'i char chu dang yongs su bral ba
254a6(mdo sde): dang | dus ma lags pa'i tsha ba dang / grang ba dang / rlung dang / char drag po dang / sad dang / ser pa gnod par 'gyur ba thams cad dang yongs su bral ba dang / gza' dang / ltas
254a7(mdo sde): ngan du gyur pa thams cad dang yongs su bral ba dang / mu ge'i gnod pa thams cad dang yongs su bral ba dang / dus ma yin par nad kyis 'chi bar 'gyur ba dang yongs su bral ba
254b1(mdo sde): dang | log par 'dzin cing ngan par lta ba thams cad dang yongs su bral ba ste/ btsun pa bcom ldan 'das/ gal te rgyal rigs dge ba'i rgyal pos yon tan sngar gsungs pa de dag
254b2(mdo sde): kun la nan tan bgyid cing yongs su rdzogs par byed na bdag cag 'khor dang bcas pas bsrung zhing bskyab par 'tshal lo/ /rgyal po 'khor dang bcas pa dang / yul de na gnas pa'i mi
254b3(mdo sde): thams cad kyang yongs su bral ba'i chos bcu po 'di dag thob par bgyid do/ /de nas bcom ldan 'das kyis lha'i dbang po 'khor dang bcas pa nas sha za'i dbang po'i bar du 'khor dang
254b4(mdo sde): bcas pa la legs so/ /legs so zhes bstod nas khyed rnams/ 'di skad du/ yi dam bcas pa'i dngos po 'di dag khyed kyis bya ba'i rigs pa ste/ de'i rgyu de'i rkyen gyis khyed la'ang yun ring por
254b5(mdo sde): phan pa dang / bde ba'i don du 'gyur ro/ /de nas tshangs pa chen po lha'i snying pos bcom ldan 'das la yang 'di skad ces gsol to/ /ma mchis pa'i dus na sangs rgyas kyi zhing 'dir rgyal rigs
254b6(mdo sde): dge ba thams cad kyi slad du yul srung ba la sems phyir mi ldog pa'i gzungs chen po'i tshig 'di dag 'bul lo/ /yul yongs su bsrung ba'i phyir phyir mi ldog pa'i 'khor lo zhes bya ba'i
254b7(mdo sde): gzungs sngags chen po'i tshig 'di'i gzi brjid dang / mthus ma mchis pa'i dus na sangs rgyas kyi zhing 'dir rgyal rigs dge ba'i rgyal po thams cad la phas rgol ba'i dgra thams cad kyis
255a1(mdo sde): mi tshugs pa dang / phas rgol ba'i dgra thams cad zhi zhing rang ldog par 'gyur ba dang / lus dang / ngag dang / yid kyi las shin tu sdom dang / mkhas
255a2(mdo sde): pa rnams kyis bsngags shing bstod pa dang / sdig pa'i chos yongs su spong zhing dge ba'i chos la rtag tu nan tan bgyid pa dang / ngan par lta ba dang / ngan par phyogs pa rtag tu spong
255a3(mdo sde): zhing theg pa chen po la shin tu 'bad pa'i brtson 'grus brtan pas nan tan bgyid pa dang / snod du gyur pa'i sems can tshad med grangs med pa yongs su smin par bgyid pa dang /
255a4(mdo sde): shes pa gzhan gyi dring la mi 'brang bar mkhas pa'i rang bzhin can du gyur pa pha rol tu phyin pa drug gi rin po che'i gter rdzogs par nan tan bgyid pas khong khro ba dang / ser
255a5(mdo sde): sna dang / phrag dog la sogs pa kun nas nyon mongs pa'i dri ma thams cad yongs su spong ba dang / mi dang / mi ma yin pa la sogs pa thams cad kyis bsti stang dang bcas pas
255a6(mdo sde): skyob par 'gyur ba dang / bya ba rnams la brjed mi ngas pa dang / bsdu ba rnam bzhi'i dngos po la dga' bas sems can mi gtong ba dang / rtag tu chos kyi snod bsod nams kyi zhing
255a7(mdo sde): du gyur pa dang mi 'bral bar 'gyur ro/ /yang bcom ldan 'das kyis lha'i snying po la bka' stsal pa/ khyod kyis ma 'ongs pa'i dus na sangs rgyas kyi zhing 'dir rgyal po rgyal rigs
255b1(mdo sde): dge ba'i yul bsrung ba'i phyir phyir mi ldog pa'i 'khor lo'i snying po zhes bya ba'i gzungs chen po'i tshig smros shig / yul yongs su bsrung ba la phyir mi ldog pa'i 'khor lo'i snying po zhes
255b2(mdo sde): bya ba'i gzungs chen po'i tshig gi mthu dang / gzi brjid kyis ma 'ongs pa'i dus na sangs rgyas kyis zhing 'dir rgyal po rgyal rigs dge ba thams cad la phas rgol ba'i dgra thams cad kyis
255b3(mdo sde): mi tshugs pa nas de bzhin du rgyas par sangs rgyas dang / sangs rgyas kyi 'khor gyi bar du thams cad dang mi 'bral bar bsrung bar 'gyur ba smros shig /de nas tshangs pa chen po lha'i snying
255b4(mdo sde): pos yul yongs su srung ba la phyir mi ldog pa'i 'khor lo'i snying po zhes bya ba'i gzungs chen po'i tshig 'di dag smras so/ /tad ya thA/ mu ni mo ri/ mu ni gar+b+he/ mu ni khi li d+ha ya/ mu
255b5(mdo sde): ni ri ga bi tsa le/ mu ni ha li te/ mu ni ga me/ shu kla pak+She/ pA la la pak+She /mri la pak+She/ so'u ri sa kri ti/ to ra Na kri tsa le/ pa ta la ga sha kri te/ ku ku la mri la/ a pak+Sha sar/ o da
255b6(mdo sde): ha ki li pa mu ni pA thA ba swA hA/ tshangs pa chen po lha'i snying pos gzungs 'di dag smras nas bcom ldan 'das la'ang 'di skad ces gsol to/ /bcom ldan 'das/ 'khor mang po
255b7(mdo sde): dang bcas te bdag gis bshad pa'i gzungs chen po 'di la rjes su yi rang bar mdzad du gsol/ bcom ldan 'das kyis legs so/ /legs so zhes bka' stsal to/ /'khor mang
256a1(mdo sde): po thams cad kyis kyang legs so/ /legs so zhes smras so/ /de nas bcom ldan 'das kyis de'i tshe na tshe dang ldan pa maud+gal yan chen po dang / byang chub sems
256a2(mdo sde): dpa' sems dpa' chen po byams pa la 'di skad ces bka' stsal to/ /rigs kyi bu/ khyod kyis tshangs pa chen po lha'i snying pos phul ba yul yongs su bsrung ba la phyir mi ldog pa'i 'khor
256a3(mdo sde): lo'i snying po zhes bya ba'i gzungs chen po'i tshig 'di dag gzungs su zungs shing / /ma 'ongs pa'i dus na sangs rgyas kyi zhing 'dir rgyal rigs dge ba'i rgyal po thams cad la'ang rgyas par
256a4(mdo sde): ston cig / de'i rgyu de'i rkyen gyis na rgyal rigs dge ba'i rgyal po 'khor dang bcas pa thams cad dang / yul de na gnas pa'i mi thams cad la phan pa dang / bde ba'i don du 'gyur te/
256a5(mdo sde): rtag tu chos kyi 'khor lo bskor ba dang / shin tu grags pa che ba dang / gzi brjid che bar 'gyur ba dang / ngan par lta ba 'joms shing yang dag pa'i lta ba 'dzugs pa dang / chos kyi mig
256a6(mdo sde): srung zhing dkon mchog gsum gyi gdung rgyun mi 'chad par 'tsho ba pa dang / sems can tshad med dpag tu med pa yongs su smin par byed pa dang / theg pa chen po la dad pa shin tu
256a7(mdo sde): brtan pa dang / yun ring po nas pha rol tu phyin pa drug bsgom pa la gnas shing sgrib pa thams cad bcad nas myur du bas mtha'i gnas byed par 'gyur ro/ /de nas bcom ldan
256b1(mdo sde): 'das kyis don 'di dag gsal bar bzlas pa'i phyir tshigs su bcad pa 'di dag gsungs so/ /de tshe tshangs chen lha yi snying pos/ /rkang gnyis mchog la 'di skad zhus so/ /dbang po rna
256b2(mdo sde): ba'i skye bo dag ni/ /ting nge 'dzin sgom zhing bsod nams byed mos/ /rgyal po mkhas pas chos lugs byas pa/ /shin tu 'khyam pa dag cing bsgral phyir/ /spyod pa'i dngos po gsum po
256b3(mdo sde): 'di la/ /gang dag the tshom sel cing mi ldog /bcom ldan 'das kyis 'di skad bka' stsal/ /gal te mi gnas mi bya mi byas/ /blo gros che zhing shes rab rno yang / /mtshams med
256b4(mdo sde): sems can dmyal bar ltung 'gyur/ /mkhas pa ma yin yang dag pa dag /sdig pa bcu yi 'khor lo spyod mos/ /dge ba'i rtsa ba yongs su bcad pas/ /myur du sems can dmyal
256b5(mdo sde): bar ltung 'gyur/ /ting nge 'dzin ni nyon mongs kun gcod/ /nyan pa'i bsod nams kyis ni ma yin/ /de bas mya ngan 'da' bar 'dod pa/ /rtag tu bsam gtan la ni mnyam gzhag /
256b6(mdo sde): mkhas pas shin tu brtson 'grus rtsom pa/ /nga yi yang dag chos ni srung 'dzin/ /dur smrig gyon la dad cing gus pas/ /nyon mongs rgya mtsho las ni grol 'gyur/ /shin tu dben pa'i bas
256b7(mdo sde): mthar gnas te/ /mtshams med byed pa rnam par ring spangs/ /tshul khrims 'dzin cing ting 'dzin sgom la/ /dad pas srid pa'i rgya mtshor sgrol 'gyur/ /theg pa rnam gsum kun la
257a1(mdo sde): dad pa/ /nga yi yang dag chos ni rgyas byed/ /dur smrig gyon la mchod pa byas na/ /yon tan rnam pa'i rgya mtshor ngas 'gyur/ /gdul dka'i sems ni shin
257a2(mdo sde): tu btul te/ /dge slong rnams kyi nyes pa mi gleng / /chog shes 'phags pa'i rigs 'tsho ba ni/ /rkang gnyis dam pa'i mchog tu nges 'gyur/ /dge slong sdig can dag ni spangs
257a3(mdo sde): te| |'phags pa'i spyod pa'i gnas pa bstan bya/ /dge 'dun nor la mi spyod mi za/ /myur du byang chub chen po 'thob 'gyur/ /khams gsum kun na bde zhing skyid pa/ /de yang dkon
257a4(mdo sde): mchog gsum las byung bas/ /de bas bde zhing skyid pa 'dod pa/ /rtag tu dkon mchog gsum la mchod byos/ /gdol pa'i rgyal po dag la sogs pa/ /dge slong sdig pa spyod
257a5(mdo sde): pa'i grogs dag / dkon mchog gsum la nyes pa bskyed pas/ /mtshams med sems can dmyal bar ltung 'gyur/ /'bru mar 'tshir ba bcu yi sdig pa/ /smad 'tshong gcig gi
257a6(mdo sde): sdig dang de mnyam/ /smad 'tshong ma ni bcu yi sdig dang / /chang 'tshong gcig gi sdig dang de mnyam/ /chang 'tshong gnas ni bcu yi sdig dang / /shan pa gcig gi sdig dang de
257a7(mdo sde): mnyam/ /shan pa'i gnas ni bcu yi sdig dang / /rgyal po gcig gi sdig dang de mnyam/ /yang dag dge ba'i rgyal po dag ni/ /nga yi yang dag chos kun rgyas byed/ /theg pa rnam
257b1(mdo sde): gsum kun la mchod pas/ /yon tan rnam pa rgya mtshor des 'gyur/ /rin chen sna bdun 'dzam gling bkang ste/ /sangs rgyas dge 'dun rnams la phul ba'i/ /bsod nams phung po
257b2(mdo sde): thob pa des ni/ /sangs rgyas chos srung tsam du mi phod/ /sangs rgyas dge 'dun bzhugs pa'i gnas dag /gling bzhi bcu dang mnyam par byas pa'i/ /bsod nams phung po thob pa des
257b3(mdo sde): kyang | |sangs rgyas chos srung tsam ni mi phod/ /sangs rgyas dag gi mchod rten brtsigs pa/ /stong gsum khams dang mnyam pa byas pa'i/ /bsod nams phung po thob pa des kyang / /
257b4(mdo sde): sangs rgyas chos srung tsam ni mi phod/ /dgra bcom pa yi bcings ba bkrol nas/ /mchod pa rnam pa sna tshogs kun pas/ /chos kyi bar chad ma byas pa yi/ /bsod nams de ni de bas
257b5(mdo sde): mchog 'gyur/ /bskal pa bye ba stong gi bar du/ /mkhas pas ting 'dzin bsgoms pa yi ni/ /khyad par can gyi blo skyes gang bas/ /chos srung ba yi bsod nams de che/ /shin tu dge
257b6(mdo sde): ba'i rgyal po gang dag / sdig ba bcu yi 'khor lo spangs te/ /nga yi yang dag chos 'di bskyabs sam/ /dur smrig gyon pa dag kyang bsrungs na/ /ngas gsungs pa yi theg pa gsum dang / /
257b7(mdo sde): gang zag dag la 'phya skur mi byed/ /kun kyang nyan cing mchod pa byed la/ /chos smra ba yi skyabs dang mgon byed/ /dkon mchog gsum nor chud mi gzon cing / /chos gos gyon pa'i
258a1(mdo sde): bar chad mi byed/ /snod dang snod ma yin pa kun la/ /gus na de yi bsod nams dpe med/ /ji ltar nyi ma lnga po shar na/ /rgya mtsho chen po kun ni skems
258a2(mdo sde): te| |de bzhin nga yi chos srung ba de/ /nyon mongs pa yi rgya mtsho skems 'gyur/ /ji ltar rlung gis 'jig pa byung ste/ /ri rnams thams cad 'jig pa bzhin du/ /nga yi chos la srung ba
258a3(mdo sde): de yang | |kun nas nyon mongs thams cad 'joms 'gyur/ /ji ltar chu yi 'jig pa byung tshe/ /sa chen chu yis g.yengs te 'jig 'gyur/ /de bzhin nga yi chos srung ba yang / /yid du mi
258a4(mdo sde): 'ong 'bras bu 'joms 'gyur/ /ji ltar rin chen yid bzhin nor bus/ /'dod pa thams cad yongs su rdzogs byed/ /de bzhin theg pa gsum gyi chos kyang / /sems can kun gyi
258a5(mdo sde): smon pa rdzogs byed/ /gang gis bum pa bzang po rnyed na/ /dbul dang bral te bde skyid thob 'gyur/ /de bzhin sangs rgyas chos dang phrad pa/ /the tshom gcod cing byang chub thob 'gyur/
258a6(mdo sde): ji ltar bco lnga'i zla ba nya na/ /'od kyis nam mkha' thams cad kun snang / /de bzhin chos srung ba yi gang zag /shes rab kyis chos dbyings kun khyab/ /ji ltar nam mkha' kun tu
258a7(mdo sde): mnyam la/ /rdzas kyang med cing mtshan ma med pa/ /de bzhin chos srung ba yi gang zag /thams cad chos ni ro gcig par shes/ /ji ltar nyi ma'i 'od ni bkye ba/ /'jig rten mun pa
258b1(mdo sde): thams cad kun sel/ /de bzhin chos srung ba yi gang zag /rtag tu 'jig rten kun tu bde byed/ /shin tu rgyas pa chen po'i mdo sa'i snying po 'khor lo bcu pa zhes bya ba las/ gnas shing
258b2(mdo sde): spyad par mi bya ba'i le'u ste gsum mo/ / //de nas byang chub sems dpa' sems dpa' chen po rdo rje snying po zhes bya ba 'khor gyi dkyil 'khor de'i nang na 'dug pa las
258b3(mdo sde): langs te/ bcom ldan 'das kyi zhabs la spyi bos gtugs nas bla gos phyogs gcig tu byas te/ pus mo g.yas pa'i lha nga sa la btsugs nas thal mo sbyar ba btud de tshigs su bcad
258b4(mdo sde): pas gsol pa/ tshul khrims nyams pas rnam dag yon tan stor ba dag /'phags pa'i snod min pa yis sras ma yin zhes gsungs/ /dge sbyong chos nyid spangs shing thal ba 'dra ba
258b5(mdo sde): dag |nga yi rnam dag 'khor 'dir gnas pa mdzes pa min/ /dri ma gsum gyis bsgos shing 'gog dang lam stor ba'i/ /khyad par can gyi mchod pa gang yang des mi zhu/ /phyogs bzhi'i
258b6(mdo sde): dge 'dun dbang bar bsngos pa'i nor dag la/ /cha shas cung zad tsam yang spyod du ngas ma gnang / /tshul khrims rtsa ba bzhi las gcig tsam nyams pa dag /dge 'dun 'khor du mi chud
258b7(mdo sde): rgya mtsho'i ro dang mtshungs/ /ci yi slad du deng 'dir dge slong sdig can la/ /snying rjes dang du blangs te chad pas mi gcod par/ /phyir yang de la mchod pa byos zhes skul mdzad cing / /brtse la
259a1(mdo sde): snying rje can gyis ngan sems yongs spongs la/ /de la bsti stang bcas te bstan pa'i chos mnyan na/ /bsod nams ye shes tshogs thob snying rje chen po can/ /
259a2(mdo sde): mngon shes 'jig rten skyong bas mdo sde gzhan dag la/ /phra la zab par gyur pa'i yang dag byang chub lam/ /theg pa chen po de la khyed kyis dad byas shing / /theg pa gnyis kyis grol
259a3(mdo sde): ba'i lam de spongs zhes gsungs/ /ci yi slad du deng 'dir theg pa gsum bshad de/ /kun gyis de la nyan cing mchod pa bgyi bar bskul/ /dbang po stobs dang byang chub dge sbyong
259a4(mdo sde): 'bras bu yang / /mdo sde 'di las 'byung gi gzhan du gsungs pa med/ /dpe med 'phags pa'i lam ni yan lag brgyad pa 'dir/ /theg pa rnam gsum kun kyang lam der 'jug byed
259a5(mdo sde): de| |rnam par grol bar 'dod pas brtson 'grus rab bskyed na/ /so sor re ba bzhin du byang chub 'thob par 'gyur/ /'gro ba kun gyis gtso bos 'di dag rnam dbye ba /snga phyir bstan
259a6(mdo sde): pa 'di dag mi 'gal bstan pa na/ /lha dang mi dang byang chub sems dpa'i 'khor thams cad/ /yang dag bden pa rtogs shing rnam grol dga' ba bskyed/ /theg pa chen po bshad pas
259a7(mdo sde): gang la phan 'gyur dang / /theg pa chen po bshad pas gang la gnod par 'gyur/ /nyan thos theg pas rnam par grol ba bcu po'i sa/ /bshad pa thos nas gang la gnod dang gang la phan
259b1(mdo sde): bar 'gyur/ /gang zhig chos 'di thos pas gong nas gong du 'phar/ /gang gis chos 'di thos pas phyir zhing ltung bar 'gyur/ /ji ltar 'dus byas kun gyi skyon gyis skyo bas na/ /rga dang 'chi
259b2(mdo sde): ba'i rgya mtsho myur du skems par 'gyur/ /nyin mtshan dge ba rnams la shin tu brtson pa dag /don mchog gang la gnas shing theg pa gang bgrod pas/ /shin tu yangs shing zab pa'i chu bo bzhi
259b3(mdo sde): las sgrol/ /'jig rten skyong bas rnam par phye ste kun srungs shig /de nas bcom ldan 'das kyis byang chub sems dpa' sems dpa' chen po rdo rje'i snying po la 'di skad ces bka' stsal
259b4(mdo sde): to| |legs so/ /legs so/ /rigs kyi bu/ khyod skye bo tshad med pa la phan pa dang / bde ba'i don gyi phyir lha dang / mi dang / lha ma yin la sogs pa'i don chen po'i phyir de bzhin gshegs pa la
259b5(mdo sde): shin tu zab mo'i don 'di dag zhus pa legs so/ /shin tu legs par nyon la shin tu yid la zungs shig dang / ngas khyod la rnam par phye ste bshad do zhes bka' stsal nas/ byang chub
259b6(mdo sde): sems dpa' rdo rje'i snying pos bcom ldan 'das la slar nyan to/ /bcom ldan 'das kyis bka' stsal pa/ rigs kyi bu/ gang zag rnam pa bcu po 'di dag ni 'khor bar 'khor zhing mi lus
259b7(mdo sde): shin tu rnyed par dka'o/ /gang zag rnam pa bcu gang zhen/ 'di lta ste/ dge ba'i rtsa ba mi skyed pa dang / bsod nams kyi las mi byed pa dang / kun nas nyon mongs pa'i nying mtshams
260a1(mdo sde): sbyor ba dang / grogs po sdig pa'i rjes su spyod pa dang / 'jig rten phyi ma'i sdug bsngal gyi 'bras bu la 'jigs bar mi lta ba dang / 'dod chags bdo bar 'gyur
260a2(mdo sde): ba dang / zhe sdang bdo bar 'gyur ba dang / gti mug bdo bar 'gyur ba dang / sems myos shing 'khrugs pa dang / log par lta ba'i sdig pa can dam du 'dzin pa ste/ gnas shing spyad par
260a3(mdo sde): mi bya ba rnam pa bcu po 'di'i rgyus sems can dag tshul khrims kyi rtsa ba'i 'jig cing tshul khrims nyams par byed pas ngan song du ltung bar 'gyur ro/ /gnas shing spyad par mi bya ba rnam pa
260a4(mdo sde): bcu po gang zhe na/ 'di lta ste/ nga'i bstan pa la rab tu byung ba dag la la ni lhag pa'i spyod pa nyams la mos pa ma nyams pa'ang yod/ la la ni mos pa nyams la lhag pa'i spyod pa ma nyams
260a5(mdo sde): pa'ang yod/ la la ni lhag pa'i spyod pa dang / mos pa gnyis ka nyams pa'ang yod/ la la ni tshul khrims nyams la lta ba ma nyams pa'ang yod/ la la ni lta ba nyams la tshul khrims ma
260a6(mdo sde): nyams pa'ang yod/ la la ni tshul khrims dang / lta ba gnyis ka nyams pa'ang yod do/ /la la ni lhag pa'i spyod pa dang / mos pa dang / tshul khrims dang / lta ba ma nyams kyang sdig pa'i
260a7(mdo sde): grogs po'i dbang du gyur te gnas shing spyad par mi bya ba dag byed pa'ang yod/ la la ni dge ba'i bshes gnyen la sten pa'i dbang du gyur kyang gleng pa'i rang bzhin can lug bzhin du
260b1(mdo sde): lkugs pa las kyi dngos po'i bye brag kyang mi phyed la/ dge ba'i bshes gnyen gyis dge ba dang / mi dge ba'i chos bstan pa thos kyang mi go mi 'dzin mi shes te/ de'i rgyu de'i rkyen gyis gnas shing
260b2(mdo sde): spyad par mi bya ba dag byed de/ nor dang / rin po che dang / 'tsho ba'i yo byad rnam pa sna tshogs kyis mi skyo bar kun tu 'tshol ba'i rgyus sems 'khrugs pas gnas shing spyad par mi bya ba dag byed
260b3(mdo sde): pa'i 'dus byas kyi nad mang pos gzir cing gdungs pa'i 'jig rten pa'i lha rjed pa dang / sngags la sogs pa byed pa de'i rgyu de'i rkyen gyis gnas pa dang / spyad par mi bya ba dag byed do/ /'di ltar
260b4(mdo sde): gnas pa dang / spyad par mi bya ba rnam pa bcu po'i rgyus sems can dag tshul khrims kyi rtsa ba nyams shing mthong ba'i chos la 'phags pa'i snod du ma gyur pa dang / tshul khrims nyams pa'i phyir
260b5(mdo sde): ngan song du ltung bar 'gyur ro/ /rigs kyi bu/ gang zag gang lhag pa'i spyod pa nyams kyang mos pa ma nyams pa dag gnas pa dang / spyad par mi bya ba gang yang rung ba rnam pa gcig gi rgyus rtsa
260b6(mdo sde): ba'i sdig gcig nyams pa las de shin tu 'jigs skrag ste 'dzem pa dang / ngo tsha bas phyin chad gang yang mi byed par sdig pa spangs na de bzhin gshegs pas de la phan gdags pa'i phyir
260b7(mdo sde): lam sun 'byin pa'i dge sbyong zhes gsungs so/ /de ci'i phyir zhe na/ de lta bu'i sdig pa chen po'i las byas kyang 'phral du mi 'chab par mthol te/ 'dzem pa dang / ngo tsha bas 'gyod tshangs
261a1(mdo sde): byas na/ des de ltar 'dzem pa dang / ngo tsha bas so sor bshags pas sdig pa byang ba'i phyir phyin chad byed pa'i rgyun gcod par 'gyur ro/ /des dge sbyong gi las
261a2(mdo sde): dang | cho gar bya ba thams cad kyi nang du mi chud la/ bskrad par bya zhing dge sbyong gi 'tsho ba'i yo byad thams cad la'ang spyod du mi dbang mod kyi/ gang zag de ni theg pa gsum gyi chos kyi
261a3(mdo sde): snod du 'gyur bas/ de bzhin gshegs pas thugs brtse ba'i phyir de la bar mar ni nyan thos kyi theg pa'i chos kyang 'chad do/ /bar bar ni rang sangs rgyas kyi theg pa'i chos kyang 'chag
261a4(mdo sde): do| |bar bar ni de la bla na med pa'i theg pa'i chos kyang bshad pas skye ba gnyis sam/ gsum na smon lam gyi mthu dang / dge ba'i bshes gnyen gyi mthus sdig pa'i las byas pa sdig
261a5(mdo sde): par gyur pa thams cad byang ste/ la la ni nyan thos kyi theg pa'i 'bras bu thob bo/ /la la ni rang sangs rgyas kyi theg pas mya ngan las 'da'o/ /la la ni shin tu rgya che ba bla na med pa'i theg pa'i
261a6(mdo sde): don rtogs par 'gyur ba'ang srid do/ /gzhung de bzhin du tshul khrims nyams la lta ba mnyams pa'ang shes par bya'o/ /gang zag gang mos pa nyams la lhag pa'i spyod pa ma nyams
261a7(mdo sde): chen de bzhin gshegs pas de la phan gdags pa'i phyir tshangs pa'i gnas pa ni bslab pa'i chos ston te/ 'di ni nyan thos kyi theg pa'i snod do/ /'di ni rang sangs rgyas kyi theg pa'i snod
261b1(mdo sde): dang ldan pa'o/ /gang zag gang lhag pa'i spyod pa dang / mos pa gnyi ga nyams na de theg pa gang gi chos kyi snod du'ang mi 'gyur mod kyi/ de bzhin gshegs pas de la phan gdags pa'i phyir sbyin
261b2(mdo sde): pa'i bsngags pa 'chad do/ /gang zag gang lta ba nyams la tshul khrims ma nyams na de theg pa gang gi chos kyi snod du'ang mi 'gyur mod kyi/ de bzhin gshegs pas de la phan gdags pa'i
261b3(mdo sde): phyir de la rten cing 'brel bar 'byung ba'i chos bshad de ngan par lta ba spangs te lus 'di nyid kyis nyan thos sam/ rang sangs rgyas chos kyi chos rtogs par mdzad do/ /yang na skye ba gzhan gyi dus
261b4(mdo sde): chad cing rtogs par mdzad do/ /gang zag gang tshul khrims dang / lta ba gnyis ka nyams na de ni 'phags pa'i chos kyi snod ma yin na/ de bzhin gshegs pas de la phan gdags pa'i phyir sbyin
261b5(mdo sde): pa'i bsngags pa 'chad do/ /gang zag gang lhag pa'i spyod pa dang / mos pa dang / tshul khrims dang / lta ba kun ma nyams kyang sdig pa'i bshes gnyen gyi dbang du gyur te rten cing gnas na/
261b6(mdo sde): de bzhin gshegs pas de la phan gdags pa'i phyir dge ba bcu'i las kyi lam bsngags shing 'chad do/ /gang zag gang zhig dge ba'i bshes gnyen la rten du zin kyang ngan cing glen pa'i rang
261b7(mdo sde): bzhin can lug bzhin du lkugs shing dge ba dang / mi dge ba gang yang brda mi phrad pa de la de bzhin gshegs pas phan gdags pa'i phyir kha ton goms par bya ba'i phyir bsngags pa 'chad
262a1(mdo sde): do| |gang zag gang 'dod chags kyi nad rnam pa sna tshogs kyis yongs su gzir te/ 'dus byas rnam pa sna tshogs kyi lta bas myos pa rnams la de bzhin
262a2(mdo sde): gshegs pas de la phan gdags pa'i phyir rnam par grol ba tshol ba la ni 'khor ba las byung bar byed pa nyan thos kyi theg pa 'phags pa'i bden pa bzhi 'chad do/ /chad par lta
262a3(mdo sde): ba la ni rten cing 'brel bar 'byung ba'i chos kyi bsngags pa 'chad do/ /rtag par lta ba la ni khams gsum gyi srid pa'i rgyun 'di dag nas shi 'phos nas gzhan du skye ste/ rdza mkhan
262a4(mdo sde): gyi 'khor lo ltar rgyun mi 'chad par 'khor ba dang / mi rtag pa la sogs pa'i chos 'chad do/ /rigs kyi bu/ de bzhin gshegs pas ji skad du ming dang / brda dang / yi ge dang / tshig
262a5(mdo sde): dang | sgra skad kyis bstan pa thams cad 'bras bu med cing don med pa ma yin te/ kun kyang sems can yongs su smin par bya ba'i don du ma bstan pa med do/ /de bas na de bzhin
262a6(mdo sde): gshegs pas gsungs pa'i chos la 'phya zhing skur nas sems can rnams kyi yang dag pa'i chos kyi mig bcar ba'i sdig pa yin pas mtshams med pa las 'das pa'am/ mtshams
262a7(mdo sde): med pa dang 'dra ba'i kha na ma tho ba'i sdig pa tshad med pa thob par 'gyur ro/ /gang gis ngas sems can la phan pa dang / bde ba'i phyir gsungs pa'i dam pa'i chos nyan thos kyi theg pa
262b1(mdo sde): la brten te gsungs sam/ rang sangs rgyas kyi theg pa la brten te gsungs sam/ theg pa chen po la brten te gsungs pa gang la'ang rung / 'phya zhing skur ba'am/ bar chad dang / bgegs
262b2(mdo sde): byas sam/ chung du na tshigs su bcas pa gcig tsam 'chab pa'i las byas na de ni dam pa'i chos la skur pa yin par rigs par bya ste/ 'phags pa'i lam gyi yan lag brgyad med par
262b3(mdo sde): byed pa/ sems can thams cad kyi dam pa'i chos kyi mig nyams par byed pa yin pas gang zag de ni de ltar bdag kyang don med pa chen po spyod pa/ pha rol po gzhan don med pa chen po spyod
262b4(mdo sde): du 'jug pa'o/ /yang gang zag de ni khrel pa dang / ngo tsha ba med pa'i dge 'dun la rten cing de bzhin gshegs pa'i dam pa'i chos la 'phya zhing skur ba 'debs pa'o zhes bya'o/ /rigs kyi
262b5(mdo sde): bu| gzhan yang / dge slong rnam pa bzhi yod do/ /bzhi gang zhe na/ don dam pa'i dge slong dang / kun rdzob kyi dge slong dang / lug lkugs pa lta bu'i dge slong dang / khrel ba dang / ngo tsha ba med
262b6(mdo sde): pa'i dge slong ngo / /de la ji ltar na don dam pa'i dge slong gang zhe na/ 'di lta ste/ sangs rgyas bcom ldan 'das sam/ byang chub sems dpa' sems dpa' chen po'i dge slong yon tan
262b7(mdo sde): chen po dang ldan pa chos thams cad la dbang du gyur pa'am/ rang sangs rgyas kyi byang chub bam/ dgra bcom pa'am/ phyir mi 'ong ba'am/ lan gcig phyir 'ong ba'am/ rgyun du zhugs
263a1(mdo sde): pa ste/ gang zag rnam pa bdun po 'di dag ni don dam pa'i dge slong du bsdu ba dang / skye bo gang khyim na gnas shing skra dang / kha spu'ang ma bregs/ chos
263a2(mdo sde): gos kyang mi gyon/ rab tu byung ba so sor thar pa'i tshul khrims thams cad kyang ma mnos/ gsol ba dang / zhu ba'i las dang / gso sbyin dang / tshul gyi las thams cad kyi nang du
263a3(mdo sde): mi chud mod kyi/ 'phags pa'i chos dang ldan la 'phags pa'i 'bras bu thob pas na de'ang don dam pa'i dge slong du bsdus te/ de dag ni don dam pa'i dge slong zhes bya'o/ /de
263a4(mdo sde): la ji ltar na kun rdzob kyi dge slong gang zhe na/ skra dang / kha spu bregs te gos ngur smrig gyon cing rab tu byung la so sor thar pa'i tshul khrims dang ldan na de ni kun rdzob kyi dge slong zhes
263a5(mdo sde): bya'o| |de la ji ltar na lug lkug pa lta bu'i dge slong zhe na/ rtsa ba'i sdig la sogs pa nyams sam/ ma nyams pa'ang mi shes/ /lci ba'am/ yang ba'ang mi shes/ nyes pa phra mo rnam
263a6(mdo sde): pa sna tshogs byas kyang 'gyod cing mthol mi shes/ nyes pa byas pa la sla gyad byed cing sdig pa phra mo la mi lta/ mi 'jigs/ mkhas pa'i skyes bu la ni mi sten/ skabs skabs su
263a7(mdo sde): mang du thos pa shes rab dang ldan pa la bsnyen bkur dang / g.yog kyang mi byed/ bsti stang dang bcas te zhu zhing 'dri ba'ang mi shes/ dge ba ni gang / mi dge ba ni gang / sdig pa
263b1(mdo sde): ni gang / sdig pa med pa ni gang / gang byas na legs/ gang byas na ma legs pa'ang zhu ba dang / 'dri ba mi byed pa'i gang zag de dag ni lug lkugs pa lta bu'i dge slong du bsdus te/ lug
263b2(mdo sde): lkugs ba lta bu'i dge slong zhes bya'o/ /de la ji ltar na khrel ba dang / ngo tsha ba med pa'i dge slong gang zhe na/ sems can gang 'tsho ba tsam gyi phyir nga'i bstan pa la phyogs te rab tu byung ngo / /rab tu
263b3(mdo sde): byung nas so sor thar pa'i tshul khrims srung ba thams cad nyams te khrel ba dang / ngo tsha ba med pa la 'jig rten phyi ma'i sdug bsngal gyi 'bras bu la mi lta/ mi 'jigs/ khong rul cing
263b4(mdo sde): btsog pas gang ba'i srin kwa lwa 'dra ba/ dung gi sgra la khyi'i spyod pa dang ldan pa/ rtag tu rdzun smra zhing bden pa'i tshig med pa/ ser sna dang / phrag dog dang / gti mug dang / nga rgyal
263b5(mdo sde): gyis mngon par zin te/ las kyi mchog dam pa gsum las ring du gyur pa khe dang / bkur sti dang / grags pa la chags te yul drug la mos pa/ 'dod chags kyis g.yengs pa/ gzugs
263b6(mdo sde): dang | sgra dang / dri dang / ro dang / reg bya'i yul la chags pa'i gang zag de dag ni khrel ba dang / ngo tsha ba med pa dam pa'i chos la 'phya zhing skur ba'i nang du bsdus te/ de ni khrel ba
263b7(mdo sde): dang | ngo tsha ba med pa'i dge slong zhes bya'o/ /rigs kyi bu/ don dam pa'i dge slong zhes bya ba ni la la 'phags pa'i lam las rgyal ba'i dge sbyong gi nang du bsdu ba'ang yod de/ lam las
264a1(mdo sde): r gyal ba zhes bya ba ni gang 'phags pa'i lam gyi yan lag brgyad la gnas shing bdag kyang nyon mongs pa'i chu bo las sgrol la pha rol po gzhan dag kyang sgrol
264a2(mdo sde): ba'o| |de'ang ji lta zhe na/ sangs rgyas bcom ldan 'das dang / rang rgyal ba dang / dgra bcom pa ste/ gang zag rnam pa gsum po 'di dag ni srid pa'i yan lag gi 'khor thams cad
264a3(mdo sde): dang ring du gyur pa'i phyir 'phags pa'i lam las rgyal ba zhes bya'o/ /gzhan yang / byang chub sems dpa'i dge 'dun gzhan gyi dring la mi 'jog par chos thams cad la ye shes
264a4(mdo sde): kyis thogs pa med par gzigs shing sems can thams cad la phan pa dang / bde ba'i don gyis sdud pa'ang lam las rgyal ba'i dge sbyong gi nang du bsdu'o/ /don dam pa'i dge slong
264a5(mdo sde): dang | kun rdzob kyi dge slong kha cig ni lam ston pa'i dge slong gi nang du bsdu'o/ /gang so sor thar pa'i tshul khrims dang ldan zhing / yang dag pa'i dge ba'i skye bo nas 'jig rten gyi
264a6(mdo sde): y ang dag par lta ba dang ldan pa'i bar du shes pa brda sprod pa la brten te cho 'phrul gyi mthus gzhan la 'phags pa'i lam gyi chos rnam par phye ste ston cing 'chad pa'i gang zag de ni
264a7(mdo sde): lam ston pa'i dge sbyong tha ma ste/ lam ston pa'i dge sbyong zhes bya'o/ /rgyun du zhugs pa'i 'bras bu thob pa'i gang zag ni gnyis pa zhes bya'o/ /lan gcig phyir 'ong ba'i 'bras bu thob
264b1(mdo sde): pa'i gang zag ni gsum pa zhes bya'o/ /phyir mi 'ong ba'i 'bras bu thob pa'i gang zag de ni bzhi pa zhes bya'o/ /gzhan yang / byang chub sems dpa' sems dpa' chen po'i dge 'dun ni lnga pa
264b2(mdo sde): zhes bya'o/ /sa dang po la gnas pa nas sa bcu dang / srid pa tha ma'i lus la gnas pa de'ang lam ston pa'i dge sbyong gi nang du bsdu'o/ /gang so sor thar pa'i tshul khrims dang ldan zhing sbyod
264b3(mdo sde): lam rnam par dag pa dang ldan pa dag ni lam gyis 'tsho ba'i dge sbyong gi nang du bsdus te/ lam gyis srog 'dzin pa'i phyir lam gyis 'tsho ba'i dge sbyong zhes bya'o/ /gzhan yang / byang
264b4(mdo sde): chub sems dpa' sems dpa' chen po gang sems can thams cad la phan pa dang / bde ba'i don du bsdus cing pha rol tu phyin pa drug la nan tan byed pa dang ldan pa de'ang lam gyis 'tsho
264b5(mdo sde): ba zhes bya'o/ /de ltar lam las rgyal pa dang / lam ston pa dang / lam gyis 'tsho ba'i dge sbyong rnam pa gsum po 'di ni 'jig rten pa'i bsod nams kyi zhing yang dag pa zhes bya'o/ /de las
264b6(mdo sde): gzhan pa'i dge sbyod dag ni lam sun 'byin pa zhes bya ste/ yang dag pa ma yin mod kyi de yang bsod nams kyi zhing gi grangs su 'gro'o/ /gang 'dzem pa dang / ngo tsha ba med pa'i dge 'dun la
264b7(mdo sde): gnas shing brten pa'i gang zag de ni ngas yang dag par bstan pa'i 'dul ba'i chos las mi ro lta bu'o zhes gsungs so/ /yongs su dag pa'i dge 'dun gyi rgya mtsho las dbyung bar bya ba
265a1(mdo sde): chos kyi snod ma yin pas na gang zag de la nga ni ston pa chen po yin no zhes mi gsungs la/ gang zag de'ang nga'i nyan thos ma yin no/ /ngo tsha med pa'i dge slong chos
265a2(mdo sde): kyi snod du ma gyur pa dag nga la ston par 'dzin cing / nga'i ring bsrel dang / nga'i sku'i gzugs brnyan la shin tu dad pa dang / nga'i chos dang / dge 'dun dang / 'phags pa'i tshul
265a3(mdo sde): khrims la'ang shin tu dad pas bdag kyang lta ba ngan par mi 'dzin la pha rol po gzhan yang lta ba ngan pa la chags par mi byed pa dang / ngas bstan pa'i chos rgyas par ston te/
265a4(mdo sde): shin tu bsngags shing bstod pa byed kyi/ de la 'phya ba'am| skur ba mi 'debs pa dang / rtag tu yang dag pa'i smon lam 'debs pa dang / sdig pa byas ma thag tu yang dang / yang mthol
265a5(mdo sde): cing 'gyod de spong na las kyi sgrib pa mang po zhi bar 'gyur te/ de ltar gang zag de dkon mchog gsum dang / 'phags pa'i tshul khrims la dad pa'i shugs kyis mu steg can dgu
265a6(mdo sde): bcu rtsa lnga bas brgya stong snyed kyis lhag go / myur du mya ngan las 'da' ba'i grong khyer du phyin pa ni ma yin mod kyi/ 'khor los bsgyur ba'i rgyal pos kyang mi skur na/ de ma yin pa skye
265a7(mdo sde): bo gzhan lta smos kyang ci dgos/ de bas na de bzhin gshegs pas sems can thams cad las dang / myong ba'i chos kyi mtshan nyid rnam pa tha dad par mkhyen cing gzigs pa'i phyir
265b1(mdo sde): gang 'di skad du nga'i bstan pa'i chos la dad nas skra dang / kha spu bregs te/ gos dur smrig gyon pa la rgyal rigs la sogs pa gshe zhing spyo ba dang / chad pas gcad du mi dbang ngo zhes gsung
265b2(mdo sde): te| gang gis brnyas smad dam/ rab tu byung ba thams cad la gshe zhing spyos sam/ chad pas bcad na kha na ma tho ba'i 'bras bu smin ba ni ji ltar rgyas par bshad pa bzhin no/ /gzhan
265b3(mdo sde): yang nga'i bstan pa la khyim nas khyim med par rab tu byung ste/ skra dang / kha spu bregs nas gos dur smrig gyon na/ de la 'das pa dang / ma byon pa dang / da ltar bzhugs pa'i sangs rgyas
265b4(mdo sde): bcom ldan 'das thams cad kyis thugs rjes rjes su 'dzin to/ /spyod lam dang / cha lugs dang / chos gos gyon pa la'ang 'das pa dang / ma byon pa dang / da ltar bzhugs pa'i
265b5(mdo sde): sangs rgyas bcom ldan 'das thams cad kyis kyang thugs rjes rjes su 'dzin to/ /de bas na skra dang / kha spu bregs te gos dur smrig gyon pa'i rab tu byung ba la brnyas smad na/ de ni 'das
265b6(mdo sde): pa dang / ma byon pa dang / bltar bzhugs pa'i sangs rgyas bcom ldan 'das thams cad la brnyas smod pa yin no/ /de'i rgyu de'i rkyen gyis mkhas pas blo can sdug bsngal gyis
265b7(mdo sde): skyo zhing 'jigs pa/ lha dang / mi dang / mya ngan las 'da' ba'i bde ba 'dod pa dag khyim nas khyim med par rab tu byung ste/ skra dang / kha spu bregs nas gos dur smrig gyon pa la brnyas
266a1(mdo sde): pa dang / smod pa mi bya'o/ /gang ngo tsha ba med pa'i dge sbyong tshul khrims nyams pa theg pa gsum gyi 'phags pa'i chos kyi snod du ma gyur pa dag nyid lta ba ngan
266a2(mdo sde): pa'i sdig pa la mngon par zhen te/ gzhan yang / lta ba ngan pa'i sdig pa la chags par byed pa de la rgyal rigs dge ba dang / dge sbyong dang / bram ze dang / blon po dang / khyim bdag
266a3(mdo sde): dang | tshong dpon dang / rje'u rigs dang / dmangs rigs dang / skyes pa dang / bud med dag med do zhes smra ba dang / gzhan yang / 'jig rten na pha'ang med/ ma'ang med pa nas dge ba
266a4(mdo sde): dang | mi dge ba dang / rnam par smin pa'i 'bras bu'ang med/ 'phags pa'i lam gyi 'bras bu thob pa'ang med do zhes smra ba dang / chos thams cad rgyu las skyes pa ma yin no zhes smra ba
266a5(mdo sde): dang | gzhan yang / gzugs yod pa'i khams ni rtag pa yin gyi 'jig pa'i chos ma yin par 'dzin pa dang / gang gzugs med pa'i khams ni rtag pa yin gyi/ 'jig pa'i chos ma
266a6(mdo sde): yin par 'dzin pa dang / la la ni mu steg can gyi brtul bshugs kyis mthar phyin pa'i rnam par dag pa thob par 'dzin to/ /la la ni nyan thos kyi theg pa 'ba' zhig gis mthar phyin
266a7(mdo sde): pa'i rnam par dag pa thob kyi/ rang sangs rgyas kyi theg pa dang / theg pa chen pos ma yin par 'dzin te/ nyan thos kyi theg pa la dad cing yid ches nas bsngags shing bstod pa dang /
266b1(mdo sde): 'byed cing ston gyi/ rang sangs rgyas kyi theg pa dang / theg pa chen po la 'phya zhing skur ba 'debs pa dang / smod cing bar chad byed pa bgegs byed de/ ston du mi ster ba'ang yod do/ /la la
266b2(mdo sde): ni rang sangs rgyas kyi theg pa 'ba' zhig gis mthar phyin pa'i rnam par dag pa 'thob kyi/ nyan thos kyi theg pa dang / theg pa chen pos ma yin par 'dzin te/ rang sangs rgyas kyi theg pa la
266b3(mdo sde): dad cing yid ches te/ bstod cing bsngags pa dang / 'byed cing ston gyi/ nyan thos kyi theg pa dang / theg pa chen po la 'phya zhing skur ba 'debs pa dang / smod cing bar chad byed pa la bgegs
266b4(mdo sde): byed de/ ston du mi ster ba'ang yod do/ /la la ni theg pa chen po 'ba' zhig gis mthar phyin pa'i rnam par dag pa 'thob kyi/ nyan thos kyi theg pa dang / rang sangs rgyas kyi theg pas
266b5(mdo sde): ma yin par 'dzin te/ theg pa chen po la bdag dad cing yid ches pas pha rol gzhan yang dad cing yid ches par byed/ bdag rim gro dang / bkur sti byed pas pha rol po gzhan
266b6(mdo sde): yang rim gro dang / bkur sti byed du 'dzud/ bdag de la bstod cing bsngags pas pha rol po gzhan yang bstod cing bsngags su bcug /bdag glegs bam du bris pas pha rol po
266b7(mdo sde): gzhan yang glegs bam du 'drir bcug / bdag klog cing 'don pas pha rol po gzhan yang klog cing 'don du 'jug /bdag nyan cing 'dzin pas pha rol po gzhan dag kyang nyan cing
267a1(mdo sde): 'dzin du bcug / bdag sems shing yid la byed pas pha rol po gzhan yang sems shing yid la byed du bcug ste/ skye bo chos kyi snod du gyur pa'am/ snod du ma
267a2(mdo sde): gyur pa'ang rung / thams cad la theg pa chen po don dam pa shin tu zab pa phra ba rnam par 'byed cing ston te/ nyan thos kyi theg pa dang / rang sangs rgyas kyi theg pa la 'phya zhing skur ba
267a3(mdo sde): 'debs pa dang / smod cing bgegs dang / bar chad byed de ston du mi ster ba dang / bdag ma dad pas gzhan dad pa skye ba'i bgegs byed pa dang / bdag rim gro mi byed pas gzhan
267a4(mdo sde): rim gro byed pa'i bgegs byed pa dang / bdag mi bstod pas gzhan bstod pa'i bgegs byed pa dang / bdag glegs bam du mi 'dri bas gzhan glegs bam du 'dri ba'i bgegs
267a5(mdo sde): byed pa dang / bdag klog pa dang / 'don pa dang / nyan pa dang / 'dzin pa dang / shes pa dang / yid la mi byed pas gzhan klog pa dang / 'don pa dang / nyan pa dang / 'dzin pa dang / sems
267a6(mdo sde): pa dang / yid la byed pa'i bgegs byed de/ theg pa gnyis kyi chos mi ston pa'ang yod do/ /la la ni sbyin pa 'ba' zhig byas bas mthar phyin pa'i rnam par dag pa 'thob kyi/ tshul khrims
267a7(mdo sde): kyis ma yin/ bzod pas ma yin pa nas shes rab kyi bar du ma yin par 'dzin to/ /la la ni tshul khrims 'ba' zhig gis mthar sbyin pa'i rnam par dag pa thob kyi/ sbyin pa dang /
267b1(mdo sde): bzod pas ma yin pa nas shes rab kyi bar du ma yin par 'dzin to/ /la la ni bzod pa 'ba' zhig gis mthar phyin pa'i rnam par dag pa thob kyi/ sbyin pa dang / tshul khrims kyis ma yin pa
267b2(mdo sde): nas shes rab kyi bar du ma yin par 'dzin to/ /la la ni brtson 'grus 'ba' zhig gis mthar phyin pa'i rnam par dag pa thob kyi/ sbyin pa dang / tshul khrims kyis ma yin pa nas shes rab
267b3(mdo sde): kyi bar du ma yin par 'dzin to/ /la la ni bsam gtan 'ba' zhig gis mthar phyin pa'i rnam par dag pa thob kyi/ sbyin pa dang / tshul khrims kyis ma yin pa nas shes rab kyi bar du
267b4(mdo sde): ma yin par 'dzin to/ /la la ni shes rab 'ba' zhig gis mthar phyin pa'i rnam par dag pa thob kyi/ sbyin pa dang / tshul khrims kyis ma yin pa nas bsam gtan gyi bar du ma yin
267b5(mdo sde): par 'dzin to/ /la la ni 'jig rten gyi bzo rtsal rnam pa sna tshogs sbyangs shing shes pas mthar phyin pa'i rnam par dag pa thob par 'dzin to/ /la la ni brag las mchod ba dang / me ma
267b6(mdo sde): mur du mchod ba dang / smyung ba la sogs pa'i brtul shugs kyi rnam pa mang pos mthar phyin pa'i rnam par dag pa thob par 'dzin te ston to/ /rigs kyi bu/ de ltar tshul khrims nyams
267b7(mdo sde): pa sdig pa spyod pa'i dge slong chos kyi snod ma yin pa des rdzun rnam pa sna tshogs kyis yang dag pa'i chos kyi snod kun bslus te skye bo mang po lta ba ngan pa la bltar btsud do/ /de ltar de
268a1(mdo sde): dag phyin ci log tu ngan par lta ba'i dbang gis rgyal rigs dge ba nas rje'u rigs dang / dmangs rigs dang / skyes pa dang / bud med la sogs pa dang
268a2(mdo sde): pa yongs su dag pa dag ma rung bar byed nas tshul khrims dang / thos pa dang / sbyin pa dang / shes rab kyang nyams par byas te/ rgyal rigs gdol pa can nas rje'u rigs gdol
268a3(mdo sde): pa can gyi bar du thams cad gdol pa can du bsgyur bas de dag ni chos kyi snod ma yin te/ tshul khrims mnyams pa'i dge slong dang / rgyal rigs gdol pa can la sogs pa ston
268a4(mdo sde): pa dang slob mar bcas te/ dge ba'i rtsa ba bcad pas mtshams med pa'i sems can dmyal ba'i bar du ltung bar 'gyur ro/ /rigs kyi bu/ ji ltar mi ro bam nas rul cing zhig pa
268a5(mdo sde): las 'gro ba thams cad kyi yid du mi 'ong zhing snar mnam pa reg ma thag tu 'jig pa dang nye'am/ 'bags nam nam pa bzhin du rgyal rigs dge ba nas dmangs rigs dge
268a6(mdo sde): ba'i bar du tshul khrims nyams pa/ sdig pa spyod pa/ chos kyi snod ma yin pa de la bsnyen tam/ 'grogs tam/ lhan cig gnas sam/ las lhan cig byed na de ma thag tu
268a7(mdo sde): dran par lta ba btsog cing mnam pa gos par 'gyur ro/ /rigs kyi bu/ de ltar de bzhin du rgyal rigs dge ba nas dmangs rigs dge ba'i bar du dad pa dang / tshul khrims
268b1(mdo sde): dang | thos pa dang / sbyin pa dang / shes rab kun nyams te/ gdol pa can du gyur pas de ni ston pa dang slob ma bcas te dge ba'i rtsa ba bcad pas na mtshams med pa'i sems can
268b2(mdo sde): dmyal ba'i bar du ltung bar 'gyur ro/ / //bam po drug pa/ rigs kyi bu/ de ltar rgyal rigs la sogs pa skye bo tshad med pa tshul khrims nyams pa/ sdig pa spyod pa/
268b3(mdo sde): chos kyi snod ma yin pa'i dge slong la bsten pas dge ba'i chos thams cad nyams pa nas mtshams med pa'i sems can dmyal ba'i bar du ltung bar 'gyur ba la ltos/ de bas na mtho
268b4(mdo sde): ris kyi lhar skye ba nas mya ngan las 'da' ba'i bde ba'i bar du 'dod pa dag lam las rgyal ba'i dge sbyong la bsnyen bkur dang / mchod pa dang / bkur sti byas te theg pa gsum gyi
268b5(mdo sde): chos kyi mdo mnyan par gsol ba gdab bo/ /gzhan yang / lam ston pa nas lam gyis 'tsho ba'i dge sbyong btsal bar bya'o/ /lam de gsum la gnas pa'i dge sbyong med na'ang
268b6(mdo sde): lam sun 'byin pa'i dge sbyong btsal bar bya'o/ /tshul khrims nyams mos kyi/ yang dag par lta ba dang / mos pa dang / lhag pa'i spyod pa dang ldan pas de la ni bsnyen bkur dang /
268b7(mdo sde): mchod pa dag byos la theg pa gsum gyi don dri bar bya yi/ lhag pa'i spyod pa dang / mos pa dang / lta ba kun nyams pa la ni bsnyen bkur dang / mchod pa bya ba ma yin no/ /tshul khrims
269a1(mdo sde): nyams pa dag tshul khrims nyams mod kyi log par mi lta la/ mos pa dang / lhag pa'i spyod pa dang / lta bar ldan pas na de dang / de gang na bar song ste/ nyan
269a2(mdo sde): thos kyi theg pa'i chos dang / rang sangs rgyas kyi theg pa'i chos dang / theg pa chen po'i chos zhu zhing mnyan par bya yi/ brnyas shing smad par mi bya'o/ /theg pa gsum las gang yang rung ba
269a3(mdo sde): zhig la dad de smon lam 'debs shing brtson 'grus rtsom zhing rjes su slob kyang theg pa gzhan la'ang brnyas pa dang / smad par mi bya'o/ /gang gis theg pa gsum las theg pa gang yang
269a4(mdo sde): rung ste/ gcig gi tshigs su bcad pa gcig tsam la brnyas smod na/ de la ni bsnyen bkur ba mi bya/ mi bsnyen/ mi 'grogs/ lhan cig tu mi gnas/ las mthun par mi bya'o/ /
269a5(mdo sde): gang gis de la bsnyen bkur byed cing bsten tam/ 'grogs sam/ lhan cig tu gnas sam/ las lhan cig byed na gdon mi za bar mtshams med pa'i sems can dmyal bar ltung
269a6(mdo sde): bar 'gyur ro/ /rigs kyi bu/ de bas na theg pa gsum las gang yang rung ba gcig la gnas te/ 'khor ba las 'da' zhing rab tu bde ba la mos te/ sdug bsngal gyis skyo ba dag de bzhin gshegs
269a7(mdo sde): pas gsungs pa'i dam pa'i chos nyan thos kyi theg pa la brten te gsungs pa dang / rang sangs rgyas kyi theg pa la brten te gsungs pa dang / theg pa chen po la brten te gsungs pa kun la dad
269b1(mdo sde): cing shan tu bkur sti bya yi/ de la 'phya zhing skur pa 'debs pa dang / bar chad dang / bgegs dang / chung du na tshigs su bcad pa gcig tsam gyi bgegs kyang ma byed cig /rtag tu bsti stang
269b2(mdo sde): dang bcas te klog pa dang / 'don pa dang / nyan pa la shin tu brten pa'i yi dam bcas te rtogs par bya'o/ /theg pa gsum las gang yang rung ba'i chos gcig las 'phya zhing skur na de dang lhan
269b3(mdo sde): cig tu mi gnas/ chung du na zhig cig tsam yang bsnyen bkur dang / chos mnyan par mi bya'o/ /sems can gang zhig theg pa gsum las theg pa gcig tsam la 'phya zhing skur tam/ theg pa gsum
269b4(mdo sde): la 'phya zhing skur ba'i gang zag la brten te 'dri ba dang / nyan pa byas na/ de'i rgyu de'i rkyen gyi mtshams med pa'i sems can dmyal ba chen por ltung zhing sdug bsngal chen po mthong bar 'gyur te rtag tu
269b5(mdo sde): thar par dka'o/ /de ci'i phyir zhe na/ rigs kyi bu/ nga sngon 'das pa'i dus na byang chub sems dpa'i spyad pa spyod cing / bla na med pa'i ye shes tshol ba la brtson pas nan tan byed pa na/ bar bar ni nyan
269b6(mdo sde): thos kyi theg pa dang ldan pa'i dam pa'i chos 'dod pa'i phyir chung du na tshigs su bcad pa gcig tsam gyi phyir yang lus kyi yan lag lag pa dang / rkang pa dang / sha dang / khrag dang / pags pa dang /
269b7(mdo sde): rus pa dang / mgo dang / mig dang / rkang dang / klad pa'i bar du yongs su gtong ngo / /bar bar ni rang sangs rgyas kyi theg pa la brten te gsungs pa'i dam pa'i chos 'dod pa'i phyir chung du na tshigs
270a1(mdo sde): su bcad pa gcig tsam gyi phyir yang lus kyi yan lag lags pa dang / rkang pa dang / sha dang / khrag dang / pags pa dang / rus pa dang / mgo dang / mig dang / rkang
270a2(mdo sde): dang | klad pa'i bar du yongs su gtong ngo / /bar bar ni theg pa chen po la brten te gsungs pa'i dam pa'i chos 'dod pa'i phyir chung du na tshigs su bcad pa gcig tsam gyi phyir yang lus kyi yan
270a3(mdo sde): lag lag pa dang / rkang pa dang / sha dang / khrag dang / pags pa dang / rus pa dang / mgo dang / mig dang / rkang dang / klad pa'i bar du yongs su gtong ngo / /de ltar dka' ba spyad pas
270a4(mdo sde): theg pa gsum la chung du na tshigs su bcad pa gcig tsam rnyed na shin tu dga' rangs te/ bsti stang dang bcas pas 'chang zhing gzungs su 'dzin la ji skad gsungs pa bzhin du spyod do/ /
270a5(mdo sde): cung zad kyang mi gtong bas bskal pa tshad med pa'i bar du shin tu spyad dka' ba thams cad spyad pas gdod mtha' las byas pas bla na med pa'i ye shes kyi 'bras bu thob par gyur to/ /gzhan
270a6(mdo sde): yang | sems can thams cad la phan pa dang / bde ba'i don gyi phyir theg pa gsum gyi dam pa'i chos las rnam par phye ste bshad do/ /de lta bas na de la 'phya zhing skur ba dang / bar chad dang / bgegs
270a7(mdo sde): dang | chung du na tshigs su bcad pa gcig tsam yang 'chad par mi bya'o/ /de la rtag tu bkur sti dang bcas pas klog pa dang / 'don pa dang / nyan par shin tu bstan pa'i yi dam bca'o/ /
270b1(mdo sde): rigs kyi bu/ 'di ltar theg pa gsum po'i dam pa'i chos 'di ni 'das pa dang / ma 'ongs pa dang / da ltar bzhugs pa'i sangs rgyas bcom ldan 'das klung gang+gA'i bye ma dang mnyam pa thams
270b2(mdo sde): cad kyis mthun par gsungs te/ byin gyi rlabs kyis thams cad byin gyis rlob bo/ /sems can thams cad 'khor ba'i sdug bsngal chen po las gdon cing bsgral ba dang / dkon mchog
270b3(mdo sde): gsum gyi gdung rgyun mi 'chad par bya ba'i phyir yongs su gzung ba yin no/ /de bas na theg pa gsum gyi dam pa'i chos la thams cad kyis dad cing bkur sti bya yi/ de la 'phya zhing skur ba 'debs
270b4(mdo sde): pa dang / bar chad dang / bgegs mi bya ste/ theg pa gsum gyi dam pa'i chos las tshigs su bcad pa gcig tsam med par byas na/ gdon mi za bar mtshams med pa'i sems can dmyal bar
270b5(mdo sde): ltung bar 'gyur ro/ rigs kyi bu/ gzhan yang / ma 'ongs pa'i dus na/ sangs rgyas kyi zhing 'dir rgyal rigs gdol ba can dang / bram ze gdol pa can dang / blon po gdol pa can dang / khyim bdag
270b6(mdo sde): gdol pa can dang / dge sbyong gdol pa can dang / tshong dpon gdol pa can dang / rje'u rigs dang / dmangs rigs gdol pa can gyi skyes pa'am/ bud med de dang / g.yo dang / sgyus 'tsho zhing glen
270b7(mdo sde): pa gti mug can cung zad tsam gyi shes pa snyems pa/ rang bzhin gyi gtum pa khro ba/ spro thung ba brlang ba/ 'jig rten phyi ma'i sdug bsngal gyi 'bras bu la 'jigs par mi lta ba/ srog gcod
271a1(mdo sde): pa la dga' ba nas legs par lta ba dang / ser sna dang / phrag dog dang / 'jungs pa dang / 'dod chags kyi bar du dga' zhing dge ba'i bshes gnyen la rgyab gyis
271a2(mdo sde): phyogs nas sdig pa'i bshes gnyen la sten pa/ theg pa gsum gyi 'phyags pa'i chos kyi snod ma yin pa dag nyan thos kyi theg pa'i chos cung zad thos pas sangs rgyas kun gyis yongs su
271a3(mdo sde): bzung ba'i rang sangs rgyas kyi theg pa'i chos dang / bla na med pa'i theg pa'i chos la 'phya zhing skur ba 'debs pa dang / smon pa dang / bar chad dang / bgegs byed de yongs su rgyas par mi
271a4(mdo sde): byed do/ /la la ni rang sangs rgyas kyi theg pa'i chos cung zad thos nas/ sangs rgyas kun gyis yongs su bzung ba'i nyan thos kyi theg pa'i chos dang / bla na med pa'i theg pa'i chos la 'phya
271a5(mdo sde): ba dang / skur ba 'debs pa dang / smon pa dang / bar chad dang / bgegs byed de yongs su rgyas par mi byed do/ /la la ni bla na med pa'i theg pa chen po'i chos cung zad thos nas
271a6(mdo sde): sangs rgyas kun gyis yongs su bzung ba'i nyan thos kyi theg pa'i chos dang / rang sangs rgyas kyi theg pa'i chos la 'phya ba dang / skur ba 'debs pa dang / smod pa dang / bar chad
271a7(mdo sde): dang | bgegs byed de yongs su rgyas par mi byed la/ khe dang / grags pa'i phyir/ 'di skad du/ bdag ni theg pa chen po ma yin te/ theg pa chen po'i grogs su gyur pa theg pa chen po
271b1(mdo sde): 'ba' zhig nyan pa dang / 'chang ba dang / gzungs su 'dzin par dga' yi/ nyan thos dang / rang sangs rgyas kyi theg pa ba'i chos la mi dga'/ theg pa gnyis po la sten par mi 'dod do zhes zer
271b2(mdo sde): ro| |de ltar theg pa chen po pa yin no zhes rdzun zer ba de bdag gti mug gis mngon par zin te/ nga rgyal gyi dbang du gyur pas de ltar theg pa gsum gyi yang dag pa'i chos la 'phya zhing skur
271b3(mdo sde): ba 'debs pa dang / bar chad dang / bgegs byed de yongs su rgyas par yang mi byed do/ /theg pa gsum po slob pa'i gang zag la'ang 'phya zhing skur nas smod de/ mthu med par byed do/ /rigs
271b4(mdo sde): kyi bu/ 'das pa dang / /ma 'ongs pa dang / da ltar bzhugs pa'i sangs rgyas bcom ldan 'das dang / byang chub sems dpa' sems dpa' chen po thams cad sems can thams cad la phan pa
271b5(mdo sde): dang | bde ba'i don gyi phyir thugs rje chen po'i shugs kyis dngos po rnam pa 'di gnyis yongs su bzung ngo / /gang zhe na/ dkon mchog gsum gyi gdung rgyun mi 'chad par byed pa khyim nas khyim
271b6(mdo sde): med par rab tu byung ste/ skra dang / kha spu bregs nas gos dur smrig gyon pa dang / theg pa gsum las byung ba 'phags pa'i bden pa bzhi la sogs pa dam pa'i chos dang ldan pa'o/ /dngos po rnams pa
271b7(mdo sde): gnyis po 'di ni sangs rgyas bcom ldan 'das dang / byang chub sems dpa' sems dpa' chen po 'ba' zhig gis yongs su bzung ba mdzad kyi/ nyan thos dang / rang sangs rgyas la sogs pas
272a1(mdo sde): ni ma yin no/ /gzhan yang / bye ba khrag khrig brgya stong snyed kyi tshangs pa chen po dang / brgya byin lha'i dbang po dang / gling bzhi la dbang ba'i 'khor los bsgyur ba'i rgyal po
272a2(mdo sde): la sogs pas yongs su bzung ba ma yin no/ /ma 'ongs pa'i dus na sangs rgyas kyi zhing 'dir rgyal rigs gdol pa can dag nga'i bstan pa la rab tu byung ste/ skra dang / kha spu bregs nas gos dur/
272a3(mdo sde): smrig gyon pa la thabs kyis nye ba'i skyon dang / klan ka tshol te/ rkyen rnam pa mang pos gshe shing spyod ba dang / smod cing smra phab pha dang / gzhu ba dang / 'tshog pa dang / btson rar gzhug pa dang / 'tsho
272a4(mdo sde): ba'i yo byad 'phrog pa dang / chos gos 'phrog pa nas khyim par phab ste/ khyim pa'i las rnam pa sna tshogs byed du bcug pa dang / nan gyis 'khor zhing chad pas gcod pa dang / skrod pa dang /
272a5(mdo sde): bza' ba dang / btung ba gcod pa dang / 'tsho ba'i dbang po dang bral ba'i bar du byed do/ /rgyal po rgyal rigs gdol pa can de de ltar glen zhing gti mug gi rang bzhin can du gyur pas nga rgyal gyi
272a6(mdo sde): dbang gis mngon par zin pa de sangs rgyas dang / byang chub sems dpa'i thugs rje'i mthus yongs su bzung ba'i slob ma rnams la smod pa dang / sma 'bebs pa dang / nan gyis chad pas gcod
272a7(mdo sde): pa la sogs pa byed pa'o/ /sangs rgyas dang / byang chub sems dpa' thams cad kyis thugs rje chen po'i shugs kyis yongs su bzung ba'i chos shin tu zab mo la'ang 'phya zhing skur te ma rung
272b1(mdo sde): par byed do/ /dus gsum gyi sangs rgyas bcom ldan 'das dang / byang chub sems dpa' thams cad kyis yongs su bzung ba'i theg pa rnam pa gsum gyi dam pa'i chos kyi bar chad dang / bgegs
272b2(mdo sde): byed de yongs su rgyas par mi byed do/ /de ltar rgyal rigs gdol pa can nas rje'u rigs dang / dmangs rigs gdol pa can gyi bar du glen zhing gti mug gi rang bzhin can dang / nga rgyal gyi mngon
272b3(mdo sde): par zin pa nga ni theg pa chen po pa'o zhes khas 'che ba de dag nyan thos dang / rang sangs rgyas kyi theg pa'i chos kyi snod du'ang ma gyur na bla na med pa theg pa chen po'i chos kyi snod du gyur pa lta ci smos te/
272b4(mdo sde): khe dang / grags pa dang / bkur sti dang / mchod pa 'dod pa'i phyir 'jig rten pa glen zhing gti mug can thams cad bslus nas bdag ni theg pa chen po pa'o zhes zer te/ de bzhin gshegs pa'i
272b5(mdo sde): theg pa gnyis kyi dam pa'i chos la 'phya zhing bskur ba 'debs so/ /de ltar gang zag glen zhing gti mug can g.yo dang / sgyus 'tsho zhing nge rgyal gyis mngon par zin pa ser sna dang / phrag dog dang /
272b6(mdo sde): 'dod chags kyis kun nas bslang bas de'i rgyu de'i rkyen gyis nga'i chos kyi mig ma rung ba dang / myur du med par byas so/ /des ni dus gsum gyi sangs rgyas bcom ldan 'das thams cad kyi dam
272b7(mdo sde): tshig las 'gal ba'i kha na ma tho ba chen po byed pa yin no/ /dus gsum gyi byang chub sems dpa' thams cad kyi dam tshig las 'gal ba'i kha na ma tho ba chen po byas pa yin no/ /dus gsum
273a1(mdo sde): gyi nyan thos thams cad kyi dam tshig las 'gal ba'i kha na ma tho ba chen po'i sdig byed pa yin te/ ring po mi thogs par lus kyi yan lag kun zhig pa
273a2(mdo sde): dang | nad ma rungs pa chen po rnam pa mang pos btab par 'gyur ro/ /rgyal rigs gdol ba can nas rje'u rigs dang / dmangs rigs dang / gdol ba can gyi skyes pa'am/ bud
273a3(mdo sde): med 'di dag thams cad sdig pa'i las byed cing phyin ci log tu lta ba'i dbang gis dge ba'i rtsa ba thams cad bcad pa bas/ gal te dus gzhan du sbyin pa'i bsod nams mang du byas su zin
273a4(mdo sde): kyang ma 'ongs pa'i dus na/ yi dwags sam/ byol song gi khams su skye ste phyug po'i bde ba myong bar mi 'gyur ro/ /lus de nyid kyi gzugs dang / gzugs med pa'i khams su skye ba'i dge
273a5(mdo sde): ba'i rtsa ba chung ngu'ang bskyed mi nus na/ nyan thos sam/ rang sangs rgyas sam/ bla na med pa'i theg pa chen po lhun gyis grub pa rnam pa thams cad mkhyen pa'i ye shes kyi dge ba'i rtsa
273a6(mdo sde): ba'i sa bon skyed pa lta ci smos/ gzhan yang / de'i lce la rtag tu nad kyis gnon par 'gyur zhing / nyin zhag du mar lce lkugs shing smra mi nus pa dang / shin tu mi bzad pa'i na ba dang / tsha ba'i
273a7(mdo sde): sdug bsngal chen po myong ba dang / 'chi 'phos nas kyang mtshams med pa'i sems can dmyal bar ltung bar 'gyur ro/ /de bas na de bzhin gshegs pas rgyal rigs dge ba
273b1(mdo sde): nas rje'u rigs dang / dmangs rigs la sogs pa'i skyes pa'am/ bud med de dag la yun ring por phan pa dang / bde ba'i don gyi phyir yang dang / yang 'di skad gsungs te/ khyed kyis nga'i bstan
273b2(mdo sde): pa la skra dang / kha spu bregs te gos ngur smrig gi tshal bu gyon cing rab tu byung ba la gnod pa dang / gshe zhing spyo ba la sogs pa ma byed cig /ngas bstan pa'i theg pa gsum gyi dam pa'i chos
273b3(mdo sde): la 'phya zhing skur ba 'debs pa dang / smod pa dang / bar chad dang / bgegs ma byed cig ces gsungs so/ /ngas bstan pa las ched du 'gal bar byas na sdig pa'i rnam par smin pa
273b4(mdo sde): ni ji ltar rgyas par bshad pa bzhin no/ /de ci'i phyir zhe na/ nga'i bstan pa la skyabs su song ste/ skra dang / kha spu bregs nas gos ngur smrig gyon cing rab tu byung ba'i cha lugs can de
273b5(mdo sde): la 'das pa dang / ma 'ongs pa dang / da ltar bzhugs pa'i sangs rgyas bcom ldan 'das dang / byang chub sems dpa' thams cad kyis thugs rje chen po'i byin gyi rlabs kyis yongs
273b6(mdo sde): su bzung ba'o/ /skra dang / kha spu bregs te gos ngur smrig gyon cing rab tu byung ba'i spyod lam can de ni 'phags pa rnams kyi rnam par grol ba'i rgyal mtshan yin no/ /nyan thos thams
273b7(mdo sde): cad kyis rnam par grol bas longs spyod pa'i chos kyi ro'i rgyal mtshan yin no/ /rang sangs rgyas kyi theg pa thams cad kyis rnam par grol ba'i longs spyod pa'i chos kyi ro'i rgyal
274a1(mdo sde): mtshan yin no/ /theg pa chen po pa thams cad kyis rnam par grol bas longs spyod pa'i chos kyi ro'i rgyal mtshan yin no/ /de bzhin gshegs pas
274a2(mdo sde): gsungs pa'i theg pa gsum gyi dam pa'i chos yin no/ /dus gsum gyi sangs rgyas dang / byang chub sems dpa' thams cad kyi thugs rje chen po'i byin gyi rlabs kyis yongs su
274a3(mdo sde): bzung ba yin no/ /'phags pa rnams kyi rnam par grol ba'i gnas yin no/ /nyan thos kyi theg pa ba thams cad kyi rnam par grol bas longs spyod pa'i chos kyi ro'i gnas yin
274a4(mdo sde): no| |rang sangs rgyas kyi theg pa pa thams cad kyis rnam par grol bas longs spyod pa'i chos kyi ro'i gnas yin no/ /theg pa chen po pa thams cad kyis rnam par grol bas longs
274a5(mdo sde): spyod pa'i chos kyi ro'i gnas yin no/ /rigs kyi bu/ de lta bas na rnam par grol ba tshol ba dag nga'i bstan pa la skyabs su song ba skra dang / kha spu bregs te gos ngur smrig gyon pa
274a6(mdo sde): rab tu byung ba'i gang zag la bsnyen bkur dang / mchod pa dang / bsti stang bya'o/ /bdag gis sngar nyan thos kyi theg pa'i chos la dad de/ bdag nyan cing gzungs su 'dzin na
274a7(mdo sde): gzhan yang nyan cing 'dzin du gzhug go / bdag klog cing kha ton byed na gzhan yang klog cing 'don du gzhug go /bdag glegs ba ma du 'dri na gzhan yang glegs bam du 'drir
274b1(mdo sde): gzhug go / bdag sbyin pa byed na gzhan yang sbyin pa byed du gzhug go /bdag ston cing 'chad na gzhan yang ston cing 'chad pa dang / yid la bya ba dang / nan tan bya ba dang / rgya cher spel
274b2(mdo sde): du gzhug go / ji ltar rang sangs rgyas kyi theg pa'i chos la dad cing yid ches te/ bdag nyan cing gzungs su 'dzin na gzhan yang nyan cing 'dzin du gzhug go /bdag klog cing kha ton
274b3(mdo sde): byed na gzhan yang klog cing 'don du gzhug go / bdag glegs bam du 'dri na gzhan yang glegs bam du 'drir gzhug go /bdag sbyin pa byed na gzhan yang sbyin pa byed du gzhug go /bdag
274b4(mdo sde): ston cing 'chad na gzhan yang ston cing 'chad pa dang / yid la bya ba dang / nan tan bya ba dang / rgya cher sprel du gzhug go /'di ltar theg pa chen po la dad cing yid ches te/ bdag nyan cing
274b5(mdo sde): gzungs su 'dzin na gzhan yang nyan cing 'dzin du gzhug go / bdag klog cing kha ton byed na gzhan yang klog cing 'don du gzhug go /bdag glegs bam du 'dri na gzhan yang glegs bam
274b6(mdo sde): du 'drir gzhug go / bdag sbyin pa byed na gzhan yang sbyin pa byed du gzhug go /bdag ston cing 'chad na gzhan yang ston cing 'chad pa dang / yid la bya ba dang / nan tan bya ba dang / rgya
274b7(mdo sde): cher spel du gzhug go / gal te snod du ma gyur na bdag kyang mi nyan/ gzhan yang nyan du mi gzhug pa nas gzhung de bzhin du rgyas par bshad pa bzhin no/ /sdig pa'i chos thams cad
275a1(mdo sde): ring du spang ba dang / sdig pa'i grogs po spang ba dang / dge ba'i bshes gnyen la sten pa dang / pha rol tu phyin pa drug la brtson zhing su nan tan byed pa dang
275a2(mdo sde): mi dge ba'i las thams cad yang dang / yang 'gyod cing mthol ba dang / ci la mos pa bzhin du yang dag pa'i smon lam gdab par bya'o/ /gang de ltar byed pa ni lus 'di nyid kyis nyan
275a3(mdo sde): thos kyi theg pa'i snod du'ang 'gyur la/ rang sangs rgyas kyi rigs las kyang phyir mi ldog /theg pa chen po'i rigs las kyang phyir mi ldog pa'i gnas yod do/ /de bas na theg pa
275a4(mdo sde): gsum char la'ang bslab cing nan tan bya yi/ nga rgyal gyis theg pa chen po pa'o zhes khas 'che zhing / nyan thos kyi theg pa dang / rang sangs rgyas kyi theg pa'i chos la 'phya zhing skur
275a5(mdo sde): bar mi bya'o/ /ngas sngon theg pa chen po'i chos kyi snod du gyur pa brtan par spyod pa 'ba' zhig la de skad du theg pa chen po sgom pa 'ba' zhig gis mtha'i gnas byed par 'gyur ro zhes
275a6(mdo sde): bshad pa dang 'dir 'gal ba med do/ /de nas bcom ldan 'das kyis don 'di dag gsal bar bzlas pa'i phyir tshigs su bcad pa 'di gsungs so/ /'khor gyi dkyil 'khor chen po'i
275a7(mdo sde): mngon sum/ /rdo rje'i snying pos nga la zhus pa/ /tshul khrims nyams pa'i dge slong dag la/ /ci phyir mchod pa gyis shig ces skul/ /sbyangs pa'i yon tan kun kyang nyams nas/ /glen zhing
275b1(mdo sde): ngan par lta ba 'dzin pa/ /chos kyi snod min lam sun 'byin la/ /spyo 'am chad pas gcad du mi gnang / /de las theg pa gsum gyi dam chos/ /yang dag pa yi rnam par grol ba/ /sman
275b2(mdo sde): bzang lta bu bshad pa thos na/ /zhi ba'i mya ngan 'das 'gyur zhes gsungs/ /ci yi phyir na mdo sde gzhan las/ /theg pa chen po gcig gi 'grol 'gyur/ /theg pa gnyis kyi chos la slob spangs/ /
275b3(mdo sde): yang 'dir theg pa gsum bshad ci phyir/ /sems can kun la thugs brtse can gyis/ /ngan par lta ba'i las kun spangs te/ /phan pa dang ni bde ba'i don phyir/ /rnam par grol zhing the tshom
275b4(mdo sde): gcod gsol/ /rgyal rigs rgyal po dag la phan pa/ /rje'u rigs dmangs rigs par du bde phyir/ /dge slong dag la gnod byed mi gnang / /kha na ma tho chen po'i sdig gyur/ /kha spu bregs
275b5(mdo sde): shing ngur smrig gos gyon/ /sangs rgyas rnams kyi chos kyi rgyal mtshan/ /rnam par grol ba'i lam gyi mig yin/ /sangs rgyas kun gyis byin gyis brlabs pa/ /spyod lam mang po yongs su
275b6(mdo sde): nyams kyang / /rnam par grol ba yongs su spangs min/ /ngan par lta ba'i sdig pa spangs pas/ /myur du mya ngan 'das pa 'thob 'gyur/ /ji ltar sman rab 'khus par gyur kyang / /nad rnams kun
275b7(mdo sde): la shin tu phan 'gyur/ /de bzhin spyod lam nyams pa de yang / /pha rol sdug bsngal zhi bar byed 'gyur/ /zhi ba'i las dang gso sbyin dag tu/ /dge sbyong de ni der 'dug ma gnang / /gzhan la
276a1(mdo sde): dam pa'i chos ston dbang ste/ /gnyi gas bsod nams chen po thob 'gyur/ /dkon mchog gsum la dad cing phyogs te/ /nga la ston pa chen por 'dzin pa/ /
276a2(mdo sde): mi dge sdig pa mang po spong 'gyur/ /mu stegs mang po gang bas de mchog /ji ltar srin mo'i gling du 'khyams pa'i/ /'jigs shing skrag pa'i tshong pa de dag /kun gyis rta spu nyag
276a3(mdo sde): re bzung bas/ /rgya mtsho las brgal bgegs dang bral ba/ /de ltar tshul khrims nyams pa de ni/ /mi dge ngan par lta ba spangs te/ /dad pa gcig gi rgyu yi mthus na/ /nyon mongs
276a4(mdo sde): pa yi srin las thar 'gyur/ /rnam par grol ba'i rgyal mtshan bsrungs te/ /sangs rgyas mang pos byin gyis brlabs pa'i/ /tshul khrims nyams la gnod mi byed na/ /kha na ma tho'i
276a5(mdo sde): sdig lci spong 'gyur/ /bsod nams chen po la ni mos shing / /yang dag rnam par grol la dga' ba/ /snod dang snod min kun la mnyam srung / /des ni rnam grol thob par mi dka'/
276a6(mdo sde): glen pa nga rgyal theg pa chen por/ /khas 'che de ni shes pa'i mthu med/ /theg pa gnyis kyi chos la rmongs na/ /theg pa chen por rig 'gyur ci smos/ /dper na mig gi 'bras bu nyams
276a7(mdo sde): na| |kha dog rnam pa mthong bar mi 'gyur/ /de bzhin dad pa nyams shing med na/ /theg pa chen po shes par mi nus/ /chu bran btung ba'i mthu yang med na/ /rgya mtsho chen po ga la rdub
276b1(mdo sde): nus| |theg pa gnyis kyang goms mi nus na/ /theg pa chen po ga la slob nus/ /theg pa gnyis kyi chos la dad nas/ /theg pa chen po la ni dad 'gyur/ /theg chen chos la dad pa med par//
276b2(mdo sde): tshig du smra bas don du mi 'gyur/ /nang ni yang dag chad par lta zhig /theg pa chen po can zhes khas 'che/ /mi dge gsum gyi las ni mi srung / /nga yi dam chos ma rung 'jig byed/ /gang zag
276b3(mdo sde): de ni tshe 'phos gyur nas/ /mtshams med sems can dmyal bar ltung nges/ /de bas dbang po brtan cing bshad bya'i/ /snod du ma gyur pa la ma yin/ /byams pa'i sems med nga rgyal dregs
276b4(mdo sde): zhing | |gtum zhing brlang ba dbang po zhan pa/ /de ni chad par lta ba yin par/ /mkhas pa rnams kyis de dag shes bya/ /nyan thos dang ni rang rgyal ba dang / /theg pa chen po'i snod ma yin no/ /sangs
276b5(mdo sde): rgyas kun la smad cing skur bas/ /nges par mtshams med dmyal bar ltung 'gyur/ /'du 'dzi la dga' tshul khrims srung zhing / /slob dpon 'chab cing sdug bsngal 'jigs pa/ /mkhas pa dag
276b6(mdo sde): gis shes par gyis shig / de ni nyan thos theg pa yin no/ /sbyin la dga' zhing skye 'gag rtog pa/ /bas mtha'i gnas la dga' ba dag ni/ /rang rgyal ba yi theg pa yin par/ /mkhas pa dag gis
276b7(mdo sde): shes par gyis shig / dge ba'i rtsa ba kun dang ldan zhing / /byams pa dang ni snying rje'i sems kyis/ /rtag tu phan pa'i don la dga' ba /de ni theg pa chen po yin no/ /tshul khrims bsrung phyir lus
277a1(mdo sde): srog spong zhing / /sems can dag la mi 'tshe mi gnod/ /stong pa nyid kyi chos la brtson pa/ /theg pa chen po yin par shes bya/ /thams cad chos la sems kyis
277a2(mdo sde): bzod cing / /smra ba'i tshig 'jam 'jungs pa med pa/ /chos la rtag tu dga' zhing spro ba/ /de yang theg pa chen po yin no/ /chos kyi snod dang snod min kun la/ /bsam pa mnyam pas phan pa'i
277a3(mdo sde): don byed/ /'jig rten chos kyis mi gos pa dag /de yang theg chen yin par shes bya/ /de bas mkhas pa blo can dag ni/ /theg pa gsum la shin tu dad bskyed/ /dge 'dun dag la gnod
277a4(mdo sde): mi byed na/ /myur du bla med byang chub 'grub 'gyur/ /rigs kyi bu/ gzhan yang / rgyal rigs dge ba dang / bram ze dge ba dang / blon po dge ba dang / khyim bdag dge ba dang / tshong dpon
277a5(mdo sde): dge ba dang / dge sbyong dge ba dang / rje'u rigs dang / dmangs rigs la sogs pa'i skyes pa'am/ bud med de dag gnas pa dang / spyad par bya ba'i 'khor lo rnam pa bcu dang ldan na
277a6(mdo sde): lus 'di nyid kyis nyan thos kyi theg pa'i rigs las ldog cing nyams par mi 'gyur ba dang / tshe 'di nyid la nyan thos kyi theg pa'i 'phags pa'i chos kyi snod du 'gyur te/ rang sangs
277a7(mdo sde): rgyas kyi theg pa dang / theg pa chen po'i snod du ni ma yin no/ /bcu gang zhe na/ 'di lta ste/ bsam pa yongs su dag pa'i dad pas dge ba dang / mi dge ba'i las kyi 'bras bu yod par yid
277b1(mdo sde): ches pa dang / khrel ba dang / ngo tsha ba dang / ldan pas mi dge ba'i grogs dang / ngan par lta ba thams cad yongs su spong ba dang / sdom pa la shin tu gnas te/ srog gcod pa yongs su spong ba nas
277b2(mdo sde): bag med par 'gyur ba'i khu ba 'thung ba'i bar du yongs su spong ba dang / byams pa'i sems la gnas te zhe sdang dang / khong khro ba thams cad yongs su spong ba dang / snying rje'i sems la
277b3(mdo sde): gnas te sems can nyam thag pa thams cad sgrol ba dang / dga' ba'i sems la bde bar gnas te/ ngag gi las mi dge ba bzhi yongs su spong ba dang / btang snyoms kyi sems la gnas
277b4(mdo sde): te| 'dod chags dang / ser sna dang / phrag dog thams cad yongs su spong ba dang / yang dag pa la phyogs te slu ba'i ltas bzang ngan kun yongs su spong zhing log pa mu stegs can la mi
277b5(mdo sde): sten pa dang / shin tu 'bad pa'i brtson 'grus dang ldan te dge ba'i chos kun la nan tan byed pa dang / rtag tu gnas dgon pa la dga' zhing chos kyi don tshol ba la mi skyo bar spro ba'o/ /rigs
277b6(mdo sde): kyi bu/ rgyal rigs dge ba nas rje'u rigs dang / dmangs rigs la sogs pa'i skyes pa dang / bud med de dag gnas pa dang / spyad par bya ba'i 'khor lo bcu po 'di dag dang ldan na tshe 'di nyid
277b7(mdo sde): la nyan thos kyi theg pa pa'i rigs las ldog cing nyams par mi 'gyur ba dang / tshe 'di nyid la nyan thos kyi theg pa'i 'phags pa'i chos mngon du gyur ba dang / nyan thos kyi 'phags pa'i
278a1(mdo sde): chos kyi snod du gyur te/ rang sangs rgyas kyi theg pa dang / theg pa chen po'i 'phags pa'i chos mngon du gyur pa dang / rang sangs rgyas kyi theg pa dang / theg pa
278a2(mdo sde): chen po'i snod du 'gyur ba ni ma yin no/ /gzhung des rang sangs rgyas kyi theg pa dang / theg pa chen po'ang shes par bya'o/ /rigs kyi bu/ de ltar gnas pa dang / spyad par ldan pa'i 'khor
278a3(mdo sde): lo bcu po de dag ni nyan thos dang / rang sangs rgyas dang / byang chub sems dpa' dang / sangs rgyas bcom ldan 'das thams cad kyi thun mong du yod pa'o/ /rigs kyi bu/ gzhan
278a4(mdo sde): yang | gnas pa dang / spyad par bya ba'i 'khor lo rnam pa bcu nyan thos dang thun mong ma yin pa/ rang sangs rgyas dang / byang chub sems dpa' dang / sangs rgyas bcom ldan 'das dang thun
278a5(mdo sde): mong pa yod do/ /gang rgyal rigs dge ba nas rje'u rigs dang / dmangs rigs la sogs pa'i skyes pa dang / bud med de dag gnas pa dang spyad par bya ba'i 'khor lo bcu po 'di dag
278a6(mdo sde): dang ldan na tshe 'di nyid kyis rang sangs rgyas kyi theg pa'i rigs las kyang nyam par mi 'gyur ba dang / mi ldog pa dang / lus 'di nyid la rang sangs rgyas kyi theg pa'i 'phags pa'i chos
278a7(mdo sde): rigs pa dang / rang sangs rgyas kyi 'phags pa'i chos kyi snod du 'gyur ro/ /bcu gang zhe na/ 'di lta ste/ lus dang / nga dang / yid kyi las rnam par dag par spyod pa dang / khrel ba dang /
278b1(mdo sde): ngo tsha ba dang ldan te/ bdag gi lus kyis skyo ba dang / nye bar len pa'i phung po lnga la shin tu 'jigs pa skyed pa dang / 'khor ba'i 'dod pa las shin tu brgal dka' bar lta ba dang / rtag tu dben
278b2(mdo sde): pa'i gnas la dga' zhing 'du 'dzi yongs su spong ba dang / bas mtha' dgon pa la dga' zhing gzhan gyi skyon mi gleng pa dang / dbang po rnams sdom zhing sems rtag tu zhi bas ting nge 'dzin du byed
278b3(mdo sde): pa dang / rten cing 'brel te 'byung ba la mkhas pas rgyu dang / 'bras bu la shin tu rtog pa dang / rtag tu bsam gtan la mnyam par 'jog par dga' ba dang / kun nas ldang ba'i chos yongs su
278b4(mdo sde): 'gog pa la mkhas pa'o/ /rigs kyi bu/ rgyal rigs dge ba nas rje'u rigs dang / dmangs rigs la sogs pa'i skyes pa dang / bud med de dag gnas pa dang / spyad par bya ba'i 'khor lo bcu po
278b5(mdo sde): 'di dag dang ldan pas tshe 'di nyid kyis rang sangs rgyas kyi theg pa'i rigs las phyir mi ldog cing nyams pa yod par mi 'gyur ba dang / tshe 'di nyid kyis rang sangs rgyas kyi theg pa'i 'phags pa'i
278b6(mdo sde): chos mngon du 'gyur ba dang / rang sangs rgyas kyi theg pa'i 'phags pa'i chos kyi snod du 'gyur ba'o/ /rigs kyi bu/ 'di dag ni nyan thos dang / rang sangs rgyas thams cad kyi gnas pa dang / spyad
278b7(mdo sde): par bya ba'i 'khor lo zhes bya ste/ nyan thos dang / rang sangs rgyas thams cad kyis 'khor lo 'di la gnas na myur du srid pa gsum gyi rgya mtsho las brgal te mya ngan las 'das pa'i grong khyer chen
279a1(mdo sde): por phyin par 'gyur ro/ /rigs kyi bu/ gnas pa dang / spyad par bya ba'i 'khor lo zhes bya ba'i tshig gi don gang lags/ de la gnas pa zhes bya ba ni 'dzin
279a2(mdo sde): pa dang bcas pa/ bdag gi ba'i gnas su bcas pa/ 'dud par byed pa dang bcas pa/ 'brel bar byed pa dang bcas pa'o/ /de la spyod pa zhes bya ba ni phung po spyod pa dang / khams spyod
279a3(mdo sde): pa dang / skye mched spyod pa dang / 'brel ba dang bcas pa'i spyod pa'o/ /'khor lo zhes bya ba ni bslab pa dang / dam tshig gi 'khor lo ste/ dper na/ 'khor los bsgyur ba'i rgyal po ni
279a4(mdo sde): shing rta'i 'khor lo'am/ 'khor lo de gtso bor spyod do/ /de bzhin du nyan thos dang / rang sangs rgyas thams cad 'khor lo 'di la brten nas mya ngan las 'da' ba'i lam tshol te/ de
279a5(mdo sde): bas na rnam pa 'di gnyis ni theg pa chen po'i snod ma yin no/ /de ci'i phyir zhe na/ de dag ni spyod pa dma' zhing zhan pa la rten pas theg pa chen po'i snod ma yin no/ /bdag phung po rnams
279a6(mdo sde): spyod pa la 'dzin par byed pa dang bcas pa la skyo zhing 'jigs te/ bdag 'ba' zhig sdug bsngal thams cad las rnam par grol ba tshol gyi sems can thams cad rnam par dgrol
279a7(mdo sde): ba'i phyir nan tan byed pa ma yin pas theg pa chen po'i snod ma yin no/ /bdag khams rnams spyod pa la gnas su bcas pas skyo zhing 'jigs te/ bdag sdug bsngal thams cad
279b1(mdo sde): las rnam par grol ba tshol gyi/ sems can thams cad rnam par dgrol ba'i phyir nan tan byed pa ma yin pas na theg pa chen po'i snod ma yin no/ /bdag skye mched mngon par 'du bya ba
279b2(mdo sde): rnams spyod pa la sdud par byed pa dang bcas pas skyo zhing 'jigs te/ bdag sdug bsngal thams cad las rnam par grol ba tshol gyi/ sems can thams cad rnam par dgrol ba'i
279b3(mdo sde): phyir nan tan byed pa ma yin pas na theg pa chen po'i snod ma yin no/ /de dag 'brel ba dang bcas pa'i spyod pa la 'brel ba'i dbang gis gnas shing brten nas gnas shing brten
279b4(mdo sde): pa mngon par 'du byed de/ sems can thams cad sdud pa la mi dga' zhing byams pa dang / snying rje med de 'brel pa dang bcas pa'i phyir theg pa chen po'i snod ma yin no/ /gzhan
279b5(mdo sde): dag sdug bsngal mang po myong bar mthong yang yal bar btang ste mi skyo ba la bdag 'ba' zhig rnam par grol ba tshol ba'i phyir theg pa chen po'i snod ma yin no/ /de dag bdag gi
279b6(mdo sde): kun nas nyon mongs pa'i mgo bcad pas sems can thams cad kyi kun nas nyon mongs pa'i mgo bcad pa la mi spro bas theg pa chen po'i snod ma yin no/ /de dag theg pa chen
279b7(mdo sde): po'i 'khor los byang chub la 'bab pa ma yin pas na theg pa chen po'i snod ma yin no/ /de dag 'od chen po'i 'khor los byang chub la 'bab pa ma yin pas na theg pa chen po'i
280a1(mdo sde): snod ma yin no/ /de dag gcig pu zla med par mya ngan las 'das pa'i grong khyer du 'gro ba la dga' zhing nan tan byed pas na theg pa chen po'i snod
280a2(mdo sde): ma yin no/ /rigs kyi bu/ sems can gang nyan thos kyi theg pa dang / rang sangs rgyas kyi theg pa'i chos la nan tan ma bya pa/ brtson 'grus ma brtsams pa dag ni dbang
280a3(mdo sde): po yongs su ma smin te/ dbang po zhan pa/ brtson 'grus chung ba dag la gal te shin tu zab mo theg pa chen po'i dam pa'i chos bstan na bshad pa dang / nyan pa gnyis ka kha na
280a4(mdo sde): ma tho ba chen po'i sdig thob par 'gyur te/ de ni sangs rgyas thams cad la 'khus pa yin no/ /de ci'i phyir zhe na/ sems can gang nyan thos kyi theg pa dang / rang sangs rgyas kyi
280a5(mdo sde): theg pa'i chos la nan tan ma byas shing brtson 'grus ma brtsams te/ dbang po ma smin pa/ dbang po zhan pa/ brtson 'grus chung ba dag shin tu zab pa theg pa chen po'i dam pa'i
280a6(mdo sde): chos mnyan na sems can de ni yang dag par glen pa/ gti mug pa yin te/ de ni bdag shes par khas 'che'ang chad pa'i mtha' dang / log pa'i 'du shes su 'gyur ba
280a7(mdo sde): dang | rgyu med par smra zhing las kyi 'bras bu rnams la med par 'dzin pas dge ba byas pa dang / sdig pa byas pa thams cad la med par 'dzin pa dang / theg pa chen po
280b1(mdo sde): la brdzun du smra zhing nga'i dam pa'i chos ma rungs par byed pa/ chos ma yin pa la ni chos yin par 'chad pa/ chos la ni chos ma yin par 'chad pa/ dge sbyong ma yin pa la dge sbyong
280b2(mdo sde): yin par 'chad pa/ dge sbyong yang dag pa la ni dge sbyong ma yin par 'chad pa/ 'dul ba ma yin pa la ni 'dul bar 'chad pa/ 'dul ba yang dag pa la ni 'dul ba ma yin
280b3(mdo sde): par 'chad de/ glen pa gti mug gi rang bzhin can nga rgyal gyis mngon par zin pa/ phrag dog dang / ser snas yongs su bsten pa/ theg pa chen po'i chos la bstod cing srung ba
280b4(mdo sde): dang | kun du rgyas par byed kyang nyan thos kyi theg pa dang / sangs rgyas kyi theg pa'i chos la 'phya zhing skur nas rgyas par mi byed do/ /de ni nyan thos kyi theg pa dang / rang sangs rgyas
280b5(mdo sde): kyi theg pa dang / bla na med pa yang dag pa'i theg pa la brten te/ khyim nas khyim ma yin par rab tu byung nas bsnyen par rdzogs kyang dge slong nyid du 'gyur bar yang dag pa ji lta
280b6(mdo sde): ba bzhin du mi shes pa dang / dge ba'i chos thams cad mngon par sdud pa'i rgyu yang dag pa ji lta ba bzhin du mi shes pas nga'i slob ma chos kyi snod du gyur pa dang / chos kyi snod du
280b7(mdo sde): ma gyur pa dang / slob pa dang / mi slob pa la nan tan byed pa dang / mtha'i gnas byas pa'i 'bras bu thob pa dang / dge ba'i skye bo tshul khrims srung ba dang / tshul khrims nyams
281a1(mdo sde): pa dang / tshul khrims med pa dag la rnam pa sna tshogs kyis spyo zhing gshe ba dang / gnod pa byed pa dang / chos gos dang / lhung bzed 'phrog pa dang / 'tsho
281a2(mdo sde): ba'i yo byad la spyod du mi ster ba dang / bzung zhing bcing pa'ang byed do/ /de ltar rgyu dang / 'bras bu thams cad med par lta zhing chad par smra ba dag ni mi'i nang na gnas kyang / de ni yang
281a3(mdo sde): dag par srin po zhes bya ste/ ma 'ongs pa'i dus na bskal pa chen po grangs med pa'i bar du'ang mi'i lus thob par dka'o/ /sems can dmyal bar tshad med pa'i sdug bsngal
281a4(mdo sde): myong bar yang sla yi/ mi'i nang na chad par lta ba ni ma yin no/ /de ltar gang zag glen pa de ni ring po mi thogs par lus kyi yan lag dum bur chad cing nyin zhag du mar lce lkugs
281a5(mdo sde): shing smra mi nus pa dang / shin tu mi bzad pa'i na ba dang / tsha ba'i sdug bsngal chen po myong ba dang / tshe 'phos nas gdon mi za bar mtshams med pa'i sems can dmyal bar
281a6(mdo sde): ltung zhing ngan song kun tu 'khor lo bzhin du 'khor la sdug bsngal mang po len te thar pa'i dus med do/ /bskal pa brgya stong gi bar du'ang mi'i lus thob par dka'o/ /gal
281a7(mdo sde): te bskal pa tshad med grangs med pa 'das nas mi'i lus thob na'ang sangs rgyas mi bzhugs pa/ rnyog pa lnga'i 'jig rten gyi khams su skye ste/ dmus long du 'gyur ba dang / /
281b1(mdo sde): 'on pa dang / lkugs pa dang / lce med pa dang / nad rnam pa sna tshogs kyis gzir ba dang / lus thung zhing mi sdug bas kun gyi yid du mi 'ong ba dang / smra mi mkhas shing chig rnar mi 'ong
281b2(mdo sde): ba dang / sems rtag tu myos shing ci'ang mi shes pa dang / dbul phongs pa'i rigs su skyes nas ci'ang mi rnyed pa dang / dge ba'i bshes gnyen dang mi phrad pa dang / sdig pa'i bshes
281b3(mdo sde): gnyen gyi rjes su sdig pa'i las byed pa la dga' ba dang / ngan par lta ba la chags shing mtshams med pa'i sdig pa byed pa la dga' bas phyir yang mtshams med pa'i sems can
281b4(mdo sde): dmyal bar ltung bar 'gyur te/ ngan song las shin tu thar par dka'o/ /de ltar glen pa gti mug can chad pa dang / 'gog par smra ba des nga'i dam pa'i chos ma rung bar byas nas
281b5(mdo sde): nga'i slob ma tshul khrims srung ba dang / tshul khrims nyams pa dang / tshul khrims med pa la nan tan gyis chad pas gcod cing dge ba'i phyogs la bde bar spyod du mi ster te/ de'i
281b6(mdo sde): rgyu de'i rkyen gyis bskal pa brgya stong gi bar du ngan song du ltung nas mun pa nas mun par rgyu ste/ thar pa'i dus med do/ /de ltar sems can de'i sdig pa rnam par smin pa ni nyan
281b7(mdo sde): thos dang / rang sangs rgyas kyi theg pa'i chos mnyan pa la nan tan ma byas par shin tu zab pa theg pa chen po'i dam pa'i chos la nyan cing nan tan byed pa la rtsol ba'i phyir ro/ /de
282a1(mdo sde): ltar glen pa gti mug can chad par lta bar smra ba de mi ma rabs tha ma'i lus kyang thob par dka' na/ 'phags pa'i chos kyi snod du 'gyur ba lta ci
282a2(mdo sde): smos| nyan thos dang / rang sangs rgyas kyi mya ngan las 'da' ba'ang mi thob na/ shin tu zab bla na med pa yang dag par rdzogs pa'i byang chub thob pa lta ci smos te/ sems can de'i
282a3(mdo sde): nyes pa ni nyan thos kyi theg pa'i chos dang / rang sangs rgyas kyi theg pa'i chos ma bslabs par theg pa chen po'i chos la zhugs par gyur pa'i phyir ro/ /rigs kyi bu/ 'di lta ste/
282a4(mdo sde): rdza so ma btang ba'i nang du mar dang / 'o ma blugs na thams cad 'thungs nas snod dang / bcud gnyi ga ma rung bar byed do/ /de ci'i phyir zhe na/ snod la skyon yod pa'i phyir ro/ /de
282a5(mdo sde): bzhin du sems can dag kyang nyan thos kyi theg pa dang / rang sangs rgyas kyi theg pa'i chos la shin tu nan tan ma byas pa/ yang dag pa'i brtson 'grus ma brtsams pa/ dbang
282a6(mdo sde): po yongs su ma smin pa/ dbang po zhan pa/ brtson 'grus chung ba dag la gang gis shin tu zab pa theg pa chen po'i dam pa'i chos bshad na bshad pa dang nyan pa gnyi ga kha na ma
282a7(mdo sde): tho ba chen po'i sdig thob par 'gyur te/ sangs rgyas thams cad la 'khus pa'i skyon du 'gyur ba ni gong du rgyas par bshad pa bzhin no/ /yang 'di lta ste/ 'jig rten pa'i
282b1(mdo sde): bang mdzod zag pa zhig ral can gyi nang du nor rin po che bcug na chud zos shing stor bar 'gyur ro/ /de bzhin du sems can gang theg pa gnyis kyi chos la 'phya zhing skur te ma dad pa nan tan
282b2(mdo sde): du mi slob pa dag la theg pa chen po bshad na yang dag pa ji lta ba bzhin du mi shes te/ de'i dbang gi sdig byed cing 'khor ba'i mtha' zad mi shes par 'gyur ro/ /'di lta ste/ gru zag
282b3(mdo sde): pa bug rdol can skyed pa dang / 'deg pa mi nus pa la zhon te rgya mtsho'i nang du 'jug pa de bzhin du sems can gang ser sna dang / phrag dog gi dbang du gyur pa theg pa gnyis kyi chos la
282b4(mdo sde): nan tan ma byas par bdag ni theg pa chen po pa yin no zhes khas 'che ba de ni chad par lta ba/ nga rgyal can/ g.yo dang / sgyus zag ba can du gyur pa'i lus kyis thams cad mkhyen pa'i
282b5(mdo sde): rgya mtshor 'jug mi nus so/ /'di lta ste/ gang zag dmus long du gyur pa ni rin po che rnam pa sna tshogs bstan pa'i gnas su mi 'gyur ro/ /de bzhin du nga rgyal gyi dbang du gyur pa
282b6(mdo sde): b ag med pa stong par lta ba la chags shing theg pa gnyis mi slob pa'i shes rab kyi mig med pas dmus long du gyur pa ni bla na med pa'i theg pa chen po'i yon tan rin po che bstan pa'i
282b7(mdo sde): gnas su mi 'gyur ro/ /'di lta ste/ lus shin tu mnam zhing rul par gyur pa la byug pa dri zhim pa rnam pa sna tshogs kyis byugs kyang dri zhim par mi 'gyur ro/ /de bzhin du sems
283a1(mdo sde): can glen pa gti mug can nga rgyal gyis mngon par zin pa/ theg pa gnyis kyi chos la brtson par ma dad cing srog gcod pa ma spangs pa nas log par
283a2(mdo sde): lta ba'i bar du ma spangs pa de dag ni/ bla na med pa'i theg pa chen po la nan tan byed kyang shin tu zab mo'i chos shes par mi nus so/ /'di lta ste/ gram khrod du sa bon bzang
283a3(mdo sde): po btab ste shin tu las cher byas kyang 'bras bu dang / lo tog rnyed par mi 'gyur ro/ /de bzhin du sems can gang theg pa gnyis kyi chos la nga rgyal dang / le lo byed de nan tan
283a4(mdo sde): mi byed pa dang / 'dod pa lnga la chags te mi skyo bdag lus de nyid la theg pa chen po'i rigs su shin tu spyad dka' ba'i brtson 'grus byas kyang cir yang 'grub pa'i don med do/ /
283a5(mdo sde): 'di lta ste/ rdza ma sngar dug gi snod byas pa'i nang du phyis sha khar cung zad tsam btab pas spyad du mi rung ngo / /de bzhin du sems can gang theg pa gnyis kyi chos la nan
283a6(mdo sde): tan mi byed pa rgyu med par smra ba la theg pa chen po bstan kyang bdag dang / gzhan la phan pa'i don du mi 'gyur ro/ /'di lta ste/ sngar sha kha ra'i snod byas pa'i rdza ma'i nang du phyis
283a7(mdo sde): dug cung zad btab na'ang spyad du mi rung ngo / /de bzhin du sems can gang theg pa gnyis kyi chos la nan tan ma byas par theg pa chen po ston na gnyis ka nyams shing
283b1(mdo sde): 'khyams par 'gyur ro/ /'di lta ste/ dper na/ smyos shing sems 'khrugs pa'i mdun du rol mo sna tshogs byas kyang bye brag mi phyed pa de bzhin du sems can gang theg pa gnyis
283b2(mdo sde): kyi chos la shin tu nan tan ma byas pa 'dod chags dang / zhe sdang dang / gti mug la sogs pa'i nyon mongs pa drag pos sems bslad pas rgyu med par 'dzin pa/ chad pa
283b3(mdo sde): dang | med par smra ba/ dbang po ma yin pa dag la theg pa chen po yun ring mo zhig tu bshad kyang shes par ram/ rtogs par mi nus so/ /'di lta ste/ gang zhig go cha med de mtshon
283b4(mdo sde): cha mi thogs par g.yul ngor song na gdon mi za bar rmas shing sdug bsngal myong bar 'gyur ro/ /de bzhin du sems can gang theg pa gnyis kyi chos la nan tan ma byas pa shes rab zhan
283b5(mdo sde): pa| dbang po dang / snod du ma gyur pa dag la theg pa chen po bshad na gdon mi za bar log par 'dzin pa'i phyir sdig pa'i las kun byed pa la zad pa'i mtha' med do/ /de ltar glen
283b6(mdo sde): pa gti mug can de ring po mi thogs par lus kyi yan lag dum bur chad pa nyin zhag du mar lce lkugs shing smra mi nus pa dang / shin tu mi bzad pa'i na ba dang / tsha ba'i sdug bsngal
283b7(mdo sde): chen po myong ba dang / 'chi 'phos nas kyang gdon mi za bar mtshams med pa'i sems can dmyal par skye steng na song rnams su 'khor zhing 'jug pa ni ji ltar sngar rgyas par bshad pa
284a1(mdo sde): bzhin no/ /rigs kyi bu/ de bas na mkhas pa dag ni sngar pha rol po'i sems brtags te gdod chos bstan par bya'o/ /sngar byams pa'i sems dang /
284a2(mdo sde): snying rje'i sems dang / dga' ba'i sems dang / phan pa'i sems dang / le lo med pa'i sems dang / shin tu bzod pa'i sems dang / nga rgyal med pa'i sems dang / phrag
284a3(mdo sde): dog med pa'i sems dang / 'jungs pa med pa'i sems dang / mnyam par bzhag pa'i ting nge 'dzin gyi sems bskyed nas gdod pha rol po la dam pa'i chos bstan par bya mi
284a4(mdo sde): sems can pha rol pos chos thos nas 'khor bar 'khor ba'i g.yangs chen por ltung bar mi bya'o/ /de bas na de bzhin gshegs pa ni sems can thams cad kyi sems kyi
284a5(mdo sde): mtshan nyid thugs su chud nas dri ma med pa mi len par spyod pa'i 'khor los dam pa'i chos ston te/ go cha chen po bgos pa'i byang chub sems dpa' sems dpa' chen po rnams
284a6(mdo sde): gzhan la chos ston pa'ang de bzhin te/ byams shing brtse ba'i phyir nyon mongs pa thams cad yongs su gcad pa dang / srid pa gsum gyi rgya mtsho las bsgral ba dang / sems can
284a7(mdo sde): dag theg pa gsum gang la dad pa'i theg pa gcig la 'dzud cing myur du rdzogs par bya ba'i phyir dam pa'i chos ston gyi/ 'khor bar 'khor ba'i g.yang sa chen por ltung bar
284b1(mdo sde): zhi nam yang mi byed do/ /de la ji ltar na dri ma med par spyod pa'i 'khor lo zhes bya zhe na/ de la dri ma med pa zhes bya ba ni chos ston pa'i tshe na phung po yod pa'i phyir ma yin/ skye mched
284b2(mdo sde): yod pa'i phyir ma yin/ khams yod pa'i phyir ma yin/ 'dod pa'i khams yod pa'i phyir ma yin/ gzugs yod pa'i khams yod pa'i phyir ma yin/ gzugs med pa'i
284b3(mdo sde): khams yod pa'i phyir ma yin/ 'jig rten 'di yod pa'i phyir ma yin/ 'jig rten pha rol pa yod pa'i phyir ma yin/ 'du byed yod pa'i phyir ma yin/ tshor ba yod pa'i phyir ma
284b4(mdo sde): yin| 'du shes yod pa'i phyir ma yin/ rtog pa yod pa'i phyir ma yin/ rig pa yod pa'i phyir ma yin/ yid la bya ba yod pa'i phyir ma yin/ ma rig pa yod pa'i phyir ma yin pa nas
284b5(mdo sde): rga shi'i bar du yod pa'i phyir ma yin/ 'gro ba yod pa dang / 'gro ba med pa'i phyir sems can la dam pa'i chos ston pa ma yin no/ /'di lta ste/ phung po dang / khams dang / skye
284b6(mdo sde): mched nas 'gro ba dang / 'gro ba med pa'i bar du rgyas par bshad pa kun kyang rab tu zhi bas sems can la dam pa'i chos ston to/ /de lta bas na dri ma med pa zhes bya'o/ /spyod pa zhes bya
284b7(mdo sde): ba ni/ 'di lta ste/ 'di nas 'chi 'pho ba dang / pha rol tu skye ba yongs su gcad pa'i phyir sems can dag la chos ston to/ /phung po dang / khams dang / skye mched yongs su gcad pa nas
285a1(mdo sde): de bzhin du 'gro ba dang / mi 'gro ba'i bar du rgyas par yongs su gcod pa'i phyir sems can rnams la chos ston pa ni spyod pa zhes bya'o/ /'khor lo zhes
285a2(mdo sde): bya ba ni/ 'di lta ste/ zla ba nya ba'i 'od shin tu sim zhing gsal ba thogs pa med par nam mkha' la snang bas thams cad du thogs pa med pa'i spyod yul du 'gyur ba de bzhin du de
285a3(mdo sde): bzhin gshegs pa dang / byang chub sems dpa' rnams kyi ji snyed rdzu 'phrul dang / mngon par shes pa dang / shes pa brda sprod pa dang / bslab par bya ba dang / rnam par rgyal
285a4(mdo sde): ba'i 'khor lo gsum pos mdzad pa thogs pa med par 'jig rten gyi khams kun tu snod du gyur pa'i sems can thams cad la phan pa dang / bde ba'i phyir sems can dag
285a5(mdo sde): gzhan la skyabs su 'gro ba dang / 'jig rten rgyang phan pa thams cad dang ma 'dres pa dang / nyan thos dang / rang sangs rgyas thams cad dang ma 'dres par sems can
285a6(mdo sde): dag la 'khor ba'i sdug bsngal thams cad bcad de/ shin tu bde ba'i byang chub kyi mya ngan las 'da' ba thob par byed pa ni 'khor lo zhes bya'o/ /de ltar na de dag ni sangs rgyas
285a7(mdo sde): dang / byang chub sems dpa' rnams kyi dri ma med par spyod pa'i 'khor lo zhes bya'o/ /de la ji ltar na mi len par spyod pa'i 'khor lo zhe na/ chos thams cad la thogs pa
285b1(mdo sde): med par ji ltar nyi ma'i dkyil 'khor kun tu snang ba bzhin du theg pa gsum gyi dbang po dang / snod ji lta ba bzhin du chags pa med par dam pa'i chos ston to/ /de bzhin gshegs
285b2(mdo sde): pa sems can rnams la chos ston pa ni ji ltar nam mkha' tha dad pa'i mtshan nyid med pa ltar chad med pa'i ting nge 'dzin dang / rnam par grol ba'i dbang dang / bkod pas yongs
285b3(mdo sde): su zin par sems can dag la chags pa med par dam pa'i chos ston to/ /go cha chen po bgos pa'i byang chub sems dpa' sems dpa' chen po rnams pha rol la chos ston pa yang
285b4(mdo sde): de dang 'dra ste/ chos ston pa na yod pa'ang ma yin/ med pa'ang ma yin/ gzugs nyid stong pa ma yin/ gzugs las gzhan pa stong pa ma yin pa nas rnam par shes pa nyid kyi
285b5(mdo sde): bar du ston pa ma yin/ rnam par shes pa las gzhan pa stong pa ma yin no/ /mi gnyid stong pa ma yin/ mig las gzhan pa stong pa ma yin pa nas yid nyid kyi bar du stong pa ma yin/
285b6(mdo sde): yid las gzhan pa stong pa ma yin no/ /gzugs nyid stong pa ma yin/ gzugs las gzhan pa stong pa ma yin pa nas chos nyid kyi bar du stong pa ma yin/ chos las gzhan pa stong pa
285b7(mdo sde): ma yin no/ /mig gi rnam par shes pa nyid stong pa ma yin/ mig gi rnam par shes pa las gzhan pa stong pa ma yin pa nas yid kyi rnam par shes pa nyid kyi bar du stong pa ma yin no/ /
286a1(mdo sde): yid kyi rnam par shes pa las gzhan pa stong pa ma yin no/ /'dod pa'i khams nyid stong pa ma yin/ 'dod pa'i khams las gzhan pa stong pa ma yin
286a2(mdo sde): pa nas nam mkha' mtha' yas skye mched steng nyid kyi bar stong pa ma yin/ nam mkha' mtha' yas skye mched steng las gzhan pa stong pa ma yin no/ /rnam shes mtha' yas skye
286a3(mdo sde): mched steng nyid stong pa ma yin/ rnam shes mtha' yas skye mched steng las gzhan pa stong pa ma yin/ cung zad med pa'i skye mched steng nyid stong pa ma yin/ cung zad med
286a4(mdo sde): pa'i skye mched steng las gzhan pa stong pa ma yin no/ /'du shes med 'du shes med min skye mched steng nyid stong pa ma yin/ 'du shes med 'du shes med min skye mched stong
286a5(mdo sde): las gzhan pa stong pa ma yin no/ /dran pa nye bar gzhag pa bzhi nyid stong pa ma yin/ dran pa nye bar gzhag pa bzhi las gzhan pa stong pa ma yin pa nas 'phags pa'i lam
286a6(mdo sde): yan lag brgyad pa nyid kyi bar du stong pa ma yin/ 'phags pa'i lam yan lag brgyad pa las gzhan pa stong pa ma yin no/ /rten cing 'brel te 'byung ba nyid stong pa ma yin/
286a7(mdo sde): rten cing 'brel te 'byung ba'i chos las gzhan pa stong pa ma yin no/ /bsrung bar bya ba gsum po nyid stong pa ma yin/ bsrung bar bya ba gsum po las gzhan pa stong pa ma
286b1(mdo sde): yin no/ /'jigs pa med pa bzhi nyid stong pa ma yin/ 'jigs pa med pa bzhi las gzhan pa stong pa ma yin no/ /stobs bcu nyid stong pa ma yin/ stobs bcu las gzhan pa stong pa ma
286b2(mdo sde): yin no/ /ma 'dres pa'i chos bco brgyad nyid stong pa ma yin/ ma 'dres pa'i chos bco brgyad las gzhan pa stong pa ma yin no/ /byams pa chen po dang / snying rje chen po dang / dga'
286b3(mdo sde): ba chen po dang / btang snyoms chen po stong pa ma yin/ byams pa chen po dang / snying rje chen po dang / dga' ba chen po dang / btang snyoms chen po las gzhan pa stong pa ma
286b4(mdo sde): yin no/ /mya ngan las 'das pa nyid stong pa ma yin/ mya ngan las 'das pa las gzhan pa stong pa ma yin no/ /de dag ni de bzhin gshegs pa dang / byang chub sems dpa' rnams
286b5(mdo sde): kyi sems can rnams la dam pa'i chos ston pa la dbu ma'i nan tan zhes bya'o/ /rigs kyi bu/ de ltar na de bzhin gshegs pas sems can dag la dri ma med par spyod pa'i 'khor
286b6(mdo sde): los chos ston te/ ji ltar zla ba nya ba'i 'od shin tu gsal zhing sim pa dang / thogs pa med par nam mkha' kun tu khyab pa dang / spyod yul thams cad du tshogs pa med par snang
286b7(mdo sde): ba nas gzhung de bzhin du rgyas par ston to/ /dang du mi len par spyod pa'i 'khor los kyang dam pa'i chos ston cing chos thams cad la thogs pa med pa ni ji ltar nyi ma'i 'od kun tu gsal
287a1(mdo sde): ba ltar theg pa gsum gyi snod dang / dbang po ji lta ba bzhin du dam pa'i chos chags pa med par ston to/ /de bzhin gshegs pas sems can dga' chos
287a2(mdo sde): ston pa ni ji ltar nam mkha' la mtshan nyid tha dad pa med pa ltar ting nge 'dzin tshad med pas rnam par rol pa'i dbang dang / bkod pas yongs su bzung bas sems can dag
287a3(mdo sde): la chags pa med par dam pa'i chos ston te/ theg pa gsum las gang dang mthun pa bzhin du 'dzud do/ /go cha chen po bgos par byang chub sems dpa' sems dpa' chen pos
287a4(mdo sde): gzhan la chos ston pa'ang de bzhin te/ sems can rnams la mchog dam pa shin tu zab pa'i chos 'di thos par byas te theg pa gsum las gang la mos pa de gcig la 'dzud
287a5(mdo sde): cing dge ba'i rtsa ba yongs su smin par bya ba dang / theg pa gcig la bde bar dgod pa dang / gang 'khor ba'i gnas su sdig pa mi dge ba'i las rnam pa thams cad 'phel bar
287a6(mdo sde): mi byed cing / thams cad mya ngan las 'da' ba shin tu brtan pa dang / phyir mi ldog par yang byed do/ /rigs kyi bu/ byang chub sems dpa' sems dpa' chen po dag sems can
287a7(mdo sde): grangs med tshad med pa'i 'khor ba yongs su gcad pa'i phyir chos ston to/ /nyan thos dang / rang sangs rgyas ni bdag gi 'khor ba 'ba' zhig gcad pa'i phyir pha rol la chos
287b1(mdo sde): ston to/ /byang chub sems dpa' sems dpa' chen po ni sems can tshad med grangs med pa dag chu bo bzhi las bsgral ba'i phyir gzhan la chos ston to/ /nyan thos dang / rang sangs rgyas
287b2(mdo sde): ni bdag chu bo bzhi las bsgral ba'i phyir gzhan la chos ston to/ /byang chub sems dpa' sems dpa' chen po ni sems can tshad med grangs med pa'i nyon mongs pa'i nad bsal ba'i
287b3(mdo sde): phyir gzhan la chos ston to/ /nyan thos dang / rang sangs rgyas ni bdag nyid kyi nyon mongs pa'i nad bsal ba'i phyir gzhan la chos ston to/ /byang chub sems dpa' sems dpa'
287b4(mdo sde): chen po ni sems can thams cad kyi phung po'i nyon mongs pa'i bag chags kyi rgyun lhag ma ma lus par bcad pa'i phyir gzhan la chos ston to/ /nyan thos dang / rang sangs rgyas ni bdag
287b5(mdo sde): 'ba' zhig gi phung po'i nyon mongs pa'i bag chags kyi rgyun lhag ma ma lus par gcad pa'i phyir gzhan la chos ston to/ /byang chub sems dpa' sems dpa' chen po ni snying rje chen
287b6(mdo sde): po'i 'bras bu bsgrub pa'i phyir snying rje chen pos rgyu bas te gzhan la chos ston to/ /nyan thos dang / rang sangs rgyas ni snying rje chen po'i 'bras bu'i phyir snying rje chen pos rgyu byas te gzhan
287b7(mdo sde): la chos ston pa ma yin no/ /byang chub sems dpa' sems dpa' chen po ni sems can thams cad la dmigs te gzhan la chos ston to/ /nyan thos dang / rang sangs rgyas ni sems can
288a1(mdo sde): rnams la dmigs pa med par gzhan la chos ston to/ /byang chub sems dpa' sems dpa' chen po ni sems can thams cad kyi sdug bsngal zhi bar bya
288a2(mdo sde): ba'i phyir gzhan la chos ston to/ /nyan thos dang / rang sangs rgyas ni bdag 'ba' zhig gis sdug bsngal zhi bar bya ba'i phyir bzhan la chos ston to/ /byang chub sems dpa'
288a3(mdo sde): sems dpa' chen po ni sems can thams cad la chos kyi ros khyab par bya ba'i phyir gzhan la chos ston to/ /nyan thos dang / rang sangs rgyas ni bdag 'ba' zhig la chos kyi
288a4(mdo sde): ros khyab par bya ba'i phyir gzhan la chos ston to/ /byang chub sems dpa' sems dpa' chen po ni sems can thams cad rgyal ba'i chos kyi 'od thob par bya ba'i phyir
288a5(mdo sde): gzhan la chos ston to/ /nyan thos dang / rang sangs rgyas ni bdag 'ba' zhig rgyal ba'i chos kyi 'od thob par bya ba'i phyir gzhan la chos ston to/ /rigs kyi bu/ mdor
288a6(mdo sde): na byang chub sems dpa' sems dpa' chen po ni sdom pa tshad med pas sems can thams cad kyi mi rig pa'i mun pa chen po yongs su bsal ba dang / 'jigs pa'i dngos
288a7(mdo sde): po chen po dang / gnod par 'gyur ba thams cad yongs su bsal te 'od kyi snang ba chen po 'thob pa dang / grags pa chen po 'thob pa dang / yang dag pa ji lta bzhin du
288b1(mdo sde): thams cad mkhyen pa'i ye shes rtogs par bya ba'i phyir bzhan la chos ston to/ /nyan thos dang / rang sangs rgyas ni sdom pa cung zad kyis bsag gi ma rig pa'i mun pa bsal ba dang
288b2(mdo sde): 'od snang bcung zad 'thob pa dang / grags pa cung zad 'thob pa dang / yang dag pa ji lta ba bzhin du chos chud pa'i ye shes cung zad rtogs par bya ba'i phyir gzhan la chos ston
288b3(mdo sde): to| |rigs kyi bu/ nyan thos dang / rang sangs rgyas ni gzhan la yang dag par dmigs pa med do/ /gzhan la yang dag par snying rje ba med de/ /gzhan la yang dag par mi brnyas
288b4(mdo sde): pa'i sems med do/ /gzhan la yang dag par phan pa dang bde bar bya ba'i sems med do/ /gzhan la yang dag par dgrol zhing sgrol ba'i sems med do/ /gzhan la yang dag
288b5(mdo sde): par 'deg pa'i sems med do/ /gzhan la yang dag par bsngags shing bstod pa'i sems med do/ /pha rol la yang dag par g.yo dang / sgyu med par bstod pa ma yin no/ /gzhan
288b6(mdo sde): la yang dag par bdag gi lus la mi lta zhing gzhan gyi phan pa dang / bde ba sgrub pa ma yin no/ /gzhan la yang dag par lus dang / ngag dang / yid kyi las mi nyams pa ma yin no//
288b7(mdo sde): rigs kyi bu/ theg pa chen po la gnas pa ni ci'ang bdag gir dmigs pa gang yang yang dag par med pa nas de bzhin du rgyas par pha rol la lus dang / ngag dang / yid kyi las
289a1(mdo sde): gzhan la gnod pa skyed pa gang yang med do/ / //bam po bdun pa/ rigs kyi bu/ gzhan yang / sems can gang rang bzhin gyis gdug pa/
289a2(mdo sde): tshig brlang zhing rtsub pa/ yang dag par glen pa/ gti mug gi rang bzhin can/ shes pa sems pa/ srog gcod pa ma spangs pa nas ngan par lta ba'i bar du ma spangs pa/ gzhan dag gi khe
289a3(mdo sde): dang | bkur sti dang / mchod pa dang / grags pa rnyed pa mthong na phrag dog skyed pa/ bdag rtag tu khe dang / bkur sti dang / mchod pa dang / grags pa tshol bas mi ngoms pa/
289a4(mdo sde): bdag bstod cing gzhan la smod pa/ bdag gi lus dang / ngag dang / yid kyi las mi sdom pa/ sdig pa thams cad spyod pa la rtag tu dga' ba/ rang gi sems gdug pa/ snying
289a5(mdo sde): rje'i sems med pa/ 'dzem pa med pa/ ngo tsha ba med pa/ gzhan la 'tshe ba la dga' ba/ bsod nams kyi zhing la bzang ngan du rnam par 'byed pa/ nga'i bstan pa la zhugs
289a6(mdo sde): pa rab tu byung ba la skyon tshol zhing gnod par glags lta ba la dga' ba/ skyon cung zad tsam byung na bden nam/ rdzun ma brtags par 'phya zhing skur te gshe zhing sbyo ba/ sems
289a7(mdo sde): ma dul ba/ rgod pa g.yeng ba/ rab tu byung ba la 'tshe bar dga' ba/ bdag gi skyon la mi sems shing gzhan la 'phya ba/ theg pa chen po'i yon tan dang / bsngags pa brjod
289b1(mdo sde): pa thos na 'tsho zhing 'jug pa'i sems skye mod kyi/ kha na ma tho ba'i sdig lci ba spyad pa la dga' ba/ rab tu ma zhi ba/ gzhan la bslu ba'i phyir theg pa chen po'i chos la bdag nyan cing
289b2(mdo sde): gzhan yang nyan du gzhug pa'i tshul ston pa/ bdag klog pa dang / kha ton byed cing gzhan yang klog cing kha ton byed du 'jug pa'i tshul ston pa dang / bdag bstod pa'i phyir gzhan
289b3(mdo sde): l a smod pa de theg pa chen po'i chos la bsti stang dang bcas pas bstod kyang theg pa chen po'i spyod yul la nan tan du ma bslabs pas don khong du chud pa med par bdag ni theg pa chen
289b4(mdo sde): po pa'o zhes khas 'che zhing / khe dang / grags pa dang / bdag gi 'tsho ba btsal ba'i phyir gzhan bdag la gnas 'cha' zhing slob tu 'jug go /dper na/ tshul khrims nyams pa
289b5(mdo sde): sdig pa spyod pa'i 'dul ba 'dzin pa lta bu bdag tshul khrims nyams la sdig pa spyod kyang khe dang / grags pa'i phyir gzhan dag 'dul ba'i sde snod slob par gzhan 'debs pa de ltar
289b6(mdo sde): g.yo dang gya gyur ldan la slu ba'i ngang can gyi sems can de dag ni mi'i lus tha ma'ang thob par dka' zhing mtho ris kyi lha dang / theg pa gnyis kyi mya ngan las 'da' ba'ang nyams te mi
289b7(mdo sde): tho ba na theg pa chen po thob pa lta ci smos te de ni gnas med do/ /de 'chi 'phos nas kyang sems can dmyal bar ltung te/ thar ba'i dus med pas mkhas pa dag gis de la bsten par mi
290a1(mdo sde): mi bya'o/ /khrel ba dang / ngo tsha ba med par 'khor mang po'i nang du khe dang / bkur sti'i phyir nga ni theg pa chen po pa'o zhes seng+ge'i sgra sgrogs pas glen
290a2(mdo sde): pa gti mug can dag dang bsnyen cing gros su byed do/ /de ni/ dper na/ bong bus seng+ge'i pags pa gyon te bdag ni seng ge'i zhes khas 'che bas mi zhig gis rgyang nas mthong
290a3(mdo sde): na| de seng ge nyid yin par 'dzin to/ /de nas des sgra phyung ba dang / thams cad kyis bong bu yin par shes nas kun gyis mchil mas btab ste/ so so nas smras pa/ 'di ko mi
290a4(mdo sde): gtsang ba za ba'i sdig to bong bu lta na zhes ti nan pa sna tshogs kyis smad de dong ngo / /de ltar na de bzhin du ngas bshad pa'i gang zag mi dge ba bcu'i las kyi lam spyod pa la spro ba/
290a5(mdo sde): lha dang / mi thams cad kyi sa bon bsreg pa yin te/ nyan thos dang / rang sangs rgyas kyi theg pa'i chos las kyang phyir ldog pa yin na theg pa chen po'i snod du 'gyur ba lta ci smos /
290a6(mdo sde): de ltar glen pa gti mug can nga rgyal gyis mngon par zin te bdag theg pa chen po pa'o zhes pha rol la sgyus brjod cing khe dang / bkur sti sdug pa de ni/ dper na/ rkang lag med
290a7(mdo sde): pa'i mi glen pa zhig dgra la brgal ba'i phyir g.yul du zhugs kyang bdag nyon mongs pa las don du 'grub pa med do/ /de ltar de bzhin du theg pa chen po par sgyus khas 'che ba de'ang
290b1(mdo sde): 'di ltar dad pa'i lag pa dang / tshul khrims kyi rkang pa ma tshang bar rang gi las dang / spyod pa la mi dpog cing nyon mongs pa'i g.yul chen po la rgol bar chas pa ni ba nyon
290b2(mdo sde): mongs pa tsam las don du mi 'gyur ro/ /gang zag de sgo gsum mi sdom par sdig pa 'ba' zhig spyod cing bdag ni theg pa chen po pa'o zhes khas 'che'ang theg pa gsum gyi chos kyi snod
290b3(mdo sde): ma yin pas sems can thams cad kyi nyon mongs pa'i dgra shin tu gnas pa tshoms par ram/ sems can thams cad la 'phags pa'i lam gyi yan lag brgyad ston par ram /
290b4(mdo sde): 'jigs pa med pa'i mya ngan las 'da' ba'i grong khyer du dgod pa'i gnas med do/ /de ci'i phyir zhe na/ rigs kyi bu/ theg pa chen po zhes bya ba ni phul du gyur pa'i tshul khrims rnam
290b5(mdo sde): par dag par srung ba/ phul du gyur pa'i dge ba'i mchog spyod par ldan pa/ phul du gyur pa'i khrel pa dang / ngo tsha bar brten pa'o/ /'jig rten phyi ma'i sdug bsngal gyi 'bras bu la
290b6(mdo sde): shin tu lta zhing 'jigs pa'o/ /mi dge ba'i chos thams cad yongs su spong zhing dge ba'i chos thams cad la nan tan byed pa la spro ba'o/ /byams pa dang / snying rjes sems can
290b7(mdo sde): thams cad la khyab pa'o/ /sems can thams cad la phan pa dang / bde ba'i don bya ba'i phyir rtsol ba'o/ /sems can thams cad 'khor ba'i sdug bsngal las sgrol zhing 'don
291a1(mdo sde): pa'o| |bdag gis lus kyi bde ba la mi lta bar sems can thams cad la phan pa dang / bde ba'i don stobs pa ste/ de dag ni theg pa chen po la gnas
291a2(mdo sde): pa zhes bya'o/ /rigs kyi bu/ mtshan nyid gang dag dang ldan na nyan thos kyi theg pa zhes bya ba zhe na/ gang dag yang dag pa'i dran pa la bde bar gnas shing ting nge 'dzin la mnyam
291a3(mdo sde): par 'jog pas rtag tu brtson pa dang / g.yo dang / sgyu spangs shing las kyi 'bras bu la yid ches pa dang / 'dod pa lnga la mi chags shing 'jig rten gyi chos brgyad kyis mi
291a4(mdo sde): gos pa dang / mgo'i thod la me 'bar ba bzhin du dge ba la shin tu brtson pa dang / phung po dang / khams dang / skye mched la shin tu rtog pa dang / 'phags pa'i rigs
291a5(mdo sde): la bde bar gnas par rtag tu mos pa ste/ mtshan nyid 'di dag dang ldan pa ni nyan thos kyi theg pa zhes bya ste/ gang zag 'di rang sangs rgyas kyi theg pa'i snod du'ang mi 'gyur
291a6(mdo sde): na theg pa chen po'i snod du 'gyur ba lta ci smos/ rigs kyi bu/ mtshan nyid gtang dag dang ldan pas rang sangs rgyas kyi theg pa zhes bya zhe na/ sems can gang dag nyan
291a7(mdo sde): thos kyi yon tan de dag thams cad dang yang ldan la gzhan yang nye bar len pa'i phung po lnga la yang dang / yang du mi rtag par rjes su rtog pa la gnas pa dang / skye zhing 'gog
291b1(mdo sde): pa la yang dang / yang du rjes su rtog pa la gnas pa dang / rten cing 'brel te 'byung ba'i chos rnams ni 'gog pa'i chos can du shin tu rtog pa ste/ mtshan nyid 'di dang ldan na rang
291b2(mdo sde): sangs rgyas kyi theg pa zhes bya ste/ sems can de theg pa chen po'i chos kyi snod ni ma yin no/ /de nas bcom ldan 'das kyis don de dag bzlas pa'i phyir tshigs su bcad de gsungs
291b3(mdo sde): pa| gal te dge ba'i rgyal rigs rgyal po dang / /rje'u rigs dmangs rigs shin tu dge ba'i bar/ /dad la sogs pa'i 'khor lo bcu bsgoms nas/ /nyan thos theg pa'i snod du de
291b4(mdo sde): 'gyur ro/ /rang rgyal theg pa'i sgo gsum rnam par dag /khrul dang 'dzem dang ldan zhing phung pos 'jigs/ /nyes pa'i skyon shes bas mtha'i gnas la dga'/ /dran pas dbang
291b5(mdo sde): po srung zhing sems kyang zhing / /rten cing 'brel pa rtogs pas bsam gtan sgom/ phung po khams dang skye mched rtogs la mkhas/ /gnas dang spyod lam 'khor lo 'di bcus na//
291b6(mdo sde): theg pa mchog gi snod 'gyur srid mtsho rgal/ /theg pa gsum min gnyis kyi 'khor lo yis/ /bdag nyid nyon mongs rnam par grol rtsol zhing / /bag chags mi gtong sems can
291b7(mdo sde): ma sgrol ba'i/ /gang zag da ni theg chen snod ma yin/ /byis pa dbang po zhan pa'i le lo can/ /theg pa gnyis la nan tan mi byed pa/ /theg pa chen po'i 'khor lo ldan mi 'gyur/ /
292a1(mdo sde): de ni rgya chen theg chen snod ma yin/ /byis pa gcig pu rnam par grol tshol ba/ /blo dang spyod par zhan cing byams sems med/ /chad par lta la chags
292a2(mdo sde): pa ngan song gzhol/ /yang dag chos spong chos ma yin pa ston/ /theg pa gnyis la skur cing sdom pa spong / /bsnyen par rdzogs shing theg chen khas 'che ba/ /nga yi chos 'jig
292a3(mdo sde): sems can kun la slu/ /de yi dbang gis mi lus thob par dka'/ /nga yi bstan la zhugs pa'i 'phags pa dang / /ngur smrig gyon la 'tshe'am gnod byed dam/ /gshe'am
292a4(mdo sde): spyos sam lhung bzed gos phrogs na/ /lha dang mi yi bde ba yun du stor/ /de bas gang zhig mi lus thob 'dod cing / /'chi ba'i dus na lkugs pa'i skyon spangs shing / /rtag tu
292a5(mdo sde): sangs rgyas kun dang phrad 'dod pa/ /theg gsum chos rnams kun tu bsrung bar byos/ /theg pa gsum las theg pa mchog 'dod pa/ /theg pa gsum chos rtog la mkhas pa ste/ /
292a6(mdo sde): dga' zhing spro bas gzhan la rgyas ston na/ /nges par sangs rgyas 'gyur la the tshom spongs/ /tshul khrims nyams shing 'dzungs pa nga rgyal can/ /bdag bstod gzhan smod theg
292a7(mdo sde): chen khas 'che ba/ /de dag spangs te mkhas la bsten par bya/ /nges par 'tshang rgya khams gsum 'da' bar 'gyur/ /theg pa gsum las gang dang mthun pa bzhin/ /byams
292b1(mdo sde): dang snying rje'i theg pa gsum chos ston/ /mi de bzhin du yongs su rdzogs byas na/ /nges par 'tshang rgyar 'gyur la the tshom spongs/ /phung po khams dang skye mched zhi bar shes/ /nam
292b2(mdo sde): mkha' bzhin du ci la'ang mi gnas te/ /chos bstan sems can mang po kun yang sdud/ /dpag med ye shes blo gros dam pa thob/ /tshul khrims nyams par dga' la sdig pa can/ /
292b3(mdo sde): theg pa chen po'i yon tan mchog thos nas/ /khe dang grags phyir theg khas 'che ba/ /bong bu seng ge'i bags pa gyon pa bzhin/ /deng 'dir thams cad 'khor la bka' stsal pa/ /
292b4(mdo sde): gang zhig myur du byang chub mchog 'dod na/ /dge bcu'i las kyi lam la nan tan byos/ /nga yi chos la mi smad shin tu bsrung / /ngas sngon mdo sde gzhan dag las gsungs la/ /byang
292b5(mdo sde): chub chen po 'dod pas theg chen spyad/ /nyan thos rang rgyal theg pa spongs shig pa/ /de ni rnam dag 'khor lo bstan pa'i chos/ /sangs rgyas tshad med bye ma mchod byas pas/ /sdig pa
292b6(mdo sde): spangs nas rnam dag sems sbyong ba/ /shin tu brtson ba'i skye bo de dag la/ /gnyis su med de theg pa gcig pu bshad/ /da lta'i 'khor 'di theg pa gsum snod can/ /la la nyan thos
292b7(mdo sde): theg pa'i chos dang ldan/ /las kyi dngos po mang pos 'jigs pa dang / de ni byang chub mchog gi snod ma yin/ /la la dbang par dga' zhing rang byang chub/ /de yang byang chub mchog gi
293a1(mdo sde): snod ma yin/ /la la ye shes mchog la bkod 'os pa/ /de bas mos pa bzhin du theg gsum shod/ /sbyangs pa'i yon tan tsam gyis grol 'dod pa/ /
293a2(mdo sde): theg chen bshad pa thos na ngan song ltung / /bad kan nad la 'o ma 'thung bcug bzhin/ /de phyir dug tu 'gyur gyi nad mi sel/ /de bzhin snod min nyan thos theg pa dag /theg chen
293a3(mdo sde): bshad pa thos na rmongs 'gyur zhing / /chad par smra la ngan song ltung 'gyur bas/ /de bas dbang po brtags te chos bstan to/ /shin tu rgyas pa chen po'i mdo sa'i snying po'i
293a4(mdo sde): 'khor lo bcu pa zhes bya ba las/ gnas pa dang / spyad pa'i le'u ste bzhi pa'o// //de'i tshe bcom ldan 'das kyis tshigs su bcad pa de dag gsungs pa na 'khor
293a5(mdo sde): gyi dkyil 'khor de'i nang na sems can tshad med pa brgya stong snyed sngon chos thos pa las yid gol te stong pa yin par go nas rgyu dang / 'bras bu med par lta zhing dge ba'i rtsa ba
293a6(mdo sde): yongs su bcad nas ngan song du ltung bar 'gyur ba dag mdo sde 'di bshad pa thos nas phyir yang yang dag pa'i lta ba dang ldan par gyur ro/ /de nas de dag 'dug pa las
293a7(mdo sde): langs te/ bcom ldan 'das kyi spyan sngar shin tu 'dzem pa bskyed de/ so sor bshags pa bya ba'i phyir thal mo sbyar ba btud de phyag btsal nas/ bcom ldan 'das la 'di
293b1(mdo sde): skad ces gsol to/ /btsun pa bcom ldan 'das/ bdag cag sngon nyan thos kyi theg pa'i rigs su dge ba'i rtsa ba bskyed pa las nyan thos kyi theg pa de'ang yongs su ma smin par rang
293b2(mdo sde): sangs rgyas kyi theg pa'i chos thos so/ /de la'ang rmongs shing mngon du ma gyur pas stong par lta zhing rgyu dang / 'bras bu'ang med par 'dzin to/ /de'i rgyu de'i rkyen gyis lus dang / ngag dang /
293b3(mdo sde): yid kyi sgo nas sdig pa mi dge ba'i las tshad med pa bgyis pas ngan song dag tu ltung bar 'gyur ba las deng bcom ldan 'das kyi spyan sngar mdo sde 'di bshad pa thos nas slar yang yang
293b4(mdo sde): dag pa'i lta ba rnyed de shin tu 'dzem pa dang / ngo tsha ba'i sems kyis so sor bshags te ma bcabs pas de dag yongs su byang bar gyur cig /deng slan chad ji snyed sgrib par 'gyur ba'i
293b5(mdo sde): las rnams mi bgyid par yongs su bsrung bar 'tshal lo/ /bdag cag gi sdig pa de dag yongs su spyad pa dang / slan chad mi bgyid par/ bcom ldan 'das/ thugs brtse bas rjes su
293b6(mdo sde): gzung du gsol/ bdag cag ma 'ongs pa na ngan song gi sdug bsngal myong bar 'gyur ba las thugs brtse bas bskyab tu gsol/ bdag cag slar yang sngon spyad pa'i nyan thos kyi theg
293b7(mdo sde): ba la spyod cing nan tan bgyid kyi/ bcom ldan 'das/ thugs brtse ba'i slad du bstan du gsol/ bcom ldan 'das kyis bka' stsal pa/ legs so/ /legs so/ /
294a1(mdo sde): khyod 'di ltar 'dzem pa dang / ngo tsha bas so sor bshags pa legs so/ /nga'i bstan pa la ma nyams pa'i skyes bu dam pa gnyis yod de/ gcig ni
294a2(mdo sde): rang bzhin gyis yongs su dag cing thog ma nas nyes pa mi byed pa'o/ /gcig ni nyes pa byas su zin kyang 'dzem pa dang / ngo tsha bas so sor 'chags pa ste/ skyes bu dam pa 'di
294a3(mdo sde): gnyis ni nga'i chos la shin tu 'dun pa rnam par dag pa zhes bya'o/ /de nas bcom ldan 'das kyis de dag gi mos pa bzhin du 'phags pa'i bden pa bzhi'i chos bstan te/ 'khor
294a4(mdo sde): de'i nang na la las ni bzod pa tha ma thob/ la las ni bzod pa bar ma thob/ la las ni bzod pa mchog thob/ la las ni 'jig rten gyi mchog gi chos thob/ la las ni rgyun
294a5(mdo sde): du zhugs pa'i 'bras bu thob/ la las ni lan gcig phyir 'ong ba'i 'bras bu thob/ la las ni phyir mi 'ong ba'i 'bras bu thob bo/ /gzhan yang / dge slong brgyad khri bzhi stong
294a6(mdo sde): zag pa thams cad zad pa/ sems rnam par grol ba/ blo shin tu rnam par dag pa'i dgra bcom par gyur nas dga' bzhin du sangs rgyas la phyag btsal te phyir yang so sor
294a7(mdo sde): stan la 'khod do/ /yang 'khor gyi dkyil 'khor de'i nang na sems can bye ba khrag khrig brgya stong phrag lnga bcu rtsa bdun gyis sngon thos pa'i chos stong pa yin par 'khrul nas rgyu
294b1(mdo sde): dang / 'bras bu med par lta zhing / dge ba'i rtsa ba yongs su bcad nas ngan song du ltung bar 'gyur ba nas mdo sde 'di bshad pa thos nas phyir yang yang dag pa'i lta ba rnyed de 'dug
294b2(mdo sde): pa las langs nas bcom ldan 'das kyi zhabs la spyi bos gtugs te/ bcom ldan 'das kyi spyan sngar shin tu 'dzem pa dang / ngo tsha ba dang bcas pas so sor bshags te thal mo
294b3(mdo sde): sbyar bar btud cing bcom ldan 'das la 'di skad ces gsol to/ /btsun pa bcom ldan 'das/ bdag cag sngon rang sangs rgyas kyi theg pa'i rigs su dge ba'i rtsa ba bskyed
294b4(mdo sde): pa las rang sangs rgyas kyi theg pa'i snod du'ang yongs su ma smin par theg pa chen po'i chos thos nas dad pa dang / mos pa skyes kyang ma rig pas ldongs shing rtogs par ma gyur
294b5(mdo sde): te stong par lta zhing rgyu dang / 'bras bu med par bzung ngo / /de'i rgyu de'i rkyen gyis lus dang / ngag dang / yid kyis sdig pa mi dge ba'i las tshad med pa dag bgyis pas bskal pa
294b6(mdo sde): tshad med pa'i bar du shin tu mi bzad pa'i sdug bsngal rnam pa sna tshogs myong zhing ngan song du ltung bar 'gyur ba las/ deng bcom ldan 'das kyi spyan sngar mdo sde bshad pa thos
294b7(mdo sde): nas slar yang dag pa'i lta ba rnyed de/ shin tu 'dzem pa dang / ngo tsha bar ldan pa mi 'chab pa'i sems kyis so sor 'chags te/ deng slan chad ji snyed sgrib par 'gyur ba'i las rnams
295a1(mdo sde): mi bgyid par yongs su bsrung bar 'tshal lo/ /bcom ldan 'das/ thugs brtse ba can gyis bdag cag gi sdig pa de dag yongs su byang ba dang / slan chad
295a2(mdo sde): mi bgyid par rjes su gzung du gsol/ bdag cag ma 'ongs pa na ngan song gi sdug bsngal myong bar 'gyur ba las bcom ldan 'das kyis thugs rjes bskyab tu gsol/ bdag
295a3(mdo sde): cag slar yang sngon spyad pa'i rang sangs rgyas kyi theg pa la spyod cing nan tan bgyid kyi/ bcom ldan 'das/ thugs brtse ba can gyis bstan du gsol/ /bcom ldan 'das kyi legs
295a4(mdo sde): so| |zhes bka' stsal te legs so/ /legs so/ /khyed 'di ltar 'dzem pa dang / ngo tsha bas so sor bshags pa legs so/ /nga'i bstan pa la ma nyams pa'i skyes bu gnyis yod
295a5(mdo sde): de| gcig ni rang bzhin gyis yongs su dag cing thog ma nas nyes pa mi byed pa'o/ /gcig ni nyes pa byas su zin kyang 'dzem pa dang / ngo tsha bas so sor 'chags pa ste/ skyes bu
295a6(mdo sde): dam pa 'di gnyis ni nga'i chos la shin tu 'dun pa rnam par dag pa zhes bya'o/ /de nas bcom ldan 'das kyis de dag gis mos pa bzhin du rten cing 'brel te 'byung ba'i chos
295a7(mdo sde): bstan nas de dag thams cad rang sangs rgyas kyi theg pa la nan tan byas te/ thams cad mthar gyis rgyal mtshan la dmigs pa zhes bya ba'i ting nge 'dzin yongs su rdzogs
295b1(mdo sde): nas rang sangs rgyas kyi theg pa las phyir mi ldog cing dga' bzhin du/ bcom ldan 'das la phyag btsal nas phyir yang so so'i stan la 'khod do/ /yang 'khor gyi dkyil 'khor
295b2(mdo sde): d e'i nang na sems can bye ba brgya stong phrag brgyad cu snyed sngon 'das pa'i sangs rgyas kyi chos la skur ba nas chung du na sangs rgyas kyi bstan pa tshigs su bcad pa gcig tsam la smad
295b3(mdo sde): pa de'i rgyu de'i rkyen gyis ngan song dag tu ltung zhing sdug bsngal mang po myong ste/ slar mi'i lus thob na'ang thog ma nas lkugs pa dig lce ldib cing smra mi shes pa dag mdo sde 'di bshad
295b4(mdo sde): pa thos nas yang dag pa'i lta ba rnyed de/ de dag 'dug pa las langs nas bcom ldan 'das kyi zhabs la spyi bos phyag btsal nas bcom ldan 'das kyi spyan sngar shin tu 'dzem pa
295b5(mdo sde): dang | ngo tsha bas sngon gyi sdig pa'i las so sor bshags nas thal mo sbyar ba btud te/ bcom ldan 'das la mig mi 'dzum par lta'o/ /bcom ldan 'das kyis de dag thams
295b6(mdo sde): cad smra nus par byin gyis brlabs te/ de'i tshe bcom ldan 'das kyis mkhyen bzhin du de dag la bka' stsal pa/ khyed rnams sngon mi dge ba'i las ci zhig byas na 'khor gyi
295b7(mdo sde): dkyil 'khor 'di'i nang na smra mi shes par gyur/ de dag gis bcom ldan 'das la 'di skad ces gsol to/ /btsun pa bcom ldan 'das/ bdag cag kha cig gis ni sngon rnam
296a1(mdo sde): par gzigs de bzhin gshegs pa'i bstan pa'i chos la/ kha cig gis ni theg pa chen po'i chos la skur to/ /la la ni rang sangs rgyas kyi theg pa'i
296a2(mdo sde): chos la skur to/ /kha cig gis ni nyan thos kyi theg pa'i chos la skur to/ /de la chung du na tshigs su bcad pa gcig tsam la skur bas bdag cag la mi dge ba'i las de dag gi
296a3(mdo sde): dbang gis bskal pa dgu bcu rtsa gcig gi bar du 'khor bar 'khor zhing rtag tu sems can dmyal ba dang / byol song gi skye gnas dang / yi dwags kyi 'jig rten du skyes te /
296a4(mdo sde): lkugs pa dang / dig pa dang / lce med pa dang / smra mi nus pa dang / shin tu mi bzad pa'i sdug bsngal chen po myong ste/ gdod tshe 'di la mi lus thob kyis kyang lkugs pa dang / dig pa
296a5(mdo sde): dang | rtag tu lce nad can du gyur pa las bcom ldan 'das kyi byin gyi rlabs kyis smra nus pa dang / sngon 'das pa'i dus na mi dge ba'i las kyi sgrib pa ci dang / ci bgyis pa thams
296a6(mdo sde): cad deng dran par gyur to/ /de'i nang na'ang kha cig ni/ 'di skad du/ btsun pa bcom ldan 'das/ bdag cag sngon bcom ldan 'das gtsug tor can gyi bstan pa'i chos la/ kha
296a7(mdo sde): cig gis ni theg pa chen po la skur to/ /kha cig gis ni rang sangs rgyas kyi theg pa la skur ba nas sngon gyi dmigs pa ji lta ba bzhin du ston pa'ang ji ltar rgyas par bshad pa bzhin
296b1(mdo sde): no| |de'i nang na kha cig ni/ 'di skad du/ btsun pa bcom ldan 'das/ bdag cag sngon thams cad skyo ba de bzhin gshegs pa'i bstan pa la/ kha cig gis ni theg pa chen po yang dag
296b2(mdo sde): pa'i chos la skur ba nas dmigs pa ji lta ba bzhin du ston pa'ang ji ltar gong du rgyas par bshad pa yin no/ /de la kha cig gis ni/ 'di skad du/ btsun pa bcom ldan 'das/ bdag cag
296b3(mdo sde): sngon log par dad sel de bzhin gshegs pa'i bstan pa la/ kha cig ni theg pa chen po yang dag pa'i chos la skur pa nas dmigs pa ji lta ba bzhin du ston pa'ang ji ltar gong
296b4(mdo sde): du rgyas par bshad pa bzhin no/ /de la kha cig gis ni/ 'di skad du/ btsun pa bcom ldan 'das/ bdag cag sngon gser thub de bzhin gshegs pa'i bstan pa la/ kha cig gis ni
296b5(mdo sde): theg pa chen po yang dag pa'i chos la skur ba nas dmigs pa ji lta ba bzhin du ston pa'ang ji ltar gong du rgyas par bshad pa yin no/ /de la kha cig gis ni/ 'di skad du/ btsun pa
296b6(mdo sde): bcom ldan 'das/ bdag cag sngon 'od srung de bzhin gshegs pa'i bstan pa la/ kha cig gis ni theg pa chen po'i dam pa'i chos la skur to/ /kha cig gis ni rang sangs rgyas
296b7(mdo sde): kyi theg pa'i chos la skur to/ /kha cig gis ni nyan thos kyi theg pa pa'i chos la skur ba nas chung ngu na tshigs su bcad pa gcig tsam la skur bas mi dge ba'i las kyi dbang
297a1(mdo sde): gis de tshun chad 'khor bar 'khor te/ rtag tu sems can dmyal ba dang / byol song gi skye gnas dang / gshin rje'i 'jig rten du skyes shing lkugs pa
297a2(mdo sde): dang | dig pa dang / lce med pa dang / brda mi phrad pa dang / shin tu mi bzad pa'i sdug bsngal chen po myong nas gdod tshe 'di la mi'i lus thob kyis kyang lkugs pa dang / dig pa dang /
297a3(mdo sde): lce nad can du gyur pa dang / brda mi 'phrod pa las bcom ldan 'das kyi byin gyi rlabs kyis gdod smra nus pa dang / sngon 'das pa'i dus na mi dge ba'i las kyi sgrib pa ci bgyis pa thams
297a4(mdo sde): cad dran par gyur cing / bdag cag bcom ldan 'das kyi spyan sngar mdo sde bshad pa 'di thos nas slar yang yang dag pa'i lta ba rnyed de shin tu ngo tsha ba dang / 'dzem pa dang / mi
297a5(mdo sde): 'chab pa'i sems kyis so sor 'chags so/ /deng slan chad ji snyed sgrib par 'gyur ba'i las rnams mi bgyid par yongs su bsrung bar 'tshal lo/ /bcom ldan 'das/ thugs
297a6(mdo sde): brtse ba can gyis bdag cag gi sdig pa de dag yongs su byang ba dang / slan chad mi bgyid par rjes su gzung du gsol/ /ma 'ongs pa na'ang ngan song gi sdug bsngal yongs su myong
297a7(mdo sde): bar 'gyur ba las bcom ldan 'das kyi thugs rjes bskyab pa dang / dam pa'i chos bstan du gsol/ bcom ldan 'das kyis legs so zhes bka' stsal te/ legs so/ /
297b1(mdo sde): legs so/ /khyed 'di ltar 'dzem pa dang / ngo tsha bas so sor bshags pa legs so/ /nga'i bstan pa la skyes bu dam pa ma nyams pa zhes bya ba gnyis yod do/ /gcig ni rang bzhin
297b2(mdo sde): gyis yongs su dag cing thog ma nas nyes pa mi byed pa'o/ /gcig ni nyes pa byas su zin kyang 'dzem pa dang / ngo tsha bas so sor 'chags pa ste/ skyes bu dam pa 'di gnyis ni nga'i
297b3(mdo sde): bstan pa'i chos la shin tu 'dun pa rnam par dag pa zhes bya'o/ /de nas bcom ldan 'das kyis de dag mos pa ji lta ba bzhin du dam pa'i chos rnam pa sna tshogs bstan cing bshad
297b4(mdo sde): de so so ci dga' ba'i bde ba thob par byas so/ /de dag dga' bzhin du bcom ldan 'das la phyag btsal nas so so'i stan la 'khod do/ /de'i tshe 'khor gyi dkyil 'khor de'i nang
297b5(mdo sde): na nyan thos tshad med pa brgya stong snyed dang / byang chub sems dpa' tshad med pa bye ba brgya stong snyed kyis mdo sde 'di bshad pa thos nas mi dge ba'i las kyi sgrib pa sngon ci byas pa dran
297b6(mdo sde): te| bcom ldan 'das kyi zhabs la spyi bos phyag btsal nas bcom ldan 'das kyi spyan sngar shin tu 'dzem pa dang / ngo tsha ba'i sems kyi so sor bshags shing thal mo sbyar te sti stang
297b7(mdo sde): dang bcas pas bcom ldan 'das la 'di skad ces gsol to/ /btsun pa bcom ldan 'das/ bdag cag sngon sangs rgyas tshad med pa dag gi dam pa'i chos la/ la la ni/ 'di skad
298a1(mdo sde): du| bdag cag sangs rgyas de'i nye gnas chos kyi snod du gyur pa'am/ chos kyi snod du ma gyur pa la khro ba dang / zhe sdang ba dang / gshe zhing spyo ba dang / smod
298a2(mdo sde): pa dang / brnyas pa dang / rnam pa sna tshogs kyis 'phya zhing skur te/ gnod par glags lta ba dang / yon tan bcabs nas nyes pa bsgrags te/ bdag cag mi dge ba'i las de'i
298a3(mdo sde): dbang gis bskal pa tshad med pa'i bar du ngan song du ltung zhing shin tu mi bzad pa'i sdug bsngal chen po myong ngo / /phyis sangs rgyas tshad med pa dag la bsnyen bkur dang / mchod
298a4(mdo sde): pa bgyis so/ /gzhan yang / byang chub sems dpa' sems dpa' chen po tshad med pa snyed la bsnyen bkur dang / mchod pa dang / g.yog bgyis nas sangs rgyas re re dang / byang
298a5(mdo sde): chub sems dpa' sems dpa' chen po de re re la shin tu 'dzem pa dang / ngo tsha bas sdig pa'i las kyi sgrib pa dag so sor bshags so/ /sangs rgyas de re re dang / byang chub
298a6(mdo sde): sems dpa' sems dpa' chen po de re re la'ang chos kyi rnam grangs tshad med pa snyed mnyan te/ thos nas shin tu nan tan bgyis pa dang / shin tu spyad dka' ba tshad med pa
298a7(mdo sde): dag spyad kyang las kyi sgrib pa'i lhag ma lus pas bdag cag shin tu bde ba'i mya ngan las 'da' ba ma thob bo/ /bdag cag ting 'dzin gyi sgo'i khyad par dang / yon tan
298b1(mdo sde): yang ma thob bo/ /bdag cag deng bcom ldan 'das kyi spyan sngar mdo sde bshad pa 'di thos nas lhag par shin tu 'dzem pa dang / ngo tsha ba'i sems dang / mi 'chab pa'i sems kyis
298b2(mdo sde): so sor 'chags so/ /yongs su byang bar shog cig /deng slan chad ji snyed sgrib par 'gyur ba'i las rnams mi bgyid par yongs su bsrung bar 'tshal lo/ /bcom ldan 'das/ thugs brtse
298b3(mdo sde): ba can gyis bdag cag gi sdig pa de dag yongs su byang ba dang / slan chad mi bgyid par rjes su gzung du gsol/ bdag cag ma 'ongs pa na ngan song gi sdug bsngal myong bar 'gyur
298b4(mdo sde): pa las bcom ldan 'das kyis thugs rjes bskyab tu gsol/ bdag cag bcom ldan 'das kyi byin gyi rlabs kyi mthus mos pa ji lta ba bzhin du mya ngan las 'da' ba'i bde ba myur
298b5(mdo sde): du thob pa dang / ting 'dzin gyi sgo'i yon tan gyi khyad par thob par mdzad du gsol/ de la kha cig ni/ 'di skad du/ bdag cag sngon bcom ldan 'das che ge mo zhig gi nye gnas chos kyi snod
298b6(mdo sde): d ang | chos kyi snod ma yin pa la tshig rtsub po zhe gcod pa rnam pa sna tshogs kyis 'tshe zhing gnod pa bgyis pas bdag cag sdig pa mi dge ba'i las de'i dbang gis bskal pa tshad med
298b7(mdo sde): pa'i bar du ngan song du lhung bar gyur pa nas de bzhin du gong du rgyas par bshad pa bzhin no/ /la la ni bdag cag /'di skad du/ sngon bcom ldan 'das che ge mo zhig gi nye gnas chos kyi
299a1(mdo sde): snod dang / chos kyi snod ma yin pa la gzhu ba dang / 'tsho ga pas 'tshe ba dang / gnod par bgyid pas mi dge ba'i las de'i dbang gis bskal pa tshad med
299a2(mdo sde): pa'i bar du ngan song du lhung bar gyur pa nas de bzhin du gong du rgyas par bshad pa bzhin no/ /de la kha cig ni/ 'di skad du/ bdag cag sngon bcom ldan 'das che ge mo zhig gi nye gnas
299a3(mdo sde): chos kyi snod dang / chos kyi snod ma yin pa'i chos gos dang / lhung bzed phrogs pas mi dge ba'i las de'i dbang gis bskal pa tshad med pa'i bar du ngan song du lhung bar gyur pa
299a4(mdo sde): nas de bzhin du gong du rgyas par bshad pa bzhin no/ /de la kha cig ni/ 'di skad du/ bdag cag sngon bcom ldan 'das che ge mo zhig gis nye gnas chos kyi snod dang / chos kyi snod ma
299a5(mdo sde): yin pa'i 'tsho ba'i yo byad rnam pa sna tshogs phrogs te bza' ba dang / btung ba phrogs shing bar chad byas pas mi dge ba'i las de'i dbang gis bskal pa tshad med pa'i bar du
299a6(mdo sde): ngan song du lhung ba nas de bzhin du gong du rgyas par bshad pa bzhin no/ /de la kha cig ni/ 'di skad du/ bdag cag sngon bcom ldan 'das che ge mo zhig gi nye gnas chos kyi snod
299a7(mdo sde): dang | chos kyi snod ma yin pa dag gi chos gos phrogs nas khyim par phab ste/ las rnam pa sna tshogs byed du bcug pas mi dge ba'i las de'i dbang gis bskal pa tshad med
299b1(mdo sde): pa'i bar du ngan song du lhung pa nas de bzhin du gong du rgyas par bshad pa bzhin no/ /de la kha cig ni 'di skad du bdag cag sngon bcom ldan 'das che ge mo zhig gi nye gnas rab tu
299b2(mdo sde): byung ba chos kyi snod dang / chos kyi snod ma yin pa dag nyes pa byas pa dang / nyes pa ma byas pa la lcags dang / khong sgril dang / shing sgrog tu bcug ste gtses pas mi dge ba'i
299b3(mdo sde): las de'i dbang gis bskal pa tshad med pa'i bar du bdag cag ngan song du lhung bas nas de bzhin du gong du rgyas par bshad pa bzhin no/ /de la kha cig ni/ 'di skad du/ bdag cag sngon bcom
299b4(mdo sde): ldan 'das che ge mo zhig gi nye gnas rab tu byung ba chos kyi snod dang / chos kyi snod ma yin pa dag la dbang za ba'i sems kyis 'tshe ba dang / gnod pa rnam pa sna tshogs kyis mi bde
299b5(mdo sde): bar bgyis pas bdag cag mi dge ba'i las de'i dbang gis bskal pa tshad med pa'i bar du shin tu mi bzad pa'i sdug bsngal chen po myong bar gyur to/ /phyis sangs rgyas tshad med pa
299b6(mdo sde): dag la bsnyen bkur dang / mchod pa dang / mnyes par gyis so/ /gzhan yang / byang chub sems dpa' sems dpa' chen po tshad med pa snyed de dag la'ang bsnyen bkur dang / mchod
299b7(mdo sde): pa dang / mnyes pa bgyis te/ sangs rgyas de re re dang / byang chub sems dpa' sems dpa' chen po de re re la'ang shin tu 'dzem pa dang bcas pas mi dge bas las de dag so sor
300a1(mdo sde): 'chags so/ /sangs rgyas de re re dang / byang chub sems dpa' sems dpa' chen po de re re lus kyang tshad med pa'i chos kyi rnam grangs mnyan te thos nas/
300a2(mdo sde): shin tu 'bad pa'i brtson 'grus kyis nan tan bgyis te/ shin tu spyad dka' ba spyad kyang las kyi sgrib pa'i lhag ma lus pas bdag cag da dung shin tu bde ba'i mya ngan las 'das pa'i
300a3(mdo sde): bde ba ma thob bo/ /ting 'dzin gyi yon tan gyi sgo'i khyad par ma thob bo/ /bdag cag deng bcom ldan 'das kyi spyan sngar mdo sde 'di thos nas lhag par shin tu 'dzem pa dang / mi
300a4(mdo sde): 'chab pas so sor bshags te yongs su byang bar gyur to/ /deng slan chad ji snyed sgrib par 'gyur ba'i las rnams mi bgyid par yongs su bsrung bar 'tshal lo/ /bcom
300a5(mdo sde): ldan 'das/ thugs brtse ba can gyis bdag cag gi sdig pa de dag yongs su byang ba dang / slan chad mi bgyid par rjes su gzung du gsol/ bdag cag ma 'ongs pa na ngan song
300a6(mdo sde): gi sdug bsngal myong bar 'gyur ba las/ bcom ldan 'das kyi thugs rjes bskyab tu gsol/ bdag cag bcom ldan 'das kyi byin gyi rlabs kyi mthus mya ngan las 'da' ba'i
300a7(mdo sde): bde ba myur du thob pa dang / gzhan yang / ting nge 'dzin gyi sgo'i yon tan gyi khyad par thob par mdzad du gsol/ de nas bcom ldan 'das kyi nyan thos dang / byang chub sems dpa'i
300b1(mdo sde): 'khor de dag la bka' stsal pa/ legs so/ legs so/ /khyed 'di ltar shin tu 'dzem pa dang bcas pas so sor bshags pa legs so/ /yongs su ma nyams pa'i skyes bu dam pa
300b2(mdo sde): gnyis yod de/ gcig ni rang bzhin gyis rnam par dag cing thog ma nas nyes pa mi byed pa'o/ /gcig ni nyes pa byas su zin kyang 'dzem pa dang bcas pas so sor 'chags pa ste/ skyes
300b3(mdo sde): bu 'di gnyis ni nga'i bstan pa la shin tu 'dun pa rnam par dag pa zhes bya'o/ /rigs kyi bu/ 'di ltar sangs rgyas kyi bstan pa la rab tu byung ba'i nye gnas la gnod pa byas pa'i sdig pa'i gan na god
300b4(mdo sde): du bshad pa'i mtshams med pa dang / nye ba'i sdig pa ni ming tsam du zad de/ sdig pa zhes kyang mi bya'o/ /sangs rgyas kyi nye gnas rab tu byung ba la gnod pa byas na de'i sdig pa ni gong du bshad
300b5(mdo sde): pa'i mtshams med pa lnga'i sdig pa las tshad med grangs med pas lhag par che'o/ /de ci'i phyir zhe na/ dge slong gang tshul khrims nyams te sdig pa byed kyang sems can bye ba khrag khrig brgya stong
300b6(mdo sde): tshad med pa snyed la mya ngan las 'da' ba phyin ci ma log pa'i lam ston nus so/ /sems can mang po la yon tan chen po'i rin po che'i gter du 'gyur ba nas de bzhin du ji ltar rgyas par
300b7(mdo sde): bshad pa bzhin no/ /tshul khrims srung zhing dge ba'i chos spyod pa lta ci smos/ de bas na gang gis sangs rgyas kyi bstan pa la rab tu byung ba'i slob ma la 'tshe ba dang / gnod pa byas na
301a1(mdo sde): de ni dkon mchog gsum gyi gdung gcod pa yin par shes par bya'o/ /de ni sems can thams cad kyi chos kyi mig bcar ba yin no/ /de ni ngas sngon shin
301a2(mdo sde): tu dka' ba spyad nas rnyed pa'i dam pa'i chos ma rungs par byas pa yin no/ /de ni sems can thams cad la shin tu gnod pa chen po byas pa yin no/ /de bas na sangs rgyas kyi bstan
301a3(mdo sde): pa la rab tu byung ba la gnod pa byas na de'i sdig pa ni sngar bshad pa'i mtshams med pa lnga'i sdig pa bas tshad med grangs med pas lhag par che'o/ /de bas na khyed kyis deng nga'i
301a4(mdo sde): mdun du shin tu bsam pa dag cing lhag pa'i 'dzem pa dang 'bad par bcas pas/ sngon mi dge ba'i las kyi sgrib pa thams cad so sor bshags pa'i phyir khyed la thugs rje chen
301a5(mdo sde): pos rjes su bzung bas khyed kyi sdig pa'i las kyi sgrib pa thams cad khad kyis byang bar gyur te/ sangs rgyas kyi zhing 'dir bskal pa bzang po'i sangs rgyas stong 'byung ba thams
301a6(mdo sde): cad la'ang khyed kyis 'di bzhin du de bzhin gshegs pa de dag gi spyan sngar yang sdig pa'i las kyi sgrib pa thams cad shin tu so sor shogs shig / ma 'ongs pa'i nyes
301a7(mdo sde): pa'ang shin tu bsrung bar gyis shig / bskal pa bzang po'i sangs rgyas stong gi tha ma snang mdzad ces bya ba'i de bzhin gshegs pa/ dgra bcom pa/ yang dag par rdzogs pa'i
301b1(mdo sde): sangs rgyas/ mkhyen pa dang / zhabs su ldan pa| bde bar gshegs pa/ 'jig rten rig pa/ bla na med pa skyes bu 'dul zhing kha lo sgyur ba/ lha dang / mi'i ston pa sangs rgyas/ bcom ldan 'das
301b2(mdo sde): de'i spyan sngar yang sdig pa'i las kyi sgrib pa thams cad shin tu so sor shogs shig dang / lhag ma ma lus par yongs su byang bar 'gyur ro/ /de'i tshe nyan thos de dag dang / byang chub
301b3(mdo sde): sems dpa' de dag gis gsol ba/ de de bzhin no/ /bcom ldan 'das/ bdag cag gal te 'di ltar sangs rgyas stong gi tha ma snang mdzad kyi tshe yang dag pa'i lta ba thob cing log
301b4(mdo sde): par lta ba rnam par spangs te/ sdig pa'i las kyi sgrib pa thams cad lhag ma ma lus par 'byang zhing sdug bsngal thams cad las rnam par grol bar 'gyur na/ bdag cag bskal
301b5(mdo sde): pa bzang po 'di la mtshams med pa'i sems can dmyal bar skyes te/ sdug bsngal rnam pa sna tshogs myong na'ang bzod do/ /bcom ldan 'das kyis bka' stsal pa/ legs so/ /
301b6(mdo sde): legs so/ /khyed kyis 'di ltar rtul phod pa dang / shin tu 'bad pa'i brtson 'grus brtan pa dang / smon lam gyi mthus gdon mi za bar sangs rgyas snang mdzad kyi tshe sngon gyi las
301b7(mdo sde): kyi sgrib pa thams cad byang ba dang / lhag pa'i bsam pas bsti stang dang bcas te bsnyen bkur dang / mchod pa gdon mi za bar byed par 'gyur ro/ /de bzhin gshegs
302a1(mdo sde): pa snang mdzad kyis kyang gdon mi za bar nyon mongs pa thams cad yongs su gcad pa'i dgra bcom par 'gyur bar mdzad do/ /gdon mi za bar ting nge
302a2(mdo sde): 'dzin gyi sgo'i yon tan gyi khyad par thob par mdzad do/ /de nas nyan thos de dag dang / byang chub sems dpa' de dag dga' bzhin du bcom ldan 'das kyi zhabs la phyag btsal
302a3(mdo sde): nas phyir yang so so'i stan la 'khod do/ /de'i tshe bcom ldan 'das kyis byang chub sems dpa' sems dpa' chen po rdo rje'i snying po la bka' stsal pa/ rigs kyi bu/ ngas sangs
302a4(mdo sde): rgyas kyi spyan gyis 'jig rten thams cad la brtags na/ ma 'ongs pa'i dus na sangs rgyas kyi zhing 'dir tshad med grangs med bye ba khrag khrig brgya stong snyed kyi rgyal rigs gdol
302a5(mdo sde): pa can dang / bram ze gdol pa can dang / blon po gdol pa can dang / khyim bdag gdol pa can dang / tshong dpon gdol pa can dang / dge sbyong gdol pa can dang / rje'u
302a6(mdo sde): rigs dang / dmangs rigs dang / gdol pa can gyi skyes pa'am/ bud med la sogs pa de dag dge ba'i rtsa ba chung ngu bskyed pas mi'i lus thob tu zin kyang mi dge ba'i bshes
302a7(mdo sde): gnyen dang sten cing log pa'i lta ba bskyed pas sdig pa mi dge ba'i las kyis nga'i bla na med pa'i dam pa'i chos shin tu zab mo 'jig par byed do/ /nga'i bstan pa rgyas par mi byed /
302b1(mdo sde): rgyas pa rnams med par byed cing mos pa mi skyed/ ngas bstan pa'i nyan thos kyi theg pa can gyi dam pa'i chos la 'phya zhing skur te/ bgegs dang / bar chad byed cing rgyas par mi byed pa dang
302b2(mdo sde): bar bar ni ngas bstan pa'i rang sangs rgyas kyi theg pa can gyi dam pa'i chos la 'phya zhing skur ba dang / bgegs dang / bar chad byed cing rgyas par mi byed pa dang / bar bar ni ngas bstan
302b3(mdo sde): pa'i bla na med pa'i theg pa can gyi dam pa'i chos la 'phya zhing skur ba dang / bgegs dang / bar chad byed cing rgyas par mi byed pa dang / bar bar ni ngas bstan pa la rab tu byung ba chos
302b4(mdo sde): kyi snod dang / chos kyi snod ma yin pa la zhe sdang skyed cing gshe ba dang / spyo ba dang / smod pa dang / tshig rnam pa sna tshogs kyis gnod par glags lta ste/ 'phya zhing skur ba dang / yon tan
302b5(mdo sde): bcas nas nyes pa bsgrags te/ de bzhin du smod pa'i sems kyis 'tshe ba dang / gnod pa rnam pa sna tshogs byed do/ /de ltar gang zag 'phags pa'i chos kyi snod du ma gyur pa de'ang yang
302b6(mdo sde): dag par glen zhing gti mug gi rang bzhin can yin te/ cung zad tsam gyi shes pa snyems pa'i nga rgyal can de 'di nas tshe 'phos ma thag tu ngan song gsum du ltung ste/ tshad med pa snyed kyi
302b7(mdo sde): shin tu mi bzad pa'i sdug bsngal chen po myong bar 'gyur ro/ /bskal pa tshad med pa bye ba khrag khrig brgya stong gi bar du mi'i lus thob par dka' ba nas de bzhin du rgyas par gong du bshad
303a1(mdo sde): pa bzhin no/ /rigs kyi bu/ sems can de mtshams med pa'i sems can dmyal ba chen po na 'dug ste/ sdug bsngal chen po myong yang sla yi/ de lta
303a2(mdo sde): bu'i lus kyi sdig pa can nga rgyal gyis mngon par zin pa/ sdig pa'i bshes gnyen gyi rjes su 'brang zhing mi dge ba'i las byed pas 'khor bar 'khor te/ shin tu bsgral dka'
303a3(mdo sde): ba rtag tu 'khor bar sdug bsngal gyis gdungs par gyur pa ni ma yin no/ /de'i tshe 'khor gyi dkyil 'khor de'i nang na blo gros chen po can gyi sems can tshad med grangs med pa
303a4(mdo sde): snyed stan las langs te/ bcom ldan 'das kyi zhabs la spyi bos phyag btsal nas/ bcom ldan 'das gang na ba de logs su thal mo sbyar te mchi ma blags nas bcom ldan
303a5(mdo sde): 'das la 'di skad ces gsol to/ /btsun pa bcom ldan 'das/ 'di ltar 'jig rten gyi sems can 'di dag mi'i lus shin tu thob par dka' ba rnyed kyang dad pa yongs su
303a6(mdo sde): spong ngo / /yang dag pa'i smon lam yongs su spong ngo / /yang dag pa'i mos pa dang / yang dag pa'i lta ba yongs su spong ngo / /dge ba'i bshes gnyen yongs su spong ngo / /dus bzang
303a7(mdo sde): po dang / gnas bzang po dang / tshul khrims dag pa yongs su spong ngo / /yang dag pa'i ting nge 'dzin dang / yang dag pa'i shes rab yongs su spong ngo / /sems can 'di dag
303b1(mdo sde): shin tu thob par dka' ba'i mi'i lus thob mod kyi/ glen pa mi shes pa dang / nga rgyal gyi dbang gis ji ltar gong du bshad pa'i sdig lci ba rnams kun bgyid de/ bcom ldan 'das kyi dam
303b2(mdo sde): pa'i chos la 'phya zhing skur ba dang / bcom ldan 'das kyi bstan pa la rab tu byung ba'i nye gnas la 'tshe ba dang / gnod pa bgyid do/ /bdag cag deng bcom ldan 'das kyi spyan sngar
303b3(mdo sde): sems rtse gcig pas yang dag pa'i yi dam bca'o/ /bdag cag deng slan chad 'khor bar 'khor ba 'di phan chad nas nam rnam par grol ba ma thob kyi bar du de lta bu'i sdig pa'i
303b4(mdo sde): grogs po dang mi mjal ba dang / de lta bu'i sdig pa'i las mi bgyid pa dang / sangs rgyas kyi dam pa'i chos la mi skur ba dang / rab tu byung ba'i gang zag la gnod pa mi bgyid pa dang /
303b5(mdo sde): sems can gyi chos kyi mig mi 'byin pa dang / dkon mchog gsum gyi gdung rgyun mi 'chad par dam bcas pa dang / bcom ldan 'das/ bdag cag la thugs rtse ba'i slad du dam
303b6(mdo sde): bcas pa de dag rjes su gzung bar gsol/ de'i tshe 'khor gyi dkyil 'khor de'i nang na sems can blo dang ldan pa tshad med pa bye ba khrag khrig brgya stong snyed stan las langs te/ bcom
303b7(mdo sde): ldan 'das kyi zhabs la spyi bos phyag btsal nas thal mo sbyar ba btud de bcom ldan 'das la 'di skad ces gsol to/ /btsun pa bcom ldan 'das/ bdag cag deng bcom ldan
304a1(mdo sde): 'das kyi spyan sngar bsam pa nges par dam bca' bar 'tshal te/ 'khor bar 'khor ba 'di phan chad nas nam chos kyi bzod pa ma thob kyi bar
304a2(mdo sde): du rgyal por ma gyur cig / blon por ma gyur cig /yul gyi ston par ma gyur cig /grong rdal dang / grong khyer dang / grong 'dab kyi bdag por ma gyur cig /dmag la dbang
304a3(mdo sde): ba'i bdag por ma gyur cig / tshong dpon du ma gyur cig /mchod pa dang / gtsug lag khang la dbang ba'i bdag por ma gyur cig /tshong dpon dang / khyim bdag dang / dge
304a4(mdo sde): sbyong gi bdag por ma gyur cig / slob dpon dang / bla mar ma gyur cig /khyim pa'i lus su ma gyur cig /zhal che lce gcod pa'i dpang po ma gyur cig /phyug pa dang / btsan pa'i
304a5(mdo sde): dbang por ma gyur cig / bdag cag chos kyi bzod pa ma thob par de lta bu'i gnas su skyes na de nyid sangs rgyas kyi bstan pa la mi dge ba'i rgyur 'gyur ba zhes bya ste/ kha na ma
304a6(mdo sde): tho ba'i sdig pa chen po byed pas/ bcom ldan 'das kyis gsungs pa'i dam pa'i chos la 'phya zhing skur ba zhes bgyi'o/ /sangs rgyas kyi bstan pa la rab tu byung ba la 'tshe
304a7(mdo sde): zhing gnod pa bgyid pa'o/ /sems can mang po'i chos kyi mig 'byin pa'o/ /dkon mchog gsum gyi gdung rgyun gcod pa'o/ /sems can tshad med pa la gnod pa dang / 'tshe ba
304b1(mdo sde): bgyid pa'o/ /de'i dbang gis gdon mi 'tshal bar mtshams med pa'i sems can dmyal bar ltung ste/ ngan song du 'khor ba las thar pa'i dus ma mchis so/ /bcom ldan 'das/
304b2(mdo sde): bdag cag la thugs brtse ba'i slad du smon lam 'di dag byin gyis brlab par gsol/ de'i tshe 'khor gyi dkyil 'khor der 'dus pa'i lha dang / klu dang / gnod sbyin dang / dri za dang /
304b3(mdo sde): mi dang / mi ma yin la sogs pa thams cad stan las langs te/ bcom ldan 'das kyi zhabs la mgo bos phyag btsal nas mchi ma blags te thal mo sbyar ba btud nas bcom ldan
304b4(mdo sde): 'das la 'di skad ces gsol to/ /btsun pa bcom ldan 'das/ bdag cag thog ma ma mchis pa nas 'khor bar 'khor zhing glen pa dang / mi shes pa dang / nga rgyal gyi dbang
304b5(mdo sde): gis mi dge ba'i las thams cad bskyed de/ lus kyi las mi dge ba dang / ngag gi las mi dge ba dang / yid kyi las mi dge ba bdag gis bgyis pa dang / gzhan bgyid du stsal
304b6(mdo sde): pa dang / mthong ba dang / thos pa la rjes su yi rang ba'i sdig pa de dag thams cad deng bcom ldan 'das kyi spyan sngar shin tu 'dzem pa dang / mi 'chab pa'i sems kyis so sor
304b7(mdo sde): bshags pas slan chad mi bgyid par yongs su bsrung ba dang / ma mchis pa'i dus kyi sgrib par 'gyur ba'i sdig pa byang bar gyur cig /de bzhin du lan gcig /lan gnyis /
305a1(mdo sde): lan gsum gyi bar du brjod do/ /deng slan chad 'khor ba'i mthas gtugs pa'i bar du rtag tu sdig pa'i grogs po dang mi phrad pa dang / mi dge ba'i
305a2(mdo sde): dbang du ma gyur cig / gal te phrad na'ang de'i rjes su mi 'jug par bsam pa nges pas dam bca' bar 'tshal lo/ /sdig pa'i las de dag thams cad bgyid par ma gyur cig /
305a3(mdo sde): bdag cag yun ring por sdug bsngal myong bar ma gyur cig /bcom ldan 'das/ bdag cag la thugs brtse ba'i slad du smon lam 'di dag rjes su gzung bar gsol/ de
305a4(mdo sde): nas bcom ldan 'das kyis 'dus pa'i 'khor de dag thams cad la bka' stsal pa/ legs so/ /legs so/ /khyed ma 'ongs pa'i sdug bsngal gyis 'jigs pa dang /
305a5(mdo sde): 'dzem pas so sor bshags pa legs so/ /khyed kyis 'khor ba'i chu bo chen po las bsgral ba dang / 'jigs pa med pa'i mya ngan las 'das pa'i grong khyer du 'jug pa'i
305a6(mdo sde): phyir 'di lta bu'i smon lam btab pa legs so/ /rigs kyi bu/ chos rnam pa 'di bcu dang ldan na byang chub sems dpa' sems dpa' chen po rnams yang dag pa'i lam skyon
305a7(mdo sde): med pa'i chos kyi bzod pa thob par 'gyur ro/ /bcu gang zhe na/ 'di lta ste/ rigs kyi bu/ byang chub sems dpa' sems dpa' chen po rnams gang nang gi lus la mi gnas/
305b1(mdo sde): phyi rol gyi lus la mi gnas/ phyi nang gi lus la mi gnas/ 'das pa'i lus la mi gnas/ ma 'ongs pa'i lus la mi gnas/ da ltar gyi lus la mi gnas pa ste/ chos dang po 'di
305b2(mdo sde): na byang chub sems dpa' sems dpa' chen po rnams yang dag pa'i lam skyon med pa'i chos kyi bzod pa 'thob bo/ /rigs kyi bu/ gzhan yang / byang chub sems dpa' sems dpa'
305b3(mdo sde): chen po rnams gang nang gi tshor ba la mi gnas/ phyi rol gyi tshor ba la mi gnas/ phyi nang gnyis ka'i tshor ba la mi gnas/ 'das pa'i tshor ba la mi gnas/ ma 'ongs pa'i tshor ba
305b4(mdo sde): la mi gnas/ da ltar gyi tshor ba la mi gnas pa ste/ chos gnyis pa 'di na byang chub sems dpa' sems dpa' chen po rnams yang dag pa'i lam skyon med pa'i chos kyi bzod pa
305b5(mdo sde): 'thob par 'gyur ro/ /rigs kyi bu/ gzhan yang / byang chub sems dpa' sems dpa' chen po rnams gang nang gi 'du shes la mi gnas/ phyi rol gyi 'du shes la mi gnas/ phyi nang
305b6(mdo sde): gnyi ga'i 'du shes la mi gnas/ 'das pa'i 'du shes la mi gnas/ ma 'ongs pa'i 'du shes la mi gnas/ da ltar gyi 'du shes la mi gnas pa ste/ chos gsum pa 'dis na byang
305b7(mdo sde): chub sems dpa' sems dpa' chen po rnams yang dag pa'i lam skyon med pa'i chos kyi bzod pa 'thob par 'gyur ro/ /rigs kyi bu/ gzhan yang / byang chub sems dpa' sems
306a1(mdo sde): dpa' chen po rnams gang nang gi 'du byed la mi gnas/ phyi rol gyi 'du byed la mi gnas/ phyi nang gnyi ga'i 'du byed la mi gnas/ 'das pa'i
306a2(mdo sde): 'du byed la mi gnas/ ma 'ongs pa'i 'du byed la mi gnas/ da ltar gyi 'du byed la mi gnas pa ste/ chos bzhi pa 'dis na byang chub sems dpa' sems dpa' chen po
306a3(mdo sde): rnams yang dag pa'i lam skyon med pa'i chos kyi bzod pa 'thob bo/ /rigs kyi bu/ gzhan yang / byang chub sems dpa' sems dpa' chen po rnams gang nang gi rnam
306a4(mdo sde): par shes pa la mi gnas/ phyi rol gyi rnam par shes pa la mi gnas/ phyi nang gnyis ka'i rnam par shes pa la mi gnas/ 'das pa'i rnam par shes pa la mi
306a5(mdo sde): gnas/ ma 'ongs pa'i rnam par shes pa la mi gnas/ da ltar gyi rnam par shes pa la mi gnas pa ste/ chos lnga po 'dis na byang chub sems dpa' sems dpa' chen
306a6(mdo sde): po rnams yang dag pa'i lam skyon med pa'i chos kyi bzod pa 'thob par 'gyur ro/ /rigs kyi bu/ gzhan yang / byang chub sems dpa' sems dpa' chen po rnams gang 'jig
306a7(mdo sde): rten 'di la mi gnas pa ste chos drug pa 'dis na byang chub sems dpa' sems dpa' chen po rnams yang dag pa'i lam skyon med pa'i chos kyi bzod pa 'thob par 'gyur ro/ /
306b1(mdo sde): rigs kyi bu/ gzhan yang / byang chub sems dpa' sems dpa' chen po rnams gang 'jig rten pha rol la mi gnas pa ste/ chos bdun pa 'dis na byang chub sems dpa' sems
306b2(mdo sde): dpa' chen po rnams yang dag pa'i lam skyon med pa'i chos kyi bzod pa 'thob par 'gyur ro/ /rigs kyi bu/ gzhan yang / byang chub sems dpa' sems dpa' chen po rnams
306b3(mdo sde): gang 'dod pa'i khams la mi gnas pa ste/ chos brgyad pa 'dis na byang chub sems dpa' sems dpa' chen po rnams yang dag pa'i lam skyon med pa'i chos kyi bzod pa 'thob
306b4(mdo sde): par 'gyur ro/ /rigs kyi bu/ gzhan yang / byang chub sems dpa' sems dpa' chen po gang gzugs yod pa'i khams la mi gnas pa ste/ chos dgu pa 'dis na byang chub
306b5(mdo sde): sems dpa' sems dpa' chen po rnams yang dag pa'i lam skyon med pa'i chos kyi bzod pa 'thob par 'gyur ro/ /rigs kyi bu/ gzhan yang / byang chub sems dpa' sems
306b6(mdo sde): dpa' chen po gang gzugs med pa'i khams la mi gnas pa ste/ chos bcu pa 'dis na byang chub sems dpa' sems dpa' chen po rnams yang dag pa'i lam skyon med pa'i chos
306b7(mdo sde): kyi bzod pa 'thob par 'gyur ro/ /bcom ldan 'das kyi chos kyi grangs 'di bshad pa'i tshe 'khor gyi dkyil 'khor de'i nang na byang chub sems dpa' sems dpa' chen po bye ba
307a1(mdo sde): brgya stong bdun cu rtsa gnyis snyed kyis mi skye ba'i chos kyi bzod pa thob bo/ /byang chub sems dpa' bye ba khrag khrig brgya stong phrag brgyad cu rtsa bzhi snyed kyis
307a2(mdo sde): chos kyi rjes su mthun pa'i bzod pa thob bo/ /nyan thos tshad med pa brgya stong snyed kyis nyon mongs pa thams cad yongs su bcad pa nas dgra bcom pa'i bar du thob par gyur te/ sems
307a3(mdo sde): can khrag khrig brgya stong snyed kyis sngon ma bskyed pa'i bla na med pa yang dag par rdzogs pa'i byang chub tu sems bskyed de/ de bzhin gshegs pa'i ye shes phyir mi ldog pa'i sa la
307a4(mdo sde): gnas par gyur to/ /sems can grangs med tshad med pa snyed kyis sngon rang sangs rgyas kyi sems ma bskyed pa de sems bskyed par gyur to/ /gzhan yang / sems can grangs med tshad
307a5(mdo sde): med pa snyed kyis sngon nyan thos kyi sems ma bskyed pa de bskyed par gyur to/ /yang de'i tshe bcom ldan 'das kyis 'khor mang po la bka' stsal pa/ sems can gang chos kyi bzod
307a6(mdo sde): pa thob pas ni rgyal rigs rgyal thabs spyi bo nas dbang bskur ba'i gnas su gnas par byas te/ nor rin po che rnam pa sna tshogs la longs spyod cing bdag nyid chen po'i gnas
307a7(mdo sde): su longs spyod par ngas gnang gi sems can gzhan ni ma yin no/ /byang chub sems dpa' rdo rje'i snying pos yang bcom ldan 'das la 'di skad ces gsol to/ /bcom ldan 'das
307b1(mdo sde): sems can gang chos kyi bzod pa ma thob par rgyal rigs rgyal thabs spyi bo nas dbang bskur ba'i gnas su gnas te/ nor rin po che rnam pa sna tshogs la spyod pa dang / bdag nyid
307b2(mdo sde): che ba'i gnas su gnas par nges par ma gnang ngam/ 'on te gnang ba'i skabs kyang mchis/ bcom ldan 'das kyis bka' stsal pa/ sems can gang chos kyi bzod pa ma thob kyang
307b3(mdo sde): dge ba bcu'i las kyi lam spyod la/ sems can gzhan yang slong du bcug na/ de'ang ngas rgyal rigs rgyal thabs spyi bo nas dbang bskur ba'i gnas su nor rin po che rnam pa sna tshogs
307b4(mdo sde): dang | gzhan yang / bdag nyid che ba'i gnas su 'dug cing longs spyod du gnang ngo / /sems can gang chos kyi bzod pa'ang ma thob la/ dge ba bcu'i las kyi lam yang mi spyod de /
307b5(mdo sde): sems can gzhan yang slob pa la mi 'dzud pa la dbang chen po dang / nan tan gyis rgyal thabs spyi bo nas dbang bskur ba'i rgyal po byed de/ nor rin po che rnam pa sna tshogs dang / bdag
307b6(mdo sde): nyid chen po'i gnas su longs spyod pa dag ni rgyal rigs gdol ba can dang / gzhan yang / bdag nyid che ba'i gnas su longs spyod pa'i gdol ba can gyi bdag po zhes bya ste/ glen pa
307b7(mdo sde): gti mug can nga rgyal gyis mngon par zin pa/ nga'i dam pa'i chos shin tu zab mo 'jig par byed pa/ dkon mchog gsum gyi gdung gcod cing dam pa'i chos kyi sgron ma med par
308a1(mdo sde): byed pa/ nga'i bstan pa la rab tu byung ba dag la gnod pa dang / 'tshe ba rnam pa sna tshogs byed pa/ 'tshog pa dang / gzhu ba dang / chad pas gcod pa
308a2(mdo sde): dang | chos gos dang / lhung bzed dang / 'tsho ba'i yo byad 'phrog pa dang / chos gos phrogs te khyim par phab nas/ las rnam pa sna tshogs byed du bcug pa dang / bcings pa dang /
308a3(mdo sde): btson du bzung ba nas 'tsho ba'i dbang po dang phral ba dang / nga'i bstan pa dam pa'i chos la 'phya zhing skur ba dang / bar du gcod cing bgegs byed cing yongs su rgyas par mi byed pa
308a4(mdo sde): dang | mchod rten dang / dge 'dun gyi nor 'phrog par byed pa'i gang zag de ni gdon mi za bar mtshams med pa'i sems can dmyal bar ltung ste/ sdug bsngal chen po myong zhing
308a5(mdo sde): ngan song gi gnas su 'khor zhing thar pa'i dus med do/ /de nas byang chub sems dpa' rdo rje'i snying pos yang gsol pa/ bcom ldan 'das/ sems can gang chos kyi bzod pa'ang
308a6(mdo sde): ma thob/ dge ba bcu'i las kyi lam yang mi spyod/ sems can gzhan yang spyod par mi skul bar dbang chen po dang / nan gyis rgyal thabs spyi bo nas dbang bskur ba'i gnas su rgyal po
308a7(mdo sde): bgyid cing nor rin po che rnam pa sna tshogs dang / gzhan yang / bdag nyid che ba'i gnas su gnas pa la rgyu gzhan dang / thabs gzhan gyis mtshams med pa'i sems can dmyal
308b1(mdo sde): ba las gdon cing ngan song gzhan gyi sdug bsngal las kyang thar bar bgyi ba mchis sam/ bcom ldan 'das kyis bka' stsal pa/ rgyu gzhan dang / thabs gzhan gyis gdon du rung ba yod
308b2(mdo sde): do| |sems can gang rgyal thabs spyi bo nas dbang bskur ba'i rgyal por zhugs la longs spyod rnam pa sna tshogs la spyod pa chos kyi bzod pa'ang ma thob/ dge ba bcu'i las kyi lam dang
308b3(mdo sde): yang mi ldan yang dad pa'i mthu dang ldan te/ dkon mchog gsum la rim gro dang / bsti stang byed cing sangs rgyas kyi bstan pa'i theg pa gsum dang ldan pa'i dam pa'i chos la chung ngu
308b4(mdo sde): na tshigs su bcad pa gcig tsam la'ang 'phya zhing skur ba'am/ bar du gcod pa'am/ bgegs mi byed la/ sangs rgyas kyi bstan pa la rab tu byung ba'i nye gnas tshul khrims can
308b5(mdo sde): nam/ tshul khrims nyams pa'am/ tshul khrims med kyang rung / skra dang / kha spu bregs te/ gos ngur smrig gyon pa thams cad la 'tshe ba dang / gnod pa dang / gzhu ba dang / 'tshog
308b6(mdo sde): pa dang / chad pas gcod pa dang / chos gos dang / lhung bzed dang / 'tsho ba'i yo byed phrogs pa dang / chos gos phrogs te khyim par phab nas las byed du bcug pa dang / btson
308b7(mdo sde): rar btsug pa nas 'tsho ba'i dbang po dang phral ba'i bar du mi byed la/ mchod rten dang / dge 'dun gyi nor mi 'phrog ba dang / ngan pa sdig pa can dag rab tu byung ba la 'tshe ba
309a1(mdo sde): dang | gnod pa byed du mi 'dzud pa dang / dkon mchog gsum gyi nor la 'phrog cing spyod du mi 'dzud pa dang / sangs rgyas kyi bstan pa theg pa
309a2(mdo sde): gsum dang ldan pa'i dam pa'i chos la bsti stang dang bcas pas mnyan cing gzungs su 'dzin pa dang / mnyan te gzungs su bzung nas kyang ji ltar bshad pa bzhin du chos kyi
309a3(mdo sde): rjes su brtson 'grus dang / nan tan byed pa dang / ngas bstan pa'i theg pa gsum gyis 'phags pa'i nye gnas dag la mchod pa dang / bsnyen bkur dang / bsti stang dang bcas
309a4(mdo sde): pas g.yog byed pa dang / theg pa chen po la shin tu brtan pa'i yi dam bcas te the tshom dang / phyir ldog pa'i sems mi skyed pa dang / gzhan yang / sems can dag theg pa chen
309a5(mdo sde): po la dad cing yid ches pa dang / gzungs su 'dzin pa dang / slob pa nan tan byed du 'jug na/ rgyal rigs gdol pa can 'di dang / gzhan yang / bdag nyid che ba'i gdol pa
309a6(mdo sde): can dag ni snga ma 'das pa'i sangs rgyas kyis kyang rgyal thabs kyi dbang bskur zhing longs spyod rnam pa sna tshogs la spyod du gnang ngo / /gzhan yang grong dang / grong khyer dang / nor
309a7(mdo sde): dbyig thams cad la spyod kyang mtshams med pa'i sems can dmyal bar mi ltung ba nas ngan song gzhan gyi bar du'ang ltung bar mi 'gyur ro/ /de ni ngas rgyal thabs kyi dbang
309b1(mdo sde): skur zhing longs spyod rnam pa sna tshogs la spyod du snang ngo / /de ltar na de dag ni grong dang / grong khyer na spyod kyang mtshams med pa'i sems can dmyal bar mi ltung ba nas ngan song gzhan
309b2(mdo sde): du'ang mi ltung ngo / /sems can gang sdig pa'i las kyi sgrib pa thams cad lhag ma ma lus par byang bar 'dod na ngas bstan pa'i dam pa'i chos kyi rnam grangs 'di la nan tan du bslab
309b3(mdo sde): cing gzungs su gzung bar bya'o/ /gang gis de ltar dge 'dun gyi mngon sum du gyur pa la shin tu 'dzem pa dang / ngo tsha ba'i sems kyis sdig pa'i las so sor bshags na sngon
309b4(mdo sde): gyi dus na byas pa'i sdig pa'i las thams cad lhag ma ma lus par yongs su byang bar 'gyur ro/ / //bam po brgyad pa/ de'i tshe byang chub sems dpa' sems
309b5(mdo sde): dpa' chen po rdo rje'i snying pos yang bcom ldan 'das la 'di skad ces gsol to/ /btsun pa bcom ldan 'das/ byang chub sems dpa' sems dpa' chen pos ji ltar na nyan thos
309b6(mdo sde): kyi theg pa la 'khrul pa ma mchis pa lags/ ji ltar na nyan thos kyi theg pa'i gang zag la 'khrul pa ma mchis pa lags/ ji ltar na rang sangs rgyas kyi theg pa la 'khrul pa ma
309b7(mdo sde): mchis pa lags/ ji ltar na rang sangs rgyas kyi theg pa'i gang zag la 'khrul pa ma mchis pa lags/ ji ltar na theg pa chen po la 'khrul pa ma mchis pa lags/ ji ltar na theg
310a1(mdo sde): pa chen po'i gang zag la 'khrul pa ma mchis pa lags/ ji ltar na dkon mchog gsum gyi gdung rtag par yongs su 'phel bar bgyid pa lags
310a2(mdo sde): ji ltar na de bzhin gshegs pa'i bstan pa la rab tu byung ba chos kyi snod dam/ chos kyi snod ma lags pa'ang rung / chung du na chos gos kyi tshal bu 'tshal zhing skra dang / kha spu
310a3(mdo sde): bregs pa thams cad la 'khrul pa ma mchis pa lags/ ji ltar na theg pa chen po'i chos la gong nas gong du 'bar zhing phyir mi ldog par 'gyur ba lags/ ji ltar na rno ba'i
310a4(mdo sde): shes rab dang / bsod nams kyi khyad par rtag tu skye zhing 'phel bar 'gyur ba lags/ ji ltar na ting nge 'dzin dang / gzungs dang / bzod pa dang / sa rnams la dbang du
310a5(mdo sde): 'gyur zhing phyir mi ldog par 'gyur ba lags/ ji ltar na rtag tu dge ba'i bshes gnyen dang mjal cing rjes su mthun par 'gyur ba lags/ ji ltar na rtag tu sangs rgyas
310a6(mdo sde): thams cad mthong ba dang mi 'bral zhing byang chub sems dpa' dang / nyan thos kyi nye gnas dang mi 'bral ba dang / chos thos pa dang mi 'bral ba dang / dge 'dun la mchod pa
310a7(mdo sde): dang / bsnyen bkur bgyid pa dang mi 'bral bar 'gyur ba lags/ ji ltar na dge ba'i rtsa ba thams cad la rab tu brtson pas sems mi ngoms pa lags/ ji ltar na byang chub kyi
310b1(mdo sde): spyod pa rnam pa sna tshogs la sems mi ngoms pa lags/ de nas bcom ldan 'das kyis byang chub sems dpa' sems dpa' chen po rdo rje'i snying po la 'di skad ces bka' stsal
310b2(mdo sde): pa| rigs kyi bu/ byang chub sems dpa' sems dpa' chen po'i 'khor lo rnam pa bcu yod de/ byang chub sems dpa' sems dpa' chen po gang 'khor lo bcu po 'di dang ldan na
310b3(mdo sde): nyan thos kyi theg pa la 'khrul pa med par 'gyur ro/ /nyan thos kyi theg pa'i gang zag la 'khrul pa med par 'gyur ro/ /rang sangs rgyas kyi theg pa la 'khrul pa med par 'gyur
310b4(mdo sde): ro| |rang sangs rgyas kyi theg pa'i gang zag la 'khrul pa med par 'gyur ro/ /theg pa chen po la 'khrul pa med par 'gyur ro/ /theg pa chen po'i gang zag la 'khrul pa med par
310b5(mdo sde): 'gyur ro/ /dkon mchog gsum gyi gdung rtag par yongs su 'phel bar 'gyur ro/ /de bzhin gshegs pa'i bstan pa la rab tu byung ba chos kyi snod dam/ chos kyi snod ma yin
310b6(mdo sde): pa'ang rung / chung du na chos gos kyi tshal bu gyon zhing skra dang / kha spu bregs pa thams cad la 'khrul pa med par 'gyur ro/ /theg pa chen po'i chos la gong nas gong du 'phar zhing
310b7(mdo sde): phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phel ba dang / ting nge 'dzin thams cad dang / gzungs dang / bzod pa dang / sa rnams
311a1(mdo sde): la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing de'i rjes su 'gro ba dang / rtag tu sangs rgyas thams cad mthong
311a2(mdo sde): ba dang mi 'bral zhing byang chub sems dpa' dang / rang sangs rgyas kyi nye gnas mthong ba dang mi 'bral ba dang / chos thos pa dang mi 'bral ba dang / dge 'dun la mchod pa dang /
311a3(mdo sde): bsnyen bkur byed pa dang mi 'bral ba dang / dge ba'i rtsa ba thams cad la brtson pas sems mi ngoms pa dang / byang chub kyi spyod pa dang / smon lam rnam pa sna tshogs kyis sems
311a4(mdo sde): mi ngoms pa dang / sngon sdig pa mi dge ba'i las ci byas pa thams cad 'phags pa'i chos kyi ye shes rdo rje ltar sra la rno bas lhag ma ma lus par bcom ste rnam par smin pa'i
311a5(mdo sde): 'bras bu mi myong ba dang / gsar du sdig pa mi dge ba'i las thams cad mi byed pa dang / skyo ba dang / sgyid lug pa med pa'i sems kyis bla na med pa'i chos kyi 'khor lo bskor
311a6(mdo sde): ba dang / byang chub kyi yan lag rin po che sna bdun nan tan byed pa la skyo zhing sgyid lug ba med pa'i sems dang / sems can thams cad kyi nyon mongs pa'i nad rnams 'jil
311a7(mdo sde): pa la skyo zhing sgyid lug pa med pa'i sems kyis sems can thams cad kyi rten dang / gnas su 'gyur zhing nye bar 'tsho ba yin no/ /rigs kyi bu/ 'di lta ste/ 'khor los
311b1(mdo sde): bsgyur ba'i rgyal po rin po che sna bdun dang ldan pa ni gar 'gro'ang rin po che'i 'khor lo thog mar 'gro ste/ rin po che gzhan de'i phyi bzhin du 'brang ngo / /gling bzhi kun tu rgyu zhing sems can
311b2(mdo sde): thams cad kyi lus dang / sems kyi rnyog pa thams cad kyang bsal te/ sems can thams cad kyi lus dang / sems kyi bde ba'ang skye zhing 'phel bar byed do/ /byang chub sems dpa'
311b3(mdo sde): sems dpa' chen po'ang de bzhin du 'khor lo bcu po 'di dang ldan na nyan thos kyi theg pa la 'khrul pa med pa nas/ sems can thams cad kyi rten dang / gnas su 'gyur zhing nye bar
311b4(mdo sde): 'tsho ba'i bar du 'thob par 'gyur ro/ /rigs kyi bu/ 'di lta ste/ shing rta chen po ni 'khor lo bzhi dang ldan te/ mi mang po de'i nang du 'dug nas lam chen por 'gro'o/ /lam de na
311b5(mdo sde): bong ba'am/ gyo mo'am/ gseg ma'am/ rtsa'am/ shing ngam/ lo ma'am/ yal ga'am/ me tog gam/ 'bras bu ji snyed yod pa thams cad shing rta'i 'khor lo de'i 'og tu
311b6(mdo sde): song nas thams cad chag cing grugs te nor du mi rung bar byed do/ /de bzhin du byang chub sems dpa' sems dpa' chen po'ang 'khor lo rnam pa bcu dang ldan na nyon mongs pa'i sgrib
311b7(mdo sde): pa dang / sems can gyi sgrib pa dang / chos kyi sgrib pa thams cad yongs su bcom ste/ rnam par smin pa mi len par byed do/ /rigs kyi bu/ 'di lta ste/ 'khor lo rnon po ni thang
312a1(mdo sde): cig 'phangs pas phas rgol ba'i dgra'i mgo dang / yan lag bcad de/ de spyod pa'i mthu med par byed do/ /de bzhin du byang chub sems dpa'
312a2(mdo sde): sems dpa' chen po'ang 'khor lo rnam pa bcu po 'di dang ldan na rgyud lngar 'khor ba'i sdug bsngal chen po thams cad 'jom pa dang / nyon mongs pa dang / sdig pa'i las thams
312a3(mdo sde): cad yongs su bcad de/ rnam par smin pa len par mi byed do/ /rigs kyi bu/ 'di lta ste/ me'i bskal pa byung ba'i tshe nyi ma lnga gcig car shar nas gling bzhi'i klung dang /
312a4(mdo sde): mtsho dang / chu bo dang / chu'i khams su gtogs pa gsher ba thams cad gang yang mi skems pa med do/ /de bzhin du byang chub sems dpa' sems dpa' chen po'ang 'khor
312a5(mdo sde): lo rnam pa bcu po 'di dang ldan na rgyu ba bzhi dang / nyon mongs pa'i sgrib pa dang / sems can gyi sgrib pa dang / chos kyi sgrib pa dang / sdug bsngal gyi rtsa bar smin pa thams cad
312a6(mdo sde): yongs su skems par byed do/ /rigs kyi bu/ 'di lta ste/ rlung gi bskal pa byung ba'i tshe phyogs bzhi nas rlung chen po dus gcig tu langs pas 'jig rten gyi khams thams
312a7(mdo sde): cad na ri bo che chung dang / sa chen po rnams thams cad 'jig cing 'thor bar 'gyur ro/ /de bzhin du byang chub sems dpa' sems dpa' chen po'ang 'khor lo rnam pa 'di
312b1(mdo sde): bcu dang ldan na 'jig rten gyi phyin ci log bzhi dang / nga rgyal gyi ri bo thams cad mi shigs pa gang yang med pa dang / sems can thams cad kyi nyon mongs pa'i sgrib pa dang / sems
312b2(mdo sde): can gyi sgrib pa dang / chos kyi sgrib pa dang / sdug bsngal gyi rnam par smin pa'i rtsa ba thams cad kyang 'jig cing 'thor bar 'gyur ro/ /rigs kyi bu/ 'di lta ste/ seng ge'i rgyal
312b3(mdo sde): po ral pa can gyi skad thang cig phyung bas gcan gzan thams cad 'phur ba dang / 'gro ba thams cad skrag cing 'gul mi nus par 'gyur ro/ /de bzhin du byang chub sems
312b4(mdo sde): dpa' sems dpa' chen po'ang 'khor lo rnam pa 'di bcu dang ldan pa'i chos kyi sgra thang cig bsgrags pas mu stegs can dang / log par ston pa'i sdig pa'i grogs su gyur pa thams
312b5(mdo sde): cad 'jig skrag nas smra ba'i tshig 'khrul zhing 'dri ba dang / rgol mi nus par 'gyur ro/ /rigs kyi bu/ 'di lta ste/ brgya byin lha'i dbang po lha ma yin dang 'thab pa'i tshe lha'i dmag
312b6(mdo sde): gis bskor cing lag na rdo rje thogs te g.yul du zhugs na lha ma yin thams cad skrag pas ldog par 'gyur ro/ /de bzhin du byang chub sems dpa' sems dpa' chen po'ang
312b7(mdo sde): 'khor lo rnam pa 'di bcu dang ldan na log par lta ba'i mu stegs can thams cad dang / log par ston pa'i sdig pa'i grogs po thams cad skrag nas 'bros par 'gyur ro/ /
313a1(mdo sde): rigs kyi bu/ 'di lta ste/ yid bzhin gyi nor bu rin po che rgyal mtshan gyi rtse mo la btags na rin po che rnam pa sna tshogs char bzhin du 'bab ste/
313a2(mdo sde): dbul phongs pa'i sems can thams cad la sbyin pa byed do/ /de bzhin du byang chub sems dpa' sems dpa' chen po'ang 'khor lo rnam pa 'di bcu dang ldan te/ rnam par
313a3(mdo sde): dag pa'i tshul khrims kyi rgyal mtshan la gnas na chos chen po'i char rab tu 'bebs pas sems can tshad med pa snyed thams cad la sbyin pa byed par 'gyur ro/ /rigs kyi bu/
313a4(mdo sde): 'di lta ste/ mtshan mo'i dus su 'jig rten kun mun par gyur pas 'thom zhing 'brog bslad pa na zla ba nya ba shar bas mun pa thams cad bsal te/ 'brog bslad pa rnams kyi
313a5(mdo sde): lam mtshon par 'gyur ba de bzhin du/ byang chub sems dpa' sems dpa' chen po'ang 'khor lo rnam pa 'di bcu dang ldan na sems can gang ma rig pa'i mun pas ldongs
313a6(mdo sde): te 'phags pa'i lam yan lag brgyad stor ba rnams la byang chub sems dpa' dam pa'i chos bshad de/ ma rig pa'i mun pa thams cad bsal nas/ chos kyi snang ba skyes
313a7(mdo sde): pa'i phyir 'phags pa'i lam yan lag brgyad pa mngon du gyur te/ zag pa thams cad bcad nas sdug bsngal gyi mtha' zad par byed do/ /rigs kyi bu/ 'di lta ste/ nyi ma'i dkyil
313b1(mdo sde): 'khor chen po 'jig rten du shar ba na lo tog thams cad skye zhing 'phel te/ me tog dang / lo tog dang / lo ma thams cad rgyas pa dang / mnam zhing btsog pa thams cad sel ba
313b2(mdo sde): dang | lo tog gi 'bru dang / sman gyi 'bras bu thams cad smin pa dang / gangs kyi ri bo kun zhu bas 'babs chu kun brug ste/ rim gyis rgya mtsho chen por 'bab par 'gyur ro/ /de bzhin
313b3(mdo sde): du byang chub sems dpa' sems dpa' chen po'ang 'khor lo rnam pa 'di bcu dang ldan te/ lhag pa'i sbyin pa la gnas shing / dul ba'i tshul khrims dang / bde ba'i bzod pa
313b4(mdo sde): dang | brtson 'grus dang / bsam gtan dang / shes rab dang / thabs dang / byams pa dang / snying rje dang / spobs pa'i yon tan shin tu rgyas shing sems can thams cad
313b5(mdo sde): la dam pa'i chos ston to/ /chos de'i 'od kyi gzi brjid kyis sems can thams cad kyi dge ba'i rtsa ba lhag pa'i lo tog rnam pa sna tshogs skye zhing 'phel ba dang / lhag pa'i spyod pa
313b6(mdo sde): pa dam pa'i me tog dang / lo ma rnam pa sna tshogs shin tu rgyas pa dang / nyon mongs pa'i las ngan pa thams cad yongs su sel ba dang / mtho ris dang / mya ngan las 'da' ba'i 'bras bu
313b7(mdo sde): yongs su smin par 'gyur ba dang / log par lta ba dang / nga rgyal gyi ri bo thams cad zhu zhing 'bab pas yang dag pa'i dad pa dang / tshul khrims dang / thos pa dang / gtong ba dang /
314a1(mdo sde): shes rab dang / ting nge 'dzin gyi chu rim gyis 'bab cing mya ngan las 'da' ba'i rgya mtsho 'gengs pa dang / sems can thams cad yid bzhin du
314a2(mdo sde): 'jigs pa med pa mya ngan las 'da' ba'i grong khyer du 'jug par 'gyur ro/ /rigs kyi bu/ de la ji ltar na byang chub sems dpa' sems dpa' chen po'i 'khor lo bcu po
314a3(mdo sde): gang zhe na/ rigs kyi bu/ 'khor lo bcu zhes bya ba ni chos gzhan la mi gdags kyi/ dge ba bcu'i las kyi lam nyid yin par shes par bya'o/ /'khor lo rnam pa bcu po
314a4(mdo sde): 'di dag dang ldan pas na byang chub sems dpa' sems dpa' chen po zhes bya ste/ sdig pa thams cad las rnam par grol ba dang / dge ba'i chos thams cad yid bzhin
314a5(mdo sde): du rdzogs pa dang / myur du mya ngan las 'da' ba chen po'i rgya mtsho yongs su 'gengs pa dang / thabs mkhas pa chen po'i ye shes kyi 'od kyis skye bo thams cad yongs su
314a6(mdo sde): smin par byed cing thams cad la phan pa dang / bde ba yongs su thob par byed do/ /de ci'i phyir zhe na/ rigs kyi bu/ snga ma 'das pa'i sangs rgyas bcom ldan 'das thams
314a7(mdo sde): cad kyis kyang mi dge ba bcu'i las kyi lam yongs su spangs te/ dge ba bcu'i las kyi lam 'di la yongs su bsngags pas 'bras bu thob par gyur to/ /de bas na gang gis
314b1(mdo sde): dge ba bcu'i las kyi lam bshad pa 'di dag las/ 'ga' zhig nam 'tsho'i bar du ma nyams par srung na 'bras bu khyad par can mchog tu 'gyur ba thams cad thob pa ni ji ltar
314b2(mdo sde): bshad pa bzhin no/ /rigs kyi bu/ gzhan yang / byang chub sems dpa' sems dpa' chen po gang nam 'tsho'i bar du srog gcod pa yongs su spangs na de nyid sems can thams cad
314b3(mdo sde): la mi 'jigs pa sbyin pa yin te/ sems can dag la 'jigs shing bag tsha bar mi byed pas de'i 'jigs pa'i sdug bsngal mi skyed pa'i dbang gis dge ba'i rtsa ba thams cad
314b4(mdo sde): myur du yongs su rdzogs par 'gyur ro/ /thog ma med pa'i mtha' nas rgyud lngar 'khor ba'i rgya mtshor bying ba/ srog gcod pa'i dbang gis lus dang / ngag dang / yid
314b5(mdo sde): kyis sdig pa mi dge ba'i las bdag kyang byed la gzhan yang byed du 'jug cing mthong ba dang / thos pa'i rjes su yi rang ba las byung ba'i nyon mongs pa'i sgrib pa dang /
314b6(mdo sde): sems can gyi sgrib pa dang / chos kyi sgrib pa dang / tshe'i sgrib pas bsgribs par gyur to/ /'di ltar srog gcod pa yongs su spangs pa'i 'khor los de dag lhag ma ma lus par
314b7(mdo sde): yongs su bcom zhing brnyil bas rnam par smin pa'i 'bras bu mi myong bar byed do/ /lus 'di nyid la'ang lha dang / mi la sogs pa kun dga' zhing yid du 'ong ba dang / dogs pa
315a1(mdo sde): mi skye ba dang / lus dang / sems rab tu bde zhing yun ring du 'tsho bar 'gyur ro/ /'chi 'pho ba'i dus byed pa na'ang lus dang / sems la sdug bsngal
315a2(mdo sde): gyis mi gdung zhing yid du 'ong ba'i bu dang / chung ma dang / 'khor thams cad kyis yongs su bskor bas 'chi 'pho ba'i dus byed kyi/ shin tu 'jigs pa gshin rje'i bo nya mthong
315a3(mdo sde): bar mi 'gyur ro/ /gzhan yang / yid du 'ong ba'i dge ba'i bshes gnyen chos kyis dul ba tshul khrims dang / yon tan du ldan pa bsod nams kyi zhing yang dag pa dang phrad
315a4(mdo sde): de| lus dang / sems rab tu dga' ba dang / de la bkur sti dang bcas pas shin tu dad pa skye bar 'gyur ro/ /yang tshe 'phos nas kyang phyir mi'i nang du skyes te/ dbang po
315a5(mdo sde): yongs su rdzogs shing yan lag dang ldan pa dang / gang nas gang du skyes par nad med pa dang / tshe ring ba dang / byad gzugs bzang ba dang / yid gzhungs pa dang / rab tu
315a6(mdo sde): bde zhing skyid pa dang / gzhan yang / yid du 'ong ba'i dge ba'i bshes gnyen chos kyis dul ba tshul khrims dang / yon tan du ldan pa bsod nams kyi zhing yang dag pa dang phrad
315a7(mdo sde): de| de'i rjes su slob pa dang / srog gcod pa yongs su spong ba dang / sdig pa mi dge ba'i chos thams cad yongs su gcod pa dang / dge ba'i chos khyad par can thams cad
315b1(mdo sde): yongs su rdzogs pa dang / theg pa chen po'i chos kyi rnam grangs thams cad tshol ba dang / byang chub sems dpa'i smon lam dang / spyod pa thams cad la rim gyis gzhol zhing shin tu yangs
315b2(mdo sde): pa'i ye shes kyi rgya mtsho la 'jug pa nas bla na med pa'i byang chub thob pa'i bar du 'gyur ro/ /sangs rgyas kyi zhing mtshon cha med pa dang / dgra dang / 'tshe ba'i ming mi grag pa dang / 'jigs
315b3(mdo sde): pa thams cad dang bral te rab tu bde skyid pa dang / nad med pa dang / tshe ring ba'i zhing du sems can dag skye bar 'gyur ro/ /de bzhin gshegs pa'i tshe'i tshad kyang dpag tu med de /
315b4(mdo sde): sems can dag cis 'dul ba bzhin du dam pa'i chos ston to/ /yongs su mya ngan las 'das nas kyang dam pa'i chos yun ring du gnas shing sems can tshad med pa la phan pa dang /
315b5(mdo sde): bde ba'i don byed par 'gyur ro/ /rigs kyi bu/ 'di ni byang chub sems dpa' sems dpa' chen po srog gcod pa yongs su spangs pa'i 'khor lo ste dang po'o/ /byang chub sems
315b6(mdo sde): dpa' sems dpa' chen po 'khor lo de dang ldan na nyan thos kyi theg pa la 'khrul ba med par 'gyur/ nyan thos kyi theg pa'i gang zag la 'khrul ba med par 'gyur ro/ /rang sangs
315b7(mdo sde): rgyas kyi theg pa la 'khrul ba med par 'gyur/ rang sangs rgyas kyi theg pa'i gang zag la 'khrul ba med par 'gyur ro/ /theg pa chen po la 'khrul ba med par 'gyur ro/ /theg pa chen
316a1(mdo sde): po'i gang zag la 'khrul ba med par 'gyur ro/ /dkon mchog gsum gyi gdung yongs su 'phel ba dang / de bzhin gshegs pa'i bstan
316a2(mdo sde): pa la rab tu byung ba'i nye gnas chos kyi snod dam/ chos kyi snod ma yin pa'ang rung / chung ngu na chos kyi gos kyi tshal bu gyon cing skra dang / kha spu bregs pa la 'khrul ba med par 'gyur
316a3(mdo sde): ro| |theg pa chen po'i chos la gong nas gong du 'bar zhing phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phel ba dang / ting nge 'dzin
316a4(mdo sde): dang | gzungs dang / bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing rjes su 'gro ba dang / rtag
316a5(mdo sde): tu sangs rgyas thams cad mthong ba dang mi 'bral zhing byang chub sems dpa' dang / nyan thos kyi nye gnas mthong ba dang mi 'bral ba dang / chos thos pa dang mi 'bral ba dang /
316a6(mdo sde): dge 'dun la mchod pa dang / bsnyen bkur byed pa dang mi 'bral ba dang / dge ba'i rtsa ba thams cad tshol ba la brtson pas sems mi ngoms pa dang / byang chub kyi spyod pa dang /
316a7(mdo sde): smon lam rnam pa sna tshogs kyi/ sems mi ngoms par 'gyur te/ 'bras bu gzhan thob pa'ang ji ltar rgyas par bshad pa bzhin no/ /rigs kyi bu/ gzhan yang / byang chub sems
316b1(mdo sde): dpa' sems dpa' chen po gang nam 'tsho ba'i bar du ma byin par len pa yongs su spangs na de nyid sems can thams cad la mi 'jigs pa'i sbyin pa yin te/ yongs su gdung ba med
316b2(mdo sde): pa dang / 'tshe ba med pa dang / bdag nyid tshul bzhin du rnyed pa'i nor gyis chog shes par gnas kyi/ chos ma yin pa'i nor dang / khe la re ba med pa de'i dbang gis dge ba'i rtsa ba thams
316b3(mdo sde): cad kyang yongs su rdzogs par 'gyur ro/ /thog ma med pa'i mtha' nas rgyud ldar 'khor zhing 'khor ba'i rgya mtshor bying bar 'gyur ba'ang ma byin par len pa'i dbang gis lus dang / ngag dang /
316b4(mdo sde): yid mi dge ba'i las rnams bdag kyang byed la/ gzhan yang byed du 'dzud cing mthong ba dang / thos pa'i rjes su yi rang ba las byung ba'i nyon mongs pa'i sgrib pa dang / sems can gyi
316b5(mdo sde): sgrib pa dang / chos kyi sgrib pa dang / rin po che dang / nor la sgrib pas bsgribs par gyur to/ /'di ltar ma byin par len pa yongs su spangs pa'i 'khor los lhag ma ma lus par
316b6(mdo sde): yongs su bcom pas rnam par smin pa'i 'bras bu mi myong ste/ lus 'di nyid la'ang lha dang / mi la sogs pa kun dga' zhing yid du 'ong bas dogs pa mi skye ba dang / lus dang /
316b7(mdo sde): sems rab tu bde ba dang / nor rin po che thams cad dang ldan par 'gyur ro/ /nam 'chi 'pho ba'i dus byed pa na'ang lus dang / sems sdug bsngal gyis mi gdung zhing yid du 'ong
317a1(mdo sde): pa'i bu dang / chung ma dang / 'khor thams cad kyis yongs su bskor bas 'chi 'pho ba'i dus byed gyi/ shin tu 'jigs pa gshin rje'i pho nya mthong bar mi
317a2(mdo sde): 'gyur ro/ /gzhan yang / yid du 'ong ba'i dge ba'i bshes gnyen gyi chos kyis dul ba tshul khrims dang / yon tan du ldan pa bsod nams kyi zhing yang dag pa dang phrad de/ lus
317a3(mdo sde): dang | sems rab tu dga' ba dang / de la bkur sti dang bcas pas dad pa skye bar 'gyur ro/ /tshe 'phos nas kyang phyir mi'i nang du skye ste/ dbang po yongs su rdzogs shing
317a4(mdo sde): yan lag dang ldan pa dang / gang nas gang du skyes par longs spyod chen po dang ldan zhing byad gzugs bzang ba dang / yid gzhungs pa dang / rab tu bde zhing skyid pa dang /
317a5(mdo sde): 'jig pa lnga dang nor thun mong du mi 'gyur ro/ /phyir yang yid du 'ong ba'i dge ba'i bshes gnyen chos kyis dul ba/ tshul khrims dang / yon tan du ldan pa/ bsod nams kyi
317a6(mdo sde): zhing yang dag pa dang phrad de/ de'i rjes su slob cing ma byin par len pa yongs su spong ba dang / sdig pa mi dge ba'i chos thams cad yongs su gcod pa dang / dge ba'i chos khyad
317a7(mdo sde): par can thams cad yongs su rdzogs pa dang / theg pa chen po'i chos kyi rnam grangs thams cad tshol ba dang / byang chub sems dpa'i smon lam dang / spyod pa thams cad la rim
317b1(mdo sde): gyis gzhol ba dang / shin tu yangs pa'i ye shes kyi rgya mtsho la 'jug pa nas bla na med pa'i byang chub kyi bar du 'thob par 'gyur ro/ /yang sangs rgyas kyi zhing rin po che rnam pa sna
317b2(mdo sde): tshogs kyis brgyan pa dang / rin po che'i shing dang / rin po che'i rdzing dang / rin po che'i gzhal med khang la sogs pas yongs su gang ba dang / bdag dang /bdag gir 'dzin pa dang
317b3(mdo sde): bral ba rgyan thams cad kyis bkod pa dang ldan pa'i zhing der sems can dag skye bar 'gyur ro/ /de bzhin gshegs pa'i tshe'i tshad kyang dpag tu med de/ sems can dag cis
317b4(mdo sde): 'dul ba bzhin du dam pa'i chos ston to/ /yongs su mya ngan las 'das nas kyang dam pa'i chos yun ring du gnas shing sems can tshad med pa la phan pa dang / bde ba'i don byed par
317b5(mdo sde): 'gyur ro/ /rigs kyi bu/ 'di ni byang chub sems dpa' sems dpa' chen pos ma byin par len pa yongs su spangs pa'i 'khor lo gnyis pa'o/ /byang chub sems dpa' sems
317b6(mdo sde): dpa' chen po 'khor lo 'di dang ldan na nyan thos kyi theg pa la 'khrul ba med par 'gyur ro/ /nyan thos kyi theg pa'i gang zag la 'khrul pa med par 'gyur ro/ /rang sangs rgyas
317b7(mdo sde): kyi theg pa la 'khrul pa med par 'gyur/ rang sangs rgyas kyi theg pa'i gang zag la 'khrul pa med par 'gyur ro/ /theg pa chen po la 'khrul ba med par 'gyur/ theg pa chen
318a1(mdo sde): po'i gang zag la 'khrul pa med par 'gyur ro/ /dkon mchog gsum gyi gdung yongs su 'phel ba dang / de bzhin gshegs pa'i bstan pa la rab tu
318a2(mdo sde): byung ba'i nye gnas chos kyi snod dam/ chos kyi snod ma yin pa'ang rung / chung du na chos gos kyi tshal bu gyon cing skra dang / kha spu bregs pa la 'khrul pa med par 'gyur/ theg pa chen
318a3(mdo sde): po'i chos la gong nas gong du 'phar zhing phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phel ba dang / ting nge 'dzin dang / gzungs dang
318a4(mdo sde): bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing de'i rjes su 'gro ba dang / rtag tu sangs rgyas thams
318a5(mdo sde): cad mthong pa dang mi 'bral zhing byang chub sems dpa' dang / nyan thos kyi nye gnas mthong ba dang mi 'bral ba dang / chos thos pa dang mi 'bral ba dang / dge 'dun la mchod pa
318a6(mdo sde): dang / bsnyen bkur byed pa dang mi 'bral pa dang / dge ba'i rtsa ba thams cad tshol ba la brtson pas sems mi ngoms pa dang / byang chub kyi spyod pa dang / smon lam rnam pa sna tshogs
318a7(mdo sde): kyis sems mi ngoms par 'gyur te/ 'bras bu thob pa dag kyang ji ltar bshad pa bzhin no/ /rigs kyi bu/ gzhan yang / byang chub sems dpa' sems dpa' chen po gang nam
318b1(mdo sde): 'tsho ba'i bar du 'dod pas log par g.yem pa yongs su spangs na/ de nyid sems can thams cad 'dod pa'i rlung gis g.yengs pa las 'jigs pa med pa/ phrag dog med pa/ 'tshe ba
318b2(mdo sde): med pa/ yongs su gdung ba med pa/ 'khrug pa med pa'i sbyin pa yin te/ bdag gi chung mas chog shes shing gzhan gyi chung ma la re ba med pas de'i dbang gis dge ba'i rtsa ba thams cad
318b3(mdo sde): yongs su rdzogs par 'gyur ro/ /thog ma med pa'i mtha' nas rgyud lngar 'khor bar 'khor ba'i rgya mtshor 'bying ba'ang 'dod pas log par g.yem pa'i dbang gis lus dang / dag
318b4(mdo sde): dang | yid mi dge ba'i las bdag kyang byed la/ gzhan yang byed du 'jug cing mthong ba dang / thos pa'i rjes su yi rang ba las byung ba nyon mongs pa'i sgrib pa dang / sems can
318b5(mdo sde): gyi sgrib pa dang / chos kyi sgrib pa dang / chung ma'i sgrib pas bsgribs par gyur to/ /'di ltar 'dod pas log par g.yem pa yongs su spangs pa'i 'khor los lhag ma ma lus par bcom
318b6(mdo sde): pa'i rnam par smin pa'i 'bras bu mi len te/ lus 'di nyid la'ang lha dang / mi la sogs pa kun dga' zhing yid du 'ong bas dogs pa mi skye ba dang / lus dang / sems rab tu bde ba dang /
318b7(mdo sde): chung ma lhod ba dang bcas pa ma yin par 'gyur ro/ /'chi 'pho ba'i dus byed pa na'ang lus dang / sems la sdug bsngal gyis mi gdung shing yid du 'ong ba'i bu dang / chung ma dang / 'khor
319a1(mdo sde): thams cad kyis yongs su bskor bas 'chi 'pho ba'i dus byed par 'gyur gyi/ shin tu 'jigs pa'i gshin rje'i pho nya ni mthong bar mi 'gyur ro/ /gzhan
319a2(mdo sde): yang / yid du 'ong ba'i dge ba'i bshes gnyen chos kyis dul ba tshul khrims dang / yon tan du ldan pa bsod nams kyi zhing yang dag pa dang phrad de/ lus dang / sems rab tu dga'
319a3(mdo sde): ba dang / de la bkur sti dang bcas pas de la shin tu dad pa skye bar 'gyur ro/ /tshe 'phos nas kyang phyir mi'i nang du skyes te/ dbang po yongs su rdzogs shing yan lag dang ldan
319a4(mdo sde): pa dang / gang nas gang du skyes par 'khor phun sum tshogs pa dang / byad gzugs bzang ba dang / yid gzhungs pa dang / rab tu bde zhing skyid pa dang / phyir yang shin tu
319a5(mdo sde): yid du 'ong ba'i dge ba'i bshes gnyen chos kyis dul ba tshul khrims dang / yon tan du ldan pa bsod nams kyi zhing yang dag pa dang phrad de/ de'i rjes su slob cing 'dod pas
319a6(mdo sde): log par g.yem pa yongs su spong ba dang / sdig pa mi dge ba'i chos thams cad yongs su spong ba dang / dge ba'i chos khyad par can thams cad yongs su rdzogs pa dang / theg
319a7(mdo sde): pa chen po'i chos kyi rnam grangs thams cad tshol ba dang / byang chub sems dpa'i smon lam dang / spyod pa thams cad la rim gyis gzhol zhing shin tu yangs pa'i ye shes kyi
319b1(mdo sde): rgya mtsho la 'jug ba nas bla na med pa'i byang chub 'thob pa'i bar du 'gyur ro/ /sangs rgyas kyi zhing bud med med pa dang / 'dod chags dang / g.yem pa med pa dang / tshangs par spyod pa
319b2(mdo sde): mchog dang ldan pa'i sems can dag zhing der skye ste/ de dag thams cad kyang rdzus te skye yi/ mi gtsang ba'i mngal nas skye ba ni ma yin no/ /de bzhin gshegs pa'i tshe'i tshad kyang
319b3(mdo sde): dpag tu med de/ sems can dag la cis 'dul ba bzhin du dam pa'i chos ston to/ /yongs su mya ngan las 'das nas kyang dam pa'i chos yun ring du gnas shing / sems can tshad
319b4(mdo sde): med pa la phan pa dang / bde ba'i don byed par 'gyur ro/ /rigs kyi bu/ 'di ni byang chub sems dpa' sems dpa' chen po 'dod pas log par g.yem pa yongs su spangs pa'i 'khor
319b5(mdo sde): lo gsum pa'o/ /byang chub sems dpa' sems dpa' chen po 'khor lo 'di dang ldan na nyan thos kyi theg pa la 'khrul pa med par 'gyur/ nyan thos kyi theg pa'i gang zag la 'khrul
319b6(mdo sde): pa med par 'gyur ro/ /rang sangs rgyas kyi theg pa la 'khrul pa med par 'gyur/ rang sangs rgyas kyi theg pa'i gang zag la 'khrul pa med par 'gyur ro/ /theg pa chen po la 'khrul
319b7(mdo sde): pa med par 'gyur/ theg pa chen po'i gang zag la 'khrul ba med par 'gyur ro/ /dkon mchog gsum gyi gdung yongs su 'phel ba dang / de bzhin gshegs pa'i bstan pa la
320a1(mdo sde): rab tu byung ba'i nye gnas chos kyi snod dam/ chos kyi snod ma yin pa yang rung / chung du na chos gos kyi tshal bu gyon zhing skra dang / kha spu bregs pa la
320a2(mdo sde): 'khrul pa med par 'gyur/ theg pa chen po'i chos la gong nas gong du 'phar zhing phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phel ba dang
320a3(mdo sde): ting nge 'dzin dang / gzungs dang / bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing rjes su
320a4(mdo sde): mthun par 'gyur ba dang / rtag tu sangs rgyas mthong ba dang mi 'bral zhing byang chub sems dpa' dang / nyan thos kyi nye gnas mthong ba dang mi 'bral ba dang / chos thos pa
320a5(mdo sde): dang mi 'bral ba dang / dge 'dun la mchod pa dang / bsnyen bkur byed pa dang mi 'bral ba dang / dge ba'i rtsa ba thams cad tshol ba la brtson pas sems mi ngoms pa dang / byang
320a6(mdo sde): chub kyi spyod pa dang / smon lam rnam pa sna tshogs kyis sems mi ngoms pa dang / 'bras bu gzhan dag thob pa'ang ji ltar bshad pa bzhin no/ /rigs kyi bu/ gzhan
320a7(mdo sde): yang | byang chub sems dpa' sems dpa' chen po gang nam 'tsho'i bar du brdzun du smra ba yongs su spangs na sems can thams cad kyis rtag tu bkur ba dang / tshig btsugs
320b1(mdo sde): pa tshad mar 'gyur ba dang / tshig kun nyan cing gus pa dang / dogs pa mi skye bar 'gyur te/ de'i dbang gis dge ba'i rtsa ba yongs su rdzogs par 'gyur ro/ /thog ma med pa'i mtha' nas
320b2(mdo sde): rgyud lngar 'khor bar 'khor ba'i rgya mtshor 'bying ba'ang brdzun du smra ba'i dbang gis lus dang / ngag dang / yid kyis sdig pa mi dge ba'i las bdag kyang byed la/ gzhan yang byed
320b3(mdo sde): du 'dzud cing mthong ba dang / thos pa'i rjes su yi rang ba las byung ba'i nyon mongs pa'i sgrib pa dang / sems can gyi sgrib pa dang / chos kyi sgrib pa dang / tshig btsugs pa las sgrib pas
320b4(mdo sde): bsgribs par 'gyur ro/ /'di ltar brdzun du smra ba yongs su spangs pa'i 'khor los lhag ma ma lus par yongs su bcom pas rnam par smin pa'i 'bras bu mi len par 'gyur ro/ /
320b5(mdo sde): lus 'di nyid la lha dang / mi la sogs pa kun dga' zhing yid du 'ong ba dang / dogs pa mi skye ba dang / lus dang / sems rab tu bde ba dang / tshig tu smra ba thams cad la gzhan yid ches
320b6(mdo sde): shing nyan par 'gyur ro/ /'chi 'pho ba'i dus byed pa na'ang lus dang / sems sdug bsngal gyis mi gdung zhing yid du 'ong ba'i bu dang / chung ma dang / 'khor thams cad kyi yongs su
320b7(mdo sde): bskor bas 'chi 'pho ba'i dus byed kyi/ shin tu 'jigs pa'i gshin rje'i pho nya ni mthong bar mi 'gyur ro/ /gzhan yang / yid du 'ong ba'i dge ba'i bshes gnyen chos kyis dul ba
321a1(mdo sde): tshul khrims dang / yon tan du ldan pa bsod nams kyi zhing yang dag pa dang phrad de/ lus dang / sems rab tu dga' ba dang / de la bkur sti dang bcas
321a2(mdo sde): pas shin tu dad pa skye bar 'gyur ro/ /tshe 'phos nas kyang phyir mi'i lus su skye zhing dbang po yongs su rdzogs pa yan lag dang ldan pa dang / gang nas gang du skyes par tshig
321a3(mdo sde): btsugs pa dang / byad gzugs bzang ba dang / yid gzhungs pa dang / rab tu bde zhing skyid pa dang / yid du 'ong ba'i dge ba'i bshes gnyen chos kyis dul ba tshul khrims
321a4(mdo sde): dang | yon tan du ldan pa bsod nams kyi zhing yang dag pa dang phrad de/ de'i rjes su slob pa dang / brdzun du smra ba yongs su spangs pa dang / sdig pa mi dge ba'i chos thams cad
321a5(mdo sde): yongs su gcod pa/ dge ba'i chos khyad par can thams cad rdzogs pa dang / theg pa chen po'i chos kyi rnam grangs thams cad 'tshol ba dang / byang chub sems dpa'i smon
321a6(mdo sde): lam dang / spyod pa thams cad la rim gyis gzhol ba dang / shin tu yangs pa'i ye shes kyi rgya mtsho la 'jug pa nas bla na med pa'i byang chub 'thob pa'i bar du 'gyur ro/ /sangs
321a7(mdo sde): rgyas kyi zhing thams cad bden par smra ba/ sgyu dang bral ba/ lha'i bsung gis yongs su brgyan pa dang / slu ba med cing sems kyi spyod pa drang ba dang / yang dag pa'i sbyad pa rnam
321b1(mdo sde): par dkar pa'i chos 'ba' zhig la spyod pa/ lha'i gos bsung can gyon pa/ rin po che'i rgyan gyis bkod pa'i sems can dag zhing der skye bar 'gyur ro/ /de bzhin gshegs
321b2(mdo sde): pa'i tshe'i tshad kyang dpag tu med de/ sems can dag cis 'dul ba bzhin du chos ston to/ /yongs su mya ngan las 'das nas kyang dam pa'i chos yun ring du gnas shing sems can
321b3(mdo sde): tshad med pa la phan pa dang / bde ba'i don byed par 'gyur ro/ /rigs kyi bu/ 'di ni byang chub sems dpa' sems dpa' chen po'i brdzun du smra ba yongs su spangs pa'i 'khor lo bzhi
321b4(mdo sde): pa'o| |byang chub sems dpa' sems dpa' chen pos 'khor lo 'di dang ldan na nyan thos kyi theg pa la 'khrul pa med par 'gyur/ nyan thos kyi theg pa'i gang zag la 'khrul
321b5(mdo sde): pa med par 'gyur ro/ /rang sangs rgyas kyi theg pa la 'khrul pa med par 'gyur/ rang sangs rgyas kyi theg pa'i gang zag la 'khrul pa med par 'gyur ro/ /theg pa chen po la 'khrul
321b6(mdo sde): pa med par 'gyur/ theg pa chen po'i gang zag la 'khrul pa med par 'gyur ro/ /dkon mchog gsum gyi gdung yongs su 'phel ba dang / de bzhin gshegs pa'i bstan pa la rab tu
321b7(mdo sde): byang ba'i nye gnas chos kyi snod dam/ chos kyi snod ma yin pa'ang rung / chung du na chos gos kyi tshal bu gyon cing skra dang / kha spu bregs pa la 'khrul pa med par 'gyur/ theg pa chen
322a1(mdo sde): po'i chos la gong nas gong du 'phar zhing phyir mi ldog par 'gyur ba dang / rno ba'i shes rab dang / bsod nams kyi khyad par rtag tu 'phel zhing
322a2(mdo sde): sgye ba dang / ting nge 'dzin dang / gzungs dang / bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing
322a3(mdo sde): de'i rjes su 'gro ba dang / rtag tu sangs rgyas mthong ba dang mi 'bral ba dang / byang chub sems dpa' dang / nyan thos kyi nye gnas mthong ba dang mi 'bral ba dang / chos thos
322a4(mdo sde): pa dang mi 'bral ba dang / dge 'dun la mchod pa dang / bsnyen bkur byed pa dang mi 'bral zhing dge ba'i rtsa ba thams cad shin tu tshol ba la brtson pas sems mi ngoms pa
322a5(mdo sde): dang | byang chub kyi spyod pa dang / smon lam rnam pa sna tshogs kyis sems mi ngoms par 'gyur te/ 'bras bu gzhan 'thob pa'ang ji ltar bshad pa bzhin no/ /rigs kyi bu /
322a6(mdo sde): gzhan yang / byang chub sems dpa' sems dpa' chen po gang nam 'tsho'i bar du phra ma yongs su spangs na sems can thams cad kyis rtag tu bkur zhing bla mar byed pa dang /
322a7(mdo sde): tshig tu smra ba thams cad gzhan gyis mnyan pa dang / 'dun pa dang / dog pa mi skye bar 'gyur te/ de'i dbang gis dge ba'i rtsa ba yongs su rdzogs par 'gyur ro/ /thog ma med ba'i
322b1(mdo sde): mtha' nas rgyud lngar 'khor bar 'khor ba'i rgya mtshor 'bying ba'am/ phra ma byas pa'i dbang gis lus dang / ngag dang / yid kyi mi dge ba'i las bdag kyang byed la/ gzhan yang
322b2(mdo sde): byed du 'dzud cing mthong ba dang / thos pa'i rjes su yi rang ba las byung ba nyon mongs pa'i sgrib pa dang / sems can gyi sgrib pa dang / chos kyi sgrib pa dang / 'dum pa la sgrib pas
322b3(mdo sde): bsgribs par gyur to/ /'di ltar phra ma'i tshig yongs su spangs pa'i 'khor los lhag ma ma lus par yongs su bcom pas rnam par smin pa'i 'bras bu mi len par byed do/ /
322b4(mdo sde): lus 'di nyid la'ang lha dang / mi la sogs pa kun dga' zhing yid du 'ong ba dang / dogs pa mi skye ba dang / lus dang / sems rab tu bde ba dang / tshig tu smra ba thams cad la nyan
322b5(mdo sde): cing 'dum par 'gyur ro/ /'chi 'pho ba'i dus byed pa na'ang lus dang / sems la sdug bsngal gyis mi gdung zhing yid du 'ong ba'i dbu dang / chud ma dang / 'khor thams cad
322b6(mdo sde): kyis yongs su bskor bas 'chi 'pho ba'i dus byed par 'gyur gyi/ shin tu 'jigs pa'i gshin rje'i pho nya mthong bar mi 'gyur ro/ /yid du 'ong bar dge ba'i bshes gnyen
322b7(mdo sde): chos kyis dul ba tshul khrims dang / yon tan du ldan pa bsod nams kyi zhing yang dag pa dang phrad de/ lus dang / sems rab tu dga' ba dang / bkur sti dang bcas pas shin tu
323a1(mdo sde): dad pa skye bar 'gyur/ tshe 'phos nas kyang phyir mi'i nang du skye ste/ dbang po yongs su rdzogs shing yan lag dang ldan pa dang / gang nas gang
323a2(mdo sde): du skyes par smra ba'i tshig 'jam zhing 'dum pa dang / byad gzugs bzang ba dang / yid gzhungs pa dang / rab tu bde zhing skyid ba dang / phyir yang yid du 'ong ba'i dge ba'i bshes
323a3(mdo sde): gnyen chos kyis dul ba tshul khrims dang yon tan du ldan pa dang / bsod nams kyi zhing yang dag pa dang phrad te/ de'i rjes su slob pa dang / phra ma'i tshig dang yongs su bral
323a4(mdo sde): bas sdig pa mi dge ba'i chos thams cad yongs su gcod pa dang / dge ba'i chos khyad par can thams cad yongs su rdzogs pa dang / theg pa chen po'i chos kyi rnam grangs
323a5(mdo sde): thams cad tshol ba dang / byang chub sems dpa'i smon lam dang / spyod pa thams cad la rim gyis gzhol zhing ye shes kyi rgya mtsho la 'jug pa nas bla na med pa'i byang chub
323a6(mdo sde): thob pa'i bar du 'gyur ro/ /sangs rgyas kyi zhing shin tu brtan pa sra ba mi shigs pa dang / lha rdzas bzang pos yongs su brgyan par 'gyur ba dang / mthun pa dang / mi rtsod
323a7(mdo sde): pa shin tu dul zhing 'dum pa dge ba'i chos tshol ba'i sems can dag zhing der skye bar 'gyur ro / rtag tu 'dum zhing gus pas dam pa'i chos nyan pa dang / de bzhin gshegs
323b1(mdo sde): ba'i tshe'i tshad kyang dpag tu med de/ sems can dag ci dang / cis 'dul ba la bzhin du dam pa'i chos ston to/ /yongs su mya ngan las 'das nas kyang dam pa'i chos yun ring du gnas
323b2(mdo sde): shing sems can tshad med pa la phan pa dang / bde ba'i don byed par 'gyur ro/ /rigs kyi bu/ 'di ni byang chub sems dpa' sems dpa' chen pos phra ma yongs su spangs pa'i
323b3(mdo sde): 'khor lo lnga pa'o/ /byang chub sems dpa' sems dpa' chen po 'khor lo 'di dang ldan na nyan thos kyi theg pa la 'khrul pa med par 'gyur/ /nyan thos kyi theg pa'i gang zag
323b4(mdo sde): la 'khrul pa med par 'gyur ro/ /rang sangs rgyas kyi theg pa la 'khrul pa med par 'gyur/ rang sangs rgyas kyi theg pa'i gang zag la 'khrul pa med par 'gyur ro/ /theg pa
323b5(mdo sde): chen po la 'khrul pa med par 'gyur/ theg pa chen po'i gang zag la 'khrul pa med par 'gyur ro/ /dkon mchog gsum gyi gdung yongs su 'phel ba dang / de bzhin gshegs
323b6(mdo sde): pa'i bstan pa la rab tu byung ba'i nye gnas chos kyi snod dam/ chos kyi snod ma yin pa'ang rung / chung ngu na chos gos kyi tshal ba gyon zhing skra dang / kha spu bregs pa la 'khrul ba med/
323b7(mdo sde): par 'gyur/ theg pa chen po'i chos la gong nas gong du 'phar zhing phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phal ba dang / ting
324a1(mdo sde): de 'dzin dang / gzungs dang / bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen
324a2(mdo sde): dang phrad cing de'i rjes su 'gro ba dang / rtag tu sangs rgyas mthong ba dang mi 'bral zhing byang chub sems dpa' dang / nyan thos kyi nye gnas mthong ba dang mi 'bral ba dang / chos thos
324a3(mdo sde): pa dang mi 'bral ba dang / dge 'dun la mchod pa dang / bsnyen bkur byed pa dang mi 'bral ba dang / dge ba'i rtsa ba thams cad tshol ba la brtson pas sems mi ngoms pa dang /
324a4(mdo sde): byang chub kyi spyod pa dang / smon lam rnam pa sna tshogs kyis sems mi ngom par 'gyur te/ 'bras bu gzhan thob pa'ang ji skad bshad pa bzhin no/ /rigs kyi bu/ gzhan
324a5(mdo sde): yang / byang chub sems dpa' sems dpa' chen po gang nam 'tsho'i bar du zhe gcod pa'i tshig thams cad yongs su spangs na sems can thams cad kyis bkur zhing bla mar
324a6(mdo sde): byed pa dang / tshig tu smra ba kun la pha rol po kun dga' zhing nyan pas dogs pa med par 'gyur te/ de'i dbang gis dge ba'i rtsa ba thams cad yongs su rdzogs par 'gyur
324a7(mdo sde): ro| |thog ma med pa'i mtha' nas rgyud lngar 'khor bar 'khor ba'i rgya mtshor 'bying ba'ang zhe gcod pa'i tshig gi dbang gis lus dang / ngag dang / yid mi dge ba'i las
324b1(mdo sde): bdag kyang byed la/ gzhan yang byed du 'dzud cing mthong ba dang / thos pa'i rjes su yi rang ba las byung ba nyon mongs pa'i sgrib pa dang / sems can gyi sgrib pa dang / chos kyi sgrib
324b2(mdo sde): pa dang / shin tu dul ba la sgrib pas bsgribs par gyur to/ /'di ltar zhe gcod pa'i tshig yongs su spangs pa'i 'khor los lhag ma ma lus par yongs su bcom pa'i dbang gis
324b3(mdo sde): rnam par smin pa'i 'bras bu yongs su mi len te/ lus 'di nyid la'ang lha dang / mi la sogs pa kun dga' bas dogs pa mi skye ba dang / lus dang / sems rab tu bde ba dang /
324b4(mdo sde): tshig tu smra ba thams cad pha rol gyi yid du 'ong ba dang / snyan par 'gyur ro/ /nam 'chi 'pho ba'i dus byed pa na'ang lus dang / sems la sdug bsngal gyis mi gdung zhing nyon mi mongs
324b5(mdo sde): pa dang / yid du 'ong ba'i bu dang / chung ma dang / 'khor thams cad kyis yongs su bskor bas 'chi 'phos ba'i dus byed par 'gyur gyi/ shin tu 'jigs pa'i gshin rje'i pho nya mthong
324b6(mdo sde): bar mi 'gyur ro/ /yid du 'ong ba'i dge ba'i bshes gnyen chos kyis dul ba/ tshul khrims dang yon tan du ldan pa/ bsod nams kyi zhing yang dag pa dang phra dang / lus dang / sems
324b7(mdo sde): rab tu dga' ba dang / de la bkur sti dang bcas pas shin tu dad pa skye bar 'gyur ro/ /tshe 'phos nas kyang phyir mi'i nang du skyes na'ang dbang po yongs su rdzogs shing yan
325a1(mdo sde): lag dang ldan pa dang / gang nas gang du skyes par tshig 'jam por smra ba dang / byad gzugs bzang ba dang / yid gzhungs pa dang / rab tu bde zhing
325a2(mdo sde): skyid pa dang / phyir yang yid du 'ong ba'i dge ba'i bshes gnyen chos kyis dul ba/ tshul khrims dang / yon tan du ldan pa/ bsod nams kyi zhing yang dag pa dang phrad de /
325a3(mdo sde): de'i rjes su slob pa dang / zhe gcod pa'i tshig yongs su spong ba dang / sdig pa mi dge ba'i chos thams cad yongs su gcod pa dang / dge ba'i chos khyad par can thams
325a4(mdo sde): cad yongs su rdzogs pa dang / theg pa chen po'i chos kyi rnam grangs thams cad tshol ba dang / byang chub sems dpa'i smon lam dang / spyod pa thams cad rim gyis gzhol
325a5(mdo sde): zhing shin tu yangs pa'i ye shes kyi rgya mtsho la 'jug pa nas bla na med pa'i byang chub kyi bar du 'thob pa dang / sangs rgyas kyi zhing na yid du mi 'ong ba'i sgra thams cad dang
325a6(mdo sde): bral te/ yid du 'ong ba'i sgra dbyangs snyan pa rnam pa sna tshogs dang / chos kyi sgras zhing de yongs su gang ba dang / dran pa dang / blo gros su ldan pa/ tshangs pa'i dbyangs
325a7(mdo sde): can| shin tu dul ba'i sems can dag zhing der skye ba dang / rtag tu tshig 'jam pos gcig la gcig skul bar byed do/ /de bzhin gshegs pa'i tshe tshad kyang dpag tu
325b1(mdo sde): med de/ sems can dag cis 'dul ba bzhin du chos ston pa dang / yongs su mya ngan las 'das nas kyang dam pa'i chos yun ring du gnas shing sems can tshad med pa la phan
325b2(mdo sde): pa dang / bde ba'i don byed par 'gyur ro/ /rigs kyi bu/ 'di ni byang chub sems dpa' sems dpa' chen po zhe gcod pa'i tshig yongs su spong ba'i 'khor lo drug pa'o/ /byang
325b3(mdo sde): chub sems dpa' sems dpa' chen po 'khor lo 'di dang ldan pas nyan thos kyi theg pa la 'khrul pa med par 'gyur/ nyan thos kyi theg pa'i gang zag la 'khrul pa med par
325b4(mdo sde): 'gyur/ rang sangs rgyas kyi theg pa la 'khrul pa med par 'gyur/ rang sangs rgyas kyi theg pa'i gang zag la 'khrul pa med par 'gyur ro/ /theg pa chen po la 'khrul pa med
325b5(mdo sde): par 'gyur/ theg pa chen po'i gang zag la 'khrul pa med par 'gyur ro/ /dkon mchog gsum gyi gdung yongs su 'phel ba dang / de bzhin gshegs pa'i bstan pa la rab
325b6(mdo sde): tu byung ba'i nye gnas chos kyi snod dam/ chos kyi snod ma yin pa'ang rung / chung du na chos gos kyi tshal bu gyon cing skra dang / kha spu bregs pa la 'khrul pa med par 'gyur/ theg
325b7(mdo sde): pa chen po'i chos la gong nas gong du 'phar zhing phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phel ba dang / ting nge 'dzin dang / gzungs
326a1(mdo sde): dang | bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing rjes su 'gro
326a2(mdo sde): bar 'gyur ba dang / rtag du sangs rgyas thams cad mthong ba dang mi 'bral zhing byang chub sems dpa' dang / nyan thos kyi theg nye gnas mthong ba dang mi 'bral ba dang / chos thos
326a3(mdo sde): pa dang mi 'bral ba dang / dge 'dun la mchod pa dang / bsnyen bkur byed pa dang mi 'bral ba dang / dge ba'i rtsa ba thams cad tshol ba la brtson pas sems mi ngoms pa
326a4(mdo sde): dang | byang chub kyi spyod pa dang / smon lam rnam pa sna tshogs kyis sems mi ngoms par 'gyur te/ 'bras bu gzhan dag thob pa yang ji skad bshad pa bzhin no/ /rigs kyi
326a5(mdo sde): bu| gzhan yang / byang chub sems dpa' sems dpa' chen po gang nas 'tsho'i bar du tshig kyal pa yongs su spangs pas sems can thams cad kyis bkur zhing bla mar byed
326a6(mdo sde): pa dang / tshig tu smra ba thams cad don du 'gyur zhing tshig thos pa rnams nyan cing gus pas dogs pa med par 'gyur ro/ /de'i dbang gis dge ba'i rtsa ba thams cad yongs
326a7(mdo sde): su rdzogs par 'gyur ro/ /thog ma med pa'i mtha' nas rgyud lngar 'khor bar 'khor ba'i rgya mtshor bying ba'ang tshig kyal pa smra ba'i dbang gis lus dang / ngag dang / yid
326b1(mdo sde): mi dge ba'i las bdag kyang byed la/ gzhan yang byed du 'dzud cing mthong ba dang / thos pa'i rjes su yi rang ba las byung ba'i nyon mongs pa'i sgrib pa dang / sems can gyi sgrib pa dang /
326b2(mdo sde): chos kyi sgrib pa dang / don du smra ba la sgrib pas bsgribs par gyur to/ /'di ltar tshig kyal pa yongs su spangs pa'i 'khor los lhag ma ma lus par yongs su bcom pas rnam
326b3(mdo sde): par smin pa'i 'bras bu mi len par byed do/ /lus 'di nyid la lha dang / mi la sogs pa kun dga' zhing yid du 'ong bas dogs pa med par 'gyur ba dang / lus dang / sems rab tu bde
326b4(mdo sde): ba dang / tshig tu smra ba thams cad don du 'gyur ba dang / 'chi 'pho ba'i dus byed pa na'ang lus dang / sems la sdug bsngal gyis mi gdung zhing yid du 'ong ba'i bu dang / chung ba
326b5(mdo sde): dang | 'khor gyis yongs su bskor bas 'chi 'pho ba'i dus byed par 'gyur gyi/ shin tu 'jigs pa'i gshin rje'i pho nya mthong bar mi 'gyur ro/ /yid du 'ong ba'i dge ba'i
326b6(mdo sde): bshes gnyen chos kyis dul ba/ tshul khrims dang yon tan du ldan pa/ bsod nams kyi zhing yang dag pa dang phrad de/ lus dang / sems rab tu dga' ba dang / de la bkur
326b7(mdo sde): sti dang bcas shing shin tu dad pa skye bar 'gyur ro/ /tshe 'phos nas kyang phyir mi'i nang du skye zhing dbang po yongs su rdzogs pa yan lag dang ldan pa dang / gang nas gang du
327a1(mdo sde): skyes par phan pa dang / don du 'gyur ba'i tshig smra ba dang / byad gzugs bzang ba dang / yid gzhungs pa dang / rab tu bde zhing skyid pa dang /
327a2(mdo sde): phyir yang yid du 'ong ba'i dge ba'i bshes gnyen chos kyis dul ba/ tshul khrims dang yon tan du ldan pa/ bsod nams kyi zhing yang dag pa dang phrad de/ de'i rjes su slob
327a3(mdo sde): pa dang / tshigs kyal par smra ba yongs su spong ba dang / sdig pa mi dge ba'i chos thams cad yongs su gcod pa dang / dge ba'i chos khyad par can thams cad yongs su rdzogs
327a4(mdo sde): pa dang / theg pa chen po'i chos kyi rnam grangs thams cad tshol ba dang / byang chub sems dpa'i smon lam dang / spyod pa thams cad la rim gyis gzhol zhing shin tu yangs
327a5(mdo sde): pa'i ye shes kyi rgya mtsho la 'jug pa nas bla na med pa'i byang chub 'thob pa'i bar du 'gyur ro/ /sangs rgyas kyi zhing don med pa'i tshig thams cad dang bral te byang chub
327a6(mdo sde): sems dpa'i sde snod du gtogs pa'i chos chen po'i sgra mchog dam pa rnam pa mang pos zhing de yongs su khyab pa dang / dpag tu med pa'i smon lam dang / ye shes dam pa
327a7(mdo sde): phun sum tshogs pas chos kyi don rnam pa sna tshogs 'chad pa la mkhas pa'i sems can de lta bu dag zhing der skye bar 'gyur ro/ /de bzhin gshegs pa'i tshe'i tshad kyang
327b1(mdo sde): dpag tu med de/ sems can dag cis 'dul ba bzhin du dam pa'i chos ston to/ /yongs su mya ngan las 'das nas kyang dam pa'i chos yun ring du gnas shing sems can tshad med
327b2(mdo sde): pa la phan pa dang / bde ba'i don byed par 'gyur ro/ /rigs kyi bu/ 'di ni byang chub sems dpa' sems dpa' chen po tshig kyal pa yongs su spangs pa'i 'khor lo bdun pa'o/ /
327b3(mdo sde): byang chub sems dpa' sems dpa' chen po 'khor lo 'di dang ldan pas nyan thos kyi theg pa la 'khrul pa med par 'gyur/ nyan thos kyi theg pa'i gang zag 'khrul pa med
327b4(mdo sde): par 'gyur ro/ /rang sangs rgyas kyi theg pa la 'khrul pa med par 'gyur ro/ /rang sangs rgyas kyi theg pa'i gang zag la 'khrul pa med par 'gyur ro/ /theg pa chen po la 'khrul
327b5(mdo sde): pa med par 'gyur/ theg pa chen po'i gang zag la 'khrul pa med par 'gyur ro/ /dkon mchog gsum gyi gdung yongs su 'phel ba dang / de bzhin gshegs pa'i bstan pa
327b6(mdo sde): la rab tu byung ba'i nye gnas nas chos kyi snod dam/ chos kyi snod ma yin pa'ang rung / chung ngu na chos gos kyi tshal bu gyon cing skra dang / kha spu bregs pa la 'khrul pa med par 'gyur/ theg
327b7(mdo sde): pa chen po'i chos la gong nas gong du 'phar zhing phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phel ba dang / ting nge 'dzin dang / gzung
328a1(mdo sde): dang | bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing de'i rjes
328a2(mdo sde): su 'gro ba dang / rtag tu sangs rgyas thams cad mthong ba dang mi 'bral zhing byang chub sems dpa' dang / nyan thos kyi nye gnas mthong ba dang mi 'bral ba dang / chos thos pa
328a3(mdo sde): dang mi 'bral ba dang / dge 'dun la mchod pa dang / bsnyen bkur byed pa dang mi 'bral ba dang / dge ba'i rtsa ba thams cad tshol ba la brtson pas sems mi ngoms pa dang /
328a4(mdo sde): byang chub kyi spyod pa dang / slon lam rnam pa sna tshogs kyis sems mi ngoms par 'gyur te/ 'bras bu gzhan thob pa'ang ji skad bshad pa bzhin no/ /rigs kyi bu/ gzhan
328a5(mdo sde): y ang | byang chub sems dpa' sems dpa' chen po gang nam 'tsho'i bar du chags sems yongs su spangs na sems can thams cad kyis bkur zhing btsun par byed pa
328a6(mdo sde): dang | sems rnam par dag cing rnyog pa dang bral te/ de'i dbang gis dge ba'i rtsa ba thams cad yongs su rdzogs par 'gyur ro/ /thog ma med pa'i mtha' nas rgyud lngar
328a7(mdo sde): 'khor bar 'khor ba'i rgya mtshor 'bying ba'ang chags sems kyi dbang gis lus dang / ngag dang / yid sdig pa mi dge ba'i las bdag kyang byed la/ gzhan yang / byed
328b1(mdo sde): du 'dzud cing mthong ba dang / thos pa'i rjes su yi rang ba las byung ba nyon mongs pa'i sgrib pa dang / sems can gyi sgrib pa dang / chos kyi sgrib pa dang / 'dod sems med pa la
328b2(mdo sde): sgrib pas bsgribs par 'gyur ro/ /'dod sems yongs su spong ba'i 'khor los lhag ma ma lus par yongs su bcom pas rnam par smin pa'i 'bras bu yongs su mi len te/
328b3(mdo sde): lus 'di nyid la'ang lha dang / mi la sogs pa kun dga' zhing yid du 'ong ba dang / dogs pa med par 'gyur ba dang / lus dang / sems rab tu bde ba dang / sems rnam par dag
328b4(mdo sde): cing rnyog pa dang bral bar 'gyur ro/ /'chi 'pho ba'i dus byed pa na'ang lus dang / sems la sdug bsngal gyis mi gdung ba dang / yid du 'ong ba'i bu dang / chung ma dang / 'khor
328b5(mdo sde): gyis yongs su bskor bas 'chi 'pho ba'i dus byed par 'gyur gyi/ shin tu 'jigs pa'i gshin rje'i pho nya mthong bar mi 'gyur ro/ /yid du 'ong ba'i dge ba'i bshes gnyen chos
328b6(mdo sde): kyis dul ba/ tshul khrims dang / yon tan du ldan pa/ bsod nams kyi zhing yang dag pa dang phrad de/ lus dang / sems rab tu dga' ba dang / de la bkur sti dang bcas pas shin
328b7(mdo sde): tu dad pa skye bar 'gyur ro/ /tshe 'phos nas kyang phyir mi'i nang du skye zhing dbang po yongs su rdzogs pa/ yan lag dang ldan pa/ gang nas gang du skyes par sems rnam par dag
329a1(mdo sde): cing rnyog pa med pa dang / byad gzugs bzang ba dang / yid gzhungs pa dang / rab tu bde zhing skyid pa dang / phyir yang yid du 'ong ba'i dge ba'i
329a2(mdo sde): bshes gnyen chos kyis dul ba/ tshul khrims dang / yon tan du ldan pa/ bsod nams kyi zhing yang dag pa dang phrad de/ de'i rjes su slob pa dang / chags sems yongs
329a3(mdo sde): su spong ba dang / mi dge ba'i chos yongs su gcad pa dang / dge ba'i chos khyad par can thams cad yongs su rdzogs pa dang / theg pa chen po'i chos kyi rnam grangs thams
329a4(mdo sde): cad tshol ba dang / byang chub sems dpa'i smon lam dang / spyod pa thams cad la rim gyis gzhol zhing shin tu yangs pa'i ye shes kyi rgya mtsho la 'jug pa nas bla na med pa'i
329a5(mdo sde): byang chub 'thob pa'i bar du 'gyur ro/ /sangs rgyas kyi zhing lag mthil bzhin du mnyam la rin po che rnam pa mang pos yongs su gang ba dang / rin po che'i shing rnam pa sna
329a6(mdo sde): tshogs dkrigs pa dang / rin po che'i gos dang / rin po che'i rgyan gyi yo byad dang / rin po che'i rgyal mtshan dang / ba dan dang / gdugs dang / gser dang / dngul dang /
329a7(mdo sde): mu tig gi dra ba dang / shing la sogs pas yongs su gang ba dang / shin tu yid du 'ong zhing blta na sdug pa/ nga rgyal yongs su spangs pa/ byad gzugs shin tu mdzes pa
329b1(mdo sde): dang | dbang po ma nyams pa/ sems mnyam pa'i sems can dag zhing der skye bar 'gyur te/ chags sems med pa'i yon tan phun sum tshogs pas brgyan par 'gyur ro/ /de
329b2(mdo sde): bzhin gshegs pa'i tshe'i tshad kyang dpag tu med de/ sems can dag cis 'dul ba bzhin du dam pa'i chos ston to/ /yongs su mya ngan las 'das nas kyang dam pa'i chos yun
329b3(mdo sde): ring du gnas shing sems can tshad med pa la phan pa dang / bde ba'i don byed par 'gyur ro/ /rigs kyi bu/ 'di ni byang chub sems dpa' sems dpa' chen po chags sems yongs
329b4(mdo sde): su spangs pa'i 'khor lo brgyad pa'o/ /byang chub sems dpa' sems dpa' chen po 'khor lo 'di dang ldan na nyan thos kyi theg pa la 'khrul ba med par 'gyur/ nyan thos kyi
329b5(mdo sde): theg pa'i gang zag la 'khrul ba med par 'gyur ro/ /rang sangs rgyas kyi theg pa la 'khrul ba med par 'gyur/ rang sangs rgyas kyi theg pa'i gang zag la 'khrul ba med par 'gyur
329b6(mdo sde): ro| |theg pa chen po la 'khrul ba med par 'gyur/ theg pa chen po'i gang zag la 'khrul ba med par 'gyur ro/ /dkon mchog gsum gyi gdung yongs su 'phel ba dang / de bzhin
329b7(mdo sde): gshegs pa'i bstan pa la rab tu byung ba'i nye gnas chos kyi snod dam/ chos kyi snod ma yin pa'ang rung / chung du na chos gos kyi tshal bu gyon cing skra dang / kha spu bregs pa la 'khrul
330a1(mdo sde): pa med par 'gyur ro/ /theg pa chen po'i chos la gong nas gong du 'phar zhing phyir mi ldog pa dang / rno ba'i shes rab dang / bsod nams kyi khyad
330a2(mdo sde): bar rtag tu skye zhing 'phel ba dang / ting nge 'dzin dang / gzungs dang / bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes
330a3(mdo sde): gnyen dang phrad cing de'i rjes su mthun par 'gyur ba dang / rtag tu sangs rgyas thams cad mthong ba dang mi 'bral zhing / byang chub sems dpa' dang / nyan thos kyi nye gnas
330a4(mdo sde): mthong ba dang mi 'bral ba dang / chos thos pa dang mi 'bral ba dang / dge 'dun la mchod pa dang / bsnyen bkur byed pa dang mi 'bral ba dang / dge ba'i rtsa ba thams cad
330a5(mdo sde): tshol ba la brtson pas sems mi ngoms pa dang / byang chub kyi spyod pa dang / smon lam rnam pa sna tshogs kyis sems mi ngoms par 'gyur te/ 'bras bu gzhan dag thob pa'ang
330a6(mdo sde): ji skad bshad pa bzhin no/ / //bam po dgu pa/ rigs kyi bu/ gzhan yang / byang chub sems dpa' sems dpa' chen po gang nam 'tsho'i bar du gnod
330a7(mdo sde): sems yongs su spangs na/ sems can thams cad kyis bkur zhing bla mar byed pa dang / sems rnam par dag pa dang / dri ma dang bral bar 'gyur te/ de'i dbang gis
330b1(mdo sde): dge ba'i rtsa ba thams cad yongs su rdzogs par 'gyur ro/ /thog ma med pa'i mtha' nas rgyud lngar 'khor bar 'khor ba'i rgya mtshor 'bying ba'ang gnod sems kyi dbang gis
330b2(mdo sde): lus dang / ngag dang / yid sdig pa mi dge ba'i las bdag kyang byed la/ gzhan yang byed du 'dzud cing mthong ba dang / thos pa'i rjes su yi rang ba las byung ba nyon mongs pa'i
330b3(mdo sde): sgrib pa dang / sems can gyi sgrib pa dang / chos kyi sgrib pa dang / gnod sems byed pa la sgrib pas bsgribs par gyur to/ /'di ltar gnod sems yongs su spangs pa'i 'khor
330b4(mdo sde): los lhag ma ma lus par yongs su bcom pas rnam par smin pa'i 'bras bu yongs su mi len te/ lus 'di nyid la'ang lha dang / mi la sogs pa kun dga' zhing yid du 'ong ba
330b5(mdo sde): dang | dogs par mi 'gyur ba dang / sems rnam par dag pa dang / dri ma dang bral bar 'gyur ro/ /'chi 'pho ba'i dus byed pa na'ang lus dang / sems la sdug bsngal gyis
330b6(mdo sde): mi gdung zhing yid du 'ong ba'i bu dang / chung ma dang / 'khor thams cad kyis yongs su bskor bas 'chi 'pho ba'i dus byed par 'gyur gyi/ shin tu 'jigs pa'i gshin rje'i
330b7(mdo sde): pho nya mthong bar mi 'gyur ro/ /yid du 'ong ba'i bshes gnyen chos kyis dul ba/ tshul khrims dang / yon tan du ldan pa/ bsod nams kyi zhing yang dag pa dang phrad de/ lus dang /
331a1(mdo sde): sems rab tu dga' ba dang / de la bkur sti dang bcas pas shin tu dad pa skye bar 'gyur ro/ /tshe 'phos nas kyang phyir mi'i nang du skye zhing dbang
331a2(mdo sde): po yongs su rdzogs pa dang / yan lag dang ldan pa dang / gang nas gang du skyes par sems rnam par dag cing dri ma dang bral ba dang / byad gzugs bzang ba dang / yid
331a3(mdo sde): gzhungs pa dang / rab tu bde zhing skyid pa dang / phyir yang yid du 'ong ba'i dge ba'i bshes gnyen chos kyis dul ba/ tshul khrims dang / yon tan du ldan pa/ bsod nams
331a4(mdo sde): kyi zhing yang dag pa dang phrad de/ de'i rjes su mthun par slob pa dang / gnod sems yongs su spong ba dang / sdig pa mi dge ba'i chos thams cad yongs su gcod pa
331a5(mdo sde): dang | dge ba'i chos khyad par can thams cad yongs su rdzogs pa dang / theg pa chen po'i chos kyi rnam grangs thams cad tshol ba dang / byang chub sems dpa'i smon
331a6(mdo sde): lam dang / spyod pa thams cad rim gyis gzhol zhing shin tu yangs pa'i ye shes kyi rgya mtsho la 'jug pa nas bla na med pa'i byang chub 'thob pa'i bar du 'gyur ro/ /sangs
331a7(mdo sde): rgyas kyi zhing rnyog pa dang / sme ba dang / sprin dang / khug rlangs dang / rdul dang / dri ma dang / mi sdug pa dang / mi mdzes pa thams cad dang bral te/ rin po che mang pos
331b1(mdo sde): shin tu brgyan pa yid du 'ong ba dang / nga rgyal dang bral ba/ gzugs mdzes shing sdug pa/ dbang po ma nyams pa/ sems rtag tu zhi ba'i sems can dag zhing der skye ste/ byams
331b2(mdo sde): pa dang / snying rje dang / yon tan phun sum tshogs pas brgyan par 'gyur ro/ /de bzhin gshegs pa'i tshe'i tshad kyang dpag tu med de/ sems can dag cis 'dul ba bzhin
331b3(mdo sde): du dam pa'i chos ston to/ /yongs su mya ngan las 'das nas kyang dam pa'i chos yun ring du gnas shing sems can tshad med pa la phan pa dang / bde ba'i don byed par 'gyur ro/ /rigs
331b4(mdo sde): kyi bu| 'di ni byang chub sems dpa' sems dpa' chen po gnod sems yongs su spangs pa'i 'khor lo dgu pa'o/ /byang chub sems dpa' sems dpa' chen po 'khor lo
331b5(mdo sde): 'di dang ldan na nyan thos kyi theg pa la 'khrul pa med par 'gyur/ nyan thos kyi theg pa'i gang zag la 'khrul ba med par 'gyur ro/ /rang sangs rgyas kyi theg pa la 'khrul
331b6(mdo sde): pa med par 'gyur/ rang sangs rgyas kyi theg pa'i gang zag la 'khrul pa med par 'gyur ro/ /theg pa chen po la 'khrul pa med par 'gyur/ theg pa chen po'i gang zag la
331b7(mdo sde): 'khrul pa med par 'gyur ro/ /dkon mchog gsum gyi gdung yongs su 'phel ba dang / de bzhin gshegs pa'i bstan pa la rab tu byung ba'i nye gnas chos kyi snod dam/
332a1(mdo sde): chos kyi snod ma yin pa'ang rung / chung ngu na chos gos kyi tshal bu gyon cing skra dang / kha spu bregs pa la 'khrul pa med par 'gyur ro/ /theg pa chen
332a2(mdo sde): po'i chos la gong nas gong du 'phar zhing phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phel ba dang / ting nge 'dzin dang / gzungs
332a3(mdo sde): dang | bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing de'i rjes su slob pa dang / rtag tu sangs
332a4(mdo sde): rgyas thams cad mthong ba dang mi 'bral zhing / byang chub sems dpa' dang / nyan thos kyi nye gnas mthong ba dang mi 'bral ba dang / chos thos pa dang mi 'bral ba dang / dge
332a5(mdo sde): 'dun la mchod pa dang / bsnyen bkur byed pa dang mi 'bral ba dang / dge ba'i rtsa ba thams cad tshol ba la brtson pas sems mi ngoms pa dang / byang chub kyi spyod pa dang /
332a6(mdo sde): smon lam rnam pa sna tshogs kyis sems mi ngoms par 'gyur te/ 'bras bu gzhan dag thob pa'ang ji skad bstan pa bzhin no/ /rigs kyi bu/ gzhan yang / byang chub sems
332a7(mdo sde): dpa' sems dpa' chen po gang nam 'tsho'i bar du log par lta ba yongs su spangs na sems can thams cad kyis bkur zhing bla mar byed pa dang / sems rnam par dag
332b1(mdo sde): cing log par rtog pa dang bral bar 'gyur te/ de'i dbang gis dge ba'i rtsa ba thams cad yongs su rdzogs par 'gyur ro/ /thog ma med pa'i mtha' nas rgyud lngar 'khor bar 'khor
332b2(mdo sde): ba'i rgya mtshor 'bying ba'ang log par ltung ba'i dbang gis lus dang / ngag dang / yid kyi sdig pa mi dge ba'i las bdag kyang byed la gzhan yang byed du 'jug cing mthong ba dang
332b3(mdo sde): thos pa'i rjes su yi rang ba las byung ba'i nyon mongs pa'i sgrib pa dang / sems can gyi sgrib pa dang / chos kyi sgrib pa dang / yang dag par lta ba la sgrib pas bsgribs par gyur
332b4(mdo sde): to| |'di ltar log par lta ba yongs su spangs pa'i 'khor los lhag ma ma lus par bcom pas rnam par smin pa'i 'bras bu yongs su mi len te/ lus 'di nyid la'ang lha
332b5(mdo sde): dang / mi la sogs pa kun dga' zhing yid du 'ong ba dang / dogs pa med par 'gyur ba dang / lus dang / sems rab tu bde ba dang / sems rnam par dag cing log par lta ba
332b6(mdo sde): dang bral bar 'gyur ro/ /'chi 'pho ba'i dus byed pa na'ang lus dang / sems la sdug bsngal gyis mi gdung zhing yid du 'ong ba'i bu dang / chung ma dang / 'khor thams cad kyis
332b7(mdo sde): yongs su bskor bas 'chi 'pho ba'i dus byed par 'gyur gyi/ shin tu 'jigs pa'i gshin rje'i pho nya mthong bar mi 'gyur ro/ /yid du 'ong ba'i dge ba'i bshes gnyen chos
333a1(mdo sde): kyis dul ba tshul khrims dang / yon tan du ldan pa/ bsod nams kyi zhing yang dag pa dang phrad de/ lus dang / sems rab tu dga' ba dang / bkur
333a2(mdo sde): sti dang bcas pas shin tu dad pa skye bar 'gyur ro/ /tshe 'phos nas kyang phyir mi'i nang du skye zhing dbang po yongs su rdzogs pa yan lag dang ldan pa dang / gang nas gang du
333a3(mdo sde): skyes par sems rnam par dag cing log par lta ba dang bral ba dang / byad gzugs bzang pa dang / yid gzhungs pa dang / rab tu bde zhing skyid pa dang / phyir yang yid
333a4(mdo sde): du 'ong ba'i dge ba'i bshes gnyen chos kyis dul ba/ tshul khrims dang yon tan du ldan pa/ bsod nams kyi zhing yang dag pa dang phrad de/ de'i rjes su mthun par slob pa
333a5(mdo sde): dang | log par lta ba'i chos yongs su spong ba dang / sdig pa mi dge ba'i chos thams cad yongs su gcod pa dang / dge ba'i chos khyad par can thams cad yongs su rdzogs
333a6(mdo sde): pa dang / theg pa chen po'i chos kyi rnam grangs thams cad tshol ba dang / byang chub sems dpa'i smon lam dang / spyod pa thams cad rim gyis gzhol zhing shin tu yangs pa'i
333a7(mdo sde): ye shes kyi rgya mtsho la 'jug pa nas bla na med pa'i byang chub 'thob pa'i bar du 'gyur ro/ /sangs rgyas kyi zhing nyan thos dang / rang sangs rgyas kyi theg pa dang bral ba dang /
333b1(mdo sde): lha'i bdud kyi 'khor thams cad dang bral ba dang / mu stegs can gyi 'khor thams cad dang bral ba dang / rin po che rnam pa sna tshogs kyis brgyan cing shin tu mdzes pa dang / yang dag par
333b2(mdo sde): lta ba dang ldan zhing ngo mtshar dang / bkra shis dang / tshul ngan pa'i lta ba sna tshogs dang / rtag par lta ba dang / chad par lta ba dang / bdag dang / bdag gir lta ba thams cad mongs
333b3(mdo sde): su spangs pa'i sems can dag zhing der skye ste/ shin tu tshe ring ba dang / theg pa chen po'i ro gcig la longs spyod par 'gyur ba dang / de bzhin gshegs pa'i tshe'i tshad kyang
333b4(mdo sde): dpag tu med de/ sems can dag cis 'dul ba bzhin du chos ston pa dang / yongs su mya ngan las 'das nas kyang dam pa'i chos yun ring du gnas shing / sems can tshad
333b5(mdo sde): med pa la phan pa dang / bde ba'i don du ro gcig pa'i chos bstan pa la rtsod pa med pas yongs su rgyas par byed cing bgegs dang / bar chad med par 'gyur ro/ /rigs kyi bu /
333b6(mdo sde): 'di ni byang chub sems dpa' sems dpa' chen po log par lta ba yongs su spangs pa'i 'khor lo bcu pa'o/ /byang chub sems dpa' sems dpa' chen po 'khor lo rnam pa
333b7(mdo sde): bcu po 'di dang ldan pas nyan thos kyi theg pa la 'khrul pa med par 'gyur/ nyan thos kyi theg pa'i gang zag la 'khrul pa med par 'gyur ro/ /rang sangs rgyas kyi theg pa
334a1(mdo sde): 'khrul pa med par 'gyur/ rang sangs rgyas kyi theg pa'i gang zag la 'khrul ba med par 'gyur ro/ /theg pa chen po la 'khrul pa med par 'gyur/
334a2(mdo sde): theg pa chen po'i gang zag la 'khrul pa med par 'gyur ro/ /dkon mchog gsum gyi gdung yongs su 'phel ba dang / de bzhin gshegs pa'i bstan pa la rab tu byung ba'i
334a3(mdo sde): nye gnas chos kyi snod dam/ chos kyi snod ma yin pa la'ang rung / chung du na chos gos kyi tshal bu gyon cing skra dang / kha spu bregs pa la 'khrul pa med par 'gyur ba dang / theg
334a4(mdo sde): pa chen po'i chos la gong nas gong du 'phar zhing phyir mi ldog pa dang / rno ba'i shes rab dang / bsod nams kyi khyad par rtag tu skye zhing 'phel ba dang / ting nge 'dzin dang /
334a5(mdo sde): gzungs dang / bzod pa dang / sa rnams thams cad la dbang du 'gyur zhing phyir mi ldog pa dang / rtag tu dge ba'i bshes gnyen dang phrad cing rjes su slob pa dang / rtag
334a6(mdo sde): tu sangs rgyas thams cad mthong ba dang mi 'bral zhing / byang chub sems dpa' dang / nyan thos nye gnas mthong ba dang mi 'bral ba dang / chos thos pa dang mi 'bral ba
334a7(mdo sde): dang | dge 'dun la mchod pa dang / bsnyen bkur byed pa dang mi 'bral ba dang / dge ba'i rtsa ba thams cad tshol ba la brtson pas sems mi ngoms pa dang / byang chub
334b1(mdo sde): kyi spyod pa dang / smon lam dang / pha rol tu phyin pa drug la sems mi ngoms par 'gyur te/ 'bras bu gzhan 'thob pa'ang ji skad bshad pa bzhin no/ /rigs kyi bu/ byang chub
334b2(mdo sde): s ems dpa' sems dpa' chen po gang 'khor lo rnam pa bcu po de dag dang ldan na myur du bla na med pa yang dag par rdzogs pa'i byang chub tu mngon par rdzogs par 'tshang rgya bar
334b3(mdo sde): 'gyur ro/ /de ci'i phyir zhe na/ snga ma 'das pa'i de bzhin gshegs pa dgra bcom pa yang dag par rdzogs pa'i sangs rgyas thams cad kyang mi dge ba bcu'i las yongs su
334b4(mdo sde): spongs nas thams cad kyis dge ba bcu'i las kyi lam gyi 'bras bu bsngags shing bstod de/ sems can thams cad la bde ba dang / phan pa'i don dang / byang chub kyi lam skye
334b5(mdo sde): zhing 'phel bar bya ba dang / sems can thams cad kyi las dang / nyon mongs pa'i sdug bsngal lhag ma ma lus par bsal bar bya ba dang / ngan song gsum bskam par bya ba dang / dkon
334b6(mdo sde): mchog gsum gyi gdung bas ba par bya ba dang / khams gsum gyi srid pa yongs su gcad par bya ba dang / phung po dang / khams dang / skye mched gcad par bya ba dang /
334b7(mdo sde): thams cad myur du 'jigs pa med pa'i mya ngan las 'da' ba'i grong khyer du gzung ba'i phyir ji skad bshad pa bzhin du mi dge ba bcu'i las kyi 'bras bu yongs su spong ngo //
335a1(mdo sde): de bas na/ rigs kyi bu/ gal te yang dag pa ji lta ba bzhin du dge ba bcu'i las kyi lam 'di ma bsgrubs par mngon par 'tshang rgya ba'am/ chung
335a2(mdo sde): du na yang dag pa ji lta ba bzhin du dge ba bcu'i las kyi lam 'ga' tsam yang mi srung bar nga ni theg pa chen po yang dag par spyod pa'o zhe'am/ nga ni bla na med pa yang dag
335a3(mdo sde): par rdzogs pa'i byang chub sgrub pa'o zhes zer na/ gang zag de ni shin tu brdzun par smra ba ste/ phyogs bcu'i sangs rgyas bcom ldan 'das kyi spyan sngar 'jig rten slu ba dang /
335a4(mdo sde): 'dzem pa dang / ngo tsha ba med pa'ang stong par smra zhing chad par lta ba/ glen pa mi shes pa slu ba can yin te/ de tshe 'phos nas ngan song du ltung bar shes par bya'o/ /rigs kyi
335a5(mdo sde): bu| gang tshig tu brjod pa tsam mam/ mnyan pa tsam gyis chog ste/ dge ba bcu'i las kyi lam bsgoms pa'am/ nan tan bya mi dgos par byang chub dang / mya ngan las 'das
335a6(mdo sde): p ar thob du zin na ni bskal pa gcig la yud tsam thang cig gis phyogs bcu'i sangs rgyas kyi zhing thams cad kyi sa'i khams kyi rdul phra mo snyed kyi sems can thams cad
335a7(mdo sde): byang chub mngon par 'tshang rgya ste/ mya ngan las 'das par 'gyur ba zhig na de ni de lta bu'i gnas med do/ /de ci'i phyir zhe na/ dge ba bcu'i las kyi lam ni theg pa chen po'i rtsa
335b1(mdo sde): ba yin te/ byang chub kyi rgyu dang / mya ngan las 'da' ba'i them skas lta bu'o/ /rigs kyi bu/ gal te sems skyed pa tsam mam/ smon lam btab pa tsam gyis chog ste/ dge ba bcu'i las
335b2(mdo sde): kyi lam goms par nan tan bya mi dgos par byang chub dang / yongs su mya ngan las 'da' bar thob tu zin na ni bskal pa gcig la yud tsam thang cig gis phyogs bcu'i sangs rgyas
335b3(mdo sde): k yi zhing thams cad sa'i khams kyi rdul phra mo snyed kyi sems can dag yang dag par rdzogs pa'i byang chub tu mngon par 'tshang rgya zhing mya ngan las 'da' bar 'gyur ba zhig na de ni de lta
335b4(mdo sde): bu'i gnas med do/ /de ci'i phyir zhe na/ dge ba bcu'i las kyi lam ni 'jig rten dang / 'jig rten las 'da' ba'i 'bras bu'i khyad par dang / yon tan gyi rgyur 'gyur ro/ /rigs
335b5(mdo sde): k yi bu| gal te dge ba bcu'i las kyi lam la nan tan du ma byas na phyogs bcu'i sangs rgyas kyi zhing thams cad kyi rdul phra mo snyed kyi bskal par bdag ni theg pa chen po pa'o zhes
335b6(mdo sde): zer te/ 'chad dam/ nyan tam/ sems bskyed dam/ smon lam btab kyang byang chub dang / mya ngan las 'da' ba 'thob par mi 'gyur la/ gzhan yang / 'khor ba'i sdug bsngal
335b7(mdo sde): las 'don mi nus so/ /rigs kyi bu/ dge ba bcu'i las kyi lam la nan tan byas pas 'jig rten na rgyal rigs dang / bram ze la sogs pa rigs chen po dang / rgyal chen ris
336a1(mdo sde): bzhi'i lha nas 'du shes med 'du shes med min skye mched steng gi bar du yod pa dang / nyan thos kyi theg pa dang / rang sangs rgyas kyi theg pa dang / bla na
336a2(mdo sde): med pa yang dag par rdzogs pa'i byang chub kyi bar du'ang yod par 'gyur te/ de dag kun kyang dge ba bcu'i las kyi lam la shin tu nan tan byed pa'i khyad par dang / bye brag
336a3(mdo sde): las gyur to/ /de bas na/ rigs kyi bu/ gang myur du bla na med pa yang dag par rdzogs pa'i byang chub thob par 'dod na dge ba bcu'i las kyi lam la nan tan gyi rgyan gyis brgyan
336a4(mdo sde): te| mi dge ba bcu'i sdom pa la mi gnas na bla na med pa yang dag par rdzogs pa'i byang chub tu mngon par 'tshang rgya'o/ /gang myur du theg pa chen po'i spyod yul du chud par 'dod
336a5(mdo sde): dam| myur du bla na med pa yang dag par rdzogs pa'i byang chub thob par 'dod dam/ myur du dge ba'i chos thams cad yongs su rdzogs par 'dod na sngar dge ba bcu'i las
336a6(mdo sde): kyi lam shin tu bsrung bar bya'o/ /de ci'i phyir zhe na/ dge ba bcu'i las kyi lam gyis ni dge ba'i chos thams cad dang / yon tan rnam par gzhag pa'i gzhi dang / 'jig rten
336a7(mdo sde): dang / 'jig rten las 'da' ba'i 'bras bu'i mchog thob par byed pa'i rgyu yin no/ /de bas na dge ba bcu'i las kyi lam la shin tu nan tan bya'o/ /de nas bcom ldan 'das
336b1(mdo sde): kyis don 'di dag gsal bar bzlas pa'i phyir tshigs su bcad de gsungs pa/ srid pa'i sdug bsngal kun gcod cing / byang chub chen po 'thob 'dod pa/ /dge bcu'i 'khor lo'i nan
336b2(mdo sde): tan la/ /le lo ma byed brtson par gyis/ /theg pa gsum gyis dam chos dang / /theg pa rnam gsum gang zag dang / /rab tu byung ba thams cad la/ /'khrul pa med par 'thob par
336b3(mdo sde): 'gyur/ /theg chen spyod la dad mos shing / /thams cad 'khor gyi dbugs 'byin pa'i/ /chos mchog rtogs nas zhing dag der/ /byang chub chen po myur du 'thob/ /gal te srog
336b4(mdo sde): gcod yongs spangs na/ /kun gyis bkur zhing bla mar byed/ /rtag tu nad med tshe yang ring / /bde zhing skyid la gnod pa med/ /skye ba'i gnas ni thams cad du/ /sangs rgyas spyod
336b5(mdo sde): yul lam la mos/ /sangs rgyas chos dang dge 'dun mthong / /myur du bla med byang chub 'thob/ /ma byin len pa yongs spangs na/ /mkhas pas bkur zhing bla mar byed/ /'dod chags
336b6(mdo sde): skye ba'i lam kun zhi/ /'dod chags med pa skye bar 'gyur/ /skye ba kun tu longs spyod ldan/ /sbyin bdag chen por de 'gyur te/ /rin chen mang pos brgyan pa dang / /yid 'ong sangs
336b7(mdo sde): rgyas zhing yang 'theb/ /'dod pas log g.yem yongs spangs na/ /nyon mongs dri ma zhi bar 'gyur/ /'dod chags srid pa'i mtsho yang skems/ /rnam dag sangs rgyas zhing myur
337a1(mdo sde): 'thob/ /sems can rnam pa mang po yang / /'dod pa'i 'dam las 'byin par 'gyur/ /theg chen la ni rab bkod nas/ /tshangs pa'i spyad la spyod du
337a2(mdo sde): btsud/ /brdzun du smra ba yongs spangs na/ /'phags pa'i dbang dang ye shes 'thob/ /rtag tu bden pa smra bar dga'/ /brdzun du 'gyur ba'i sdug bsngal 'jil/ /tshig gcig
337a3(mdo sde): tshad mar btsugs pas na/ /sangs rgyas chos dang dge 'dun mthong / /rdzun mi smra ba bsgoms pas na/ /byang chub chen po myur du 'thob/ /phra ma'i tshig smra yongs spangs na/ /dge
337a4(mdo sde): ba'i chos kyi snod du 'gyur/ /sangs rgyas chos dang dge 'dun mthong / /chad par lta bar yod mi 'gyur/ /'phags pa'i chags med dga' ba dang / /rin chen gter gyi gzungs
337a5(mdo sde): 'thob cing / /zab mo chos kyi rgya mtshor rig /myur du bla med byang chub 'thob/ /gal te zhe gcod tshig spangs te/ /'jam zhing mnyen pa'i tshig smras na/ /sems can kun gyis
337a6(mdo sde): bkur bar 'gyur/ /snga ma'i mi dge las kyang zhi/ /'khor rnams rtag tu dga' ba dang / /byang chub sems dpa'i ston par 'gyur/ /sangs rgyas mang po'i spyod yul shes/ /sa bcu
337a7(mdo sde): las kyang 'da' bar 'gyur/ /kyal bar smra ba yongs spangs na/ /mkhas pas bkur zhing bla mar byed/ /gzhan la tshig tu smra ba kun/ /yon tan rnam lnga 'thob par 'gyur/ /
337b1(mdo sde): rtag tu 'phags pa'i tshig nyan cing / /'phags pa'i lam tshol spro bar 'gyur/ /sangs rgyas rgya mtsho yongs rdzogs shing / /thams cad mkhyen pa myur du 'thob/ /gal te chags sems
337b2(mdo sde): yongs spangs te/ /'phags pa rnams la mi smod cing / /dur smrig gyon la mchod par byed/ /theg pa gsum gyi byang chub sgrub/ /rtag tu rnam dag zhing du skye/ /ston pa'i gnas su gnas
337b3(mdo sde): par 'gyur/ /bla med theg pa la zhon te/ /rgyal ba'i ye shes myur du 'thob/ /gal te gnod sems yongs spangs te/ /gcig tu byams pa'i sems bsgoms na/ /mnyam par bzhag
337b4(mdo sde): pa'ang myur du 'thob/ /'phags pa'i spyod yul med par 'gyur/ /rnam dag sangs rgyas zhing du skye/ /nyes pa'i skyon rnams kun dang bral/ /de la gnas na byang chub 'thob/ /gnod
337b5(mdo sde): sems thams cad spang bar bya/ /ngan par lta ba yongs spangs te/ /rnam dag dad pa'i sems bsgoms na/ /theg gsum ston la mos byed cing / /sangs rgyas kun la mchod pa
337b6(mdo sde): byed| |ngan song gsum las yongs thar te/ /'phags pa'i dge 'dun rnams dang phrad/ /byang chub sems dpa'i yon tan ldan/ /ye shes mchog kyang 'thob par 'gyur/ /dge
337b7(mdo sde): ba bcu yi las lam gyis/ /byang chub mchog thob 'gyur zhes gsungs/ /snyoms par 'jug dang gzungs rnams dang / /sa dang bzod pa skye bar 'gyur/ /bdag nyid che ba'i
338a1(mdo sde): 'khor lo 'dis/ /ngan song thams cad rab bcom nas/ /sdig pa'i sgrib pa kun kyang choms/ /myur du byang chub chen po thob/ /'phags pa shin
338a2(mdo sde): tu rgyas pa chen po sa'i snying po 'khor lo bcu pa zhes bya ba las/ dge ba bcu'i las kyi lam zhes bya ba'i le'u ste drug pa'o// //rigs kyi bu/ gzhan yang /
338a3(mdo sde): byang chub sems dpa' sems dpa' chen po zang zing gi sbyin pa de go cha chen po'i 'khor lo rnam pa bcu yod de/ byang chub sems dpa' sems dpa' chen po gang 'khor lo
338a4(mdo sde): de dang ldan na thog ma sems bskyed pa nas 'dod pa lnga yongs su bsal te/ nyan thos dang / rang sangs rgyas thams cad las shin tu 'das nas nyan thos dang / rang sangs rgyas
338a5(mdo sde): thams cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang / srung ba dang / bsnyen bkur byed par 'gyur
338a6(mdo sde): ro| |bcu gang zhe na/ 'di lta ste/ rnam pa sna tshogs kyi zas dang / skom dang / gos dang / rin po che'i rgyan dang / bal glang dang / rta dang / shing rta dang / lus kyi yan lag dang /
338a7(mdo sde): rkang pa dang / lag pa dang / rna ba dang / sna dang / mgo dang / mig dang / rkang dang / klad rgyas dang / pags pa dang / rus pa dang / sha dang / khrag dang / yul dang / srid dang /
338b1(mdo sde): bu dang | chung ma dang / bran pho dang / bran mo dang / khang khyim dang / zhing 'brog la sogs pa de dag thams cad sbyin pa de re re byed pa na lus dang / srog la mi lta zhing bdag gcig pu 'jig
338b2(mdo sde): rten dang / 'jig rten las 'das pa'i bde ba 'dod pa'i phyir sems bskyed de sbyin pa byed pa ma yin gyi/ sems can thams cad la byams pa chen po dang / snying rje chen po'i myu gu bskyed pa'i
338b3(mdo sde): phyir sbyin pa byin pa'i sems bskyed do/ /thabs mkhas pa dang / shes rab mchog bskyed pa'i phyir sbyin pa byin pa'i sems bskyed do/ /sems can thams cad la byams pa chen po phan pa
338b4(mdo sde): dang | bde ba'i don gyi phyir sbyin pa byin pa'i sems bskyed do/ /sems can thams cad kyi sdug bsngal bsal ba'i phyir sdig pa byin pa'i sems bskyed do/ /gzhan las spag go snyam pa
338b5(mdo sde): med pa'i sems dang / brlang ba med pa'i sems dang / phrag dog med pa'i sems dang / ser sna dang / zhum pa med pa'i sems kyis sbyin pa byin no/ /gang sbyin pa'i
338b6(mdo sde): dngos po che'ang rung / chung yang rung / chung du na zan changs gcig tsam gyi sbyin pa byas na'ang rnam par smin pa'i 'bras bu la mi re bar sbyin pa byin pa'i sems bskyed do/ /nyan thos kyi
338b7(mdo sde): theg pa'i 'bras bu la mi re bar sbyin pa byin pa'i sems bskyed do/ /rang sangs rgyas kyi theg pa'i 'bras bu la mi re bar sbyin pa byin pa'i sems bskyed do/ /gang sbyin pa'i dngos po de
339a1(mdo sde): che'ang rung / chung yang rung / chung du na zan changs gcig tsam gyi sbyin pa byas na'ang rnam pa thams cad mkhyen pa'i ye shes su bsngo zhing sbyin pa byin pa'i
339a2(mdo sde): sems bskyed do/ /rigs kyi bu/ byang chub sems dpa' sems dpa' chen po zang zing gi sbyin pa'i go cha chen po'i 'khor lo rnam pa bcu po de dang ldan na/ thog ma sems bskyed
339a3(mdo sde): pa na 'dod pa rnam pa lnga yongs su bsal ba'i phyir nyan thos dang / rang sangs rgyas thams cad las shin tu 'das pa dang / nyan thos dang / rang sangs rgyas thams cad kyis
339a4(mdo sde): bsod nams chen po'i zhing du 'gyur ba dang / nyan thos dang / rang sangs rgyas kyi theg pa pa thams cad kyis mchod cing bsnyen bkur bya ba dang / yongs su bsrung bar 'gyur ro/ /
339a5(mdo sde): de ci'i phyir zhe na/ nyan thos dang / rang sangs rgyas kyis sbyin pa byin pa'i sems bskyed pa ni byams pa dang / snying rje chen po'i sems med kyi/ bdag gi dbul ba de spong ba
339a6(mdo sde): dang | bdag sdug bsngal las thar ba dang / bdag bde ba thob par bya ba dang / bdag mya ngan las 'da' bar bya ba'i phyir sbyin pa byed de/ sems can thams cad kyi phyir
339a7(mdo sde): sbyin pa byed pa ni ma yin no/ /byang chub sems dpa' sems dpa' chen po sbyin pa byin na ni byams pa dang / snying rje chen po'i sems kyis sems can thams cad kyi dbul phongs
339b1(mdo sde): pa spong ba dang / sems can thams cad sdug bsngal las gdon pa dang / sems can thams cad bde ba thob par byed pa dang / sems can thams cad mya ngan las bzla ba'i phyir
339b2(mdo sde): sbyin pa byed kyi/ bdag 'ba' zhig gi phyir sbyin pa spyod pa ma yin no/ /de lta bas na nyan thos dang / rang sangs rgyas thams cad las shin tu 'das pa/ nyan thos dang / rang sangs rgyas
339b3(mdo sde): thams cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang / bsnyen bkur byed cing yongs su srung
339b4(mdo sde): bar 'gyur ro/ /byang chub sems dpa' sems dpa' chen po gang zang zing gi sbyin pa'i pha rol tu phyin par spyod pa na 'dod pa rnam lnga'i mchog la sems mi chags te/ bdag nyid
339b5(mdo sde): dbang ba bde ba'i yo byad thams cad sems can kun la sbyin pa byed de/ sems can thams cad yongs su sdud pa'i sems dang / bdag gi sdug bsngal thams cad la ji mi snyam
339b6(mdo sde): pa'i bzod pa'i sems dang / sems can thams cad kyi sdug bsngal zhi bar bya ba'i sems dang / sems can thams cad la bde ba sbyin pa'i sems dang / sems can thams
339b7(mdo sde): cad mya ngan las bzla ba'i sems la gnas te sbyin pa byed do/ /de bas na nyan thos dang / rang sangs rgyas thams cad las shin tu 'das pa nyan thos dang / rang sangs rgyas thams
340a1(mdo sde): cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang / bsnyen bkur
340a2(mdo sde): dang / srung ba byed par 'gyur ro/ /rigs kyi bu/ gal te 'dod pa lnga la sems mi chags shing byams pa dang / snying rje chen pos sbyin pa byed na byang chub sems dpa' sems
340a3(mdo sde): dpa' chen po zhes bya'o/ /nyan thos dang / rang sangs rgyas kyi bsod nams kyi zhing yang dag pa zhes bya'o/ /gal te 'jig rten gyi 'dod pa rnam lnga'ang ma spangs la byams pa dang /
340a4(mdo sde): snying rje chen po'ang med par sbyin pa byed na sbyin pa'i dngos po tshad med grangs med dpag tu med pa btang yang byang chub sems dpa' sems dpa' chen po zhes mi bya ste/ nyan
340a5(mdo sde): thos dang / rang sangs rgyas kyi bsod nams kyi zhing yang dag pa'ang ma yin pas sbyin pa 'di ni 'phags pa rnams kyi phyag rgyas btab pa ma yin no/ /de bas na 'jig rten gyi
340a6(mdo sde): 'dod pa lnga spangs te/ byams pa dang / snying rje chen po dang ldan pas sbyin pa bya'o/ /gal te 'jig rten gyi 'dod pa lnga'ang ma spangs la byams pa dang / snying rje chen po'ang med
340a7(mdo sde): par sbyin pa byed na byang chub sems dpa' zhes kyang mi bya la/ bsod nams kyi zhing yang dag pa'ang ma yin no/ /rigs kyi bu/ 'dod pa rnam pa lnga la chags pas sbyin pa byed
340b1(mdo sde): na bdag nyid kyi lus kyi sdug bsngal gyi cha cung zad kyang zhi bar mi 'gyur na sems can thams cad kyi sdug bsngal tshad med pa bsal ba lta ci smos/ de nas bcom ldan 'das kyis
340b2(mdo sde): don 'di dag gsal bar bzlas pa'i phyir tshigs su bcad de bka' stsal pa/ zang zing sbyin pa'i 'khor lo ldan pa/ /mkhas pa bsam pa dag pa'i mos pas/ /'dod pa rnam lnga dag
340b3(mdo sde): ni spangs te/ /sems can kun la phan dang bde byed/ /sems can kun la bde ba'i phyir gyi/ /rnam smin 'bras bu re phyir ma yin/ /sbyin pa'i dngos po byin pa chung yang / /yang dag
340b4(mdo sde): bsod nams zhing du de 'gyur/ /sbyin pa'i dngos po mang du byas kyang / /'dod pa rnam lnga dag la gnas na/ /'phags pa dag gi phyag rgyas ma btab/ /ma nges pa yi tshogs la
340b5(mdo sde): gnas 'gyur/ /sbyin pa'i dngos po byin pa chung yang / /'dod pa'i lnga la mi gnas pa ni/ /nyan thos dag dang rang rgyal ba yi/ /yang dag bsod nams zhing du de 'gyur/ /de
340b6(mdo sde): bas 'dod pa rnam lnga spangs la/ /rtag tu rnam dag sbyin pa byed cing / /sems can kun la bde ba byas na/ /yang dag bsod nams zhing du de 'gyur/ /rigs kyi bu/ gzhan yang
340b7(mdo sde): byang chub sems dpa' sems dpa' chen pos chos kyi sbyin pa'i go cha chen po'i 'khor lo rnam pa bcu yod de/ byang chub sems dpa' sems dpa' chen po 'khor lo de dang
341a1(mdo sde): l dan na thog ma sems bskyed nas 'dod pa rnam lnga yongs su bsal ba'i phyir myur du nyi ma'i sgron ma'i 'od ces bya ba'i ting nge 'dzin thob cing nyan
341a2(mdo sde): thos dang / rang sangs rgyas thams cad las shin tu 'das pa/ nyan thos dang / rang sangs rgyas thams cad kyi bsod nams chen po'i zhing du 'gyur ba dang / nyan thos
341a3(mdo sde): dang / rang sangs rgyas kyi theg pa pa thams cad kyis mchod pa dang / bsrung ba dang / bsnyen bkur bya bar 'gyur ro/ /bcu gang zhe na/ 'di lta ste/ de bzhin gshegs
341a4(mdo sde): pa rnams kyis bstan pa dam pa'i chos nyan thos kyi theg pa dang ldan pa'i dam pa'i chos dang / rang sangs rgyas kyi theg pa dang ldan pa'i dam pa'i chos dang / theg pa chen po
341a5(mdo sde): dang ldan pa'i dam pa'i chos dang / 'jig rten gyi chos dang / 'jig rten las 'das pa'i chos dang / zag pa dang bcas pa'i chos dang / zag pa zad pa'i chos dang / 'dus
341a6(mdo sde): byas kyi chos dang / 'dus ma byas kyi chos dang / gnyis su med pa'i chos rnams te/ byang chub sems dpa' sems dpa' chen po chos rnam pa bcu po 'di la dad cing gus
341a7(mdo sde): par byed pa dang / ji skad thos pa rnams ci nus su gzungs su 'dzin cing yid la byed do/ /rab tu rtog go /mthar khong du chud par byed cing gzhan dag la'ang ci rigs par ston
341b1(mdo sde): par byed do/ /nam chos ston pa'i tshe na phrag dog med pa'i sems dang / ser sna med pa'i sems dang / nga rgyal med pa'i sems dang / rnyed pa mi re ba'i sems dang / gzhan mi
341b2(mdo sde): smod pa'i sems dang / bdag mi bstod pa'i sems dang / bsti stang dang bcas pa'i sems dang / phan pa'i sems dang / byams pa chen po'i sems dang / snying rje chen po'i sems
341b3(mdo sde): su bya'o| |nyan thos kyi theg pa can gyi gang zag la ni nyan thos kyi chos ston cing 'chad kyi/ de la rang sangs rgyas kyi chos sam/ theg pa chen po'i chos kyis ma yin pa dang / rang sangs
341b4(mdo sde): rgyas kyi theg pa can gyi gang zag la ni rang sangs rgyas kyi theg pa'i chos ston gyi/ nyan thos kyi theg pa'i chos sam/ theg pa chen po'i chos kyis ma yin pa dang / theg pa chen po'i gang zag
341b5(mdo sde): la ni theg pa chen po'i chos ston gyi/ nyan thos dang / rang sangs rgyas kyi theg pa pa'i chos kyis ma yin pa dang / sems can gyi dbang po dang / snod ji lta ba bzhin du dam pa'i chos ston
341b6(mdo sde): gyi| dbang po dang snod du ma gyur pa la chos mi ston to/ /gang theg pa chen po'i sems can la rang sangs rgyas kyi theg pa spyod cig bar ram/ nyan thos kyi theg pa spyod cig par mi skul
341b7(mdo sde): lo| |rang sangs rgyas kyi theg pa can gyi sems can la skabs kha cig tu theg pa chen po'i spyod pa la nan tan byos shig ces skul ba'i skabs ni yod de/ nyan thos kyi theg pa can gyi
342a1(mdo sde): sems can la skabs kha cig tu rang sangs rgyas kyi theg pa'i spyod pa dang / theg pa chen po'i spyod pa la nan tan gyis shig ces skul ba'i skabs kyang yod
342a2(mdo sde): de| de bzhin gshegs pa'i bstan pa'i dam pa'i chos chung du na tshigs su bcad pa gcig gam/ tshigs su bcad pa phyed tsam la'ang shin tu dad cing bkur sti byed kyi/ de la
342a3(mdo sde): 'phya'am/ skur ba'am/ bgegs sam/ bar chad mi byed de/ chos ston pa la sangs rgyas dang 'dra bar 'du shes pa dang / chos nyan pa'i 'khor rnams la nad pa dang 'dra bar
342a4(mdo sde): 'du shes pa dang / gang 'chad pa'i chos la sman bzang po dang 'dra bar 'du shes shing 'dod pa rnam pa lnga yongs su bcad de re ba med pas dam pa'i chos ston to/ /rigs kyi bu/
342a5(mdo sde): 'di dag ni byang chub sems dpa' sems dpa' chen po'i chos kyi sbyin pa'i go cha chen po'i 'khor lo rnam pa bcu zhes bya'o/ /byang chub sems dpa' sems dpa' chen po gang
342a6(mdo sde): 'khor lo de dang ldan na 'dod pa lnga yongs su bsal te/ myur du nyi ma'i sgron ma'i 'od ces bya ba'i ting nge 'dzin thob cing nyan thos dang / rang sangs rgyas thams cad las shin tu
342a7(mdo sde): 'das pa dang / nyan thos dang / rang sangs rgyas thams cad kyi bsod nams kyi zhing du 'gyur ba dang / nyan thos dang / rang sangs rgyas kyi theg pa pa thams cad kyis mchod
342b1(mdo sde): pa dang / bsrung ba dang / bsnyen bkur byed par 'gyur ro/ /de nas bcom ldan 'das kyis don 'di dag gsal bar bzlas pa'i phyir tshigs su bcad de bka' stsal pa/ mkhas pa chos
342b2(mdo sde): kyi sbyin pa spyod pa dag / snod bzhin theg pa gsum gyi chos ston to/ /theg pa gzhan dag de la ston mi byed/ /thos nas de la 'phya zhing skur mi 'gyur/ /dbang po snod bzhin dam pa'i chos
342b3(mdo sde): ston gyi/ /dbang po snod min dag la ma yin no/ /so sor ji ltar ci la mos pa bzhin/ /de dang de yi chos ston mgu bar byed/ /theg pa chen po spyod pa'i gang zag la/ /theg pa rnam pa gnyis
342b4(mdo sde): kyi chos mi bstan/ /bar bar theg pa gnyis kyi gang zag la/ /theg pa 'bring dang rab kyi chos ston to/ /shin tu dad cing gus pas chos mnyan gyi/ /de la 'phya zhing skur bar mi bya'o/ /
342b5(mdo sde): chos smra ba la mchod pa byed pa ni/ /sangs rgyas 'dra bar de la 'du shes bskyed/ /kun nas nyon mongs pa yi nad bsal phyir/ /dam pa'i chos kyi sman dag nyan par bskul/ /khe dang
342b6(mdo sde): grags pa shin tu ring spangs te/ /dam pa'i chos dag bstan cing bshad par bya/ /rigs kyi bu/ gzhan yang / byang chub sems dpa' sems dpa' chen po'i tshul khrims rnam par
342b7(mdo sde): dag pa go cha chen po'i 'khor lo yod de/ byang chub sems dpa' sems dpa' chen po gang 'khor lo de dang ldan na/ thog ma sems bskyed nas 'dod pa lnga yongs su bsal te/
343a1(mdo sde): nyan thos dang / rang sangs rgyas thams cad las shin tu 'das pa/ nyan thos dang / rang sangs rgyas thams cad kyi bsod nams kyi zhing chen por
343a2(mdo sde): 'gyur ba dang / nyan thos dang / rang sangs rgyas kyi theg pa thams cad kyis mchod pa dang / bsrung ba dang / bsnyen bkur bya bar 'gyur/ de la ji ltar na tshul khrims
343a3(mdo sde): rnam par dag pa go cha chen po'i 'khor lo zhe na/ rigs kyi bu/ byang chub sems dpa'i tshul khrims rnam par dag pa rnam pa gnyis te/ thun mong ba dang / thun mong ba ma
343a4(mdo sde): yin pa'o/ /de la ji ltar na byang chub sems dpa'i tshul khrims rnam par dag pa'i 'khor lo thun mong pa zhe na/ gang khyim na gnas pa dge bsnyen pa dang / dge bsnyen ma'i tshul
343a5(mdo sde): khrims kyi sdom pa blangs pa'am/ yang na rab tu byung ba so sor thar pa'i tshul khrims kyis bsnyen par rdzogs pa ste/ sdom pa 'di dang / so sor thar pa'i tshul khrims 'di ni byang chub
343a6(mdo sde): sems dpa'i tshul khrims rnam par dag pa'i 'khor lo thun mong ba ste/ nyan thos dang / rang sangs rgyas thams cad dang thun mong ba yin no/ /byang chub sems dpa' tshul khrims
343a7(mdo sde): kyi 'khor lo rnam par dag pa 'di'i dbang gis sems can thams cad kyi kun nas nyon mongs pa chod par ram/ log par lta ba sil bar ram/ las kyi sgrib pa dang / 'khor ba
343b1(mdo sde): las grol bar mi 'gyur te/ go cha chen po'i 'khor lo zhes kyang mi bya/ /byang chub sems dpa' sems dpa' chen po zhes kyang mi bya ste/ nyan thos dang / rang sangs rgyas thams cad kyi
343b2(mdo sde): bsod nams kyi zhing yang dag pa ma yin no/ /de la ji ltar na byang chub sems dpa'i tshul khrims rnam par dag pa go cha chen po'i 'khor lo thun mong ma yin pa zhe na/ gang byang chub
343b3(mdo sde): sems dpa' rnams phyogs bcu'i sems can thams cad la mnyam pa nyid kyi sems dang / gnod pa med pa'i sems dang / 'khon du 'dzin pa med pa'i sems kyis rnam par dag
343b4(mdo sde): pa'i tshul khrims srung ngo / /tshul khrims dang / tshul khrims ngan pa can dang / sbyin pa dang / ser sna dang / byams pa dang / zhe sdang dang / brtson 'grus dang / le lo can rab 'bring
343b5(mdo sde): tha ma kun la bye brag mi 'byed pa'i sems dang / khyad par med pa'i 'du shes kyis tshul khrims yongs su srung ngo / /khams gsum gyi sems can thams cad la zhe sdang med pa
343b6(mdo sde): dang | khong khro ba med pa dang / ngan par spyod pa med pas tshul khrims yongs su srung ngo / /srid pa gsum gyi phung po dang / khams dang / skye mched la rnam par rtog pa med pas
343b7(mdo sde): tshul khrims yongs su srung ngo / /'dod pa'i khams la mi gnas par tshul khrims srung ngo / /gzugs yod pa'i khams la mi gnas par tshul khrims srung ngo / /gzugs med
344a1(mdo sde): pa'i khams la mi gnas par tshul khrims srung ngo / gzugs med pa'i khams la mi gnas par tshul khrims srung ngo / /srid pa'i rnam par smin pa'i
344a2(mdo sde): 'bras bu thams cad la mi gnas par tshul khrims srung ngo / /rnyed pa dang / mi rnyed pa la mi gnas par tshul khrims srung ngo / /'du byed rnams la mi gnas par tshul khrims srung
344a3(mdo sde): ste| 'di dag ni byang chub sems dpa'i tshul khrims rnam par dag pa go cha chen po'i 'khor lo thun mong ma yin pa zhes bya'o/ /rigs kyi bu/ byang chub sems dpa' sems
344a4(mdo sde): dpa' chen po gang tshul khrims rnam par dag pa go cha chen po'i 'khor lo 'di dang ldan na thog ma sems bskyed nas 'dod pa lnga yongs su bsal te/ byang chub sems dpa' sems
344a5(mdo sde): dpa' chen po zhes bya'o/ /nyan thos dang / rang sangs rgyas thams cad las shin tu 'das shing nyan thos dang / rang sangs rgyas thams cad kyi bsod nams kyi zhing chen por
344a6(mdo sde): 'gyur ba dang / nyan thos dang / rang sangs rgyas kyi theg pa thams cad kyis mchod pa dang / bsrung ba dang / bsnyen bkur bya bar 'gyur ro/ /de nas bcom ldan 'das kyis
344a7(mdo sde): don 'di dag gsal bar bzlas pa'i phyir tshigs su bcad de bka' stsal pa/ khyim na gnas shing sdom pa len pa/ /rang byung so sor thar pa'i tshul khrims/ /theg pa gnyis
344b1(mdo sde): dang thun mong yin te/ /byang chub chen po zhes ni mi bya/ /mkhas pa stong pa nyid chos sgom pa/ /'jig rten kun la mi rten mi gnas/ /srid pa kun la gnas ma yin par/ /rnam par dag
344b2(mdo sde): pa'i tshul khrims srung ngo / /mtshan ma spong ba'i tshul khrims dag ni/ /chags pa med de zag pa kun med/ /tshul khrims 'di lnga srung ba dag ni/ /yang dag bsod nams zhing zhes de bya//
344b3(mdo sde): rigs kyi bu/ gzhan yang / byang chub sems dpa' sems dpa' chen po'i bzod pa'i go cha chen po'i 'khor lo zhes bya ba yod de/ byang chub sems dpa' sems dpa' chen po gang
344b4(mdo sde): 'khor lo 'di dang ldan na thog ma sems bskyed nas 'dod pa lnga yongs su bsal te/ nyan thos dang / rang sangs rgyas thams cad las shin tu 'das pa| nyan thos dang / rang sangs
344b5(mdo sde): rgyas thams cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg pa thams cad kyis mchod pa dang / bsrung ba dang / bsnyen bkur byed
344b6(mdo sde): par 'gyur ro/ /de la ji ltar na bzod pa'i go cha chen po'i 'khor lo gang zhe na/ rigs kyi bu/ byang chub sems dpa'i bzod pa la mtshan nyid rnam pa gnyis te/ gang zhe na 'jig
344b7(mdo sde): rten pa dang / 'jig rten las 'das pa'o/ /de la ji ltar na byang chub sems dpa'i 'jig rten gyi bzod pa zhe na/ de ni zag pa dang bcas pa'i bzod pa ste/ sems can la dmigs
345a1(mdo sde): pa/ len pa dang bcas pa/ mtshan ma dang bcas pa/ rnam par smin pa'i 'bras bu la rten pa/ bsod nams kyi las la brten te bzod par byed pa'o/ /gzhan
345a2(mdo sde): yang / bdag gi gzugs dang / sgra dang / dri dang / ro dang / reg bya la brten nas bzod par byed pa'o/ 'jug pa dang bcas pa'i bzod pa ji snyam pa med pa'i bzod pa dang / mthu
345a3(mdo sde): zhan pa'i bzod pa'i sems can gtong ba'i bzod pa dang / g.yo dang / sgyur bcas pa'i bzod pa dang / pha rol la 'drid pa'i bzod pa dang / sems can la phan pa dang / bde ba'i
345a4(mdo sde): don mi byed pa'i bzod pa ste/ 'di dag ni byang chub sems dpa' 'jig rten gyi bzod pa zhes bya ste/ bzod pa 'di ni nyan thos dang / rang sangs rgyas la sogs pa dang thun mong ma
345a5(mdo sde): yin gyi/ go cha chen po'i 'khor lo zhes mi bya'o/ /de la ji ltar na byang chub sems dpa' sems dpa' chen po yang ma yin te/ nyan thos dang / rang sangs rgyas thams cad kyi bsod
345a6(mdo sde): nams kyi zhing yang dag pa zhes kyang mi bya'o/ /de la ji ltar na byang chub sems dpa'i 'jig rten las 'das pa'i bzod pa go cha chen po'i 'khor lo gang zhe na/ zag pa med pa'i
345a7(mdo sde): bzod pa ste/ 'phags pa thams cad kyi chos chen po'i 'od kyis sems can thams cad la phan pa dang / bde ba'i don gyi phyir chags pa med pa'i bzod pa dang / bya ba'i dngos po
345b1(mdo sde): thams cad dang / tshig tu smra ba dang / rgyu dang / mtshan ma dang / yi ge dang / sgra skad thams cad yongs su bcad pa'i skye mched la brten pa'i bzod pa spyod do/ /bzod pa 'di bsgoms
345b2(mdo sde): pas kun nas nyon mongs pa gsum dang / bskal pa rnam gsum dang / mtshan nyid gsum dang / dus gsum dang / srid pa gsum dang / 'du byed rnam gsum dang / mi dge ba'i rtsa
345b3(mdo sde): ba gsum dang / chu bo bzhi dang / mdud pa rnam bzhi dang / nye bar len pa bzhi dang / lus kyi mdud pa rnam bzhi la sogs pa yongs su bcad pas bzod pa 'di bsgom pa'i tshe sems
345b4(mdo sde): dang | yid rab tu zhi bas 'di ni byang chub sems dpa'i 'jig rten las 'das pa'i go cha chen po'i 'khor lo'i bzod pa zhes bya'o/ /rigs kyi bu/ byang chub sems dpa' sems
345b5(mdo sde): d pa' chen po go cha chen po'i 'khor lo'i bzod pa de dang ldan pas thog ma sems bskyed pa nas 'dod pa lnga rnams yongs su bsal ba'i phyir byang chub sems dpa' sems
345b6(mdo sde): dpa' chen po zhes bya'o/ /nyan thos dang / rang sangs rgyas thams cad las shin tu 'das shing nyan thos dang / rang sangs rgyas thams cad kyi bsod nams kyi zhing chen
345b7(mdo sde): por 'gyur ba/ nyan thos dang / rang sangs rgyas kyi theg pa thams cad kyis mchod pa dang / bsrung ba dang / bsnyen bkur byed par 'gyur ro/ /de nas bcom ldan 'das
346a1(mdo sde): kyis don 'di dag gsal bar bzlas pa'i phyir tshigs su bcad de bka' stsal pa/ bzod pa la ni rnam pa gnyis te/ /mtshan mar bcas dang mtshan
346a2(mdo sde): ma med pa/ /mtshan mar bcas pa'i bzod pa chags yod/ /mkhas pa dag ni de la mi bstod/ /'du byed rnam gsum phung po khams dang / /skye mched la rten bzod pa sgom pa/
346a3(mdo sde): de ni zag bcas bzod pa yin te/ /byang chub sems dpa' chen po ma yin/ /phyin ci log ni rnam bzhi bsal nas/ /chags pa med pa'i bzod pa sgom zhing / /'du byed rnam
346a4(mdo sde): pa gsum dag zhe na/ /bzod pa 'di la thams cad bstod 'gyur/ /'du byed thams cad rab tu zhi zhing / /rtog pa thams cad yongs su spangs te/ /sems ni nam mkha' 'dra
346a5(mdo sde): bar mnyam pa/ /bzod pa 'di la thams cad bstod 'gyur/ /thams cad chos la ro gcig mthun par/ /stong pa mtshan ma med pa zhi ba/ /sems ni ci la'ang mi gnas mi
346a6(mdo sde): chags/ /bzod pa 'di ni phan don cher 'gyur/ /rigs kyi bu/ gzhan yang / byang chub sems dpa' sems dpa' chen po'i brtson 'grus kyi go cha chen po'i 'khor lo yod de/
346a7(mdo sde): byang chub sems dpa' sems dpa' chen po gang 'khor lo de dang ldan na thog ma sems bskyed pa nas 'dod pa lnga yongs su bsal te/ nyan thos dang / rang sangs rgyas
346b1(mdo sde): thams cad las shin tu 'das pa/ nyan thos dang / rang sangs rgyas thams cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg pa pa
346b2(mdo sde): thams cad kyis mchod pa dang / srung ba dang / bsnyen bkur byed par 'gyur ro/ /de la ji ltar na brtson 'grus kyi go cha chen po'i 'khor lo gang zhe na/ rigs kyi bu/ byang chub sems
346b3(mdo sde): dpa'i brtson 'grus la rnam pa gnyis te/ 'jig rten dang / 'jig rten las 'das pa'o/ /de la ji ltar na byang chub sems dpa'i 'jig rten pa'i brtson 'grus she na/ byang chub sems
346b4(mdo sde): dpa' rnams shin tu 'bad pa'i brtson 'grus gyis 'jig rten gyi bsod nams kyi las kyi dngos po rnam pa gsum la nan tan byed do/ /gsum gang zhe na/ 'di lta ste/ sbyin pa
346b5(mdo sde): byed pa'i bsod nams kyi las dang / tshul khrims srung ba'i bsod nams byed pa'i las dang / bsgom pa'i bsod nams byed pa'i las so/ /las 'di dag byed pa ni brtson 'grus
346b6(mdo sde): rnam pa gsum zhes bya ste/ brtson 'grus rnam pa gsum po 'di dag ni sems can la dmigs pa zag pa dang bcas pa/ nye bar len pa dang bcas pa/ rnam par smin pa'i 'bras bu
346b7(mdo sde): bstan pa/ bsod nams kyi las la brten pa ste/ de ni byang chub sems dpa'i 'jig rten gyi brtson 'grus zhes bya'o/ /brtson 'grus 'di ni nyan thos dang / rang sangs rgyas kyi theg pa
347a1(mdo sde): la sogs pa dang thun mong yin te/ go cha chen po'i 'khor lo zhes mi bya/ byang chub sems dpa' sems dpa' chen po zhes kyang mi bya ste/ nyan thos
347a2(mdo sde): dang | rang sangs rgyas thams cad kyi bsod nams kyi zhing yang dag pa'ang ma yin no/ /de la ji ltar na byang chub sems dpa'i 'jig rten las 'das pa'i brtson 'grus kyi go cha
347a3(mdo sde): chen po'i 'khor lo gang zhe na/ byang chub sems dpa' dag shin tu 'bad pa'i brtson 'grus kyis sems can thams cad la mnyam pa'i sems kyis nyon mongs pa'i las dang
347a4(mdo sde): sdug bsngal thams cad sel ba ste/ brtson 'grus 'di ni 'phags pa thams cad kyis bsngags pa/ zag pa med pa/ nye bar len pa med pa/ rten dang / gnas med de/ brtson
347a5(mdo sde): 'grus dang / le lo dang / sbyin pa dang / ser sna dang / tshul khrims dang / ngan pa'i tshul khrims can dang / byams pa dang / zhe sdang dang / sems can rab dang / 'bring dang / tha
347a6(mdo sde): ma kun la mi 'byed pa'i sems dang / bye brag med pa'i 'du shes kyis shin tu 'bad pa'i brtson 'grus rtsom mo/ /khams gsum gyi sems can thams cad la mnyam pa nyid
347a7(mdo sde): dang | dmigs pa med pas bya ba'i las byed de/ smra ba dang / rtog pa dang / dpyod pa'i gnas thams cad la mi gnas pa'i sems kyis shin tu 'bad pa'i brtson 'grus rtsom
347b1(mdo sde): mo| |srid pa gsum gyi phung po dang / khams dang / skye mched la rnam par rtog pa med pas shin tu 'bad pa'i brtson 'grus rtsom ste/ 'dod pa'i khams la mi gnas pa'i 'bad pa'i
347b2(mdo sde): brtson 'grus dang / gzugs yod pa'i khams la mi gnas pa'i 'bad pa'i brtson 'grus dang / gzugs med pa'i khams la mi gnas pa'i 'bad pa'i brtson 'grus dang / srid pa'i
347b3(mdo sde): rnam par smin pa'i 'bras bu thams cad la mi rtog pa'i 'bad pa'i brtson 'grus dang / rnyed pa dang / ma rnyed pa kun la mi gnas pa'i 'bad pa'i brtson 'grus dang / 'du byed rnams la mi gnas
347b4(mdo sde): pa'i 'bad pa'i brtson 'grus dang / 'jig rten gyi bsod nams kyi las kyi dngos po gsum la mi gnas pa'i 'bad pa'i brtson 'grus dang / 'jig rten las 'das pa dang ldan pa'i
347b5(mdo sde): bsod nams kyi las kyi dngos po rnam pa gsum la shin tu brtson 'grus rtsom pa ste/ 'di ni byang chub sems dpa'i 'jig rten las 'das pa'i brtson 'grus kyi go cha chen po'i 'khor
347b6(mdo sde): lo zhes bya'o/ /rigs kyi bu/ byang chub sems dpa' sems dpa' chen po'i gang brtson 'grus kyi go cha chen po'i 'khor lo de dang ldan na thog ma sems bskyed pa nas 'dod pa rnam
347b7(mdo sde): lnga yongs su bsal te/ byang chub sems dpa' sems dpa' chen po zhes bya'o/ /nyan thos dang / rang sangs rgyas thams cad las shin tu 'das te/ nyan thos dang / rang sangs rgya
348a1(mdo sde): thams cad kyi bsod nams kyi zing du 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang / srung ba dang / bsnyen
348a2(mdo sde): bkur byed par 'gyur ro/ /de nas bcom ldan 'das kyis don 'di dag gsal bar bzlas pa'i phyir tshigs su bcad de bka' stsal pa/ dbang po drug la shin tu chags
348a3(mdo sde): pa'i| |bus pa chu bo lngas ni khyer ba/ shin tu 'bad pa'i brtson 'grus rtsom yang / /mkhas pa rnams kyis de la smod 'gyur/ /sems can dmigs shing zag dang bcas
348a4(mdo sde): la| |len par bcas shing brtson 'grus rtsom na/ /yang dag bsod nams zhing ma yin te/ /byang chub sems dpa' chen po ma yin/ /mkhas pa brtson 'grus rtsom pa dag
348a5(mdo sde): ni| |chags pa thams cad ring du spangs te/ /sems ni ci la'ang mi gnas mi chags/ /yang dag bsod nams zhing zhes de bya/ /ming dang gzugs la chags pa med cing / /
348a6(mdo sde): phung po khams dang skye mched spangs te/ /thams cad 'khor gyi rten du 'gyur ba/ /de ni byang chub sems dpa' chen po/ 'jig rten spyod kyang chu zla bzhin te/ /'bad pa'i brtson
348a7(mdo sde): 'grus rtsom pa'i mthar phyin/ /'khor lo 'di yis yongs su bcom pa/ /skye bo kun nas nyon mongs bcings pa'o/ /rigs kyi bu/ gzhan yang / byang chub sems dpa' sems
348b1(mdo sde): dpa' chen po'i bsam gtan gyi go cha chen po'i 'khor lo yod de/ byang chub sems dpa' sems dpa' chen po gang 'khor lo 'di dang ldan na thog ma sems bskyed pa nas 'dod pa
348b2(mdo sde): lnga yongs su bsal te/ nyan thos dang / rang sangs rgyas thams cad las shin tu 'das nas nyan thos dang / rang sangs rgyas thams cad kyi bsod nams kyi zhing chen por 'gyur ba
348b3(mdo sde): dang | nyan thos dang / rang sangs rgyas kyi theg pa pa thams cad kyis mchod pa dang / srung ba dang / bsnyen bkur byed par 'gyur ro/ /de la ji ltar na bsam gtan gyi go cha chen
348b4(mdo sde): po'i 'khor lo gang zhe na/ rigs kyi bu/ byang chub sems dpa'i bsam gtan la rnam pa gnyis te/ 'jig rten dang / 'jig rten las 'das pa'o/ /de la ji ltar na byang chub
348b5(mdo sde): sems dpa'i 'jig rten gyi bsam gtan gang zhe na/ byang chub sems dpa' rnams phung po la gnas nas bsam gtan sgom pa dang / khams la gnas nas bsam gtan sgom pa
348b6(mdo sde): pa dang / skye mched la gnas nas bsam gtan sgom pa dang / 'dod pa'i khams la gnas nas bsam gtan sgom pa dang / gzugs yod pa'i khams la gnas nas bsam
348b7(mdo sde): gtan sgom pa dang / gzugs med pa'i khams la gnas nas bsam gtan sgom pa dang / sdom pa gsum la gnas nas bsam gtan sgom pa dang / rnam par grol ba gsum la
349a1(mdo sde): gnas nas bsam gtan sgom pa dang / dran pa nye bar gzhag pa bzhi la gnas nas bsam gtan sgom pa dang / yang dag par spong ba bzhi la gnas nas
349a2(mdo sde): bsam gtan sgom pa dang / rdzu 'phrul gyi rkang pa bzhi la gnas nas bsam gtan sgom pa dang / dbang po lnga la gnas nas bsam gtan sgom pa dang / stobs lnga la gnas nas
349a3(mdo sde): bsam gtan sgom pa dang / byang chub kyi yan lag bdun la gnas nas bsam gtan sgom pa dang / 'phags pa'i lam yan lag brgyad pa la gnas nas bsam gtan sgom pa dang
349a4(mdo sde): sa'i khams la gnas nas bsam gtan sgom pa dang / chu'i khams la gnas nas bsam gtan sgom pa dang / me'i khams la gnas nas bsam gtan sgom pa dang / rlung gi
349a5(mdo sde): khams la gnas nas bsam gtan sgom pa dang / nam mkha'i khams la gnas nas bsam gtan sgom pa dang / rnam par shes pa'i khams la gnas nas bsam gtan sgom
349a6(mdo sde): pa dang / bde ba'i tshor ba la gnas nas bsam gtan sgom pa dang / sdug bsngal ba'i tshor ba la gnas nas bsam gtan sgom pa dang / bde ba'ang ma yin sdug bsngal ba'ang
349a7(mdo sde): ma yin pa'i tshor ba la gnas nas bsam gtan sgom pa dang / nam mkha' mtha' yas skye mched la gnas nas bsam gtan sgom pa dang / rnam shes mtha' yas skye mched la
349b1(mdo sde): gnas nas bsam gtan sgom pa dang / cung zad med pa'i skye mched la gnas nas bsam gtan sgom pa dang / 'du shes med 'du shes med min skye mched la gnas nas bsam
349b2(mdo sde): gtan sgom pa dang / 'jig rten 'di la gnas nas bsam gtan sgom pa dang / 'jig rten pha rol la gnas nas bsam gtan sgom pa dang / 'du shes chung du la gnas nas bsam
349b3(mdo sde): gtan sgom pa dang / 'du shes chen po la gnas nas bsam gtan sgom pa dang / 'du shes tshad med pa la gnas nas bsam gtan sgom pa ste/ bsam gtan de dag ni zag pa dang
349b4(mdo sde): bcas pa/ nye bar len pa dang bcas pa/ chags pa dang bcas pa ste/ 'di ni byang chub sems dpa'i 'jig rten dang bcas pa'i bsam gtan zhes bya'o/ /bsam gtan 'di ni
349b5(mdo sde): nyan thos dang / rang sangs rgyas kyi theg pa dang thun mong ba zhes bya ste/ go cha chen po'i 'khor lo ma yin/ byang chub sems dpa' sems dpa' chen po zhes mi bya ste/ nyan thos dang /
349b6(mdo sde): rang sang rgyas thams cad kyi bsod nams kyi zhing yang dag par ma yin no/ /de la ji ltar na byang chub sems dpa'i 'jig rten las 'das pa'i bsam gtan gang zhe na/ 'di lta te/
349b7(mdo sde): byang chub sems dpa' rnams phung po dang bral bar bsam gtan sgom pa dang / khams dang bral bar bsam gtan sgom pa dang / skye mched dang bral bar bsam gtan sgom pa dang /
350a1(mdo sde): 'dod pa'i khams dang bral bar bsam gtan sgom pa dang / gzugs kyi khams dang bral bar bsam gtan sgom pa dang / gzugs med pa'i khams
350a2(mdo sde): dang bral bar bsam gtan sgom pa dang / sdom pa gsum dang bral bar bsam gtan sgom pa dang / rnam par thar pa gsum dang bral bar bsam gtan sgom pa dang / dran pa nye
350a3(mdo sde): bar gzhag pa bzhi dang bral bar bsam gtan sgom pa dang / yang dag par spong ba bzhi dang bral bar bsam gtan sgom pa dang / rdzu 'phrul gyi rkang pa bzhi dang bral bar bsam
350a4(mdo sde): gtan sgom pa dang / dbang po lnga dang bral bar bsam gtan sgom pa dang / stobs lnga dang bral bar bsam gtan sgom pa dang / byang chub kyi yan lag bdun dang bral bar bsam
350a5(mdo sde): gtan sgom pa dang / 'phags pa'i lam yan lag brgyad pa dang bral bar bsam gtan sgom pa dang / sa'i khams dang bral bar bsam gtan sgom pa dang / chu'i khams dang
350a6(mdo sde): bral bar bsam gtan sgom pa dang / me'i khams dang bral bar bsam gtan sgom pa dang / rlung gi khams dang bral bar bsam gtan sgom pa dang / nam mkha'i khams dang bral
350a7(mdo sde): bar bsam gtan sgom pa dang / rnam par shes pa'i khams dang bral bar bsam gtan sgom pa dang / bde bar tshor ba dang bral bar bsam gtan sgom pa dang / sdug bsngal
350b1(mdo sde): du tshor ba dang bral bar bsam gtan sgom pa dang / sdug bsngal ba'ang ma yin bde ba'ang ma yin par tshor ba dang bral bar bsam gtan sgom pa dang / nam mkha' mtha' yas skye
350b2(mdo sde): mched dang bral bar bsam gtan sgom pa dang / rnam shes mtha' yas skye mched dang bral bar bsam gtan sgom pa dang / cung zad med pa'i skye mched dang bral bar bsam gtan sgom
350b3(mdo sde): pa dang / 'du shes med 'du shes med min skye mched dang bral bar bsam gtan sgom pa dang / 'jig rten 'di dang bral bar bsam gtan sgom pa dang / 'jig rten pha rol dang bral bar
350b4(mdo sde): bsam gtan sgom pa dang / 'du shes chung du dang bral bar bsam gtan sgom pa dang / 'du shes chen po dang bral bar bsam gtan sgom pa dang / 'du shes tshad med pa dang bral bar
350b5(mdo sde): bsam gtan sgom pa ste/ bsam gtan 'di ni 'phags pa'i 'od zer chen po skyed pa/ zag pa med pa/ nye bar len pa med pa/ chags pa med pa ste/ 'di ni byang chub sems dpa'i
350b6(mdo sde): 'jig rten las 'das pa'i bsam gtan gyi go cha chen po'i 'khor lo zhes bya'o/ /rigs kyi bu/ byang chub sems dpa' sems dpa' chen po gang bsam gtan gyi go cha chen po'i 'khor
350b7(mdo sde): lo 'di dang ldan na thog ma sems bskyed pa nas 'dod pa lnga yongs su bsal te/ byang chub sems dpa' sems dpa' chen po zhes bya'o/ /nyan thos dang / rang sangs rgyas thams cad
351a1(mdo sde): las shin tu 'das shing nyan thos dang / rang sangs rgyas thams cad kyi bsod nams kyi zhing du 'gyur ba dang / nyan thos dang / rang sangs rgyas kyi theg
351a2(mdo sde): pa pa thams cad kyis mchod pa dang / bsrung ba dang / bsnyen bkur byed par 'gyur ro/ /de nas bcom ldan 'das kyis don 'di dag gsal bar bzlas pa'i phyir tshigs su bcad
351a3(mdo sde): de bka' stsal pa/ bdag gi khur lci spong ba'i phyir ni/ /dmigs dang bcas pa'i ting 'dzin bsgoms te/ /bdag gi kun nas nyon mongs gcod 'dod/ /yang dag mkhas pa'i
351a4(mdo sde): mtshan nyid ma yin/ /snod la rten cing rtog dang bcas pa/ /rnam par grol 'dod ting 'dzin sgom yang / /tshul rol pha rol mu la gnas na/ /sems can dag la phan don byed min/
351a5(mdo sde): sems can kun la phan dang bde phyir/ /ting 'dzin sgom zhing khur lci spongs te/ /kun nas nyon mongs thams cad sel ba/ /de ni yang dag mkhas pa'i mtshan nyid/ /sems can
351a6(mdo sde): thams cad sim par byed phyir/ /mi gnas pa yi ting 'dzin sgom ste/ /'dod pa'i srid pa thams cad chod pa/ /de ni blo gros chen po zhes bya/ /srid bas bcings pa thams cad
351a7(mdo sde): bkrol te/ /'jigs pa med pa'i grong du bzung phyir/ /rab tu zhi ba'i ting 'dzin sgom pa/ /de ni byang chub sems dpa' chen po'o// //bam po bcu pa ste tha ma/ rigs
351b1(mdo sde): kyi bu| gzhan yang / byang chub sems dpa' sems dpa' chen po shes rab kyi go cha chen po'i 'khor lo zhes bya ba yod de/ byang chub sems dpa' sems dpa' chen po gang 'khor
351b2(mdo sde): lo de dang ldan na thog ma sems bskyed pa nas 'dod pa lnga yongs su bsal te/ nyan thos dang / rang sang rgyas thams cad las shin tu 'das shing nyan thos dang / rang
351b3(mdo sde): sangs rgyas thams cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang / srung ba dang / bsnyen bkur
351b4(mdo sde): byed par 'gyur ro/ /de la ji ltar na shes rab kyi go cha chen po'i 'khor lo zhes na/ rigs kyi bu/ byang chub sems dpa'i shes rab la ni rnam pa gnyis te/ 'jig rten dang /
351b5(mdo sde): 'jig rten las 'das pa'o/ /de la ji ltar na byang chub sems dpa'i 'jig rten pa'i shes rab ce na/ 'di lta ste/ byang chub sems dpa' rnams theg pa gsum gyi dam pa'i chos
351b6(mdo sde): klog pa dang / 'don pa dang / glegs bam du 'dri ba dang / nyan pa dang / pha rol la ston cing 'chad pa 'ba' zhig la rten te/ sems can thams cad kyi ma rig pa'i mun pa sel
351b7(mdo sde): bar 'dod pa dang / sems can thams cad kyis shes rab kyi sgron ma dbyung ba'i phyir de bzhin gshegs pa'i bstan pa'i nyan thos kyi theg pa dang ldan pa'i chos la shin tu 'bad pa'i
352a1(mdo sde): brtson 'grus kyis klog pa dang / 'don pa dang / nyan pa dang / glegs bam du 'dri ba dang / gzhan dag la rgyas par ston cing 'chad pa dang / yang dag pa'i
352a2(mdo sde): brtson 'grus kyis nan tan byed pa dang / de bzhin gshegs pas bstan pa'i rang sangs rgyas kyi theg pa dang ldan pa'i chos la klog pa dang / 'don pa dang / nyan pa dang / glegs
352a3(mdo sde): bam du 'dri ba dang / gzhan dag la rgyas par ston cing 'chad pa dang / yang dag pa'i brtson 'grus kyis nan tan du spyod do/ /de bzhin gshegs pas bstan pa'i theg pa chen po dang
352a4(mdo sde): ldan pa'i chos la brtson 'grus su klog pa dang / 'don pa dang / nyan pa dang / glegs bam du 'dri ba dang / gzhan la'ang rgyas par ston cing 'chad pa dang / yang dag pa'i brtson
352a5(mdo sde): 'grus kyis nan tan byed pa ste/ 'phags pa'i zag pa med pa'i lam gyi yan lag tshol ba ma yin/ /'phags pa'i lam tshol ba ma yin/ 'phags pa'i lam du gtogs pa'i
352a6(mdo sde): rnam par grol ba tshol ba ma yin/ rab tu zhi ba yang dag pa'i shes rab la nan tan byed pa ma yin te/ rtag tu lta ba dang bcas pa/ shes rab dang bcas pa'i shes rab la nan
352a7(mdo sde): tan byed do/ /de ltar len pa dang bcas pa/ chags pa dang bcas pa'i shes rab ni byang chub sems dpa'i 'jig rten gyi shes rab ces bya'o/ /shes rab de ni nyan thos dang /
352b1(mdo sde): rang sangs rgyas thams cad dang thun mong ba yin te/ go cha chen po'i 'khor lo zhes mi bya/ de la byang chub sems dpa' sems dpa' chen po zhes kyang mi bya ste/ nyan thos dang / rang
352b2(mdo sde): sangs rgyas thams cad kyi bsod nams kyi zhing yang dag pa ma yin no/ /de la ji ltar na byang chub sems dpa' 'jig rten las 'das pa'i shes rab che na/ 'di lta te/ byang chub sems
352b3(mdo sde): dpa' rnams byang chub kyi lam la brtson 'grus su nan tan byed pa ni ci nus su theg pa gsum gyi yang dag pa'i chos la klog pa dang / 'don pa dang / nyan pa dang / glegs bam du
352b4(mdo sde): 'dri ba dang / gzhan dag la rgyas par ston cing 'chad kyang de la dmigs su med pa'i sbyor ba la gnas te/ mi g.yo ba dang / mi rtog pa dang / ngo bo nyid med pa dang / nam mkha' lta
352b5(mdo sde): bu'i sems dang / rab tu zhi ba'i sems dang / 'phel ba dang / 'grib pa med pa'i shes rab dang / chags pa med pa'i sems dang / skye ba dang / 'gog pa med pa'i sems dang / phyir mi
352b6(mdo sde): ldog pa'i sems dang / chos mnyam pa nyid kyi sems dang / de bzhin nyid kyi sems dang / yang dag pa'i mtha'i sems dang / chos kyi dbyings kyi sems dang / bdag med pa'i sems
352b7(mdo sde): dang | rnam par mi rtogs pa'i sems dang / rab tu zhi ba dang / bzod pa dang / rtog pa dang bral ba'i sems kyis grub pa dang / 'jigs pa med pa'i sa la shin tu thabs mkhas pas bde
353a1(mdo sde): bar gnas pa dang / mi gnas pa mi chags pa'i mchog dam pa'i blo gros kyi sa la thabs mkhas pas bde bar gnas pa ste/ shes rab 'di ni len pa med pa
353a2(mdo sde): la chags pa med pas byang chub sems dpa'i 'jig rten las 'das pa'i shes rab kyi go cha chen po'i 'khor lo zhes bya'o/ /rigs kyi bu/ byang chub sems dpa' sems dpa' chen
353a3(mdo sde): po shes rab kyi go cha chen po'i 'khor lo 'di dang ldan na thog ma sems bskyed nas 'dod pa lnga yongs su bsal ba'i phyir byang chub sems dpa' sems dpa' chen po zhes bya'o/ /
353a4(mdo sde): nyan thos dang / rang sangs rgyas kyi sa las shin tu 'das shing nyan thos dang / rang sangs rgyas thams cad kyi bsod nams kyi zhing chen por 'gyur ba dang / nyan thos dang /
353a5(mdo sde): rang sangs rgyas thams cad kyi mchod pa dang / bsrung ba dang / bsnyen bkur bya ba'o/ /rigs kyi bu/ gzhan yang / byang chub sems dpa' sems dpa' chen po'i thabs mkhas pa'i
353a6(mdo sde): go cha chen po'i 'khor lo yod de/ byang chub sems dpa' sems dpa' chen po gang 'khor lo 'di dang ldan na thog ma sems bskyed nas 'dod pa lnga yongs su bsal te/ nyan
353a7(mdo sde): thos dang / rang sangs rgyas thams cad las shin tu 'das nas nyan thos dang / rang sangs rgyas thams cad kyi bsod nams kyi zhing chen por 'gyur ba dang / nyan thos dang / rang
353b1(mdo sde): sangs rgyas kyi theg pa pa thams cad kyis mchod pa dang / srung ba dang / bsnyen bkur byed par 'gyur ro/ /de la ji ltar na thabs mkhas pa'i go cha chen po'i 'khor lo gang zhe na/ rigs
353b2(mdo sde): kyi bu| byang chub sems dpa'i thabs mkhas pa la rnam pa gnyis te/ 'jig rten dang / 'jig rten las 'das pa'o/ /de la ji ltar na byang chub sems dpa'i 'jig rten pa'i thabs mkhas
353b3(mdo sde): pa yin zhe na/ 'di lta ste/ byang chub sems dpa' rnams bdag gi don nam/ gzhan gyi don nam/ gnyis ka'i don la bdag dang / gzhan du rtog cing bzo dang / sgyu rtsal rnam pa sna tshogs
353b4(mdo sde): kyis bdag dang / gzhan gyi don yongs su bsgrub pa'i phyir sangs rgyas bcom ldan 'das dang / byang chub sems dpa' dang / rang sangs rgyas dang / nyan thos la mchod pa dang / bsnyen
353b5(mdo sde): bkur byed pa dang / pha dang / ma dang / nad pa dang / nyam thag pa dang / mgon dang / rten med pa dang / gnod pa mang pos sdug bsngal bar gyur pa mthong na shin tu thabs mkhas pas
353b6(mdo sde): sgrol zhing bsdu ba'i dngos po rnams zhes sems can yongs su smin par byed do/ /byang chub sems dpa' de dag theg pa chen po la gnas pas nyan thos kyi theg pa pa dang / rang sangs
353b7(mdo sde): rgyas kyi theg pa pa dang / theg pa chen po'i snod ma yin pa nyan thos dang / rang sangs rgyas kyi dbang po yongs su ma smin pa la shin tu phra ba zab pa dam pa'i chos ston te/ slob tu gzhug pa
354a1(mdo sde): dang | 'phags pa'i bsam gtan la nan tan du byed du gzhug go / gzhan yang / don dam pa'i bden pa bstan te nan tan byed du gzhug pa dang / phyin ci
354a2(mdo sde): log bzhi las bzla zhing mi ltung ba'i chos kyi mtshan nyid rig par bya ba dang / so so yang dag par rig pa bzhi la gzhol bar bya ba nas/ gzhan yang / dran pa nye bar gzhag pa
354a3(mdo sde): bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag
354a4(mdo sde): brgyad pa dang / lhag ma dang bcas pa dang / lhag ma ma lus pa'i lam dang / lam gyi 'bras bu'i bar du 'jug par bya ba la mkhas pa'i ye shes kyis yongs su smin par byed do/ /
354a5(mdo sde): sems can gang khe dang / grags pa dang / longs spyod la chags te dbang po rgod pa/ dge ba'i rtsa ba yongs su ma smin pa la ni mdo sde dang / 'dul ba dang / ma mo klog pa dang /
354a6(mdo sde): 'don pa byed du gzhug pa dang / sangs rgyas gzhan gyis bshad pa las gzhan pa rnam par grol ba dang mthun pa'i gtsug lag klog cing 'don du bcug ste yongs su smin par byed
354a7(mdo sde): do| |sems can gang sbyin pa byed pa la mi mos pa la ni nor rin po che dang / nor dbyig rnam pa sna tshogs gtong bar bskul bas yongs su smin par byed do/ /sems can gang gtum pa
354b1(mdo sde): mi des pa'i rang bzhin can tshangs pa'i gnas bzhi slob tu skul ba dang / sems can gang zhe sdang can la bzod pa slob par skul ba dang / sems can gang le lo can la ni brtson 'grus
354b2(mdo sde): slob tu skul ba dang / sems can gang sems g.yeng ba la ni bsam gtan sgom par skul ba dang / sems can gang 'chal ba'i shes rab can la ni yang dag pa'i chos ston pas
354b3(mdo sde): bka' lung brda sprod cing lung 'bogs pa la thabs mkhas pas yongs su smin par byed do/ /sems can gang dkon mchog gsum la mngon par ma dad cing mi gnas pa dang / mi spyod
354b4(mdo sde): pa can la ni dkon mchog gsum la skyabs su 'gro ba dang / dkon mchog gsum la dad pa dang / dge bsnyen pa'i sdom pa la bslab pa dang / bsnyen gnas pa'i sdom pa la bslab pas
354b5(mdo sde): yongs su smin par byed do/ /gzhan yang / bzo dang / sgyu rtsal rnam pa sna tshogs kyi gnas la slob cing spyod du btsud pas de yongs su smin par byed do/ /de la sogs pa byang chub sems
354b6(mdo sde): dpa' sems dpa' chen po 'jig rten pa'i shin tu thabs mkhas pas ye shes kyi rnam pa ni chu klung gang+gA'i bye ma snyed pas mang ngo / /de ltar yi ge dang / gtsug lag dang / bzo dang /
354b7(mdo sde): sgyu rtsal gyi las kyi gnas thams cad la lhag pa'i spyod pa dang / brtson 'grus dang / thabs mkhas pa'i ye shes kyis mu stegs can dang / ston pa gzhan la zhugs pa thams cad btul
355a1(mdo sde): ba de ni byang chub sems dpa'i 'jig rten pa'i thabs mkhas pa'o/ /thabs mkhas pa 'di ni nyan thos dang / rang sangs rgyas thams cad dang thun mong ba
355a2(mdo sde): yin te/ sangs rgyas kyi chos thams cad gnas pa'i rgyur gyur pa/ thabs mkhas pa spyod pa'i gnas su gyur pa/ shin tu thabs mkhas pa lhun gyis grub pas rtog pa med pa'i phyir
355a3(mdo sde): ldog pa med pa'i chos su gyur pa'o/ /gzhan yang / rigs kyi bu/ byang chub sems dpa' gang ston pa mkhas pa la'ang mi rten/ dge ba'i bshes gnyen la'ang mi ltos par 'jig
355a4(mdo sde): rten gyi thabs mkhas pa la nan tan byed na/ byang chub sems dpa' de ni 'jig rten gyi thabs mkhas pas rmongs pa yin te/ ngan song du ltung bar 'gyur ro/ /de ni 'jig rten las
355a5(mdo sde): 'das pa'i shin tu thabs mkhas pa'i ye shes la gzhol zhing gnas par yang mi nus la/ thams cad kyi bsod nams kyi zhing yang dag pa ma yin no/ /shin tu thabs mi
355a6(mdo sde): mkhas pas sems can gyi dbang po dang / spyod pa'i khyad par yang mi shes la/ shin tu thabs mkhas pa la'ang rmongs par gyur pas nyan thos kyi theg pa dang / rang sangs rgyas
355a7(mdo sde): kyi theg pa dang / theg pa chen po'i snod ma yin pa dang / theg pa chen po'i dbang por ma smin pa dag la theg pa chen po ston pa dang / slob cing nan tan byed du bcug go /gang theg
355b1(mdo sde): pa chen po'i chos kyi snod du gyur pa'i sems can la ni nyan thos dang / rang sangs rgyas kyi theg pa'i chos ston cing / nyan thos dang / rang sangs rgyas kyi theg pa la slob cing nan tan byed
355b2(mdo sde): du bcug go / gang sangs rgyas kyi theg pa'i chos kyi snod du gyur pa'i sems can la ni nyan thos kyi theg pa'i chos ston cing / nyan thos kyi theg pa la slob cing nan tan byed du bcug go /
355b3(mdo sde): gang nyan thos kyi theg pa'i chos kyi snod du gyur pa'i sems can la ni 'khor ba'i chos la bde ba dang / dga' bar ston te/ 'khor ba'i chos la skyo ba skyed par mi ston to/ /gzhan yang /
355b4(mdo sde): shin tu thabs mkhas pa la rmongs pas sems can gang srog gcod pa la dga' ba nas de bzhin du log par lta ba'i bar du mos pa dag la ni shin tu zab pa theg pa chen po'i chos ston
355b5(mdo sde): te| de la 'khor ba 'di nas shi 'phos nas pha rol tu skye zhing sdug bsngal gyi 'bras bu rnam par smin pa myong ba la skyo zhing 'jigs pa dang / sdig pa mi dge ba'i chos spong ba mi ston
355b6(mdo sde): to| |gzhan yang / shin tu thabs mkhas pa la rmongs pas sems can gang tshul khrims srung bar mos pa la ni sbyin pa spyod du 'jug go /sems can gang bzod pa sgom par mos pa la
355b7(mdo sde): ni bzod pa spong ba ston cing tshul khrims srung du 'jug go / sems can gang brtson 'grus rtsom par mos pa la ni brtson 'grus spong ba ston cing bzod pa spyod du 'jug go /sems can gang
356a1(mdo sde): bsam gtan sgom par mos pa la ni bsam gtan spong ba ston cing brtson 'grus la nan tan byed du bcug go / sems can gang shes rab sgom
356a2(mdo sde): par mos pa la ni shes rab spong ba ston cing bsam gtan sgom du 'jug go / de ltar byang chub sems dpa' 'jig rten gyi thabs mkhas pa la rmongs pas yang dag pa ji lta ba
356a3(mdo sde): bzhin du sems can la phan pa dang / bde ba'i don byed nus te/ sems can thams cad kyi sdig pa'i grogs por gyur to/ /thabs mkhas pa 'di ni dmigs pa dang bcas pa/
356a4(mdo sde): chags pa dang bcas pa ste/ 'di ni byang chub sems dpa'i 'jig rten gyi thabs mkhas pa zhes bya'o/ /de ltar 'jig rten gyi thabs mkhas pa 'di ni nyan thos dang / rang sangs
356a5(mdo sde): rgyas kyi theg pa dang thun mong pa yin te/ go cha chen po'i 'khor lo ma yin/ byang chub sems dpa' sems dpa' chen po zhes kyang mi bya ste/ nyan thos dang / rang sangs rgyas
356a6(mdo sde): thams cad kyi bsod nams kyi zhing yang dag pa ma yin no/ /de la ji ltar na byang chub sems dpa' 'jig rten las 'das pa'i shin tu thabs mkhas pa yin zhe na/ 'di lta ste/
356a7(mdo sde): byang chub sems dpa' rnams bdag gi don btang ste/ gzhan gyi don lhur byed pas bzo dang / sgyu rtsal rnam pa sna tshogs mngon par ston pas yongs su smin par bya ba'i phyir sangs
356b1(mdo sde): rgyas bcom ldan 'das dang / byang chub sems dpa' dang / nyan thos dang / rang sangs rgyas dang / pha dang / ma la bsnyen bkur dang / mchod pa byed pa dang / nad pa dang / phongs pa
356b2(mdo sde): nyam thag pa dang / mgon dang / skyabs med pa dang / shin tu sdug bsngal rnam pa mang pos gzir ba la thabs kyis sgrol ba dang / bsdu ba'i dngos po rnam pa bzhis sems can yongs
356b3(mdo sde): su smin par byed do/ /ci la mos pa dang / dbang po dang / snod ji lta ba bzhin du sems can la dam pa'i chos ston to/ /gzhan yang / rim gyis nyan thos kyi theg pa pa ni rang sangs rgyas
356b4(mdo sde): kyi theg pa la slob cing nan tan byed par skul ba dang / rang sangs rgyas kyi theg pa pa ni theg pa chen po slob cing nan tan byed par skul ba dang / gal te nyan thos dang / rang sangs rgyas
356b5(mdo sde): kyi theg par dbang po ma smin pa ni 'khor ba'i sdug bsngal gyi chos kyis skye ba ston cing 'khor bas skyo ba dang / mya ngan las 'da' ba tshol bar skul lo/ /sems can gang srog gcod
356b6(mdo sde): pa la mos pa nas log par lta ba'i bar du chags pa la ni dbang po dang / rang bzhin ji lta ba bzhin du 'khor bar 'khor ba'i chos ston pa dang / 'jig rten 'di shi 'phos nas pha rol
356b7(mdo sde): tu skye ba 'di dang / pha rol gyi sdug bsngal gyi 'bras bu myong bar ston te/ sdig pa mi dge ba'i chos kyis 'jigs pa dang / skyo ba ston to/ /kha cig la ni nyan thos kyi theg pa dang ldan pa'i
357a1(mdo sde): chos ston to/ /kha cig la ni rang sangs rgyas kyi theg pa dang ldan pa'i chos ston to/ /kha cig la ni bla na med pa'i theg pa'i chos yang dag par bstan te khad
357a2(mdo sde): kyis slob tu 'jug go / sems can gang sbyin pa la mos par 'gyur ba rnams la ni tshul khrims rnam par dag pa'i mchog srung bar bstan pa de bzhin du rgyas par sems can gang
357a3(mdo sde): bsam gtan la mos par 'gyur ba la ni zag pa med pa 'phags pa'i lam gyi mchog gis bsdus pa dang / shes rab bla na med pa ston cing nan tan byed du bcug ste/ shin tu thabs
357a4(mdo sde): mkhas pas 'di ni dmigs pa med pa dang / chags pa med pa ste/ 'di ni byang chub sems dpa'i 'jig rten las 'das pa'i thabs mkhas pa'i go cha chen po'i 'khor lo zhes
357a5(mdo sde): bya'o| |rigs kyi bu/ byang chub sems dpa' sems dpa' chen po gang shin tu thabs mkhas pa'i go cha chen po'i 'khor lo 'di dang ldan na thog ma sems bskyed nas 'dod pa
357a6(mdo sde): rnam pa lnga yongs su bsal bas byang chub sems dpa' sems dpa' chen po zhes bya'o/ /nyan thos dang / rang sangs rgyas thams cad las shin tu 'das shing nyan thos dang /
357a7(mdo sde): rang sangs rgyas thams cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang / bsrung ba dang / bsnyen
357b1(mdo sde): bkur bya ba'o/ /de nas bcom ldan 'das kyis don de dag gsal bar bzlas pa'i phyir tshigs su bcad de bka' stsal pa/ shes rab nan tan rnam gnyis te/ /'jig rten bcas dang
357b2(mdo sde): 'jig rten 'das/ /chags pa de ni 'jig rten bcas/ /chags med pa ni 'jig rten 'das/ /shin tu thabs mkhas nan tan ni/ /khyad par rnam pa gnyis la gnas/ /dmigs pa
357b3(mdo sde): yod pa 'jig rten bcas/ /dmigs med de ni 'jig rten 'das/ /gang zhig theg pa gcig ston pa/ /de ni legs par chos ston min/ /bdag kyang yongs su mi smin na/ /gzhan gyi don
357b4(mdo sde): du ga la 'gyur/ /gcig tu mi dge sems can la/ /theg pa gsum gyi chos ston na/ /de ni gti mug rmongs pa ste/ /byang chub chen po de ma yin/ /theg pa gsum la 'jug spro zhing / /
357b5(mdo sde): yang dag pa yi chos 'dod la/ /'khor bas spro ba'i chos ston na/ /mkhas pa'i rang bzhin de ma yin/ /rtse gcig blo yis rab brtags te/ /'dod dang mos pa bzhin du ston/ /'di
357b6(mdo sde): ni shin tu thabs mkhas pas/ /mkhas pa rnams kyi de la bsngags/ /sems can sdig pa dag spyod cing / /theg pa gsum gyi snod 'gyur na/ /dbang po'i snod bzhin chos bstan te//
357b7(mdo sde): sdig pa kun las grol bar byed/ /rigs kyi bu/ gzhan yang / byang chub sems dpa' sems dpa' chen po byams pa chen po'i go cha chen po'i 'khor lo yod do/ /byang chub sems
358a1(mdo sde): dpa' sems dpa' chen po gang 'khor lo 'di dang ldan na thog ma sems bskyed nas 'dod pa rnam pa lnga yongs su bsal te/ nyan thos dang / rang sangs
358a2(mdo sde): rgyas thams cad las shin tu 'das pas nyan thos dang / rang sangs rgyas thams cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg
358a3(mdo sde): pa pa thams cad kyis mchod pa dang / bsrung ba dang / bsnyen bkur bya bar 'gyur ro/ /de la ji ltar na byams pa chen po'i go cha chen po'i 'khor lo zhe na/ rigs kyi bu/
358a4(mdo sde): byang chub sems dpa'i byams pa la rnam pa gnyis te/ chos la dmigs pa'i byams pa dang / sems can la dmigs pa'i byams pa'o/ /chos la dmigs pa'i byams
358a5(mdo sde): pa ni| byams pa chen po'i go cha chen po'i 'khor lo zhes bya'o/ /sems can la dmigs pa'i byams pa ni/ byams pa chen po'i go cha zhes mi bya'o/ /de ci'i phyir zhe na/ sems
358a6(mdo sde): can la dmigs pa'i byams pa ni nyan thos dang / rang sangs rgyas kyi theg pa dang thun mong du gyur pa ste/ nyan thos dang / rang sangs rgyas ni bdag la phan pa dang / bde ba'i don gyi
358a7(mdo sde): phyir sems can la dmigs pa'i bzod pa la nan tan byed pa'o/ /nyan thos dang / rang sangs rgyas ni bdag zhi ba dang / bdag mya ngan las 'da' ba dang / bdag gi sgrib pa
358b1(mdo sde): bsal ba dang / bdag gi kun nas nyon mongs pa gcad pa'i phyir yin gyi/ sems can thams cad kyi phyir sems can la dmigs pa'i byams pas brtson 'grus la nan tan byed pa
358b2(mdo sde): nam yin no/ /de bas na byams pa 'di ni byams pa chen po zhes mi bya ste/ go cha chen po ma yin no/ /chos la dmigs pa'i byams pa ni nyan thos dang / rang sangs rgyas kyi theg pa pa
358b3(mdo sde): dang thun mong ba ma yin gyi/ byang chub sems dpa' sems dpa' chen po rnams 'ba' zhig gis nan tan byed nus par 'gyur ro/ /byang chub sems dpa' sems dpa' chen po ni
358b4(mdo sde): sems can thams cad la phan pa dang / bde ba'i don du brtson 'grus kyi sbyor bas chos la dmigs pa'i byams pa 'di la nan tan byed do/ /byang chub sems dpa' sems dpa'
358b5(mdo sde): chen po ni sems can thams cad rab tu zhi ba'i yongs su mya ngan las 'das pa dang / kun nas nyon mongs pa yongs su gcad pa'i phyir shin tu 'bad pa'i brtson 'grus kyis
358b6(mdo sde): chos la dmigs pa'i byams pa la nan tan byed do/ /de bas na byams pa 'di ni byams pa chen po'i go cha chen po zhes bya'o/ /gzhan yang / byang chub sems dpa' chos la dmigs
358b7(mdo sde): pa'i byams pa la nan tan byed pa ni phung po la mi gnas/ skye mched la mi gnas/ khams la mi gnas/ dran pa nye bar gzhag pa rnams la mi gnas pa nas byang chub kyi lam gyi
359a1(mdo sde): yan lag gi bar du mi gnas so/ /'dod pa'i khams la mi gnas/ gzugs kyi khams la mi gnas/ gzugs med pa'i khams la mi gnas/
359a2(mdo sde): 'jig rten 'di la mi gnas/ 'jig rten pha rol la mi gnas/ tshu rol gyi mu la mi gnas/ pha rol gyi mu la mi gnas/ dmigs pa la mi gnas/ mi dmigs pa la mi gnas
359a3(mdo sde): te| de ltar byang chub sems dpa' chos la dmigs pa'i byams pa la nan tan byed pas nyan thos dang / rang sangs rgyas thams cad kyi theg pa'i sa las shin tu 'das te/ de ni
359a4(mdo sde): byang chub sems dpa'i chos la dmigs pa'i byams pa chen po'i go cha chen po'i 'khor lo zhes bya'o/ /rigs kyi bu/ byang chub sems dpa' sems dpa' chen po gang byams
359a5(mdo sde): pa chen po'i go cha chen po'i 'khor lo 'di dang ldan na thog ma sems bskyed nas 'dod pa rnam pa lnga yongs su bsal te/ nyan thos dang / rang sangs rgyas thams cad las shin
359a6(mdo sde): tu 'das pa/ nyan thos dang / rang sangs rgyas thams cad kyi bsod nams kyi zhing du 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang /
359a7(mdo sde): srung ba dang / bsnyen bkur bya bar 'gyur ro/ /de nas bcom ldan 'das kyis don 'di dag gsal bar bzlas pa'i phyir tshigs su bcad de bka' stsal pa/ nyan thos dang ni
359b1(mdo sde): rang rgyal ba/ /sems can dmigs pa'i byams sgom pa/ /sems la bcu gsum skyen 'chang zhing / /bdag la phan pa'i don phyir rtsol/ /byang chub sems dpa' grags chen ni/ /sems
359b2(mdo sde): can thams cad kun gyi phyir/ /thun mong ma yin byams chen bsgoms/ /bcu gsum sems kyi skyon rnams spangs/ /dri ma bcu gsum rab spangs nas/ /byang chub chen por gzhol bar
359b3(mdo sde): byed| |chos la dmigs pa'i byams bsgoms na/ /bsod nams zhing grub ring ba min/ /bcu gsum stobs la bder gnas na/ /sems can kun las shin tu 'phags/ /ji ltar
359b4(mdo sde): seng ge'i rgyal po de/ /ri dwags kun las 'phags pa bzhin/ /bcu gsum dgra rnams shin tu btul/ /rtag dang chad pa'i mthar 'dzin spangs/ /sems la cis kyang mi gos na/ /myur
359b5(mdo sde): du byang chub chen po 'thob/ /rigs kyi bu/ gzhan yang / byang chub sems dpa' sems dpa' chen po snying rje chen po'i go cha chen po'i 'khor lo yod de/ byang chub sems dpa' sems
359b6(mdo sde): dpa' chen po gang 'khor lo 'di dang ldan na thog ma sems bskyed nas 'dod pa rnam pa lnga yongs su bsal te/ nyan thos dang / rang sangs rgyas thams cad las shin tu 'das pas nyan
359b7(mdo sde): thos dang / rang sangs rgyas thams cad kyi bsod nams kyi zhing chen por 'gyur zhing / nyan thos dang / rang sangs rgyas thams cad kyi theg pa pa thams cad kyis mchod pa dang / srung ba
360a1(mdo sde): dang | bsnyen bkur byed par 'gyur ro/ /de ji ltar zhe na/ nyan thos dang / rang sangs rgyas kyi theg pa pa thams cad ni bdag la phan pa dang / bde ba'i don
360a2(mdo sde): gyi phyir snying rje la spyod kyi/ sems can thams cad la phan pa dang / bde ba'i don gyi phyir snying rje chen po skyed pa ma yin no/ /byang chub sems dpa' sems dpa' chen po ni bdag
360a3(mdo sde): 'ba' zhig la phan pa dang / bde ba'i don gyi phyir snying rje chen po bskyed pa ma yin gyi/ sems can thams cad la phan pa dang / bde ba'i don gyi phyir snying rje chen po skyed do/ /de bas
360a4(mdo sde): na byang chub sems dpa' snying rje chen po'i go cha chen po'i 'khor lo dang ldan pas nyan thos dang / rang sangs rgyas thams cad las shin tu 'das pa nyan thos dang / rang sangs rgyas thams
360a5(mdo sde): cad kyi bsod nams kyi zhing chen por 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang / srung ba dang / bsnyen bkur bya bar 'gyur
360a6(mdo sde): ro| |byang chub sems dpa' sems dpa' chen po ni sems can thams cad la phan pa dang / bde ba'i don gyi phyir bsdu ba'i dngos po bzhis sems can yongs su smin par byed
360a7(mdo sde): do| |snying rje chen pos sems can thams cad la phan pa dang / bde ba'i don gyi phyir sbyin pas yongs su sdud pa ni/ 'di lta ste/ rin po che dang / nor dang / dbyig dang / theg pa dang
360b1(mdo sde): bran dang / las byed pa'i mi dang / yul dang / srid dang / bu dang / chung ma dang / lus dang / srog gi bar du yongs su gtong ba la ser sna med de/ mi dmigs pa'i spyod ba la sbyor bas
360b2(mdo sde): 'dul ba'i sems can yod par mi mthong / sbyin pa byed par mi mthong / len par mi mthong / nor gyi dngos por mi mthong / sbyin pa spyod par mi mthong / sbyin pa byas pa'i 'bras bur
360b3(mdo sde): mi mthong ba nas mi dmigs pa'i bar du'ang mi mthong ste/ de lta bu'i snying rje chen po skyed do/ /sems can thams cad la phan pa dang / bde ba'i don gyi phyir ngag snyan pa dang / don sgrub pa
360b4(mdo sde): dang | don mthun pas ci dang / cis 'dul ba bzhin du mi dmigs pa'ang mi mthong ba'i bar du de dang / des rgyas par ston cing 'chad do/ /de ltar byang chub sems dpa' sems dpa' chen
360b5(mdo sde): pos rtag tu mchog dam pa'i dul ba'i sems dang / rab tu zhi ba'i sems dang / tshad med pa'i sems dang / phung po dang / khams dang / skye mched thams cad la mngon par 'du mi
360b6(mdo sde): byed pa'i sems kyis gang nas gang du skyes kyang g.yo ba med pa dang / mi gnas pa'i snying rje chen po'i go cha chen po'i 'khor lo 'dis snod du gyur pa'i sems can thams cad yongs su smin
360b7(mdo sde): par byed pa la skyo ba med do/ /de ltar na byang chub sems dpa' snying rje chen po'i go cha chen po'i 'khor lo zhes bya ste/ nyan thos dang / rang sangs rgyas thams cad dang thun mong ba ma yin
361a1(mdo sde): no| |rigs kyi bu/ byang chub sems dpa' sems dpa' chen po gang snying rje chen po'i go cha chen po'i 'khor lo 'di dang ldan na thog ma sems bskyed nas
361a2(mdo sde): 'dod pa lnga yongs su bsal te/ byang chub sems dpa' sems dpa' chen po zhes bya'o/ /nyan thos dang / rang sangs rgyas thams cad las shin tu 'das shing / nyan thos dang /
361a3(mdo sde): rang sangs rgyas thams cad kyi bsod nams kyi zhing du 'gyur ba dang / nyan thos dang / rang sangs rgyas kyi theg pa pa thams cad kyis mchod pa dang / srung ba dang / bsnyen bkur
361a4(mdo sde): byed par 'gyur ro/ /de nas bcom ldan 'das kyis don 'di dag gsal bar bzlas pa'i phyir tshigs su bcad de bka' stsal pa/ shin tu zab mo dam pa'i chos dag /snying rje chen
361a5(mdo sde): po'i gzhi ru de 'gyur/ /shin tu dpag dka' nam mkha' 'dra ste/ /gnas pa med de gzugs kyang med do/ /byang chub sems dpa'i brtson 'grus chen po/ /yon tan chen po dang ni
361a6(mdo sde): ldan te/ /rgyal ba'i ye shes snying rje chen pos/ /dpa' bo 'jig rten 'da' bar des 'gyur/ /mgon dang skyabs med sems can dag ni/ /'khor ba'i sdug bsngal rnyog pas
361a7(mdo sde): bcings pa/ /snying rje chen po'i chu yis bkrus te/ /sems can rnam par grol bar byed do/ /byang chub sems dpa'i snying rje bskyed pas/ /'khor ba'i rgya mtsho skems par byed de
361b1(mdo sde): nyan thos theg pa'i 'khor rnams dang ni/ /rang rgyal theg pa spyod pas ma yin/ /'dod chags zhe sdang gti mug sems can/ /ngan song dag tu ltung bar 'gyur ba/ /snying rje chen po'i chu yis bkrus
361b2(mdo sde): te| |sdug bsngal kun las grol bar byed do/ /rigs kyi bu/ gzhan yang / byang chub sems dpa' sems dpa' chen po tshig so so yang dag par rig pa/ nam mkha'i dbyings dang mnyam
361b3(mdo sde): pa| tshad med pa/ mtha' yas pa/ shin tu rgya chen po dang ldan pa ji snyed sangs rgyas kyi chos thams cad de/ ting nge 'dzin rnams dang / gzungs rnams dang / shin tu brtan pa'i bzod pa chen
361b4(mdo sde): po'i go cha chen po'i 'khor lo yod do/ /byang chub sems dpa' sems dpa' chen po gang 'khor lo 'di dang ldan na thog ma sems bskyed nas 'dod pa rnam pa lnga yongs su bsal te/
361b5(mdo sde): nyan thos dang / rang sangs rgyas thams cad las shin tu 'das pa nyan thos dang / rang sangs rgyas thams cad kyi bsod nams kyi zhing chen por 'gyur ba dang / nyan thos dang / rang
361b6(mdo sde): sangs rgyas kyi theg pa pa thams cad kyis mchod pa dang / srung ba dang / bsnyen bkur byed par 'gyur ro/ /de la ji ltar na byang chub sems dpa' sems dpa' chen po tshig so so
361b7(mdo sde): yang dag par rig pa nam mkha'i dbyings dang mnyam pa/ tshad med pa mtha' yas pa/ shin tu rgya che ba dang ldan pa ji snyed sangs rgyas kyi chos thams cad de/ ting nge 'dzin rnams
362a1(mdo sde): dang | gzungs rnams dang / shin tu brtan pa chen po'i go cha chen po'i 'khor lo gang zhe na/ 'di lta ste/ byang chub sems dpa' rnams chos thams cad
362a2(mdo sde): la shin tu rtog pa ni ji ltar zla ba'i dkyil 'khor gyi 'od kyis nam mkha' kun tu khyab pa bzhin du/ sems mnyam pa nyid du gyur pa/ mtshan ma med pa/ rten pa med pa/ mi gnas pa
362a3(mdo sde): gos pa med pa'i ting nge 'dzin thams cad kyi sgo dang / gzungs kyi sgo thams cad la sems kyi spyod pa med pa/ mig dang / gzugs dang / mig gi rnam par shes pa dang / mig gi
362a4(mdo sde): 'dus te reg pa la yid kyis rnam par zhen pa dang bral ba/ sems kyi spyod pa med pa las mig gi 'dus te reg pa'i rkyen gyis nang gi tshor ba rnam gsum skyes te/ bde ba dang /
362a5(mdo sde): sdug bsngal dang / bde ba'ang ma yin sdug bsngal ba'ang ma yin par tshor ba la sems rab tu zhi zhing chags pa med do/ /de bzhin du rna ba dang / sgra dang / rna ba'i rnam par shes
362a6(mdo sde): pa dang / rna ba'i 'dus te reg pa dang / sna dang / dri dang / sna'i rnam par shes pa dang / sna'i 'dus te reg pa dang / lce dang / ro dang / lce'i rnam par shes pa dang / lce'i 'dus te
362a7(mdo sde): reg pa dang / lus dang / reg bya dang / lus kyi rnam par shes pa dang / lus kyi 'dus te reg pa dang / yid dang / chos dang / yid kyi rnam par shes pa dang / yid kyi 'dus te
362b1(mdo sde): reg pa'i bar du gzhung de bzhin du rgyas par sems dang / yid dang / rnam par shes pa thams cad rtag tu zhi zhing chags pa med do/ /sems dang / yid dang / rnam par shes pa las
362b2(mdo sde): skyes pa'i tshor ba rnam gsum ste/ bde ba dang / sdug bsngal dang / bde ba'ang ma yin sdug bsngal ba'ang ma yin par tshor ba la sems rtag tu zhi zhing chags pa med do/ /dus gsum gyi phung
362b3(mdo sde): po dang / khams dang / skye mched rnams kyi rnam pa thams cad la len pa med pa/ sems kyi spyod pa med pa'o/ /gang ji snyed khams gsum dang / 'du byed gsum dang / reg bya gsum
362b4(mdo sde): dang | tshor ba gsum dang / dbang po gsum dang / theg pa gsum dang / sdom pa gsum dang / rnam par grol ba gsum dang / rnam pa de dag thams cad la sems rab tu zhi ba/ gnas
362b5(mdo sde): med pa/ mtshan ma med pa/ len pa med pas mnyam pa nyid du gnas so/ /gang ji snyed sbyin pa dang / tshul khrims dang / bzod pa dang / brtson 'grus dang / bsam gtan dang / shes
362b6(mdo sde): rab dang / pha rol tu phyin pa thams cad la sems kyi spyod pa med par rab tu zhi bar gnas so/ /de bzhin du dran pa nye bar gzhag pa bzhi dang / yang dag par spong ba bzhin dang / rdzu 'phrul
362b7(mdo sde): gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa la'ang sems kyi spyod pa med pa rab tu zhi bar gnas
363a1(mdo sde): so| |gang ji snyed dgu mthar gyis gnas pa'i snyoms par 'jug pa la'ang sems kyis spyod pa med par rab tu zhi bar gnas so/ /gzhan yang / mngon par
363a2(mdo sde): 'du byed pa gsum dang / chos la sgrib pa med pa'i ye shes dang / lam gyi yan lag dang / lam gyi rang bzhin 'dren par byed pa dag la'ang len pa med pa/ sems kyi spyod pa
363a3(mdo sde): med pa/ kun gzhi rnam par shes pa dang / kun gzhi rnam par shes pa ma yin pa dang / nye bar len pa dang bcas pa dang / nye bar len pa med pa dang / zag pa dang bcas pa
363a4(mdo sde): dang | zag pa med pa dang / tshu rol gyi mu dang / pha rol gyi mu dang / chung du dang / chen po dang / tshad med pa dang / byed pa dang / mi byed pa dang / dge ba dang / mi dge ba
363a5(mdo sde): dang | lung du mi ston pa thams cad kyi rnam pa la len pa med pa dang / sems kyi spyod pa med par rab tu zhi bar gnas so/ /gang ji snyed byams pa chen po dang / snying rje chen po dang /
363a6(mdo sde): thabs mkhas pas sems can yongs su smin par byed pa nas srung bar bya ba med pa gsum dang / mi 'jigs pa bzhi dang / sangs rgyas kyi chos ma 'dres pa bco brgyad kyi bar du
363a7(mdo sde): chos thams cad kyi rnam pa la len pa med pa/ sems kyi spyod pa med par rab tu zhi bar gnas so/ /byang chub sems dpa' sems dpa' chen po dag 'khor lo 'di'i dbang gis
363b1(mdo sde): tshor ba rnam gsum gyi nyes pa yongs su bsal ba dang / rnam par rtog pa thams cad yongs su zhi ba dang / mtshan ma'i chos thams cad yongs su spong bar 'gyur ro/ /gzhan yang / ji
363b2(mdo sde): snyed nam mkha'i mig dang / spyi bo'i ting nge 'dzin rnams dang / gzungs rnams la thabs mkhas pa'i go cha chen po'i 'khor lo'ang 'dren par 'gyur te/ byang chub sems dpa'i 'khor
363b3(mdo sde): lo de la gnas pas gang 'das pa'i dus kyi sdig pa mi dge ba'i las kyi lhag mas gnyer te ngan 'gro mnar med pa dang / gzhan yang srid pa dang / 'gro ba rnams su 'khor bar 'khor
363b4(mdo sde): ba'i las thams cad lhag ma ma lus par yongs su bsal te/ rnam par smin pa'i 'bras bu mi myong bar byed do/ /gzhan yang / rigs kyi bu/ 'di lta ste/ mun pa nag pos nam mkha'
363b5(mdo sde): thams cad yog pa na nyi ma shar ba'i tshe mun pa thams cad sel bar 'gyur ro/ /de bzhin du byang chub sems dpa' 'ang tshigs so so yang dag par rig pa nam mkha'i dbyings dang mnyam
363b6(mdo sde): pa| tshad med pa/ mtha' yas pa/ yangs shing rgya chen po dang ldan pas ji snyed sangs rgyas kyi chos thams cad de/ ting nge 'dzin rnams dang / gzungs rnams dang / shin tu
363b7(mdo sde): brtan pa'i bzod pa'i go cha chen po'i 'khor lo'ang grub cing 'dren par 'gyur ro/ /gzhan yang / nam mkha'i mig dang / spyi bo'i ting nge 'dzin rnams dang / gzungs rnams la thabs
364a1(mdo sde): mkhas pa'i go cha chen po'i 'khor lo la gnas pa dpag tu med pa nam mkha' lta bu'i ye shes kyi nyi mas phyin ci log bzhi'i mun pa yongs su bsal te/ 'das pa'i dus kyi sdig pa mi dge ba'i las kyi lhag mas gnyer te ngan 'gro mnar med pa dang /
364a2(mdo sde): gzhan yang / srid pa dang / 'gro ba rnams su 'khor bar 'khor ba'i las thams cad
364a3(mdo sde): lhag ma ma lus par yongs su sel te/ rnam par smin pa'i 'bras bu myong bar mi byed do/ /gzhan yang / de'i dbang gis sangs rgyas kyi chos rnams la dbang thob pa dang / phyir
364a4(mdo sde): mi ldog par 'gyur te/ sdig pa'i grogs po'i dbang du mi 'gro zhing rjes su mi spyod pa dang / rtag tu sangs rgyas mthong ba dang mi 'bral ba dang / byang chub sems dpa' dang / nyan thos
364a5(mdo sde): kyi nye gnas mthong ba dang mi 'bral ba dang / chos thos pa dang mi 'bral ba dang / dge 'dun la mchod pa dang / bsnyen bkur byed pa dang mi 'bral ba dang / yon tan thams
364a6(mdo sde): cad la sems mi ngoms pa nas byang chub kyi bar du rgyun mi 'chad de/ rtag tu sangs rgyas rjes su dran pa dang mi 'bral ba ni chung du na rmi lam du'ang bar chad med par 'gyur ro/ /
364a7(mdo sde): rigs kyi bu/ de la ji ltar na byang chub sems dpa' sems dpa' chen po tshigs so so yang dag par rig pas nam mkha'i dbyings dang mnyam pa/ tshad med pa/ mtha' yas
364b1(mdo sde): pa| yangs shing rgya che ba dang ldan pas ji snyed sangs rgyas kyi chos thams cad de/ ting nge 'dzin rnams dang / gzungs rnams dang / shin tu brtan pa'i bzod pa'i go cha chen po'i
364b2(mdo sde): 'khor lo 'dren par 'gyur zhe na/ 'di lta ste/ byang chub sems dpa' rnams bsam gtan dang po nas bsam gtan bzhi pa'i bar du snyoms par 'jug pa dang / nam mkha'
364b3(mdo sde): mtha' yas skye mched nas 'du shes med 'du shes med min skye mched kyi bar du snyoms par 'jug pa dang / 'du shes dang / tshor ba 'gog pa'i ting nge 'dzin la snyoms par
364b4(mdo sde): 'jug pa'i ting nge 'dzin 'di la gnas na tshor ba rnam gsum dang / 'du byed gsum po yongs su bcad de/ mngon par 'du byed pa dang / g.yo ba'i sems kyi spyod pa
364b5(mdo sde): med pa/ tshor ba dang / 'du shes dang / sems pa dang / rig pa dang / yid la byed pa la sogs pa kun gcod par 'gyur ro/ /ting nge 'dzin 'di la gnas na zhag gcig
364b6(mdo sde): gam| zhag bdun gyi bar du bsam gtan gyi zas za bar 'gyur ro/ /ting nge 'dzin de las langs na'ang sems rab tu zhi ba len pa med cing / lhan ner gnas par 'gyur ro/ /
364b7(mdo sde): gzhan yang don dam pa'i mthas gtugs pa'i stong pa nyid kyi ting nge 'dzin la mnyam par 'jog go /ting nge 'dzin de la gnas na sems rab tu mnyam pas nam mkha' ltar
365a1(mdo sde): chags pa med pa dang / lus kyi ba spu'i bu ga kun nas zil dngar gyi thigs pa skar ma snar ma lta bu mngon par byung bas kun nas nyon mongs pas
365a2(mdo sde): bcings pa'i yongs su gdung ba thams cad sel bar 'gyur ro/ /ting nge 'dzin de las langs nas yang dag pa'i dran pa thob ste/ dga' ba khyad par can gyis lus la khyab
365a3(mdo sde): par gyur pa ni ji ltar lha'i sras po dang / dbang phyug chen po dang / bde ba'i ting nge 'dzin thams cad la 'jug pa nas lus kyi ba spu'i khung bu kun nas rab tu bde ba myong
365a4(mdo sde): ba bzhin de ltar byang chub sems dpa' de lus la bde bas reg pas sangs rgyas rjes su dran par 'gyur ro/ /sangs rgyas rjes su dran pas sangs rgyas mthong ba las mtshan
365a5(mdo sde): ma gzhan mthong ba med do/ /byang chub sems dpa' de'i tshe sangs rgyas gcig yid la byas na sangs rgyas gcig mthong ngo / /gal te sangs rgyas mang po yid la byas na
365a6(mdo sde): sangs rgyas mang po mthong ngo / /gal te sangs rgyas kyi sku chung bar yid la byas na sangs rgyas kyi sku chung dur mthong ngo / /gal te sangs rgyas kyi sku chen por yid la byas na
365a7(mdo sde): sangs rgyas kyi sku chen por mthong ngo / /gal te sangs rgyas kyi sku tshad med par yid la byas na sangs rgyas kyi sku tshad med par mthong ngo / /gal te bdag gi lus sangs
365b1(mdo sde): rgyas kyi sku'i mtshan dang ldan par yid la byas na bdag gi lus de sangs rgyas kyi sku dang 'dra bar mtshan phun sum tshogs par mthong ngo / /gal te gzhan gyi lus sangs rgyas kyi skur
365b2(mdo sde): yid la byas na gzhan gyi lus sangs rgyas kyi sku dang 'dra bar mtshan phun su mtshogs par mthong ngo / /gal te sems can dang / sems can ma yin pa dang / ji snyed gzugs
365b3(mdo sde): su gtogs pa thams cad sangs rgyas kyi sku mtshan dang ldan par yid la byas na sems can dang / sems can ma yin pa dang / ji snyed gzugs su gtogs pa thams
365b4(mdo sde): cad sangs rgyas kyi sku dang 'dra bar mtshan phun sum tshogs par mthong gi gzugs gzhan du mi mthong ngo / /byang chub sems dpa' de'i tshe'ang 'di snyam du chos thams cad
365b5(mdo sde): dang | gzugs thams cad ni sgyu ma dang 'dra ste/ yang dag pa ma yin pas bdag gis tshor ba rnam gsum dang / 'du byed gsum la sogs pa chos thams cad lhag ma ma
365b6(mdo sde): lus par yongs su gcad do snyam nas 'gog pa'i ting nge 'dzin la snyoms par zhugs so/ /ting nge 'dzin de la gnas nas blo sngon du btang ba bzhin du thams cad yongs su
365b7(mdo sde): bcad de ting nge 'dzin gyi ro'i zas kyis 'tsho'o/ /gal te na zhag bdun nam/ zhag bdun gnyis sam/ bdun gsum mam/ bzhi 'am/ lnga 'am/ drug gam/ bdun nam/
366a1(mdo sde): brgyad dam/ gal te bskal pa tshad med pa bye ba khrag khrig brgya stong gi bar du ci nus su gnas te/ ting nge 'dzin gyi zas za'o/ /ting nge 'dzin
366a2(mdo sde): de las langs nas sems rab tu zhi bas ci la'ang mi chags te bde bar gnas so/ /gal te don dam pa'i mthas gtugs pa'i ting nge 'dzin du zhugs na'ang sngar ji
366a3(mdo sde): skad bshad pa bzhin du sangs rgyas kyi sku mtshan dang ldan pa yid la bya ba nas chos thams cad dang / gzugs thams cad sgyu ma dang 'dra ste yang dag pa ma yin
366a4(mdo sde): pa'i bar du chud par byed do/ /rigs kyi bu/ 'di ni byang chub sems dpa' sems dpa' chen po'i tshig so so yang dag par rig pa nam mkha'i dbyings dang mnyam
366a5(mdo sde): pa| tshad med pa/ mtha' yas pa/ yangs shing rgya che ba dang ldan pa ji snyed sangs rgyas kyi chos thams cad de/ ting nge 'dzin thams cad dang / gzungs thams cad
366a6(mdo sde): dang | shin tu brtan pa'i bzod pa'i go cha chen po'i 'khor lo zhes bya ste/ byang chub sems dpa' sems dpa' chen po dag 'khor lo 'di dang ldan na nam mkha'i mig dang / spyi
366a7(mdo sde): bo'i ting nge 'dzin rnams dang / gzungs rnams las shin tu thabs mkhas pa thams cad lhag ma ma lus par spangs te rnam par smin pa'i 'bras bu len par mi byed
366b1(mdo sde): do| |gzhan yang / rigs kyi bu/ 'di lta ste/ 'jig rten gyi khams su mes 'jig pa 'byung du nye ba ni nyi ma lnga gcig car shar te/ 'jig rten gyi khams na rdzing bu dang / rdzing
366b2(mdo sde): bu chen po dang / 'bab chu dang / 'bab chu chen po dang / mtsho dang / mtsho chen po'i chu rnams lhag ma ma lus par thams cad skems par 'gyur ro/ /de bzhin du byang chub sems
366b3(mdo sde): dpa' 'ang tshigs so so yang dag par rig pa nam mkha'i dbyings dang mnyam pa/ tshad med pa/ mtha' yas pa/ yangs shing rgya che ba dang ldan pas sangs rgyas kyi chos thams
366b4(mdo sde): cad de/ ting nge 'dzin rnams dang / gzungs rnams dang / shin tu brten pa'i bzod pa'i go cha chen po'i 'khor lo'ang mngon par 'dren to/ /gzhan yang / nam mkha'i
366b5(mdo sde): mig dang / spyi bo'i ting nge 'dzin rnams dang / gzungs rnams la thabs mkhas pa'i go cha chen po'i 'khor lo la'ang gnas shing 'dren par 'gyur ro/ /gang 'das
366b6(mdo sde): pa'i dus kyi sdig pa mi dge ba'i las kyi lhag mas gnyer te/ ngan 'gro mnar med pa dang / gzhan yang srid pa dang / 'gro ba rnams su 'khor bar 'khor ba'i las
366b7(mdo sde): thams cad lhag ma ma lus par yongs su bskams te/ rnam par smin pa'i 'bras bu mi len par byed do/ /gzhan yang / rigs kyi bu/ 'di lta ste/ 'jig rten du chu'i
367a1(mdo sde): 'jig pa byung ba na stong gsum gyi stong chen po'i 'jig rten gyi khams chu 'di'i khams chung du'i gling chen po bzhi dang / gling phran brgyad
367a2(mdo sde): dang | ri rab ri'i rgyal po dang / ri phran thams cad chu yis bkrus te zhig nas lhag ma ma lus par zad par 'gyur ro/ /de bzhin du byang chub sems dpa' yang
367a3(mdo sde): tshigs so so yang dag par rig pa nam mkha'i dbyings dang mnyam pa/ tshad med pa/ mtha' yas pa/ yangs shing rgya che ba dang ldan pas ji snyed sangs rgyas kyi chos
367a4(mdo sde): thams cad de/ ting nge 'dzin rnams dang / gzungs rnams dang / shin tu brtan pa'i bzod pa'i go cha chen po'i 'khor lo'ang 'grub cing 'dren par 'gyur ro/ /nam
367a5(mdo sde): mkha'i mig dang / spyi bo'i ting nge 'dzin rnams dang / gzungs rnams la thabs mkhas pa'i go cha chen po'i 'khor lo la gnas shing 'dren par 'gyur bas 'das pa'i
367a6(mdo sde): dus kyi sdig pa mi dge ba'i las kyi lhag mas gnyer te ngan 'gro mnar med pa dang / gzhan yang / srid pa dang / 'gro ba rnams su 'khor ba 'khor ba'i las la mkhas
367a7(mdo sde): pa'i go cha chen po'i 'khor lo'ang gnas par 'gyur ro/ /'khor lo 'di la gnas pas dpag tu med pa nam mkha' lta bu'i ye shes kyi nyi ma 'byung bas rang gi lus
367b1(mdo sde): la phyin ci log bzhi dang / ma rig pa'i mun pa thams cad yongs su sel bar 'gyur ro/ /'das pa'i dus kyi sdig pa mi dge ba'i las kyi lhag mas gnyer te ngan 'gro mnar
367b2(mdo sde): med pa dang / gzhan yang / srid pa dang / 'gro ba rnams su 'khor bar 'khor ba'i las thams cad kyang lhag ma ma lus par yongs su sel te/ rnam par smin pa'i 'bras bu'ang myong
367b3(mdo sde): bar byed do/ /rigs kyi bu/ byang chub sems dpa' sems dpa' chen po gang 'khor lo 'di dang ldan na thog ma sems bskyed nas 'dod pa rnam lnga yongs su bsal
367b4(mdo sde): te| nyan thos dang / rang sangs rgyas thams cad las shin tu 'das shing / nyan thos dang / rang sangs rgyas thams cad kyi bsod nams kyi zhing du 'gyur ba dang /
367b5(mdo sde): nyan thos dang / rang sangs rgyas kyi theg pa pa thams cad kyis mchod pa dang / srung ba dang / bsnyen bkur byed par 'gyur ro/ /'khor lo 'di'i dbang gis sangs
367b6(mdo sde): rgyas kyi chos thams cad la dbang du 'gyur ba dang / phyir mi ldog pa dang / sdig pa'i grogs po'i dbang du mi 'gro ba dang / sangs rgyas thams cad mthong ba dang mi 'bral
367b7(mdo sde): zhing byang chub sems dpa' dang / nyan thos kyi nye gnas mthong ba dang mi 'bral ba dang / chos thos pa dang mi 'bral ba dang / dge 'dun la mchod pa dang / bsnyen
368a1(mdo sde): bkur byed pa dang mi 'bral ba dang / yon tan thams cad la sems mi ngoms pa ste/ mngon par byang chub kyi bar du rgyun mi 'chad pa
368a2(mdo sde): dang | rtag tu sangs rgyas rjes su dran pa dang mi 'bral ba ni chung du na rmi lam na'ang 'bral bar mi byed do/ /de ltar byang chub sems dpa' de bsod nams dang / ye shes
368a3(mdo sde): kyi tshogs kyang myur du rdzogs pa dang / ring po mi thogs par rnam par dag pa'i sangs rgyas kyi zhing du bla na med pa yang dag par rdzogs pa'i byang chub tu mngon par sangs
368a4(mdo sde): rgyas nas sangs rgyas kyi zhing de na sems can thams cad kyang rdzus te skye ba dang / mtshan dang / gzugs sangs rgyas bcom ldan 'das dang 'dra ba/ nyon mongs pa srab
368a5(mdo sde): cing chung ba/ theg pa chen po la bde bar gnas pa sha stag go /de nas bcom ldan 'das kyis don 'di dag gsal bar bzlas pa'i phyir tshigs su bcad de bka' stsal
368a6(mdo sde): pa| chos kyi snod du 'gyur bar 'dod pa dag / nyon mongs thams cad yongs su gcad par bya/ /yang dag stong pa nyid la snyoms zhugs na/ /dngos po gang yang bye bar
368a7(mdo sde): dka' ba min/ /srid pa'i bcings pa thams cad gcad pa'i phyir/ /snyoms par 'jug la nan tan brtson par bya/ /ting 'dzin yon tan dag dang ldan pas na/ /gdon mi
368b1(mdo sde): za bar dpag dka'i shes rab thob/ /gzugs med pa yi bsam gtan rab sgom zhing / /'gog pa'i ting 'dzin stong pa nyid brtags na/ /sangs rgyas dran pa'i blo mchog rab skyes
368b2(mdo sde): te| |sdig pa thams cad yongs su zad 'gyur ro/ /yod dang med pa'i chos rnams thams cad ni/ /yang dag stong pa nyid du brtags pas bcom/ /ngan par 'gro ba'i rgyud rnams/
368b3(mdo sde): yongs bsal nas/ /rtag tu sangs rgyas mang po mthong bar 'gyur/ /yang dag stong pa nyid la rab bsgoms pas/ /dge ba'i chos gzhan kun la brtson bya ste/ /sangs rgyas thams
368b4(mdo sde): cad kun la rab mchod ni/ /myur du sangs rgyas 'bras bu thob par 'gyur/ /sems can kun gyi dge ba'i grogs byas te/ /kun nas nyon mongs pa yi nad bsal na/ /rnam dag
368b5(mdo sde): sangs rgyas zhing du myur du skye/ /mngon par 'tshang rgya byang chub chen po 'thob/ /sangs rgyas mtshan dang ldan pa'i sems can dag /sangs rgyas zhing der yongs su gang bar 'gyur
368b6(mdo sde): thams cad sangs rgyas theg la 'dun pa ste/ /nyan thos rang rgyal theg pa yongs su spong / /'phags pa shin tu rgyas pa chen po sa'i snying po'i 'khor lo bcu pa zhes bya ba las /
368b7(mdo sde): bsod nams kyi zhing gi mtshan nyid kyi le'u zhes bya ste bdun pa'o// //bcom ldan 'das kyis theg pa chen po'i rnam grangs 'di bshad pa'i tshe 'khor gyi dkyil
369a1(mdo sde): ' khor de'i nang na byang chub sems dpa' sems dpa' chen po gang+gA'i klung gi bye ma snyed dang mnyam pa sngon 'das pa'i dus na sangs rgyas rjes
369a2(mdo sde): s u dran pa la goms pa dag deng 'dir bcom ldan 'das kyis sangs rgyas rjes su dran pa la nan tan bya ba'i sbyor ba bshad pa thos nas sangs rgyas rjes su dran pa'i ting nge
369a3(mdo sde): 'dzin gyi sgo mo thams cad thob bo/ /gzhan yang / sems can tshad med grangs med pa rnams chos 'di thos nas ting nge 'dzin gyi 'tsho ba me tog gi phreng ba zhes bya ba'i gzungs
369a4(mdo sde): kyi sgo mo thams cad thob bo/ /gzhan yang / sems can tshad med grangs med pa dag bcom ldan 'das kyis bshad pa thos nas dpa' bar 'gro ba glog gi 'od la rten pa
369a5(mdo sde): zhes bya ba'i gzungs kyi sgo mo thams cad thob bo/ /gzhan yang / sems can tshad med grangs med pa dag bcom ldan 'das kyis bshad pa thos nas chos la sgyur ba 'od snang
369a6(mdo sde): ba las rten par byed pa rjes su mthun pa'i bzod pa thams cad thob bo/ /gzhan yang / sems can tshad med grangs med pa dag bcom ldan 'das kyis bshad pa thos nas rdul dang / dri ma
369a7(mdo sde): dang bral te chos la chos kyi mig rnam par dag pa skyes te rgyun du zhugs pa'i 'bras bu thob bo/ /gzhan yang / /sems can tshad med grangs med pa dag ni bcom ldan 'das
369b1(mdo sde): kyis bshad pa thos nas lan gcig phyir ldog pa'i 'bras bu thob bo/ /gzhan yang / sems can tshad med grangs med pa dag bcom ldan 'das kyis bshad pa thos nas phyir
369b2(mdo sde): mi ldog pa'i 'bras bu thob bo/ /gzhan yang / sems can tshad med grangs med pa dag bcom ldan 'das kyis bshad pa thos nas mchog gi dgra bcom pa'i 'bras bu thob bo/ /
369b3(mdo sde): gzhan yang / sems can tshad med grangs med pa dag bcom ldan 'das kyis bshad pa thos nas khams gsum gyi btson ra nas 'byung bar rtsom pas bcom ldan 'das la rten
369b4(mdo sde): cing rab tu byung nas yang dag pa'i chos la zhugs par gyur to/ /gzhan yang / sems can tshad med grangs med pa dag nam 'tsho'i bar du dge ba bcu'i las kyi lam la bde bar
369b5(mdo sde): gnas shing nyan thos kyi theg par sems bskyed pas phyir mi ldog par gyur to/ /gzhan yang / sems can tshad med grangs med pa dag bcom ldan 'das kyis bshad pa thos nas
369b6(mdo sde): nam 'tsho'i bar du dge ba bcu'i las kyi lam la bde bar gnas nas rang sangs rgyas kyi theg par sems bskyed pa las phyir mi ldog par gyur to/ /gzhan yang / sems can tshad
369b7(mdo sde): m ed grangs med pa dag bcom ldan 'das kyis bshad pa thos nas nam 'tsho'i bar du dge ba bcu'i las kyi lam la bde bar gnas nas theg pa chen por sems bskyed cing bla na med pa
370a1(mdo sde): yang dag par rdzogs pa'i byang chub las phyir mi ldog par gyur to/ /gzhan yang / sems can tshad med grangs med pa dag ni bcom ldan 'das kyis bshad pa
370a2(mdo sde): thos nas 'jig rten gyi yang dag par lta ba thob par gyur te/ yang dag par lta ba de'i dbang gis ngan song du 'gro ba'i rgyu dang / kun nas nyon mongs pa'i las dang / nyon
370a3(mdo sde): mongs pa thams cad byang nas mtho ris su 'gro ba'i rgyu dang / yang dag pa'i smon lam dang / dge ba'i las thams cad skye zhing 'phel bar gyur to/ /gzhan yang / sems
370a4(mdo sde): can tshad med grangs med pa dag bcom ldan 'das kyis bshad pa thos nas dkon mchog gsum la skyabs su song ste/ dge bsnyen gyi sdom pa blangs nas sangs rgyas mchod
370a5(mdo sde): pa la spro ba dang / chos thos pa la dga' ba dang / dge 'dun gyi g.yog byed pa la mos te/ nyin mtshan du 'bad pa'i brtson 'grus la sems bar chad med par gyur to/ /gzhan
370a6(mdo sde): yang / sems can tshad med grangs med pa dag bcom ldan 'das kyis bshad pa thos nas log pa la 'bab pa dang / log pa la phyogs pa dang / blo gros ngan pa dang / las ngan pa thams
370a7(mdo sde): cad yongs su spangs te/ sangs rgyas kyi chos la mi 'gyur ba'i dad pa thob nas khyim na gnas pa'i chos yongs su spangs te rnam par dag pas rab tu byung bar gyur to/ /de nas bcom ldan
370b1(mdo sde): 'das kyis byang chub sems dpa' sems dpa' chen po nam mkha'i snying po la 'di skad ces bka' stsal to/ /rigs kyi bu/ ngas sa'i snying po'i 'khor lo bcu pa zhes bya ba brda sprod pa chen
370b2(mdo sde): po chos kyi sgo mo 'di khyod kyi lag tu gtad kyi/ khyod kyis gzungs su zungs la shin tu rgyas par gyis shig /sems can gang chos kyi rnam grangs 'di la klog gam/ 'don tam /
370b3(mdo sde): yid la byed dam/ gzhan la'ang rgya cher 'chad ngam/ yang dag pa'i spyod pa la gnas pa dag la khyod kyis chos rnam pa 'di bcus bsrungs te/ yun ring por phan pa dang / bde ba'i
370b4(mdo sde): don thob par gyis shig / bcu gang zhe na/ 'di lta ste/ de'i thabs dang / bdog pa'i nor thams cad bsrungs te nyams par mi bya ba dang / gnod pa thams cad las bsrungs te
370b5(mdo sde): med par bya ba dang / log par lta ba dang / log par phyogs pa las bsrungs te mi dge ba bcu'i las kyi lam spang bar bya ba dang / de'i lus dang / ngag la gnod pa thams cad las
370b6(mdo sde): bsrungs te med par bya ba dang / 'phya ba dang / skur pa thams cad las bsrungs te med par bya ba dang / tshul khrims dang / spyod pa thams cad nyams par mi 'gyur bar bsrung ba dang /
370b7(mdo sde): de la mi ma yin pa thams cad dang / 'byung ba chen po 'khrugs pa dang / dus ma yin pa'i nad dang / mi dge ba thams cad yongs su sel bar srung ba dang / de la dus ma yin pa/ tshul ma yin
371a1(mdo sde): pa| ltas ngan dang / rims thams cad mi 'byung bar srung ba dang / de la 'chi ba'i dus byed pa na'ang sangs rgyas thams cad mthong bar srung ba dang / de tshe 'phos
371a2(mdo sde): nas kyang bde 'gror skye ba dang / phan pa dang / bde ba'i don thob par yongs su srung bar byed do/ /rigs kyi bu/ sems can gang chos kyi rnam grangs 'di klog pa dang / 'don pa dang / don yid
371a3(mdo sde): la byed pa dang / gzhan la rgya cher 'chad dam/ yang dag pa'i spyod pa la gnas pa dag la khyod kyis chos rnam pa 'di bcu shin tu bsrungs shing / byin gyis brlabs te/ chos rnam pa 'di
371a4(mdo sde): bcus yun ring por phan pa dang / bde bar gyis shig /de nas byang chub sems dpa' sems dpa' chen po nam mkha'i snying pos bcom ldan 'das la 'di skad ces gsol to/ /de de
371a5(mdo sde): bzhin no/ /bcom ldan 'das/ bdag gis chos kyi rnam grangs gzungs su 'dzin cing shin tu rgyas par bgyi'o/ /sems can gang chos kyi rnam grangs 'di la klog pa dang / 'don pa dang / don
371a6(mdo sde): yid la bgyid pa dang / pha rol po la rgya cher ston pa dang / yang dag pa'i spyod pa la gnas pa dag la bdag gis chos rnam pa 'di bcus shin tu bsrungs te yun ring por phan pa dang / bde bar
371a7(mdo sde): bgyi'o/ /de nas bcom ldan 'das kyis mdo sde 'di gsungs nas/ 'khor gyi dkyil 'khor de na gnas pa'i byang chub sems dpa' sems dpa' chen po nam mkha'i snying po dang /
371b1(mdo sde): byang chub sems dpa' sems dpa' chen po sa'i snying po dang / byang chub sems dpa' sems dpa' chen po rdo rje'i snying po dang / byang chub sems dpa' sems dpa' chen po rigs par the
371b2(mdo sde): tshom 'dri ba dang / tshangs pa chen po lha'i snying po dang / lha dang / klu dang / gnod sbyin dang / dri za dang / lha ma yin dang / nam mkha'i lding dang / mi'am ci dang / lto 'phye chen po dang /
371b3(mdo sde): mi dang / mi ma yin pa la sogs pa 'khor mang po thams cad bcom ldan 'das kyis gsungs pa la mngon par dga'o/ /'dus pa chen po las byang chub sems dpa' sa'i snying po'i 'khor
371b4(mdo sde): lo bcu pa las/ bde ba'i don thob pa yongs su gdams pa zhes bya ba'i le'u ste brgyad do/ /'dus pa chen po byang chub sems dpa' sa'i snying po'i 'khor lo bcu pa zhes bya ba theg
371b5(mdo sde): pa chen po'i mdo rdzogs so/ / //rgya'i mkhan po ha shang zab mo la sogs pa dang / zhus chen gyi lo tsA ba ban+de rnam par mi rtog gis bsgyur cing zhus te gtan la phab pa// //rgya gar skad du/ AR+yA bai brta tsakra nA ma mahA yA na sU tra/ bod skad du/ 'phags pa phyir mi ldog pa'i 'khor lo zhes bya ba theg pa chen po'i mdo/ bam po dang po/ sangs rgyas dang / byang
371b6(mdo sde): chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan du yod pa na/ rgyal bu rgyal byed kyi tshal mgon med zas sbyin
372a1(mdo sde): gyi kun dga' ra ba na/ dge slong gi dge 'dun chen po dang thabs gcig tu bzhugs so/ /de nas bcom ldan 'das nam gyi cha smad kyi thun la 'od dri ma med
372a2(mdo sde): pa zhes bya ba'i ting nge 'dzin la snyoms par zhugs so/ /'jam dang la gzhon nur gyur par kun tu snang byed ces bya ba'i ting nge 'dzin la snyoms par zhugs so/ /byang chub sems
372a3(mdo sde): dpa' sems dpa' chen po byams pa ni kun tu snang ba zhes bya ba'i ting nge 'dzin la snyoms par zhugs so/ /de nas tshe dang ldan pa shA ri'i bu nam gyi cha smad kyi thun nam nangs kar
372a4(mdo sde): gnas khang nas byung ste/ 'jam dpal gzhon nur gyur pa'i gnas khang ga la ba der song ngo / /de nas tshe dang ldan pa shA ri'i bus 'jam dpal gzhon nur gyur pa'i gnas
372a5(mdo sde): khang du 'jug par bsam pa dang / bcom ldan 'das kyi bzhugs khang gi khor yug nas pad+ma khri byung ba mthong zhing glu'i sgra chen po'ang thos so/ /pad+ma de dag las kyang 'od byung
372a6(mdo sde): ba mthong ngo / /'od des kyang rgyal bu rgyal byed kyi tshal thams cad snang bar byed pa mthong ngo / /mnyan du yod pa'i grong khyer chen po thams cad dang / stong gsum gyi stong chen po'i
372a7(mdo sde): 'jig rten gyi khams thams cad kyang snang bar gyur par mthong ngo / /de nas tshe dang ldan pa shA ri'i bus 'jam dpal gzhon nur gyur pa'i gnas khang du mi 'gro bar bsams pa
372b1(mdo sde): dang | zhugs par gyur cing bdag nyid 'jam dpal gzhon nur gyur pa'i mdun na 'dug par shes te/ des 'jam dpal gzhon nur gyur pa skyil mo krung bcas shing 'dug par mthong
372b2(mdo sde): ngo| |mthong nas kyang se gol gtogs na ma langs so/ /de nas lud pa'i sgra phyung na'ang ma langs te/ des 'jam dpal gzhon nur gyur pa'i cho 'phrul mthong nas/ bdag rgya mtsho
372b3(mdo sde): chen po'i nang na gnas pa snyam du shes shing 'jam dpal gzhon nur gyur pa skyil mo krung bcas te 'dug nas gnas khang dang bcas te shar phyogs su 'gro ba mthong ngo / /de nas tshe dang
372b4(mdo sde): ldan pa shA ri'i bu 'jam dpal gzhon nur gyur pa'i mdun du skyil mo krung bcas te/ 'jam dpal gzhon nur gyur pa la mig mi 'dzum par lta zhing 'dug pa dang / des 'jam
372b5(mdo sde): dpal gzhon nur gyur pa shar phyogs su gang+gA'i klung gi bye ma snyed kyi 'jig rten gyi khams las 'das te/ 'jig rten gyi khams phyir mi ldog pa'i dbyings zhes bya bar phyin par mthong
372b6(mdo sde): ngo| |de nas de bzhin gshegs pa'i 'od zer gyis khebs pa'i pad+ma rab tu rgyas pa'i sku zhes bya bar mthong ste/ de bzhin gshegs pa de'i spu'i khung bu rnams nas pad+ma dag byung ste/
372b7(mdo sde): pad+ma de dag gis dpag tshad khrir khyab pa mthong ngo / /pad+ma de dag kyang shin tu rgyas shing 'dab ma stong dang ldan par mthong ngo / /pad+ma'i snying po de dag la'ang byang chub sems dpa' mtshan sum cu
373a1(mdo sde): rtsa gnyis dang ldan pa/ lus kyis mdog gser gyi kha dog lta bu dag 'khod par mthong de/ /de'i nang na pad+ma chen po gcig las bcom ldan 'das byung nas
373a2(mdo sde): stong par gyur te/ pad+ma chen po de la 'jam dpal gzhon nur gyur pa 'dug nas/ pad+ma chen po de dang lhan cig tu nam mkha' la mngon par 'phags te/ mngon par 'phags nas bcom
373a3(mdo sde): ldan 'das de la lan gsum bskor ba byas te/ bcom ldan 'das de'i zhabs la mgo bos phyag btsal nas/ pad+ma chen po de nyid la skyil mo krung bcas te 'dug pa mthong ngo / /de nas
373a4(mdo sde): de bzhin gshegs pa 'od zer gyis khebs pa'i pad+ma rab tu rgyas pa'i skus mkhyen bzhin du/ 'jam dpal gzhon nur gyur pa la 'di skad ces bka' stsal to/ /'jam dpal
373a5(mdo sde): gzhon nur gyur pa/ khyod da gzod gang nas 'ongs/ de skad ces bka' stsal pa dang / 'jam dpal gzhon nur gyur pas de bzhin gshegs pa 'od zer gyis khebs pa'i pad+ma rab
373a6(mdo sde): tu rgyas pa'i sku la 'di skad ces gsol to/ /bcom ldan 'das/ 'jig rten gyi khams mi mjed nas mchis so/ /de nas bcom ldan 'das de'i rim gro pa byang chub sems dpa'
373a7(mdo sde): sgra snyan ces bya ba de/ pad+ma'i stan de las langs te/ bla gos phrag pa gcig tu gzar nas/ bcom ldan 'das de'i zhabs la mgo bos phyag btsal te/ pus mo g.yas pa'i lhang
373b1(mdo sde): pad+ma'i snying po la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das/ 'jig rten gyi khams mi
373b2(mdo sde): mdzad de ji srid cig na mchis/ de skad ces gsol pa dang / de bzhin gshegs pa 'od zer gyis khebs pa'i pad+ma rab tu rgyas pa'i skus byang chub sems dpa' sems dpa' chen po sgra
373b3(mdo sde): snyan la 'di skad ces bka' stsal to/ /rigs kyi bu/ 'jig rten gyi khams 'di nas nub phyogs logs su 'jig rten gyi khams gang+gA'i klung gi bye ma snyed 'das pa na'o/ /gsol pa/
373b4(mdo sde): bcom ldan 'das/ 'jig rten gyi khams de na bcom ldan 'das gang chos ston/ bcom ldan 'das des bka' stsal pa/ de bzhin gshegs pa dgra bcom pa yang dag par rdzogs pa'i
373b5(mdo sde): sangs rgyas shAkya thub pa zhes bya'o/ /gsol pa/ bcom ldan 'das/ de ni chos ston pa ci 'dra ba zhig lags/ bka' stsal pa/ theg pa gsum la brtsams te'o/ /gsol pa/ bcom ldan 'das/
373b6(mdo sde): theg pa gsum po de dag gang lags/ bka' stsal pa/ nyan thos kyi theg pa dang / rang sangs rgyas kyi theg pa dang / theg pa chen po ste/ theg pa gsum po de dag la brtsams nas/ bcom
373b7(mdo sde): ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de chos ston to/ /gsol pa/ bcom ldan 'das/ sangs rgyas bcom ldan 'das thams
374a1(mdo sde): cad kyi chos bstan pa mthun pa ma lags sam/ bka' stsal pa/ rigs kyi bu/ sangs rgyas bcom ldan 'das rnams kyi chos bstan pa ni mthun no/ /gsol pa/
374a2(mdo sde): sangs rgyas bcom ldan 'das rnams kyi chos bstan pa ji tsam zhig mthun/ bka' stsal pa/ sangs rgyas bcom ldan 'das rnams kyi chos bstan pa ni phyir mi ldog pa'i chos kyi
374a3(mdo sde): 'khor lor mthun no/ /gsol pa/ bcom ldan 'das/ ji ltar bcom ldan 'das de theg pa gsum la brtsams te de ltar chos ston/ bka' stsal pa/ rigs kyi bu/ sems
374a4(mdo sde): can de dag ni dman pa la mos pa dag ste/ de dag theg pa gcig la mi 'jug pas na thabs mkhas pas/ de dag de ltar nye bar khrid de/ rigs kyi bu/ sangs rgyas bcom ldan 'das
374a5(mdo sde): rnams ni thabs mkhas pa chen po dang ldan pa'o/ /bcom ldan 'das de ni snyig ma lnga'i dus na byung ste/ de dag ni theg pa gcig la ma mos pa dag go /gsol pa/ bcom ldan 'das de ni chos ston
374a6(mdo sde): pa ni de ltar tshogs che lags pa lta/ bka' stsal pa/ rigs kyi bu/ de de lta'o/ /gsol pa/ bcom ldan 'das/ bdag der ma skyes pa ni bdag gis rnyed pa legs pa rnyed pa lags so/ /bka'
374a7(mdo sde): stsal pa| rigs kyi bu/ de skad ma zer cig /gsol pa/ bcom ldan 'das/ ci'i slad du lags/ bka' stsal pa/ rigs kyi bu/ gang zhig 'dir lo nyi khri dge ba'i rtsa ba yang dag par
374b1(mdo sde): bsgrub pa bas/ gang zhig der snga dro gcig gis de ni de bas ches bsod nams mang du yang dag par sgrub bo/ /de ci'i phyir zhe na/ 'jig rten gyi khams de de tsam du kun nas nyon mongs pa can
374b2(mdo sde): du gyur pa'i phyir ro/ /gsol pa/ bcom ldan 'das/ 'jig rten gyi khams de ji tsam du kun nas nyon mongs pa can du gyur pa lags/ bka' stsal pa/ rigs kyi bu/ 'jig rten gyi khams de'i kun
374b3(mdo sde): nas nyon mongs par gyur pa ji tsam pa/ 'jig rten gyi khams de'i kun nas nyon mongs pa mnyan na/ khyod kyi tshe'i tshad zad par 'gyur ro/ /de nas byang chub sems dpa' sems dpa' chen po sgra snyan
374b4(mdo sde): kyis de'i tshe rin po che sna bdun gyi pad+ma dag blangs te/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba de logs su gtor to/ /
374b5(mdo sde): gtor nas kyang de bzhin gshegs pa dgra bcom pa yang dag par rdzogs pa'i sangs rgyas de blta'o zhes tshig tu yang dang / yang smras so/ /bka' stsal pa/ rigs kyi bu/ khyod de bzhin gshegs pa
374b6(mdo sde): dgra bcom pa yang dag par rdzogs pa'i sangs rgyas de mthong bar 'dod dam/ gsol pa/ bcom ldan 'das/ mthong bar 'tshal lags so/ /bka' stsal pa/ 'jam dpal gzhon nur gyur pa 'di
374b7(mdo sde): dang lhan cig song zhig / de nas byang chub sems dpa' sgra snyan gyis 'jam dpal gzhon nur gyur pa la 'di skad ces smras so/ /'jam dpal/ bdag gis de bzhin gshegs pa dgra bcom pa yang
375a1(mdo sde): dag par rdzogs pa'i sangs rgyas de blta'o/ /smras pa/ rigs kyi bu/ re zhig kho bos phyag bya ba dang / bsnyen bkur bya ba'i sangs rgyas bcom ldan 'das mang ngo / /
375a2(mdo sde): smras pa| kho bo'ang khyod dang lhan cig tu phyag bya'o/ /bsnyen bkur du bya'o/ /de nas 'jam dpal gzhon nur gyur pas de bzhin gshegs pa dgra bcom pa yang dag par rdzogs pa'i
375a3(mdo sde): sangs rgyas 'od zer gyis khyab pa'i pad+ma rab tu rgyas pa'i sku la phyag btsal te/ lan gsum bskor ba byas nas/ 'di lta ste/ dper na/ skyes bu stobs dang ldan pas lag pa bskum pa
375a4(mdo sde): las brkyang ba'am/ brkyang pa las bskum pa de bzhin du 'jam dpal gzhon nur gyur pa 'jig rten gyi khams der mi snang bar gyur nas/ shar phyogs kyi 'jig rten gyi khams
375a5(mdo sde): gang+gA'i klung gi bye ma snyed rnams su sangs rgyas bcom ldan 'das rnams kyi gan du byung ste/ thams cad na'ang chos bstan pa 'di nyid byung ngo / /lho phyogs dang / nub dang / byang
375a6(mdo sde): dang / steng dang / 'og dang / phyogs mtshams rnams su'ang de bzhin te/ 'on kyang dzam+bu'i gling 'jig rten gyi khams mi mjed 'dir nam ma nangs so/ /de nas tshe dang ldan pa kun
375a7(mdo sde): dga' bo gnas khang gi nang na 'dug bzhin du skar khung gi gseb nas 'od byung bar mthong nas/ de gnas khang nas 'byung ngo snyam ste/ khri las langs pa dang / nyi ma ma shar bar rgyal
375b1(mdo sde): bu rgyal byed kyi tshal thams cad snang bar gyur par mthong ngo / /rgyal bu rgyal byed kyi tshal thams cad chu dang ba/ sngo ba/ gsal pas gang ba dang / 'di na shing yang med/ gtsug lag
375b2(mdo sde): khang yang med par mthong nas/ des 'di snyam du bsams te/ ji ltar sngon ma byung ba'i snga ltas 'di dag snang ba las na/ deng ni chos chen po zhig ston par 'gyur ro snyam mo//
375b3(mdo sde): de nas tshe dang ldan pa kun dga' bos 'di snyam du bsams te/ rkang pas la gzhag go snyam nas/ de nas tshe dang ldan pa kun dga' bos rkang pas la gzhag na gsher ba'ang med/
375b4(mdo sde): bying ba'ang med nas de dga' ba dang / yid bde ba skyes te/ bcom ldan 'das kyi bzhugs khang ga la ba der song nas phyin pa dang / bcom ldan 'das kyi bzhugs khang gi khor
375b5(mdo sde): yug nas pad+ma khri mthong zhing / rol mo'i sgra chen po dang / glu'i sgra chen po'ang thos so/ /pad+ma de dag las kyang 'od byung bar mthong ste/ 'od des kyang stong gsum gyi stong chen po'i 'jig
375b6(mdo sde): rten gyi khams thams cad snang bar gyur pa mthong nas/ de dga' ba dang / yid bde ba skyes te pus mo g.yas pa'i lha nga sa la btsugs nas thal mo sbyar te/ bcom ldan 'das la phyag btsal
375b7(mdo sde): to| |phyag btsal ba dang nam nangs te/ nyi ma shar bar gyur to/ /de dag gi nang nas pad+ma gcig rgyal bu rgyal byed kyi tshal gyi dbus su song ste 'dug par gyur to/ /de nas tshe dang ldan pa kun dga' bos
376a1(mdo sde): pad+ma de rgyal bu rgyal byed kyi tshal gyi dbus su 'dug pa mthong ngo / /de nas tshe dang ldan pa kun dga' bos 'di snyam du bsams te/ chos ston pa'i snga ltas byung gi /bdag bcom
376a2(mdo sde): ldan 'das kyi gdan shom du 'gro'o snyam nas/ bcom ldan 'das kyi gdan bshams ma thag tu sa chen po'ang rnam pa drug tu g.yos par gyur to/ /rgyal bu rgyal byed kyi tshal thams cad
376a3(mdo sde): kyang me tog gis khyab par khebs par gyur to/ /me tog dang bcas pa dang / 'bras bu dang bcas pa'i shing ljon pa rnams kyang byung bar gyur to/ /dge slong thams cad kyang gnas khang
376a4(mdo sde): nas 'byung bar bsams pa dang / rgyal bu rgyal byed kyi tshal thams cad chu dwang ba sngo ba gsal bas gang bar mthong nas/ de dag 'byung ba'am/ ldog par yang mi nus la/ 'di na
376a5(mdo sde): shing dang / gtsug lag khang yang ma mthong gi snang ba chen po mthong nas/ de dag gnas khang de nyid na 'dug bzhin du 'di snyam du sems te/ de'i snga ltas 'di dag snang ba las na/
376a6(mdo sde): deng chos chen po zhig ston par 'gyur ro snyam mo/ /de nas bcom ldan 'das ting nge 'dzin de las bzhengs nas gdan bshams pa la bzhugs so/ /bcom ldan 'das bzhugs ma thag tu
376a7(mdo sde): 'jam dpal gzhon nur gyur pa/ byang chub sems dpa' bye ba phrag grangs med pa rnams dang lhan cig tu sa rum nas mngon par 'thon te/ 'thon nas kyang bcom ldan 'das kyi zhabs la mgo
376b1(mdo sde): bos phyag btsal te/ bcom ldan 'das la lan gsum bskor ba byas nas/ byang chub sems dpa' sems dpa' chen po de dag dang lhan cig tu bcom ldan 'das kyi spyan sngar 'dug go /de nas
376b2(mdo sde): bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khyod song la mnyan du yod pa na rgyal bu rgyal byed kyi tshal na dge slong dang / dge slong ma dang / dge bsnyen dang / dge
376b3(mdo sde): bsnyen ma ji srid cig 'khod pa de dag thams cad bos shig / bcom ldan 'das/ legs so zhes gsol te/ tshe dang ldan pa kun dga' bos bcom ldan 'das kyi ltar mnyan nas/ gtsug lag
376b4(mdo sde): khang nas gtsug lag khang du rgyu zhing song ste/ dge slong rnams la smras pa/ tshe dang ldan pa/ khyed la ston pa gsung ngo / /de dag gis smras pa/ bdag cag gis kyang snga ltas rig mod kyi 'gro ma nus
376b5(mdo sde): so| |de ci'i phyir zhe na/ rgyal bu rgyal byed kyi tshal thams cad chu dwang pa/ sngo ba/ gsal bas gang bar mthong ngo / /de nas tshe dang ldan pa kun dga' bos dge slong de dag gi ltar mnyan nas/ bcom
376b6(mdo sde): ldan 'das ga la ba der song ste/ bcom ldan 'das kyi zhabs la mgo bos phyag btsal nas/ bcom ldan 'das la 'di skad ces gsol to/ /bcom ldan 'das/ dge slong dag ni mchi ba'i
376b7(mdo sde): rngo mi thogs so/ /de ci'i slad du zhe na/ rgyal bu rgyal byed kyi tshal bas bar chab dwang ba/ sngo ba/ gsal bas gtams par mthong ngo / /bcom ldan 'das kyis bka' stsal pa/ kun dga' bo/ dge slong
377a1(mdo sde): de dag ni chu ma yin pa la chur 'du shes pa dag ste/ ji ltar dge slong de dag chu ma yin pa la chur 'du shes pa de bzhin du/ de dag rgyun du zhugs pa'i 'bras bu ma yin
377a2(mdo sde): ba la rgyun du zhugs pa'i 'bras bur 'du shes/ lan gcig phyir 'ong ba'i 'bras bu ma yin pa la lan gcig phyir 'ong ba'i 'bras bur 'du shes/ phyir mi 'ong ba'i 'bras bu ma yin pa la phyir mi 'ong
377a3(mdo sde): ba'i 'bras bur 'du shes/ dgra bcom pa nyid kyi 'bras bu ma yin pa la dgra bcom pa nyid kyi 'bras bur 'du shes/ rang sangs rgyas nyid ma yin pa la rang sangs rgyas 'du shes/ gzugs ma yin
377a4(mdo sde): pa la gzugs su 'du shes/ tshor ba ma yin pa dang / 'du shes ma yin pa dang / 'du byed rnams ma yin pa dang / rnam par shes pa ma yin pa la rnam par shes par 'du shes pa dag ste/
377a5(mdo sde): kun dga' bo/ khyod song la bos shig dang 'ong bar 'gyur ro/ /de nas tshe dang ldan pa kun dga' bos bcom ldan 'das kyi ltar mnyan te/ yang dge slong de dag bod pa'i phyir mnyan du
377a6(mdo sde): yod pa'i grong khyer chen por zhugs nas dge slong rnams dang / dge slong ma rnams dang / dge bsnyen rnams dang / dge bsnyen ma rnams la bsgo ba/ tshe dang ldan pa dag /khyed la ston pa
377a7(mdo sde): gsung ngo / /de nas tshe dang ldan pa kun dga' bos 'khor bzhi po dag la bsgo nas bcom ldan 'das ga la ba der song ste/ bcom ldan 'das kyi zhabs la mgo bos phyag btsal nas/ bcom
377b1(mdo sde): ldan 'das la 'di skad ces gsol to/ /bcom ldan 'das/ 'khor bzhi la bsgo lags so/ /de nas bcom ldan 'das kyis tshe dang ldan pa maud+gal gyi bu chen po la bka' stsal pa/ maud+gal gyi bu/
377b2(mdo sde): khyod song la stong gsum gyi stong chen po'i 'jig rten gyi khams na byang chub sems dpa' sems dpa' chen po go cha chen po bgos pa rnams dang / dge slong dang / dge slong ma dang / dge bsnyen
377b3(mdo sde): dang | dge bsnyen ma dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa ji snyed 'khod pa
377b4(mdo sde): de dag thams cad bos shig / bcom ldan 'das/ legs so zhes gsol te/ tshe dang ldan pa maud+gal gyi bu chen pos bcom ldan 'das kyi ltar mnyan nas/ 'di lta ste/ dper na/ skyes bu stobs
377b5(mdo sde): dang ldan pas log pa bskum pa las brkyang pa'am/ brkyang pa las bskum pa de bzhin du skad cig thang cig yud tsam de la maud+gal gyi bu chen pos/ stong gsum gyi stong chen po'i 'jig rten gyi khams
377b6(mdo sde): su byang chub sems dpa' sems dpa' chen po rnams dang / dge slong rnams dang / dge slong ma rnams dang / dge bsnyen rnams dang / dge bsnyen ma rnams dang / lha rnams dang / klu rnams dang /
377b7(mdo sde): gnod sbyin rnams dang / dri za rnams dang / lha ma yin rnams dang / nam mkha' lding rnams dang / mi'am ci rnams dang / lto 'phye chen po rnams dang / mi rnams dang / mi ma yin pa rnams la bsgo
378a1(mdo sde): nas sangs rgyas kyi mthu dang / bdag nyid kyi rdzu 'phrul gyi stobs kyis bcom ldan 'das kyi spyan sngar 'dug ste/ bcom ldan 'das la 'di skad ces gsol to/ /
378a2(mdo sde): bcom ldan 'das/ 'khor bzhi la bsgo lags so/ /de nas 'khor bzhi po de dag gis dpag tshad stong khor yug tu khyab par gyur to/ /lha rnams kyis kyang dpag tshad lnga khri tsam gyi steng
378a3(mdo sde): gi bar snang khyab par gyur to/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ 'khor bzhi po 'di'ang 'dus shing mchis/
378a4(mdo sde): lha rnams kyis kyang bar snang gtams shing mchis na/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis phyir mi ldog pa'i 'khor lo la
378a5(mdo sde): brtsams te chos bstan du gsol/ bcom ldan 'das/ 'khor 'di na dge slong dang / dge slong ma dang / dge bsnyen dang / dge bsnyen ma dag kyang mang / lha brgya stong phrag kyang mang /
378a6(mdo sde): de ma lags pa gzhan gang dag rgyun du zhugs pa'i 'bras bur 'du shes pa dang / lan gcig phyir 'ong ba'i 'bras bur 'du shes pa dang / phyir mi 'ong ba'i 'bras bur 'du shes pa
378a7(mdo sde): dang / dgra bcom pa nyid kyi 'bras bur 'du shes pa dang / rang sangs rgyas nyid du 'du shes pa mang du mchis na/ de dag gi 'du shes rnam par dgrol ba'i slad du bcom ldan 'das
378b1(mdo sde): kyis gang la dgongs te/ rgyun du zhugs pa'i 'bras bu bstan pa dang / lan gcig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid kyi 'bras bu bstan pa dang / bcom ldan
378b2(mdo sde): 'das kyis gang la dgongs te/ rang sangs rgyas nyid bstan pa bcom ldan 'das kyis bshad du gsol/ de nas bcom ldan 'das cang mi gsung bas gnang bar mdzad do/ /de nas bcom
378b3(mdo sde): ldan 'das la tshe dang ldan pa shA ri'i bus 'di skad ces gsol to/ /bcom ldan 'das/ bdag mdang 'dir nam gyi cha smad la mchis langs nas/ gnas khang nas byung ste/ 'jam dpal
378b4(mdo sde): gzhon nur gyur pa'i gnas khang ga la ba der mchis nas son te/ 'jam dpal gzhon nur gyur pa'i gnas khang du 'jug ces bgyis na/ bcom ldan 'das kyi bzhugs khang mthong ste/ bcom
378b5(mdo sde): ldan 'das kyi bzhugs khang gi khor yug nas pad+ma khri'ang mthong / rol mo'i sgra chen po dang / glu'i sgra chen po thos/ pad+ma de dag las 'od byung ba'ang mthong / 'od des rgyal bu rgyal byed kyi tshal
378b6(mdo sde): thams cad dga' bar gyur pa dang / mnyan du yod pa'i grong khyer thams cad dang / stong gsum gyi stong chen po'i 'jig rten gyi khams thams cad gda' bar gyur pa'ang mthong na/ bcom ldan 'das/
378b7(mdo sde): 'di su'i snga ltas lags/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu/ 'di ni gang gi phyir 'jam dpal gyis bskul
379a1(mdo sde): ba'i chos 'di bstan pa'i snga ltas so/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ bdag mdang
379a2(mdo sde): 'dir nam gyi cha smad kyi thun la gnas khang gi nang na mchis bzhin du skar khung gi gseb nas 'od mchis pa mthong nas bdag gnas khang nas 'byung snyam ste khri las langs pa dang / gdugs ma shar bar rgyal bu rgyal byed kyi tshal bas bar gda' bar gyur cing /
379a3(mdo sde): rgyal bu rgyal byed kyi tshal bas bar chab dwang ba/ sngo ba gsal bas gtams la 'di na zhugs shing
379a4(mdo sde): yang ma mchis/ gtsug lag khang yang ma mchis par mthong na/ bcom ldan 'das/ 'di su'i snga ltas lags/ bcom ldan 'das kyis bka' stsal pa/ kun dga' bo/ 'di ni
379a5(mdo sde): gang gi phyir 'jam dpal gzhon nur gyur pas bskul ba rnyog pa med pa'i chos bstan pa 'di'i snga ltas so/ /de nas bcom ldan 'das kyis de'i tshe tshe dang ldan pa kun dga' bo
379a6(mdo sde): la tshigs su bcad de bka' stsal pa/ 'jam dpal dbyangs ni 'jigs med pa/ /'di yis gang phyir dris pa yi/ /ye shes 'di ni rnyog pa med/ /sangs rgyas ye shes bla na
379a7(mdo sde): med| |'jam dpal dbyangs ni 'jigs med pa/ /ye shes ldan pas gang phyir dris/ /ye shes 'di ni rnam rtog med/ /spros pa med cing zag pa med/ /'di las dngos po
379b1(mdo sde): grub pa med/ /ma grub pa'ang de bzhin no/ /thams cad spangs pa'i ye shes ni/ /'jam dpal dang la gyis yongs su dris/ /'di la 'bras bu grub pa med/ /rnam pa kun tu med par brjod/ /
379b2(mdo sde): 'di ni 'jig rten rnams kyi mgon/ /skyob pa rnams kyi ldem po dag /'jam dbyangs 'jigs pa med pa yis/ /gang gi ched du yongs dris pa/ /'di la sgra ni med pa ste/ /sgra rnams thams
379b3(mdo sde): cad mnyam par gyur/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ ci lags/ 'jam dpal gzhon
379b4(mdo sde): nur gyur pa phyir mi ldog pa'i 'khor lo'i slad du yongs su zhu lags sam/ bka' stsal pa/ kun dga' bo/ de de bzhin te/ kun dga' bo/ sangs rgyas bcom ldan 'das rnams ni phyir
379b5(mdo sde): mi ldog pa'i 'khor lo bskor ba dag go / gsol pa/ bcom ldan 'das/ de bzhin gshegs pas ci la dgongs te/ dad pas rjes su 'brang ba bstan/ chos kyi rjes su 'brang ba bstan/
379b6(mdo sde): de bzhin du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis ci la dgongs te/ brgyad pa dang / rgyun du zhugs pa dang / lan gcig
379b7(mdo sde): phyir 'ong ba dang / phyir mi 'ong ba dang / nyan thos dgra bcom pa dang / rang sangs rgyas bstan/ bcom ldan 'das/ de bzhin gshegs pas gang la dgongs te/ dad pas rjes su 'brang
380a1(mdo sde): ba yongs su bstan pa dang / de bzhin du de bzhin gshegs pas gang la dgongs te/ chos kyi rjes su 'brang ba dang / brgyad pa dang / rgyun du zhugs pa dang / lan
380a2(mdo sde): gcig phyir 'ong ba dang / phyir mi 'ong ba dang / nyan thos dgra bcom pa dang / rang sangs rgyas yongs su bstan pa de/ bcom ldan 'das/ de bzhin gshegs pas byang chub sems
380a3(mdo sde): dpa'i chos nyid kyang de nyid lags par de ltar yongs su bstan tam/ ci lags/ bcom ldan 'das kyis bstan du gsol/ bka' stsal pa/ kun dga' bo/ de de bzhin te/ de
380a4(mdo sde): bzhin gshegs pas de dag nyid byang chub sems dpa'i chos zhes de skad yongs su bstan to/ /de ci'i phyir zhe na/ kun dga' bo/ snyigs ma lnga'i tshe skyes pa'i sems can
380a5(mdo sde): dag ni dman pa la mos pa dag ste/ de dag sangs rgyas kyi ye shes la ma mos pas/ kun dga' bo/ sangs rgyas bcom ldan 'das thabs la mkhas pa dag thabs mkhas
380a6(mdo sde): pas de ltar de dag la chos ston to/ /kun dga' bo/ sems can gang dag rgya chen po la mos pa de dag ni nyung ste/ kun dga' bo/ sems can gang dag dman pa la mos pa de
380a7(mdo sde): dag gi ched du de bzhin gshegs pa thabs mkhas pa de lta bus chos ston te/ thabs 'dis sangs rgyas kyi chos ston to/ /de nas bcom ldan 'das kyis de skad ces bka'
380b1(mdo sde): stsal nas cang mi gsung bar gyur to/ /de nas tshe dang ldan pa kun dga' bos 'jam dpal gzhon nur gyur pa la 'di skad ces smras so/ /'jam dpal/ ci'i phyir de bzhin gshegs pa cang
380b2(mdo sde): mi gsung bas 'da' bar mdzad/ 'jam dpal gyis smras pa/ btsun pa kun dga' bo/ sems can gang dag chos bstan pa 'di lta bu la mos pa de dag ni nyung ngo / /dgra bcom pa'o snyam
380b3(mdo sde): pa'i sems dang ldan pa'i dgra bcom pa 'di dag ni shin tu mang ngo / /btsun pa kun dga' bo/ /sems can gang dag de bzhin gshegs pa dgra bcom pa yang dag par rdzogs pa'i sangs
380b4(mdo sde): rgyas kyis ci la dgongs te/ chos bstan ces de bzhin gshegs pa'i dgongs te gsungs pa kun tu shes pa de dag ni nyung ngo / /kho bo ni 'di la mngon sum mo/ /'khor bzhi po de dag
380b5(mdo sde): ji ltar da ltar de bzhin gshegs pas dad pas rjes su 'brang ba rnam par gzhag pa mdzad ces bya ba nas/ de bzhin du rgya cher rang sangs rgyas kyi bar du rnam par gzhag pa mdzad ces the
380b6(mdo sde): tshom du gyur pa dag go/ byang chub sems dpa' bye ba phrag mang po 'di dag de bzhin gshegs pas ci la dgongs te/ dad pas rjes su 'brang ba yongs su bstan ces bya ba nas/ de bzhin
380b7(mdo sde): gshegs pas ci la dgongs te/ rang sangs rgyas kyi bar du yongs su bstan ces dpyod par 'gyur pas chu thams cad kyang thogs shing mi 'bab/ bya rnams kyang nam mkha' la mi
381a1(mdo sde): 'phur ro/ /de ci'i phyir zhe na/ chos bstan pa 'di ni mos par dka' ba ste/ de ltar na de bzhin gshegs pa cang mi gsung bas 'da' bar mdzad do/ /de nas pad+ma khri bo
381a2(mdo sde): de dag de bzhin gshegs pa'i bzhugs khang gi khor yug tu yongs su 'gro ste/ de dag las bdag cag gis sangs rgyas bye ba khrag khrig phrag dgu bcu rtsa dgu las chos bstan pa 'dis
381a3(mdo sde): phyogs 'di nyid du thos lags na/ bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas kyis phyir mi ldog pa'i 'khor lo'i chos bstan pa
381a4(mdo sde): la brtsams te/ chos bstan du gsol zhes de bzhin gshegs pa la gsol ba thob cig ces sgra de lta bu byung ngo / /de nas tshe dang ldan pa shA ri'i bus bcom ldan 'das la gsol ba
381a5(mdo sde): btab pa/ bdag gis ma dang nam gyi cha smad kyi thun la 'jam dpal gzhon nur gyur pa dang lhan cig shar phyogs su sangs rgyas bcom ldan 'das grangs ma mchis pa dag las
381a6(mdo sde): chos bstan pa 'di nyid thos shing / de bzhin du lho phyogs dang / nub dang / byang dang / 'og dang / steng dang / phyogs mtshams rnams su sangs rgyas bcom ldan 'das grangs ma
381a7(mdo sde): mchis ba dag las chos bstan pa 'di nyid thos lags na/ bcom ldan 'das/ phyir mi ldog pa'i 'khor lo'i chos bstan pa bshad du gsol/ de nas bar snang la gnas pa'i
381b1(mdo sde): lha bye ba khrag khrig phrag brgyad cu rtsa lngas de bzhin gshegs pa la gsol ba btab pa/ bdag cag gis sangs rgyas bye ba khrag khrig phrag dgu bcu rtsa gnyis dag las chos bstan pa
381b2(mdo sde): 'dis phyogs 'di nyid du thos lags na/ bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas kyis phyir mi ldog pa'i 'khor lo'i chos bstan
381b3(mdo sde): pa bshad du gsol/ de nas bcom ldan 'das la tshe dang ldan pa kun dga' bos 'di skad ces gsol to/ /de bzhin gshegs pas gang la dgongs te/ dad pas rjes su 'brang ba yongs
381b4(mdo sde): su bstan pa dang / chos kyi rjes su 'brang ba yongs su bstan pa dang / de bzhin du rgya cher brgyad pa dang / rgyun du zhugs pa dang / lan gcig phyir 'ong ba dang / phyir mi 'ong ba dang / nyan thos
381b5(mdo sde): dgra bcom pa dang / rang sangs rgyas yongs su bstan pa/ bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas kyis bstan du gsol/ bcom ldan
381b6(mdo sde): 'das| 'khor bzhi po lud pa'i sgra'ang mi 'byin par cang mi smra bar mchis pa 'di dag dang / bcom ldan 'das/ srog chags brgya stong mang po the tshom dang / som nyi 'tshal bar gyur te/
381b7(mdo sde): de bzhin gshegs pa dgra bcom pa yang dag par rdzogs pa'i sangs rgyas kyis ci la dgongs nas dad pas rjes su 'brang ba yongs su bstan cing de bzhin du rgya cher rang sangs rgyas kyi
382a1(mdo sde): bar du yongs su bstan snyam pa de dag gi the tshom bsal du gsol/ mang po 'di dag ni dbang du gyur pa lags so/ /de nas bcom ldan 'das kyis tshe dang ldan pa
382a2(mdo sde): kun dga' bo la 'di skad ces bka' stsal to/ /kun dga' bo/ de de bzhin te/ de bzhin gshegs pa dgra bcom pa yang dag par rdzogs pa'i sangs rgyas ni dbang dang bcas par
382a3(mdo sde): chos ston to/ /gsol pa/ bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas rnams kyi dbang gang lags/ bcom ldan 'das kyis
382a4(mdo sde): bka' stsal pa/ kun dga' bo/ de bzhin gshegs pa dgra bcom pa yang dag par rdzogs pa'i sangs rgyas rnams kyi dbang ni chos yin no/ /de bzhin gshegs pa dgra bcom pa
382a5(mdo sde): yang dag par rdzogs pa'i sangs rgyas rnams ni chos kyi stobs dang ldan pa ste/ de dag gis chos de dag ji lta bar mngon du byas pa de ltar bstan to/ /kun dga' bo/ de'i phyir
382a6(mdo sde): legs par rab tu nyon la tshul bzhin du yid la gyis shig dang / ji ltar de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa'
382a7(mdo sde): sems dpa' chen po la dad pas rjes su 'brang bar yongs su bstan pa dang / de bzhin du chos kyi rjes su 'brang ba dang / brgyad pa dang / rgyun du zhugs pa dang / lan gcig
382b1(mdo sde): phyir 'ong ba dang / phyir mi 'ong ba dang / nyan thos dgra bcom pa dang / rang sangs rgyas su yongs su bstan pa ngas khyod la bshad do/ /bcom ldan 'das/ legs so zhes gsol te/
382b2(mdo sde): tshe dang ldan pa kun dga' bos bcom ldan 'das kyi ltar mnyan pa dang / bcom ldan 'das kyis 'di skad ces bka' stsal to/ /kun dga' bo/ 'di la byang chub sems dpa' sems
382b3(mdo sde): dpa' chen po de sems can grangs med dpag tu med pa dag chags pa med par sangs rgyas mthong bar bya ba'i phyir yang dag par byed la/ sangs rgyas kyi chos de dag kyang yang
382b4(mdo sde): dag par rjes su mi mthong zhing / de gzugs la mi chags/ de bzhin du tshor ba dang / 'du shes dang / 'du byed rnams dang / rnam par shes pa la mi chags pa 'di ni/ kun
382b5(mdo sde): dga' bo/ byang chub sems dpa' sems dpa' chen po dad pas rjes su 'brang ba zhes bya'o/ /kun dga' bo/ gzhan yang / byang chub sems dpa' sems dpa' chen po de chos
382b6(mdo sde): 'di dag thams cad de bzhin gshegs pa dgra bcom pa yang dag par rdzogs pa'i sangs rgyas kyis stong par bshad par yid ches par byed na/ kun dga' bo/ de ltar mos
382b7(mdo sde): pa'i byang chub sems dpa' sems dpa' chen po ni dad pas rjes su 'brang ba zhes bya'o/ /kun dga' bo/ gzhan yang / byang chub sems dpa' sems dpa' chen po de sangs
383a1(mdo sde): rgyas kyi ye shes la yid ches par byed cing / de la 'dod pa'ang skyed la/ nam zhig na bdag ye shes 'di lta bu dang ldan par 'gyur snyam du ye shes de'ang
383a2(mdo sde): yang dag par rjes su mi mthong na/ kun dga' bo/ byang chub sems dpa' sems dpa' chen po de dad pas rjes su 'brang ba zhes bya ba'i ming thob bo/ kun dga' bo/ gzhan yang / byang
383a3(mdo sde): chub sems dpa' sems dpa' chen po de 'dod pa'i yon tan lnga la dad pa ma yin la/ dad pa'i stobs bskyed pa rjes su thob na/ kun dga' bo/ byang chub sems dpa' sems
383a4(mdo sde): dpa' chen po de dad pas rjes su 'brang bar rig par bya'o/ /yang ji ltar de bzhin gshegs pas byin pa ltar chos kyi sbyin pa bsam gyis mi khyab pa sbyin par bya ba gang yin pa de
383a5(mdo sde): lta bur nam zhig na 'gyur zhig gu snyam zhing chos kyi sbyin pa bsam gyis mi khyab pa de la'ang yid ches par byed na/ kun dga' bo/ byang chub sems dpa' sems dpa' chen po
383a6(mdo sde): de'ang dad pas rjes su 'brang ba zhes bya'o/ /kun dga' bo/ gzhan yang / byang chub sems dpa' sems dpa' chen po de zhum pa med pa'i yid kyis btang ba thams cad yongs su
383a7(mdo sde): gtong ba yin te/ de lus kyang yongs su gtong yang sbyin pas dag par mi sems shing thams cad du'ang ser sna med pa yin la de thams cad kyang byang chub tu yongs su bsngo zhing
383b1(mdo sde): byang chub de'ang yang dag par rjes su mi mthong ste/ de ltar yang dag par rjes su mi mthong ba de ni dad pas rjes su 'brang ba zhes bya'o/ /kun dga' bo/ gzhan yang / byang chub sems dpa'
383b2(mdo sde): sems dpa' chen po de sangs rgyas la dad pa phun sum tshogs pa yin/ sems rnyog pa med pa yin/ rnyog pa med pa'i chos la yid ches pa yin/ skye mched drug kyang mi 'dor la/ de de
383b3(mdo sde): dag don du gnyer ba'ang ma yin/ dad pas mos pa yin/ sems can gang dag dad pa dang mi ldan pa de dag kyang dad pa la 'dzud cing sangs rgyas kyi chos la dad par byed pa yin/ dad
383b4(mdo sde): pa dang ldan par gyur nas kyang byang chub tu sems skyed cing sems de'ang mi rnyed pa yin/ dad nas mnyam pa nyid du shes shing chos kyi dbyings mnyam pa nyid du shes
383b5(mdo sde): te| de ni ji ltar shes zhe na/ de ni tha snyad kyi chos kyi dbyings so zhes brjod par bya ste/ dbyings de'ang mi rnyed/ 'du byed thams cad mi rtag pa dang / 'du byed thams cad sdug bsngal
383b6(mdo sde): ba dang / 'du byed thams cad stong pa dang / 'du byed thams cad bdag gi ba med par yid ches par byed cing de la'ang stobs bskyed pa thob pa yin/ 'phags pa'i tshul khrims la
383b7(mdo sde): yid ches pa yin/ spros pa med pa'i ting nge 'dzin la'ang snyoms par zhugs pa yin/ sems can thams cad 'gog pa'i dbyings su mnyam mo zhes 'gog pa'i dbyings la yid
384a1(mdo sde): ches pa yin/ dad pa gang gis yid ches pa de'i mtshan nyid kho nar yang dag par rjes su mthong zhing mi chags so/ /ma chags nas kyang sems can thams cad
384a2(mdo sde): chos kyi dbyings su mnyam par yang dag par rjes su mthong la chos kyi dbyings de'ang yang dag par rjes su mi mthong ngo / /de ci'i phyir zhe na/ chos kyi dbyings nyid sems can thams cad
384a3(mdo sde): kyi sems med pa'i dbyings te/ de de ltar yid ches shing chos de dag ji lta bar sems kyang de bzhin du yid ches par byed de/ de lta bu ni dad pas rjes su 'brang ba zhes bya'o/ /kun
384a4(mdo sde): dga' bo/ gzhan yang / byang chub sems dpa' sems dpa' chen po de yang dag par na sems can thams cad gang la'ang mi gnas par yid ches shing sems can thams cad
384a5(mdo sde): rang bzhin gyis stong pas/ de dag gi gnas kyang yang dag par rjes su mi mthong la sems can thams cad mya ngan las 'das pa'i dbyings su yang dag par rjes su mi mthong ste/ de
384a6(mdo sde): ltar dad pa'i byang chub sems dpa' sems dpa' chen po ni dad pas rjes su 'brang ba zhes bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /
384a7(mdo sde): sangs rgyas mthong ba chags med la/ /sems can dpag med dad par byed/ /de ni de la chags pa med/ /de phyir blo ldan dad pas 'brang / /chos 'di thams cad stong pa zhes/ /rab
384b1(mdo sde): tu bshad par yid kyang ches/ /de ni de yi mos yin te/ /de phyir dad pas 'brang bar 'dod/ /bde gshegs ye shes yid ches te/ /nam zhig 'di 'drar shes ldan zhes/ /de la 'dod pa
384b2(mdo sde): 'jug byed cing / /shes pa de yang mthong ma yin/ /'dod pa'i yon tan rnam pa la/ /rtag tu dad pa ma yin te/ /dad pa'i stobs ni rjes thob pa/ /de phyir dad pas 'brang bar gsungs/ /
384b3(mdo sde): ji ltar bcom ldan byin pa ltar/ /chos sbyin bsam gyis mi khyab 'di/ /sbyin pa nam zhig sbyin snyam pa/ /de phyir dad pas 'brang bar gsungs/ /de ni slong la dad pa yis/ /lus dang thams
384b4(mdo sde): cad gtong bar byed/ /sbyin la byin pa'i 'du shes med/ /de phyir brtan pa dad pas 'brang / /dad pas thams cad gtong byed cing / /thams cad la yang ser sna med/ /de dag thams
384b5(mdo sde): cad byang chub gzhol/ /byang chub de yang mthong ma yin/ /rdzogs sangs rgyas la dad pa dang / /de yi sems ni rnyog pa med/ /sems med pa yi chos ston to/ /de phyir dad pas 'brang
384b6(mdo sde): bar gsungs/ /sems can gang dag dad mi ldan/ /de dag dad la 'dzud byed cing / /dri med chos la dad par byed/ /de phyir dad pas 'brang bar gsungs/ /dad pa'i sems dang
384b7(mdo sde): ldan gyur nas/ /sems ni byang chub 'jug par byed/ /sems de yang ni mi rnyed de/ /de phyir brtan pa dad pas 'brang / /chos kyi dbyings ni rtag mnyam par/ /dad pas mnyam pa
385a1(mdo sde): nyid du shes/ /dbyings de yang ni mi rnyed la/ /dbyings zhes tha snyad 'dogs pa'ang med/ /'du byed thams cad mi rtag dang / /sdug bsngal stong pa bdag
385a2(mdo sde): med par/ /yid ches de yis stobs bskyed pas/ /de phyir dad pas 'brang bar gsungs/ /zag med tshul khrims yid ches la/ /rnyog pa med cing spros med pa/ /zhi ba'i dbyings la
385a3(mdo sde): mnyam bzhag pa/ /de phyir blo ldan dad pas 'brang / /sems can thams cad dbyings med dang / /mya ngan 'das pa'i dbyings yid ches/ /dad pa gang gis yid ches pa/ /dad pa de
385a4(mdo sde): yang de'i mtshan nyid/ /chos kyi dbyings la chags med pas/ /sems can dbyings kyang mthong ma yin/ /ye shes ldan pa chos kyi dbyings/ /bsam gyis mi khyab de mi mthong //
385a5(mdo sde): byang chub sems dpa' 'jigs med pa/ /chos 'di ji ltar 'di 'dra bar/ /de ltar dad pas yid ches la/ /de phyir dad dang ldan pas gsungs/ /yang dag nyid du sems can
385a6(mdo sde): kun| |de dag ngo bo nyid kyis stong / /gang na'ang gnas pa ma yin te/ /de dag gnas ni yod ma yin/ /sems can thams cad mya ngan 'das/ /yang dag tu na de yang stong / /des
385a7(mdo sde): na mya ngan 'das pa de/ /stong pa nyid du yongs su brjod/ /byang chub sems dpa' 'jigs med pa/ /'phags te de ltar yid ches te/ /des na dad pas rjes 'brang zhes/ /grags
385b1(mdo sde): ldan rnams kyis ming thob bo/ /dad pas rjes su 'brang rnams kyi/ /dad pa de ni 'di 'drar gsungs/ /kun dga' khyod kyis de ltar zungs/ /de ltar 'di ni rab tu shod/ /kun dga' chos rnams
385b2(mdo sde): 'di dag dang / /gzhan yang mang po mtha' yas pa/ /chos de dag gis blo ldan pa/ /dad pas rjes su 'brang ba bstan/ /kun dga' bo/ de ltar de bzhin gshegs pa dgra bcom pa yang
385b3(mdo sde): dag par rdzogs pa'i sangs rgyas kyis byang chub sems dpa' sems dpa' chen po dad pas rjes su 'brang bar yongs su bstan te/ thabs mkhas pas don de nye bar khrid do// //
385b4(mdo sde): bam po gnyis pa/ kun dga' bo/ ji ltar de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po chos kyi rjes su
385b5(mdo sde): 'brang bar yongs su bstan ce na/ kun dga' bo/ 'di la byang chub sems dpa' sems dpa' chen po ni sangs rgyas kyi chos rnams las mi ldog ste/ sangs rgyas kyi chos rnams kyang
385b6(mdo sde): 'dzin cing rab tu ston la/ dbyings de las kyang mi 'da' zhing bsam gyis mi khyab pa'i chos rnams kyang rjes su thob pa yin/ bsti stang du byas te de 'dzin cing de'i sems zhum pa med pa
385b7(mdo sde): yin| chos kyi ngo bo nyid kyi chos kyi rgyun de'ang ston la gang du yang mngon par zhen pa med/ ci nas chos rnams dang / chos ma yin pa rnams la'ang mi chags par gnas pa med pa dang /
386a1(mdo sde): rten med pa'i chos nyid kyang ston/ chos 'dod pa yin gyi chos ma yin pa 'dod pa ma yin/ 'dzin pa med pa'i tshul du chos thams cad 'dzin te/ bzung nas kyang
386a2(mdo sde): rab tu ston to/ /des shing 'grogs na bde ba yin no/ /zhi ba'i chos de'ang rab tu ston la chos kyi dbyings de'ang g.yo bar mi byed/ mngon par zhen par mi byed do/ /des chos thams
386a3(mdo sde): cad kyang mtshan nyid med par rjes su rtogs pa yin te/ chos nyid de las kyang mi 'da'o/ /de ci'i phyir zhe na/ de mi gnas pa'i tshul du lus la legs par gnas pa yin no/ /ji
386a4(mdo sde): ltar legs par gnas she na/ lus 'di ni rtag tu lus ma yin pa zhes de ltar legs par gnas pa yin no/ /lus kyi chos nyid kyis thog ma dang / tha ma ma yin pa mnyam
386a5(mdo sde): par byed do/ /len par mi byed/ khyer bar mi byed par de ltar chos nyid de shes so/ /sangs rgyas bcom ldan 'das rnams kyis byang chub sems dpa' rnams la gang bstan pa'i
386a6(mdo sde): chos de'ang rjes su thob pa yin no/ /chos thams cad la chags pa med pas dri ma med la dag pa'ang mi mthong ngo / /chos gang dag mi mthong ba de dag gang yang mi 'dzin to/ /chos
386a7(mdo sde): kyi dbyings 'di ni nyon mongs pa med pa/ mtshan ma med pa/ rang bzhin med pa/ byed pa med pa/ dngos po med pa/ sems dang bral ba/ sems med pa zhes bstan to/ /gang la sems
386b1(mdo sde): mi dmigs pa de sems med pa/ thob pa med pa/ nye bar zhi ba zhes brjod do/ /de tha snyad med pa/ tha snyad dang bral ba/ dmigs pa med pa ste/ de 'dzin kyang chos nyid dngos po
386b2(mdo sde): med pa'i phyir/ gang du'ang gnas pa ma yin te/ chos nyid des rab tu phye'o/ /chos nyid 'di ni bden par na byang chub sems dpa' la bstan te/ bsres pa'ang med/ rnam par
386b3(mdo sde): gtor ba'ang med/ bkag pa'ang med do/ /de la bsnyad pa 'di ni 'gyur ba med pa ste/ de ltar bsnyad pa de ltar thob pas na rigs kyis zhes brjod do/ /de thob pas rigs kyis
386b4(mdo sde): zhes yongs su bstan to/ /byang chub sems dpa' sems dpa' chen po de ni rigs kyis 'di'ang rjes su thob pa yin te/ chos phra rab tsam yang 'ong ba'am/ 'gro bar yang dag
386b5(mdo sde): par rjes su mi mthong la/ 'ong ba med pa dang / 'gro ba med pa'i chos thams cad kyang 'dzin cing g.yo bar mi byed/ rnam par 'thor bar mi byed/ 'du bar mi byed la gtor ba
386b6(mdo sde): med pa dang / 'dzin pa med pa'i chos kyang 'dzin te/ des na chos kyi rjes su 'brang ba zhes bya'o/ /chos nyid thob pa dang / chos thams cad thob pa med pas chos kyi rjes su 'brang
386b7(mdo sde): ba zhes bya'o/ /de nas bcom ldan 'das kyis de'i tshe tshigs su bcad pa 'di dag ba stsal to/ /sangs rgyas chos la rnam kun tu/ /chos las ldog par mi byed cing / /chos
387a1(mdo sde): nyid 'di dag 'dzin byed de/ /de phyir chos rjes 'brang zhes gsungs/ /chos rgyun bsam gyis mi khyab pa/ /rgyun de las kyang 'da' mi byed/ /chos nyid de
387a2(mdo sde): ni rjes su thob/ /de phyir chos rjes 'brang zhes gsungs/ /sangs rgyas rnams kyis bshad pa'i chos/ /bsti stang byas te de dag 'dzin/ /de yi sems ni zhum pa med/ /de phyir chos rjes
387a3(mdo sde): 'brang zhes gsungs/ /ngo bo nyid kyis chos kyi rgyun/ /rgyun de de yis kun tu bstan/ /chos la mngon par zhen pa med/ /de phyir chos 'brang shes par bya/ /gnas med pa dang rten med
387a4(mdo sde): pa'i| |chos kyi rgyun ni yang dag rtogs/ /chos nyid de ni 'dzin byed de/ /de phyir blo ldan chos rjes 'brang / /byang chub sems dpa'i chos nyid gang / /sangs rgyas kyis ni bstan
387a5(mdo sde): mdzad pa/ /chos nyid de ni rjes su thob/ /de phyir blo ldan chos rjes 'brang / /dbyings ni ngo bo nyid kyis stong / /chos rnams kun la nges med pa/ /chos nyid de ni 'dzin par byed/ /
387a6(mdo sde): de phyir blo ldan chos rjes 'brang / /des ni chos rnams thams cad la/ /stong par brtags nas skyon ma mthong / /chos gang mthong bar ma gyur pa/ /de dag la ni 'dzin pa med/ /chos kyi
387a7(mdo sde): dbyings kyi dbyings 'di ni/ /nyon mongs med cing mtshan ma med/ /ngo bo nyid kyang med par bstan/ /de ni brjod med dngos po med/ /dbyings 'di sems dang bral ba ste/ /sems de
387b1(mdo sde): dmigs su med pa yin/ /gang phyir sems ni mi dmigs pa/ /de phyir de ni bsam yas brjod/ /sems pa med cing thob pa med/ /nye bar zhi bar brjod pa de/ /brjod pa med cing dmigs pa
387b2(mdo sde): med| |des na de ni bsam yas brjod/ /chos nyid 'di dag 'dzin byed la/ /de ni gang du'ang gnas pa med/ /dngos po med pas mi gnas te/ /de phyir chos rjes 'brang zhes gsungs/ /
387b3(mdo sde): byang chub sems dpa' de la ni/ /chos nyid 'di ni rab bstan te/ /bsres pa med cing bzhag pa med/ /'gyur ba med cing 'od gsal ba/ /gang las rigs ni rab brjod pa/ /de ni
387b4(mdo sde): 'phags pa'i spyod yul te/ /de ni rab tu thos pas na/ /rigs kyi sar ni yongs su brjod/ /byang chub sems dpa' ma smad pa/ /rigs 'di dang ni rjes mthun pa/ /de ni de ltar 'dzin
387b5(mdo sde): byed pas/ /de phyir chos rjes 'brang zhes gsungs/ /chos nyid rab tu thab pas na/ /de chos rjes su 'brang bar 'dod/ /kun dga' 'di las dgongs nas ni/ /byang chub sems dpa' rab
387b6(mdo sde): tu brjod/ /chos kyi rjes su 'brang ba zhes/ /ngas ni dgongs te 'di bshad do/ /gang dag byang chub ring 'du shes/ /de dag de ltar nye bar khrid/ /de ltar byang chub sems dpa'i chos/ /
387b7(mdo sde): mang po dag ni ngas bshad de/ /de lta bu yi thabs kyis ni/ /sangs rgyas chos rnams rab tu bstan/ /kun dga' bo/ de ltar de bzhin gshegs pa dgra bcom pa yang dag par rdzogs
388a1(mdo sde): pa'i sangs rgyas kyis byang chub sems dpa' sems dpa' chen po chos kyi rjes su 'brang bar yongs su bstan to/ /kun dga' bo/ ji ltar de bzhin gshegs
388a2(mdo sde): pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po brgyad par yongs su bstan ce na/ kun dga' bo/ 'di la byang chub sems
388a3(mdo sde): dpa' sems dpa' chen po ni log pa nyid brgyad las shin tu 'das pa yin te/ rnam par thar pa brgyad la reg cing yang dag pa nyid brgyad la mngon par zhen pa'ang med pa yin/
388a4(mdo sde): so so'i skye bo'i chos las shin tu 'das pa yin/ lam la'ang legs par gnas pa yin te/ bar ma nyid thob pa yin/ so so'i skye bo'i chos las kyang 'das la/ sangs rgyas kyi
388a5(mdo sde): theg pa la mngon du zhugs pa'ang yin zhing byang chub de'ang mi rnyed/ log par lta ba las kyang shin tu 'das shing yang dag par lta ba'ang rnam par bshig pa yin/ mnyan pa
388a6(mdo sde): nyid rjes su thob cing 'jig tshogs las rnam par 'das pa yin/ byang chub du mngon du zhugs shing sangs rgyas kyi lam rjes su thob pa yin/ de sems can du 'du shes pa bzlog
388a7(mdo sde): pa yin| de sangs rgyas su 'du shes pa rnam par bshig pa yin/ 'du shes mnyam pa nyid rjes su thob pa yin/ sems can gyi gnas las shin tu 'das pa yin/ gnas
388b1(mdo sde): med pa la'ang mngon du zhugs la chos thams cad la mi gnas pa'ang yin no/ /de ci'i phyir zhe na/ gang dag de'i gnas su 'gyur ba'i chos de dag mi dmigs pa'i phyir ro/ /'jig rten
388b2(mdo sde): pa'i chos rnams las rab tu 'das shing / 'jig rten las 'das pa'i chos rnams la zhugs la/ 'gog pa'i dbyings dang / chos kyi dbyings mnyam pa thob pa yin/ 'jig rten pa rnams
388b3(mdo sde): dang / 'jig rten las 'das pa'i chos rnams mi dmigs shing / chos rnams dang / chos ma yin pa rnams dang / yod pa dang / med pa rnam par spangs pa yin/ de chad pa dang / rtag pa
388b4(mdo sde): la mtshungs par 'du shes pa yin/ 'das pa dang / ma 'ongs pa dang / da ltar byung ba'i sems la mtshungs par gyur pa yin/ byang chub kyi sems de'ang mi dmigs pa yin no/ /de ci'i
388b5(mdo sde): phyir zhe na/ sems can thams cad mtshungs par gyur pa mnyam pa nyid du des shes pa yin te/ des na de'i lus la dug dang / me dang mtshon gyis mi tshugs so/ /de ci'i phyir zhe na/ des
388b6(mdo sde): yul thams cad kyang rnam par spangs pa yin la/ de'i rtogs pa sangs rgyas kyi yul la'ang legs par gnas pa yin no/ /de ci'i phyir zhe na/ byang chub ni 'gro ba med pa/ 'ong ba
388b7(mdo sde): med pa| bde ba/ zhi ba/ grangs su ma gtogs pa ste/ ting nge 'dzin de la legs par gnas pa yin no/ /de ci'i phyir zhe na/ byang chub ni stong pa'o/ /de ltar na de'i gnas de med
389a1(mdo sde): pa yin te/ de na de'i lus la mtshon gyis mi reg mi phog ste/ des na mi gsod pa zhes bya'o/ /de ltar nges par 'byung ba ni mi gsod pa yin te/ des bde
389a2(mdo sde): bar bde ba'i shes pa rtogs so/ /de ci'i phyir zhe na/ des gang gis rtogs pa'i shes pa de'ang mi rnyed de/ des na de'i lus la mtshon gyis mi tshugs mi phog go /de ci'i phyir zhe
389a3(mdo sde): na| de chos thams cad 'dre ba med par shes pa'i phyir te/ des na de mtshon gyis mi gsod do/ /de ci'i phyir zhe na/ 'di ltar sems can thams cad la byams pas khyab par byed
389a4(mdo sde): de| byang chub kyi rnam pa mngon par sgrub pa'i byams pa dang / rnam pa med cing chags pa med pa'i byams pa dang / chos thams cad stong pa nyid dang / zhi ba'i dbyings ma thob
389a5(mdo sde): pa'i byams pa dang / gnod sems dang / brnab sems spangs pa'i byams pa dang / mngon par shes pa dang / ye shes kyis btang ba'i byams pa dang / byang chub snang ba
389a6(mdo sde): thob pa'i byams pa dang / sems can mi dmigs pa'i byams pa des sems can thams cad la khyab par byed de/ des na de mtshon gyis mi gsod do/ /chos kyi dbyings
389a7(mdo sde): mnyam pa nyid kyis des 'dod pa'i khams dang / gzugs kyi khams dang / gzugs med pa'i khams mnyam pa nyid du shes pa yin te/ byang chub sems dpa' sems
389b1(mdo sde): dpa' chen po ni/ byang chub 'gyur ba med pa dang / rnam par shes par bya ba ma yin pa dang / kun tu rtog pa med pa dang / spros pa med pa dang / rnyog pa med pa de ltar chos kyi dbyings mnyam
389b2(mdo sde): pa nyid la zhugs so/ /sgrar brjod pa gang dag ji snyed pa thams cad la rtogs pa dang / rtogs pa med pa dang / chos kyi dbyings rtogs pa med pa dang / gnas pa med par rtogs pa khong
389b3(mdo sde): du chud par 'gyur te/ sgra thams cad la mkhas pa yin/ nges pa'i tshig med pa'i chos ston par byed la/ bdag ni chos 'ga' zhig ston to snyam du rlom sems pa'ang med do/ /de
389b4(mdo sde): 'du shes dang yang bral la sgra thams cad kyi mnyam pa nyid la'ang 'jug go / chos thams cad bral ba'ang med la/ stong pa dang / zhi bar yang shes so/ /de gang las 'da' bar bya
389b5(mdo sde): ba'i chos gang yang mi dmigs te/ des na de brgyad pa zhes bya'o/ /chos thams cad la mi chags pas/ des na brgyad pa zhes bya'o/ /de nas bcom ldan 'das kyis de'i tshe tshigs
389b6(mdo sde): su bcad pa 'di dag bka' stsal to/ /log pa brgyad las shin tu 'das/ /rnam par thar pa brgyad la reg /yang dag brgyad la zhen pa med/ /de phyir brgyad pa zhes brjod do/ /so
389b7(mdo sde): so'i skye bo'i chos las 'das/ /lam la'ang rab tu legs par gnas/ /ye shes ldan pa dbus mi mthong / /de phyir brgyad pa zhes brjod do/ /so so'i skye bo nyid las 'das/
390a1(mdo sde): byang chub la yang mngon par zhugs/ /byang chub de yang mi dmigs te/ /des na brgyad pa zhes brjod do/ /log pa'i lta las rnam par 'das/ /yang dag lta
390a2(mdo sde): ba rnam par bshig / bzang po'i lam gyi mnyam nyid 'thob/ /des na brgyad pa zhes brjod do/ /'jig tshogs las ni rnam par 'das/ /byang chub mchog la rab tu zhugs/ /sangs
390a3(mdo sde): rgyas lam yang rjes su thob/ /des na brgyad pa zhes brjod do/ /de ni rang gi 'du shes bzlog /byang chub 'du shes rnam par bshig /dpe med pa yi 'du shes thob/ /des na brgyad
390a4(mdo sde): pa zhes brjod do/ /sems can gnas las shin tu 'das/ /gnas med pa la rab tu zhugs/ /chos rnams kun la mi gnas te/ /des na brgyad pa zhes brjod do/ /'jig rten chos
390a5(mdo sde): las rnam par 'das/ /'phags pa'i chos ni rnam par bshig /'gog pa'i dbyings ni rjes su thob/ /des na brgyad pa zhes brjod do/ /gang dag 'jig rten chos brjod dang / /
390a6(mdo sde): sangs rgyas chos gang tha dad pa/ /chos de de yis mi rnyed de/ /des na brgyad pa zhes brjod do/ /yod ces pa 'di mtha' gcig ste/ /med ces bya ba gnyis pa yin/ /mtha'
390a7(mdo sde): 'di de yis rnam par spangs/ /des na brgyad ba zhes brjod do/ /de ni bdag dang bdag med mtshungs/ /rtag pa dang ni chad pa mtshungs/ /de yis mnyam nyid mtshungs par shes//
390b1(mdo sde): des na brgyad pa zhes brjod do/ /'das pa'i sems ni mi rnyed de/ /ma 'ongs sems kyang de bzhin no/ /da ltar byung la mnyam par thob/ /des na brgyad pa zhes brjod do/ /byang chub tu ni dang
390b2(mdo sde): po sems/ /dge ba skyes pa gang yin pa/ /sems de dmigs pa ma yin na/ /de yis ji ltar byang chub thob/ /gang la byang chub mi dmigs pa/ /de ni de ltar mi dmigs zhugs/ /des na de
390b3(mdo sde): la dug dang mes/ /rnam pa kun tu mi tshugs so/ /de ni 'gro dang bral ba ste/ /mtshan ma yis ni chags pa med/ /'gro ba med pa'i 'gro bar phyin/ /des na brgyad pa zhes brjod do/ /byang
390b4(mdo sde): chub 'gro dang bral ba ste/ /de ni tshig gis rab tu brjod/ /des na sgra yang rnam par bshig /des na brgyad pa zhes brjod do/ /de la 'gro ba mi rnyed de/ /de la 'gro ba med mi rnyed/ /mi 'gro
390b5(mdo sde): ba dang 'gro ba'i sgra/ /ye shes zhi bar rab tu bstan/ /zhi ba de ni bde bar brjod/ /zhi ba stong pa nyid du brjod/ /zhi ba'i dbyings ni thob pas na/ /des na de gsad min zhes brjod/ /blo
390b6(mdo sde): ldan des ni bde bar yang / /de ltar bde ba'i shes pa rtogs/ /de yis ci yang ma bor te/ /des na de ni gsad min 'dod/ /legs par thar byas mtshon rnon gyis/ /de yi lus la mi
390b7(mdo sde): phog ste| |de lus lus kyi 'du shes med/ /des na mtshon gyis mi gsod do/ /des pa byang chub byams pa yi/ /byams pas sems can khyab par byed/ /blo ldan gnod sems rnam par
391a1(mdo sde): spangs/ /des na mtshon gyis mi gsod do/ /ma rig 'du shes ngan pa bsal/ /rig pa dang ni 'du shes btang / /byang chub phyir ni snang ba thob/ /des na mtshon
391a2(mdo sde): gyis mi gsod do/ /mtshor la'ang stong par mos pa ste/ /lus kyi 'du shes rnam par bshig /byang chub lam ni rjes su thob/ /des na mtshon gyis mi gsod do/ /zhi ba'i dbyings
391a3(mdo sde): ni rjes su thob/ /ngan song thams cad rnam par spangs/ /de ni sdig pa'i las las 'das/ /des na mtshon gyis mi gsod do/ /'dod pa'i khams dang gzugs khams dang / /gzugs
391a4(mdo sde): med pa yang rnam kun tu/ /khams gsum pa ni mnyam par shes/ /des na brgyad pa zhes brjod do/ /chos kyi dbyings mnyam byang chub ni/ /'gyur pa med cing bstan du med/ /shes
391a5(mdo sde): bya ma yin kun rtog med/ /spros pa med cing rnyog pa med/ /byang chub sems dpa' ma smad pa/ /de ltar mnyam pa nyid la zhugs/ /gang dag ji snyed sgrar brjod pa/ /de la 'gro
391a6(mdo sde): bas 'gro mi byed/ /gang gis chos rnams rab bshad pa/ /skad rnams kun la mkhas pa yin/ /bdag gi 'ga' zhig bshad do zhes/ /de la rlom sems ci yang med/ /sgra
391a7(mdo sde): rnams kun las shin tu 'das/ /sgra med pa yi chos nyid rtogs/ /des na brgyad pa zhes brjod do/ /sgra rnams kun la nges pa med/ /kun dga' ngas ni 'di la dgongs/ /brgyad
391b1(mdo sde): pa yongs su brjod pa yin/ /de ltar de skad brjod pa 'di/ /'di ni de ltar yod ma yin/ /kun dga' bo/ ji ltar de bzhin gshegs pa dgra bcom pa yang dag par rdzogs pa'i sangs
391b2(mdo sde): rgyas kyis byang chub sems dpa' sems dpa' chen po brgyad par yongs su bstan to/ /kun dga' bo/ ji ltar de bzhin gshegs pa dgra bcom pa yang dag par rdzogs pa'i sangs
391b3(mdo sde): kyis byang chub sems dpa' sems dpa' chen po rgyun du zhugs par yongs su bstan ce na/ kun dga' bo/ lam la rgyun zhes brjod de/ /sangs rgyas kyi lam bsam gyis mi khyab
391b4(mdo sde): pa'o| |de la byang chub sems dpa' sems dpa' chen po mi gnas pa'i tshul dang / 'du ba med pa dang / bral ba med pa dang / chos thams cad las bsgral ba'i tshul gyis
391b5(mdo sde): gnas so/ /sangs rgyas kyi rgyun rjes su thob cing de la gzhol te/ chos thams cad gzung ba med pa/ gnas pa med pa/ dmigs pa med pa/ rten pa med pa/ dngos po med
391b6(mdo sde): pa| chos thams cad yongs su grub pa med pa'i lam de byang chub sems dpa' sems dpa' chen pos rjes su thob ste/ brtson 'grus brtan pa dang / mthu brtan pa dang /
391b7(mdo sde): blo gros brtan pa dang ldan pa yin gyi/ le lo dang / brtson 'grus dang mi mthun pa dang ldan pa ma yin no/ /lam de la'ang mi chags shing mi gnas la la ma des kyang chos
392a1(mdo sde): thams cad tshol te/ ji ltar de la chos thams cad kyi mnyam pa nyid dang / sgrib pa dang / chod pa rnams kyis mnyam pa nyid dang / chos thams cad dang /
392a2(mdo sde): sangs rgyas kyi chos mnyam pa nyid la snyoms par zhugs pa dang / 'jig tshogs la lta ba rnam par mthong bas lta ba skyed pa med pa sangs rgyas kyi lta ba bskyed par 'gyur ba
392a3(mdo sde): dang / 'jig tshogs kyi 'du shes rnam par bshig pa dang / bdag gi 'du shes las shin tu 'das pa de ltar tshol te/ des na de rgyun du zhugs pa zhes bya'o/ /de sangs rgyas
392a4(mdo sde): kyi lam la'ang mi chags te/ chags pa med pa rjes su thob bo/ /sangs rgyas kyi byang chub la the tshom med do/ /tshul khrims mchog tu 'dzin pa'ang med do/ de sangs rgyas kyi
392a5(mdo sde): tshul khrims kyang yang dag par rjes su mi mthong bas des na tshul khrims mchog tu 'dzin pa med do/ /brtags pa'i tshul khrims ma yin no/ /rnam par brtag pa'i tshul
392a6(mdo sde): khrims ma yin no/ /kun tu sbyor ba gsum las rnam par 'das so/ /khams gsum pa la mi gnas so/ /sangs rgyas kyi la ma rjes su thob ste/ dmigs pa med pa'i lam/ chags
392a7(mdo sde): pa med pa'i lam/ chags pa thams cad dang bral ba sangs rgyas kyi lam la mngon du zhugs so/ /lus dang srog la mi lta'o/ /gtong ba thams cad yongs su gtong ngo / /
392b1(mdo sde): bzhin khro gnyer med do/ /byang chub la brtsams te sbyin pa sbyin no/ /sems can thams cad sdug bsngal las bsgral ba dang / mya ngan las 'das pa la dgod pa dang / mtshan ma thams
392b2(mdo sde): cad rnam par gzhig pa dang / mtshan ma med pa'i chos bskyed pa'i phyir de yongs su mi gtong ba ci'ang med do/ /de sems can gyi 'du shes dang bral bas 'khor gyi nang du 'gro ba na
392b3(mdo sde): bag tsha ba med pa yin te/ byang chub kyi lam rnam par spyod pa zhi ba'i chos ston to/ /'jigs shing skrag pa dang bral bas 'chi bas kyang 'jigs pa med do/ /de ci'i phyir zhe na/ 'di
392b4(mdo sde): ltar des zhi ba'i lam rjes su thob pa'i phyir te/ sangs rgyas kyi lam 'dod chags dang bral ba/ bde ba 'ong ba med pa dang / 'gro ba med pa'i lam zhes bya ba thams cad rnam par
392b5(mdo sde): 'jig pa mnyam pa'i lam/ spros pa med pa rjes su thob bo/ /des na byang chub sems dpa' sems dpa' chen po de rgyun du zhugs pa zhes bya ba'o/ /de nas bcom ldan 'das kyis
392b6(mdo sde): de'i tshe tshigs su bcad pa 'di dag bka' stsal to/ /lam la rgyun ces ngas brjod de/ /bsam du med pa sangs rgyas lam/ /gang dag la lar 'dir gnas pa/ /de dang de dag
392b7(mdo sde): rgyun la gzhol/ /lam ni nam mkha' mtshungs pa ste/ /chos rnams kun la gnas pa med/ /dmigs pa med cing brten pa med/ /de la dngos po yod ma yin/ /'jig rten mgon
393a1(mdo sde): po bla na med/ /lam gang gis ni nges 'byung ba/ /byang chub sems dpa' dran brtan des/ /lam de nyid ni rjes su thob/ /lam de la ni chags med la/ /lam
393a2(mdo sde): gyis kyang ni tshol bar byed/ /des na de ni rgyun du zhugs/ /sangs rgyas lam la chags pa med/ /'khor ba'i 'du shes gang brjod pa/ /sangs rgyas 'du shes de bzhin te/ /mnyam
393a3(mdo sde): pa nyid ni der zhugs pa/ /rgyun du zhugs par shes par gyis/ /sangs rgyas lam ni mthong ba'i phyir/ /sangs rgyas kyi ni lam 'di la/ /sgrib cing chod pa yod pa rnams/ /thams cad
393a4(mdo sde): de yis rnam par spangs/ /bdag gi lus su bsams nas ni/ /rgyal ba la yang lta ba skyed/ /sangs rgyas lta bar gang gyur pa/ /lta ba de ni de yis bsal/ /bdag tu lta ba rab
393a5(mdo sde): sdeg pa| |bdag lta 'jig tshogs lta ba gang / /lta de de yis rnam par bshig /des na lam la mi chags so/ /byang chub thob phyir sngon chad ni/ /de yi the tshom gyur pa gang / /
393a6(mdo sde): de bsal bas ni chags med thob/ /sangs rgyas lam la rab tu zhugs/ /gang gis de yi tshul khrims dang / /sangs rgyas tshul khrims mchog 'dzin rgyur/ /tshul khrims 'du
393a7(mdo sde): shes de spangs te/ /phyir yang de la rtog mi byed/ /kun tu sbyor ba gsum bcad cing / /khams gsum pa la de mi gnas/ /sangs rgyas chos rnams rjes su thob/ /sems can
393b1(mdo sde): 'du shes rnam par bshig / dmigs pa med pa'i lam gyis ni/ /sangs rgyas byang chub phyir zhugs te/ /rnyog pa med pa sangs rgyas lam/ /zhi ba'i lam ni rjes su thob/ /gtong ba la
393b2(mdo sde): ni mos pa yin/ /bzhin ni khro gnyer med pa ste/ /des na de la 'tshe byed med/ /byang chub phyir ni de spros med/ /de la mi gtong ci yang med/ /sdug bsngal las ni skye dgu sgrol/ /des
393b3(mdo sde): na rgyun du zhugs pa de/ /thar mchog la ni dgod par byed/ /de la mtshan ma phyir zhing med/ /gang du'ang mtshan ma med pa'ang min/ /des na 'jig rten 'di dang ni/ /gzhan du'ang de
393b4(mdo sde): la 'jigs pa med/ /gang dag chos dang chos min dang / /gnyi ga de dag rnam par spangs/ /ming dang gzugs dang bral bas na/ /de ni 'jig rten 'dir mi 'jigs/ /'khor gyi
393b5(mdo sde): nang na 'gro ba na/ /rtag tu 'jigs pa med pa yin/ /byang chub lam ni rnam sbyong ba/ /zhi ba'i chos ni rab tu ston/ /de yi sems can 'du shes gang / /de yi 'du shes de rnams
393b6(mdo sde): bshig / des na de la sgrib pa med/ /'jigs pa thams cad rnam par bshig /'jigs pa'i rtsa ba spangs pas na/ /de ni 'chi ba'i 'jigs pa med/ /bde ba dri med 'dod chags
393b7(mdo sde): bral| |zhi ba'i lam ni rjes su thob/ /ngan 'gro yi ni mnyam nyid shes/ /de phyir de ni des mi 'jigs/ /gzung med mnyam nyid g.yo ba med/ /lam de yang dag rab bshad
394a1(mdo sde): pa| |byang chub sems dpa' rnams kyi yin/ /rgyun du zhugs zhes ngas bshad pa/ /chos rnams sems can gang dag ni/ /dman mos de dag phyir bshad do/ /
394a2(mdo sde): shin tu phra ba'i thabs kyis ni/ /sangs rgyas chos rnams rab tu bshad/ /gang dag byang chub phyir 'jug pa/ /de dag de ltar nye bar khrid/ /sangs rgyas chos ni tshol gang gis/ /sngon
394a3(mdo sde): chad ji ltar spyad pa ltar/ /thabs dang ye shes brtan nas ni/ /rnam par 'dren pa chos ston to/ /kun dga' ngas ni 'di la dgongs/ /rgyun du zhugs par rab bshad na/ /sems
394a4(mdo sde): can blo chung rnams kyis ni/ /gzhan du yongs su de brtags so/ /kun dga' ba de ltar dgongs pa 'dis/ /nga yis rgyun du zhugs bshad pa/ /sems can gang dag blo ldan pa//
394a5(mdo sde): de dag gis ni tshul 'di shes/ /zab mo la ni mi mkhas pa/ /mi gsal byis pa'i blo ldan pa/ /ldem po dag ni mi shes te/ /mi shes pas na rtsod par byed/ /nga yis chos
394a6(mdo sde): stong mang po dag/ rgyun du zhugs par bshad pa dag/ rgyun du zhugs zhes bya ba'i sgra/ /sangs rgyas chos su bshad pa yin/ /kun dga' bo/ de ltar de bzhin gshegs
394a7(mdo sde): pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po rgyun du zhugs par yongs su bstan to/ /kun dga' bo/
394b1(mdo sde): ji ltar de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po lan gcig phyir 'ong bar yongs su bstan ce na/ kun
394b2(mdo sde): dga' bo/ 'di la byang chub sems dpa' ye shes de yi rjes su 'gro ste/ shes pa gang gis byang chub sgrub pa'i sangs rgyas kyi ye shes rkyen mang pos yongs su tshol lo/ /rkyen thams
394b3(mdo sde): cad kun tu gcod pa'i ye shes sangs rgyas kyi ye shes kun du tshol lo/ /bsam gtan mkha' khyab bsam gtan thams cad las yang dag par 'da' ba nyon mongs pa thams cad
394b4(mdo sde): sel ba yongs su tshol lo/ /sangs rgyas kyi chos thams cad mnyam pa nyid kyis chos thams cad kyi mnyam pa nyid rtogs par bya ba'i phyir chos nyid thams cad rjes su thob bo/ /gang de
394b5(mdo sde): bzhin gshegs pa dgra bcom pa yang dag par rdzogs pa'i sangs rgyas rnams kyis gnas brnyes pa ma thob pa'i chos nyid yongs su tshol lo/ /de g.yo bar byed pa'i sems can gang
394b6(mdo sde): yang mi dmigs te/ sems can g.yo ba med pas chos kyi dbyings yongs su tshol lo/ /kye ma sems can dag ni mang du blo chung ba dang / shin tu sdug bsngal ba dang / chos kyi dbyings
394b7(mdo sde): la mi mkhas pas nyam thag pa dag ste/ de dag chos kyi dbyings shes pa la dgod par bya'o/ /zhes sangs rgyas kyi ye shes yongs su tshol lo/ /dbang po dang / stobs dang /
395a1(mdo sde): byang chub kyi yan lag dang / bsam gtan dang / rnam par thar pa dang / ting nge 'dzin dang / snyoms par 'jug pa khong du chud par
395a2(mdo sde): bya zhing sems can dag kyang khong du chud par bya'o zhes sangs rgyas kyi ye shes yongs su tshol lo/ /ye shes gang gis byang chub rtogs par 'gyur zhes ye shes de
395a3(mdo sde): yongs su tshol lo/ /sangs rgyas kyi spyan sgrib pa mi mnga' ba bsam gyis mi khyab pa'i spyan gang gis 'jig rten gyi don bya zhes mig gi shes pa de dang / ye shes gang gis
395a4(mdo sde): chos thams cad ji lta ba bzhin du shes pa thams cad kyi mchog yongs su tshol lo/ /ye shes gang gis sems can tshol ba'i ye shes de'ang mi rnyed do/ /chos thams cad
395a5(mdo sde): legs par gnas pa shes pa'i ye shes la dgod do zhes des na de 'dir 'ongs te/ 'ongs nas kyang bsam gyis mi khyab pa'i dbyings tshol ba'i phyir/ sems can gyi khams
395a6(mdo sde): kyang mthong la khams de'ang mi rnyed de/ des na 'ong ngo / /sems can yongs su grub pa rnyed par lta ga la 'gyur te/ sems can yongs su grub par khong du chud pa med pas sems
395a7(mdo sde): can gyi khams yongs su shes pa yin no/ /gang gi phyir sems can kun tu bstan cing yongs su brjod pa de'ang mthong ngo / /sems can thams cad dang chos kyi dbyings rnam par
395b1(mdo sde): mthong nas/ sems can thams cad chos kyi dbyings la yang dag par gzhol bar mthong ngo / /sangs rgyas kyi lam/ chos kyi dbyings dang mnyam pa'i lam/ sems can mi dmigs pa'i lam
395b2(mdo sde): sems can mnyam pa nyid kyi ye shes kyi lam mthong zhing 'di lta bu mtshungs pa med pa'i lam gyi ye shes 'dod chags dang bral ba/ dri ma med pa gtsang ba 'tshol lo/ /ye shes gang gis
395b3(mdo sde): de shes pa'i ye shes de'ang mi rnyed do/ /ye shes gang gis byang chub sems dpa' rab tu phye ba'i ye shes de rjes su thob nas de yongs su tshol zhing 'dir 'ongs te/ des na de lan gcig
395b4(mdo sde): phyir 'ong ba zhes bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /sangs rgyas ye shes mtha' yas pa/ /ye shes rjes su de 'gro ste/ /sangs rgyas
395b5(mdo sde): ye shes tshol byed pas/ /des na de ni lan gcig 'ong / /gang gis byang chub 'grub 'gyur ba/ /rkyen rnams mang po rab gsungs pa/ /rkyen de shes par bya'o zhes/ /de dag tshol zhing 'ongs
395b6(mdo sde): pa yin| |bsam gtan nam mkha' khyab byed pa/ /nyon mongs thams cad sel ba mchog/ de yi ched du rab brtson te/ /de sgrub par ni 'ongs pa yin/ /thams cad mkhyen dang ldan
395b7(mdo sde): rnams kyis/ /chos nyid dam pa gang brnyes pa/ /bdag gis de thob bya'o zhes/ /de tshol bar ni 'ongs pa yin/ /dam pa'i chos kyi dbyings las ni/ /sems can gang yang mi bskyod
396a1(mdo sde): de| |de dag khong du chud bya'i phyir/ /de ni lan gcig 'ong bar zad/ /sems can mang po blo chung ba/ /sdug bsngal zhing ni nyam thag pa/ /de dag ye shes
396a2(mdo sde): dgod do zhes/ /sangs rgyas kyis ni ye shes tshol/ /byang chub yan lag dbang po stobs/ /bsam gtan rnam thar brjod pa rnams/ /de dag btsal ba'i don gyi phyir/ /sangs rgyas ye
396a3(mdo sde): shes tshol ba yin/ /sngon gyi sangs rgyas bzhugs bzhugs pa/ /byang chub snying po tshol bar byed/ /de tshol bar ni 'ongs pas na/ /des na de ni lan gcig 'ong / /sangs rgyas spyan ni
396a4(mdo sde): sgrib mi mnga'/ /spyan 'di bla na med pa ste/ /sangs rgyas spyan ni tshol byed pas/ /des na de ni lan gcig 'ong / /ji ltar sangs rgyas 'jig rten mgon/ /skyob pa rnams kyis btsal
396a5(mdo sde): ba ltar/ /de ni shes pa kun gyi mchog/ shes rab de ltar tshol bar byed/ /ye shes gang gis chos rnams kun/ /ji bzhin shes shing sems can de/ /mi dmigs de ltar de lam
396a6(mdo sde): 'tshol/ /des na lam ni tshol ba yin/ /bla na med la 'god do zhes/ /shes pas sems can mang tshol lo/ /de dag tshol bar byed pas na/ /lan gcig phyir ni 'ong ba yin/ /
396a7(mdo sde): shes ldan 'ongs nas sems can gyi/ /khams ni bsam gyi mi khyab mthong / /sems can khams ni tshol bar byed/ /des na de ni lan gcig 'ong / /de ni khams gang tshol
396b1(mdo sde): byed pa/ /de la sems can yod min te/ /tshol ba la ni mi rnyed pas/ /des na de ni lan gcig 'ong / /de ni sems can chos kyi dbyings/ /rnam pa kun tu mi 'thob ste/ /gang gis sems can
396b2(mdo sde): snang 'gyur ba/ /khams de de yis yongs su shes/ /chos rnams ma lus gsob dang gsog/ snying po med par rnam par mthong / /mnyam par bzhag pa'i sems kyis ni/ /sangs rgyas lam
396b3(mdo sde): yang tshol bar byed/ /ye shes de ni 'di 'dra ste/ /dri med gtsang zhing 'dod chags bral/ /ye shes gang gis shes 'gyur ba/ /ye shes de ni mi rnyed do/ /byang chub sems dpa' ma smad pa/ /
396b4(mdo sde): sems can gang gis rab phye ba/ /gang gi phyir na de 'dir 'ongs/ /ye shes de ni rjes su thob/ /kun dga' de las dgongs nas ni/ /lan gcig phyir 'ong zhes bstan na/ /sems can blo
396b5(mdo sde): chung rnams kyis ni/ /de la log par yongs su brtags/ /kun dga' 'di las dgongs nas ni/ /lan gcig phyir 'ong zhes brjod de/ /sems can chen po brtson ldan rnams/ /tshul
396b6(mdo sde): 'di de ltar shes pa yin/ /dgongs la mkhas shing rnam rig pa/ /zab mo'i don la rab nges pa/ /don de rjes su thob nas su/ /de dag byang chub sgrub par byed/ /kun dga' bo/ de
396b7(mdo sde): ltar de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po lan gcig phyir 'ong bar yongs su bstan to/ /
397a1(mdo sde): kun dga' bo/ ji ltar de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po phyir
397a2(mdo sde): mi 'ong bar yongs su bstan ce na/ kun dga' bo/ 'di la byang chub sems dpa' sems dpa' chen po ni phyogs gcig pa'i spyod pa las yang dag par 'das shing sangs rgyas
397a3(mdo sde): kyi spyod pa rjes su thob pa yin/ des spyod pa thams cad spangs shing rnam par spangs pa yin/ chos thams cad la mi gnas shing gnas med pa dang / rten med pa yin te/ des na
397a4(mdo sde): de phyir mi 'ong ngo / /de chos nyid kyis 'ong ba'am/ 'gro ba'ang yang dag par rjes su mi mthong ngo / /so so'i skye bo rnams las kyang rnam par 'das la so so'i skye bo'i 'du shes kyang rnam
397a5(mdo sde): par spangs shing sangs rgyas kyi 'du shes kyang rnam par bshig pa yin/ rten pa med pa'i chos dang ldan pa'ang yin no/ /de ci'i phyir zhe na/ 'di ltar de ni zhi ba'i dbyings rjes su
397a6(mdo sde): thob pa yin te/ de la ni so so'i skye bo'am/ 'jig rten gyi 'dren pa sangs rgyas mi dmigs so/ /ngan song las kyang rnam par 'das shing 'dod pa yang dag par chad do/ /lta bar
397a7(mdo sde): gyur pa yang dag par gzhom pa'i phyir zas dang bral ba'i byang chub rjes su thob bo/ /lta bar byas pa drug cu rtsa gnyis la mngon par zhen pa med pa'i phyir dngos po dang / dngos
397b1(mdo sde): po med pa dang bral lo/ /mya ngan las 'das pa dang 'dra'o/ /mya ngan las 'das pa'i 'du shes bzlog pa dang / 'du shes thams cad la mi 'jug par bya ba'i phyir des chos thams cad
397b2(mdo sde): dang / ngan song dang / dri ma rnam par sbyang ba byas so/ /bdud sdig can bcom mo/ /rgyags pa dang bral lo/ /ma rig pa'i zug rdu phyung ngo / /srid pa bskams so/ /des dga' ba'i 'dod
397b3(mdo sde): chags bsal ba byas so/ /nyon mongs pa rnams bsal to/ /'du shes thams cad bton to/ /mya ngan gyi zug rdu phyung ngo / /nga rgyal las kyang nga rgyal dang bral lo/ /phung po yongs su shes
397b4(mdo sde): pa'i snang ba thob bo/ /des na de sangs rgyas kyi ye shes la ye shes mnyam pa nyid bsam gyis mi khyab pa thob bo/ /des na byang chub sems dpa' sems dpa' chen po de 'dod pa'i
397b5(mdo sde): 'dam gyi khams la mi chags par sngon gyi sangs rgyas 'byung ba rjes su thob bo/ /sngon gyi sangs rgyas kyis bzhag pa bsal ba med cing bsnan pa med pa'i gter sngon gyi sangs rgyas
397b6(mdo sde): kyi gter rjes su thob bo/ /sangs rgyas kyi theg pa sems can thams cad la go skabs yod pa/ gtso bo gong na med pa rjes su thob bo/ /thog pa med pa'i tshul dang / mtshan ma thams
397b7(mdo sde): cad mtshan ma med pa'i tshul gyis the tshom thams cad chad pa zhi ba'i dbyings rjes su thob ste/ des na'ang de 'dir mi 'ong ngo / /kun dga' bo/ gzhan yang / sems can gang dag bzung
398a1(mdo sde): ba de dag byang chub la dgod do/ /zhes des de dag bkod do/ /ji ltar byang chub la bkod ce na/ sems can med par byang chub khong du chud par byas te/
398a2(mdo sde): sems can gyi 'du shes las bslang ngo / /de ci'i phyir zhe na/ des sems can gyi khams stong par shes so/ /stong pa gang yin pa de bsam du med pa ste/ sems can gyi 'du shes
398a3(mdo sde): dang bral lo/ /de ci'i phyir zhe na/ 'di ltar des sems can gyi khams nam mkha'i khams dang mtshungs par stong pa dang / sems can dang bral ba dang / sems can dang bral
398a4(mdo sde): ba'ang ma yin par shes so/ /nam mkha'i khams de'ang nam mkha'i khams nyid du med de gnas pa med do/ /nam mkha'i khams de'ang nam mkha' nyid kyis stong ste/ sems
398a5(mdo sde): can gyi mtshan ma thams cad bcom pa'o/ /des mtshan ma med pa'i byang chub thob ste/ des sems can dang / nam mkha'i 'du shes dang bral lo/ /de chos kyi dbyings nam
398a6(mdo sde): mkha'i khams dang mtshungs par rtogs so/ /de ci'i phyir zhe na/ 'di lta ste/ chos thams cad dang sems can thams cad ni rang bzhin gyis chos kyi dbyings so/ /de ci'i phyir
398a7(mdo sde): zhe na/ 'di ltar des de dag mi dmigs te/ mi dmigs pas na'ang 'dir mi 'ong ngo / /des na de phyir mi 'ong ba zhes bya ba'i grangs su 'gro'o/ /chos thams cad du bgrang
398b1(mdo sde): ba'ang ma yin la sangs rgyas kyi grangs su'ang zhugs pas phyir mi 'ong ba zhes bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /phyogs gcig
398b2(mdo sde): spyod par gang yin par/ /de ni phyir zhing mi 'gro ste/ /phyogs gcig spyod pa spangs pas na/ /phyir mi 'ong zhes brjod pa yin/ /'gro ba rnams kyi 'gro med shes/ /gnas kyang cung zad
398b3(mdo sde): mi rnyed de/ /chos rnams kun la mi gnas pas/ /phyir mi 'ong zhes bya bar 'dod/ /so so'i skye bor gang brjod dang / /'jig rten mgon po rdzogs sangs rgyas/ /de la phyir zhing mi 'ong ste/
398b4(mdo sde): de phyir phyir mi 'ong zhes pa/ /'dir ni chos rnams 'ong ba dang / /'gro ba dag kyang mi dmigs te/ /'ong dang 'gro ba med thob pas/ /de ni phyir mi 'ong zhes brjod/ /'gro ba rnam gsum gang
398b5(mdo sde): du yang / /de ni phyir zhing mi 'gro ste/ /sangs rgyas chos rnams thob pas na/ /de ni phyir mi 'ong zhes brjod/ /'dod pa thams cad yang dag chad/ /de ni kha zas chags pa med/ /byang chub
398b6(mdo sde): lam yang thob pas na/ /phyir mi 'ong zhes brjod pa yin/ /sdig pa can gyi lta ba gang / /lta ba drug cu gnyis brjod pa/ /de la de ni mi 'gro ste/ /de phyir de ni phyir mi 'ong / /chos rnams
398b7(mdo sde): 'di dag rang bzhin med/ /dngos po dang ni rtag tu bral/ /de yis yang dag ji bzhin shes/ /des na de ni 'dir mi 'ong / /nyon mongs thams cad sel byed pa/ /mya ngan 'das zhi gang
399a1(mdo sde): gsungs pa/ /de la 'du shes rnam par bzlog/ des na de ni 'dir mi 'ong / /ngan song thams cad yang dag chad/ /de ni gang phyir dri ma bral/ /mya ngan 'das pa zhi
399a2(mdo sde): ba thob| |des na de ni 'dir mi 'ong / /dpung dang bcas shing bzhon bcas pa'i/ /sdig pa can kyi bdud bcom mo/ /ye shes de ni rnam rtog med/ /des na de ni 'dir mi 'ong / /ma rig dra
399a3(mdo sde): ba yang dag bral/ /sred pa thams cad rnam par bcom/ /dga' ba'i 'dod chags yongs su shes/ /des na de ni 'dir mi 'ong / /nyon mongs thams cad rab tu btul/ /dngos por
399a4(mdo sde): 'du shes rnam par bshig/ mchog gi theg pa 'di la nges/ /de ni phyir mi 'ong zhes bya/ /mya ngan zug rngu yang dag phyung / /nga rgyal thams cad nges par bcom/ /phung po thams
399a5(mdo sde): cad yongs su shes/ /de ni phyir mi 'ong zhes bya/ /sangs rgyas theg pa bsam mi khyab/ /theg pa 'di la snang ba thob/ /'dod pa'i 'dam la chags pa med/ /des na de ni 'dir
399a6(mdo sde): mi 'ong / /de yis gter rnams kun gyi nang / /ye shes gter gyi dam pa mchog/ sngon gyi sangs rgyas rnams kyis bzhag/ des na de ni 'dir mi 'ong / /sangs rgyas theg pa bla na
399a7(mdo sde): med| |theg mchog de la de gnas te/ /so ma nyi thams cad chad par gyur/ /des na de ni 'dir mi 'ong / /byang chub la ni dgod do zhes/ /sems can dag ni mang bzung ba/ /de dag de
399b1(mdo sde): yis byang chub bkod/ /des na de ni 'dir mi 'ong / /sems can khams ni bsam yas dang / /stong pa'i dbyings ni de yis shes/ /de ni 'du shes de dang bral/ /des na de ni 'dir mi 'ong /
399b2(mdo sde): sems can khams ni stong pa dang / /chos kyi dbyings ni rab tu shes/ /'di la sems can mi rnyed de/ /des na de ni 'dir mi 'ong / /de ni mtshan ma thams cad la/ /yid ni phyir zhing
399b3(mdo sde): 'jug mi byed/ /mtshan ma med pa'i go 'phang thob/ /des na de ni 'dir mi 'ong / /sems can khams ni bsam yas pa/ /nam mkha' 'dra dang khams de dang / /sems can thams cad
399b4(mdo sde): rab tu shes/ /des na de ni 'dir mi 'ong / /kun dga' 'di las dgongs nas ni/ /nga yis phyir mi 'ong zhes brjod/ /chos rnams thams cad ma skyes pa/ /sangs rgyas chos zhes rab tu
399b5(mdo sde): bstan/ |kun dga' bo/ de ltar de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po phyir mi 'ong bar
399b6(mdo sde): yongs su bstan to/ / //bam po gsum pa/ kun dga' bo/ ji ltar de bzhin gshegs pa dgra bcom pa yang dag par rdzogs pa'i sangs rgyas kyis byang chub sems
399b7(mdo sde): dpa' sems dpa' chen po dgra bcom par yongs su bstan ce na/ kun dga' bo/ 'di la byang chub sems dpa' sems dpa' chen po ni gang nyi tshe ba'i spyod pa'i spyad pa de thams cad
400a1(mdo sde): ni bcom/ gang sems can thams cad ma bsgral ba'i spyod pa de dag ni bsgrub par 'os so/ /de nyon mongs pa thams cad bcom pa yin te/ sems can gang dag
400a2(mdo sde): sdug bsngal ba'i sems can rnams nyon mongs pa de dag las rnam par 'grol bar 'os te/ sems can de dag kyang mi dmigs/ nyon mongs pa de dag kyang mi dmigs te/ de ltar na dgra
400a3(mdo sde): bcom pa zhes bya'o/ /de gzugs su dmigs pa thams cad bcom pa yin/ de chos thams cad stong pa nyid dang / chos thams cad zhi bar mi dmigs pa la gnas pa yin te/ des na
400a4(mdo sde): chos thams cad stong par shes so/ /mtshan ma med par rtogs so/ /de mtshan ma thams cad dang bral lo/ /de ngan song ba'i 'du shes thams cad bcom mo/ /des sems can med
400a5(mdo sde): pa'i chos rtogs so/ /chos thams cad stong par yongs su shes so/ /byang chub thob par 'os shing / sangs rgyas kyi byang chub bsam gyis mi khyab pa bsgrub par 'os te/ des na dgra
400a6(mdo sde): bcom pa zhes bya'o/ /des chos ston par 'os te/ ji ltar sngon gyi yang dag par rdzogs pa'i sangs rgyas rnams kyis bstan pa dang / ji ltar da ltar byung ba rnams ston pa dang / ji
400a7(mdo sde): ltar ma byon pa rnams ston par 'gyur ba'i chos spros pa med pa/ rnyog pa med pa de ston par 'os te/ des na dgra bcom pa zhes bya'o/ /sems can rnams chos thams cad khong du chud
400b1(mdo sde): par bya ba dang / spros pa med par bya ba dang / kun tu len pa med par bya ba'i phyir byang chub la 'god par 'os/ sangs rgyas kyi byams pa sems can kyi mngon par zhen pa med pa'i byams
400b2(mdo sde): pa'i byams pa bsgrub par 'os/ byams pa de la sems can rnams kyang 'god par 'os/ sems can mi dmigs pa'i byams pa la sems can de dag kyang mi dmigs shing / de dag
400b3(mdo sde): kyang 'god par 'os te/ des na dgra bcom pa zhes bya'o/ /chos thams cad rjes su gzung ba'i phyir sems can rnams la chos ston par 'os shing / chos la chos su 'du shes pa'ang
400b4(mdo sde): med pa yin te/ de ltar 'os pas des na dgra bcom pa zhes bya'o/ /srog chags rnams la dbang po dang / stobs dang / byang chub kyi yan lag rnams ston par 'os shing / de la'ang chags
400b5(mdo sde): pa med pa thob la dngos po thams cad la mngon par zhen pa'ang med de/ des na dgra bcom pa zhes bya'o/ /'jig rten na bkur sti bya ba gang ji snyed snang ba thams cad 'os shing des kyang
400b6(mdo sde): gos pa med la chags pa med de/ gzhan dag kyang bkur stis gos pa med par bya ba dang / chags pa med par bya ba'i phyir sems can rnams la chos ston par 'os pas des na dgra
400b7(mdo sde): bcom pa zhes bya'o/ /'gro ba med pa'i tshul gyis sangs rgyas kyi zhing rnams su 'gro bar 'os la/ de dag tu'ang sangs rgyas bcom ldan 'das rnams la mi mthong ba'i tshul gyis lta ste/ ji
401a1(mdo sde): ltar sangs rgyas kyis sangs rgyas rnams gzigs pa de ltar lta bar 'os pas des na dgra bcom pa zhes bya'o/ /'di lta bu'i zhing bsgrub par 'os te/ chos thams cad
401a2(mdo sde): 'grub pa med pa'i tshul gyis bsam gyis mi khyab pa'i zhing dang / sgrib pa med pa'i zhing dang / bdud bcom pa'i zhing dang / mi mnyam pa dang mnyam pa'i zhing dang / spros pa med pa'i zhing dang
401a3(mdo sde): rnyog pa med pa'i zhing dang / stong pa'i zhing dang / phyir mi ldog pa'i zhing dang / bud med med pa'i zhing dang / nyon mongs pa med pa'i zhing dang / sangs rgyas kyi spobs pa'i zhing dang / phyir
401a4(mdo sde): rgol ba med pa'i zhing dang / shin tu yongs su mya ngan las 'das pa'i zhing dang / de lta bu'i zhing bsgrub par 'os pas des na dgra bcom pa zhes bya'o/ /chags par 'gyur ba rnams
401a5(mdo sde): la'ang mi chags shing 'khrugs par 'gyur ba rnams la'ang 'khrugs pa med de/ des na dgra bcom pa zhes bya'o/ /des 'gog pa dang mnyam pa'i theg pa de shes shing / des
401a6(mdo sde): sangs rgyas kyi theg pa rtogs la/ des rab tu phye ba'i sangs rgyas bcom ldan 'das rnams kyi byang chub de rab tu dbye bar 'os so/ /sems can g.yo ba med pas byang chub de
401a7(mdo sde): bsam gyis mi khyab ste/ g.yo ba med par bya ba'i phyir sems can bye ba phrag mang po byang chub la 'god par 'os so/ /mnyam pa nyid du gnas pa rnams la ni sems can thams cad
401b1(mdo sde): dang / byang chub kyang rnam par mi rtog pa'o/ /mnyam pa nyid la sems can rnams mngon du 'dzud par 'os so/ /ji ltar mnyam pa nyid la mnyam pa nyid med pa ltar chos thams cad kyang de dang
401b2(mdo sde): mnyam mo/ /mnyam pa nyid ji lta bar byang chub kyang de bzhin te/ rnam par mi rtog pa mnyam par gnas pa yin la dgra bcom pa'ang de dang mnyam mo/ /'di ltar yang 'os te/ de ltar shes
401b3(mdo sde): nas kyang de bzhin du sems can rnams la chos ston par 'os so/ /chos gang la'ang 'dre bar mi byed de/ 'dre ba med par bstan pa'i chos dang ldan zhing de ltar chos ston pa dang / tshig tu'ang
401b4(mdo sde): mi brjod par 'os so/ /sems can du dmigs par 'du shes pa las dgrol ba dang / sems can rtag pa dang / chad pa las dgrol ba dang / sems can 'jig tshogs la lta ba las bskyod
401b5(mdo sde): pa dang / nga'o snyam pa'i nga rgyal las shin tu bzla ba dang / chos thams cad skye ba med pa dang / 'gag pa med pa dang / mngon par 'du bya ba med pa las dgrol ba dang / gzugs
401b6(mdo sde): rnam par mi 'jigs pa las dgrol ba dang / tshor ba dang / 'du shes dang / 'du byed dang / rnam par shes pa rnam par mi 'jigs pa las dgrol ba dang / so so'i skye bo'i chos g.yo ba
401b7(mdo sde): med pa las dgrol ba dang / sangs rgyas kyi chos la mi 'jog pa dang / rab tu bkod pa las dgrol ba dang / rgyun du zhugs pa'i 'bras bur 'du shes pa las dgrol ba dang /
402a1(mdo sde): lan gcig phyir 'ong ba dang / phyir mi 'ong ba dang / dgra bcom pa'i 'bras bur 'du shes pa las dgrol ba dang / rang sangs rgyas su 'du shes pa las dgrol ba
402a2(mdo sde): dang / byang chub sems dpar 'du shes pa la mngon par zhen pa las dgrol ba dang / byang chub la brtsams te sbyin pa la mngon par zhen pa las dgrol ba dang / byang chub la brtsams te
402a3(mdo sde): tshul khrims dang / bzod pa dang / brtson 'grus dang / bsam gtan dang / shes rab la mngon par zhen pa las dgrol ba dang / mngon par shes pa la mngon par zhen pa las dgrol ba
402a4(mdo sde): dang / zhi gnas dang / lhag mthong 'grub pa la mngon par zhen pa las dgrol ba dang / nyan thos skye bar mngon par zhen pa las dgrol ba dang / phu nu dang / sring mo dang / nye du dang /
402a5(mdo sde): snag gi gnyen mtshams la mngon par zhen pa las dgrol ba dang / bdag nyid mthong ba med par chags pa las dgrol ba dang / rjes su chags pa dang / 'jig tshogs dang / 'du
402a6(mdo sde): 'dzi la mngon par zhen pa las dgrol ba dang / 'thob pa dang / bkur sti la mngon par zhen pa las dgrol ba dang / khyim pa dang / rab tu byung bar mthong ba la mngon par zhen pa
402a7(mdo sde): las dgrol ba dang / tha ma dang / mchog gi chos su mthong bar mngon par zhen pa las dgrol ba dang / so so'i skye bo'i chos rnam par spang ba dang / sangs rgyas kyi chos la lhag par
402b1(mdo sde): dmigs par mngon par zhen pa las dgrol ba dang / tha ma dang / gya nom pa'i chos mthong ba la mngon par zhen pa las dgrol ba dang / mtshan rab tu rdzogs pa 'grub pa la mngon par zhen
402b2(mdo sde): pa las dgrol ba dang / sangs rgyas kyi zhing yongs su dag pa'i tshul du yongs su 'grub par mngon par zhen pa las dgrol ba dang / sems can 'di dag ni yongs su mya ngan las 'da' ba'i
402b3(mdo sde): chos can/ sems can 'di dag ni yongs su mya ngan las 'da' ba'i chos can ma yin pa/ 'di dag ni thob par byed pa'i skal ba can/ 'di dag ni thob par byed pa'i skal ba med pa/ 'di
402b4(mdo sde): dag ni byang chub kyi phyir spyod pa/ 'di dag ni byang chub kyi phyir mi spyod pa/ 'di dag ni ngan pa'i ngang tshul can/ 'di dag ni tshul khrims dang ldan pa/ 'di dag ni 'chal ba'i shes rab
402b5(mdo sde): can| 'di dag ni shes rab dang ldan pa zhes gnyis su 'byed pa'i sems bskyed pa la mngon par zhen pa las dgrol ba dang / 'di dag ni sbyin pa'i gnas/ 'di dag ni sbyin pa'i gnas
402b6(mdo sde): ma yin pa/ 'di dag ni brtson 'grus dang ldan pa/ 'di dag ni brtson 'grus dang mi ldan pa/ 'di dag ni byis pa'i chos/ 'di dag ni mkhas pa'i chos/ 'di dag ni skyes pa'i chos/ 'di dag ni
402b7(mdo sde): bud med kyi chos/ 'di dag ni 'phags pa'i chos/ 'di dag ni 'phags pa ma yin pa'i chos so zhes de ltar gnyis su 'byed pa'i sems la mngon par zhen pa las dgrol nga dang / 'di dag ni
403a1(mdo sde): byang chub las phyir mi ldog pa/ 'di dag ni byang chub las phyir ldog pa/ 'di dag ni lung bstan pa/ 'di dag ni lung ma bstan pa/ 'di dag ni nye ba/ 'di dag ni nye ba
403a2(mdo sde): ma yin pa zhes de ltar sems bskyed pa'i rnam par rtog pa las dgrol ba dang / byang chub thob nas len pa med par mya ngan las 'da' bar mngon par zhen pa las dgrol bas/ sems
403a3(mdo sde): can mang po dgrol bar 'os te/ sems can rang bzhin med par bstan pas de ltar sems can dgrol bar 'os pas dgra bcom pa zhes bya'o/ /de nas bcom ldan 'das kyis de'i
403a4(mdo sde): tshe tshigs su bcad pa 'di dag bka' stsal to/ /nyi tshe'i spyod pa gang yin pa/ /spyod pa thams cad de yis shes/ /nyi tshe ba ni thams cad shes/ /des de dgra bcom zhes brjod do/ /
403a5(mdo sde): gang gis sems can rab sdug bsngal/ /nyon mongs thams cad de yis bcom/ /nyon mongs pa las sems can dgrol/ /des de dgra bcom zhes brjod do/ /dmigs pa thams
403a6(mdo sde): cad rab tu bcom/ /dmigs pa med la legs par gnas/ /chos nyid stong pa nyid du shes/ /des de dgra bcom zhes brjod do/ /stong pa shes shing zhi ba dang / /de ltar mtshan
403a7(mdo sde): ma med par rtogs/ /mtshan ma rnams ni kun dang bral/ /des de dgra bcom zhes brjod do/ /sems can 'du shes rab sdig pa/ /'du shes thams cad de yis bcom/ /'du shes
403b1(mdo sde): thams cad sdang ba'i phyir/ /dgra bcom pa nyid dang ldan zhes brjod/ /mi shes thams cad rnam par bcom/ /sems med pa yi chos nyid rtogs/ /chos rnams stong par yongs
403b2(mdo sde): su shes| |des de dgra bcom zhes brjod do/ /sangs rgyas byang chub bsam mi khyab/ /byang chub yang dag thob byed 'os/ /brtson 'grus dam pa rab tu rtsom/ /des de dgra
403b3(mdo sde): bcom zhes brjod do/ /spros pa med cing rnyog med pa'i/ /chos ni nges par ston pa 'os/ /ye shes la ni sems can 'god/ /des de dgra bcom zhes brjod do/ /gang gis sems can
403b4(mdo sde): bder 'gyur ba/ /byams pa de ni byed par 'os/ /sems can de dag mi dmigs te/ /des de dgra bcom zhes brjod do/ /chos rnams thams cad mi 'dzin pa'i/ /chos ni nges par
403b5(mdo sde): ston pa 'os/ /chos la chos kyi 'du shes med/ /des de dgra bcom zhes brjod do/ /byang chub yan lag rnams dang stobs/ /sems can rnams la ston par 'os/ /de dag la yang
403b6(mdo sde): chags med thob/ /des de dgra bcom zhes brjod do/ /byang chub phyir ni dag pa'i chos/ /sems can shes par byed par 'os/ /de dag la ni ye shes ston/ /des de dgra bcom zhes
403b7(mdo sde): brjod do/ /'jig rten pa yi bkur sti kun/ /sems can kun las 'os pa yin/ /bkur sti kun la chags pa med/ /des de dgra bcom zhes brjod do/ /shin tu bzang po'i sangs
404a1(mdo sde): rgyas zhing / /zhing du de ni 'gro bar 'os/ /rdzogs sangs rgyas nas gnas par byed/ /srog chags rnams la chos ston to/ /bdag kyang 'di ltar bzang po yi/ /zhing ni
404a2(mdo sde): bsgrub par bya'o zhes/ /de ni bsgrub par 'os pa yis/ /des de dgra bcom zhes brjod do/ /chags par 'gyur la chags pa med/ /'khrugs par 'gyur la 'khrugs pa med/ /gang
404a3(mdo sde): phyir byang chub zhi ba rtogs/ /des de dgra bcom zhes brjod do/ /'gog pa'i chos nyid shes pa ste/ /de yis zhi ba gang yin rtogs/ /de yis byang chub rab tu phye/ /des de dgra
404a4(mdo sde): bcom zhes brjod do/ /de yis sems can khams rnams las/ /sems can gang yang g.yor mi byed/ /sems can bye ba du ma dag /byang chub la ni des 'god do/ /sems can
404a5(mdo sde): kun dang byang chub ni/ /rnam par mi rtog ji bzhin gnas/ /des na de nyid mnyam nyid shes/ /des de dgra bcom zhes brjod do/ /mnyam pa nyid la mnyam pa med/ /chos rnams
404a6(mdo sde): thams cad de dang mnyam/ /mnyam pa nyid kyis byang chub de/ /rnam par mi rtog byang chub gnas/ /gang phyir de ltar shes 'os pa/ /des de dgra bcom zhes brjod do/ /shes
404a7(mdo sde): nas sems can rnams la ston/ /cis kyang nyon mongs mi byed do/ /de ltar chos kyang ston byed la/ /tshig tu brjod pa'ang yod ma yin/ /sems can bye ba du ma dag/ byang chub
404b1(mdo sde): la ni des 'god do/ /sems can dmigs su med par shes/ /sems can rtag dang chad 'dzin pa/ /sems can lta las ma bskyod rnams/ /sdug bsngal de dag rab tu 'gel/ /chos kun skye ba
404b2(mdo sde): med pa dang / /'gog pa med dang 'dus ma byas/ /de dag de lta'i 'du shes bzlog /sdug bsngal las ni rnam par 'grol/ /gzugs dang tshor ba 'du shes dang / /'du byed rnam par shes
404b3(mdo sde): pa mthong / /phung po rnam par mi 'jigs las/ /lus can dag ni rnam par 'grel/ /so so'i skye bo'i chos rnams la/ /de ni rnam kun g.yo mi byed/ /de dag dgod par mi byed de/ /sangs
404b4(mdo sde): rgyas chos la gnas pa med/ /'bras bu thob par 'du shes dang / /gang dag rang rgyal 'du shes can/ /gang dag sangs rgyas 'du shes pa/ /de yis de dag 'du shes 'grel/ /byang
404b5(mdo sde): chub sems la zhen pa dang / /sbyin la sogs pa mngon zhen pa/ /kun tu mngon zhen med bya'i phyir/ /chos nyid rab tu ston par byed/ /le lo dmigs par 'gyur pas na/ /brtson 'grus
404b6(mdo sde): brtsams par rnam par brtags/ /de dag rtogs las rnam dgrol phyir/ /chos ni ston par 'os pa yin/ /bsam gtan g.yeng bar 'du shes dang / /shes rab shes rab 'chal 'du shes/ /
404b7(mdo sde): gnyis la mngon zhen med bya'i phyir/ /chos ni ston par 'os pa yin/ /chos rnams rnam par mi rtog ste/ /'gyur ba med par shes par gyis/ /de ltar chos ni rab ston pas/ /des de
405a1(mdo sde): dgra bcom zhes brjod do/ /gang gis bdag la mngon zhen pas/ /nyan thos rnam pa mang brtags pa/ /de dag rtog pa rnam dgrol phyir/ /chos ni ston par 'os
405a2(mdo sde): pa yin| |mi mkhas pa dag pha ma dang / /chung mar yongs su 'dzin byed pa/ /lam 'dis byang chub ma yin te/ /de ni 'khor ba'i spyod yul yin/ /'di ni bdag spun sring mo zhes/ /
405a3(mdo sde): de la dga' zhing zhen byed pa/ /ri dwags chos la sten pa ste/ /de dag rnam par dgrol bar rigs/ /'jig tshogs yongs su ma shes pas/ /gnyen pa yi ni 'du shes bskyed/ /bdag
405a4(mdo sde): gi gnyen par sngon gyur ces/ /mthong nas rab tu dga' bar byed/ /mthong bar gyur nas chags byed cing / /de dag phan tshun rjes su chags/ /'du shes ngan pas phyin ci
405a5(mdo sde): log / bdud kyi dbang du gyur pa yin/ /'jig tshogs rab tu sdig pa can/ /'jig tshogs yongs su shes par gyis/ 'jig tshogs nyes pa 'di dag yod/ /de ni de ltar
405a6(mdo sde): chos ston to/ /'di dag kun nas nyon mongs chos/ /'di dag rnam par byang ba zhes/ /gnyis su mngon par zhen med pas/ /blo ldan de ni dgra bcom brjod/ /thob la chags
405a7(mdo sde): pas chags gyur ba/ /bkur sti yis ni bag med gyur/ /de chags bag med dgrol ba'i phyir/ /chos ston par ni 'os pa yin/ /'di dag rab tu byung ba ste/ /'di dag khyim
405b1(mdo sde): pa yin zhes rtog/ byis pa de ltar rnam rtog pa/ /rnam par 'grel bar 'os pa yin/ /tha ma'i chos rnams rnam par mthong / /rgya che bar yang rnam par mthong / /rnam rtog mthong ba'i byis
405b2(mdo sde): pa dag / rnam par 'grel bar 'os pa yin/ /byis pa'i chos rnams bor nas su/ /bdag ni sangs rgyas chos nyid thob/ /'thob dang mi 'thob rnam dgrol phyir/ /chos ston par ni
405b3(mdo sde): 'os pa yin/ /tha ma gya nom bye brag gis/ /rnam pa du ma'i chos rnams mthong / /'du shes mang las rnam dgrol phyir/ /de ni chos ston byed pa yin/ /gang dag sangs rgyas mtshan
405b4(mdo sde): sgrub phyir/ /rnam par mang por brtson byed pa/ /mtshan du mngon par zhen pa las/ /mkhas pa de dag rnam par 'grel/ /phun sum tshogs pa mchog gi zhing / /mngon par bsgrub par
405b5(mdo sde): bya'o zhes/ /'du shes de la mngon zhen pa/ /rnam par 'grel bar 'os pa yin/ /mya ngan 'das dang ma 'das dang / /thob pa'i skal yod skal med chos/ /'di dag byang chub phyir
405b6(mdo sde): spyod pa/ /'di dag byang chub ma zhugs pa/ /ngang tshul ngan dang tshul khrims ldan/ /shes rab 'chal dang shes rab ldan/ /byis pa'i blo dang ldan rnams kyis/ /de ltar gnyis
405b7(mdo sde): su 'byed 'di byas/ /sems can de ltar 'du shes shing / /rnam pa mang por rlom sems pa/ /de dag 'du shes 'grol ba'i phyir/ /chos ston par ni 'os pa yin/ /sbyin gnas
406a1(mdo sde): sbyin gnas 'os min zhes/ /so so rnam par rtog par byed/ /mkhas dang byis pa'i chos rnams su/ /rnam pa so sor rtog par byed/ /'dir ni bud med chos dmigs
406a2(mdo sde): shing / /skyes pa nyid du rnam par rtog/ de ltar 'phags dang 'phags min chos/ /rnam gnyis so sor rtog par byed/ /de ltar gnyis su 'byed byed pa/ /mi mkhas chung du blo ldan
406a3(mdo sde): pa| |de dag gnyis med rtog bya'i phyir/ /chos ston par ni 'os pa yin/ /byang chub mchog las ldog pa dang / /mi ldog pa dang lung bstan dang / /lung ma bstan dang nye ba dang / /
406a4(mdo sde): nye ba min zhes rnam par rtog/ byang chub thob nas len med cing / /zag zad yongs su mya ngan 'da'/ /mtshan ma spyod rnams de lta bur/ /mya ngan 'das par yongs su rtog/ 'du
406a5(mdo sde): shes 'dzin pa de dag las/ /des pa de ni rnam par 'grel/ /'du shes thams cad rab 'grel ba/ /des de dgra bcom zhes brjod do/ /byang chub sems dpa'i chos rnams ni/ /
406a6(mdo sde): dgra bcom pa zhes ngas bstan te/ /gang dag 'di la bzod skyed pa/ /de dag dgra bcom shes par gyis/ /kun dga' bo/ de ltar de bzhin gshegs pa dgra bcom pa yang
406a7(mdo sde): dag par rdzogs pa'i sangs rgyas kyis byang chub sems dpa' sems dpa' chen po dgra bcom par yongs su bstan to/ /kun dga' bo/ ji ltar de bzhin gshegs pa dgra
406b1(mdo sde): bcom pa yang dag par rdzogs pa'i sangs rgyas kyis byang chub sems dpa' sems dpa' chen po nyan thos su yongs su bstan ce na/ kun dga' bo/ 'di la byang chub sems dpa'
406b2(mdo sde): sems dpa' chen po ni sems can dpag tu med pa dag la sangs rgyas kyi chos rnams sgrogs shing / byang chub ni zhi ba/ spros pa med pa/ rnyog pa med pa'o/ /zhes de ltar sgrogs pas
406b3(mdo sde): nyan thos zhes bya'o/ /'di 'dra ba'i bde ba gzhan med do zhes mya ngan las 'das pa'i bde ba sgrogs pa dang / dbang po dang / stobs dang / byang chub kyi yan lag dang / dran pa nye bar
406b4(mdo sde): gzhag pa rnams sgrubs shig ces sgrogs pa dang / theg pa 'di ni mchog yin no zhes de ltar sgrogs pas byang chub sems dpa' nyid nyan thos zhes bya'o/ /lus 'di ni stong pa ste/
406b5(mdo sde): 'di la snying po mi dmigs kyi 'di ni byis pa rmongs par byed pa'o/ /de bas na lus rnam par gzhig par gyis shig ces sgrogs pa dang / mig gi skye mched 'di ni log par mthong
406b6(mdo sde): bar gyis shig/ sangs rgyas kyi spyan kun nas bsam gyis mi khyab pa sgrubs shig/ mig gang gis gang du'ang rmongs par mi 'gyur ba'i mig de mi 'grub pa'i tshul du sgrubs
406b7(mdo sde): shig ces sgrogs shing / chos thams cad de ltar sgrogs pas nyan thos zhes bya'o/ /sgra thams cad ni brag ca dang mtshungs bsgrogs shing sgra rnams la mngon par zhen par ma byed
407a1(mdo sde): cig/ 'di la thob pa ci'ang med do/ /'di la brjod pa ci'ang med do zhes sgrogs te/ des na nyan thos zhes bya'o/ /dri rnams la dri'i 'du shes su ma byed cig/ 'di
407a2(mdo sde): la snom pa ci'ang med do/ /'di lta ste/ dper na/ mi zhig gnyid kyis log pa'i rmi lam na/ dri rnam pa mang po snom yang dngos po med pa'i phyir de la dri gang yang med de/ gzhan du
407a3(mdo sde): na phyin ci log gis snom mo/ /de bzhin du sna ni phyin ci log pa ste/ rmi lam lta bu'i phyir 'di la snying po med par shes par gyis shig ces de skad sgrogs te/ des na nyan thos zhes bya'o//
407a4(mdo sde): de lce'i skye mched 'di ltar sgrogs te/ 'di ni sha'i gong bu ste 'di ro myang bar mi byed de/ sha'i gong bu'ang dbu ba rdos pa lta bu/ rmi lam lta bu'o/ /dpe'ang rdzas med pa'o
407a5(mdo sde): zhes de skad sgrogs te/ des na nyan thos zhes bya'o/ /lus kyi skye mched rnam par bshig par gyis shig/ lus 'di ni rang bzhin gyis stong pa'o/ /rang bzhin gyis stong pa
407a6(mdo sde): gang yin pa de dngos po med pa'o/ /dngos po med pa gang yin pa de ma skyes pa dang / mi skye ba'o/ /ma skyes pa dang / mi skye ba gang yin pa de nyid byang chub ces sgrogs te/ de skad sems
407a7(mdo sde): can mang po la sgrogs pas des na nyan thos zhes bya'o/ /yid ni rang bzhin med pa dngos po med pa/ sgyu ma'i rang bzhin skye ba med pa/ 'gog pa med pa'o zhes sgrogs te/ de
407b1(mdo sde): skad sgrogs pas des na nyan thos zhes bya'o/ /sbyin pa byin cig /chos kyi sbyin pa 'di ni byang chub kyi lam mo/ /byang chub de'ang bsam gyis mi khyab pa ste/ bsam gyis mi khyab pa sangs ma
407b2(mdo sde): gyis mi khyab pa sgrub bo/ /de ci'i phyir zhe na/ sa bon ci 'dra bas 'bras bu'ang de 'dra ste/ 'bras bu med pa'i sgrar brjod do zhes sgrogs so/ /zang zing gi sbyin pa byin cig /zang zing gi
407b3(mdo sde): sbyin pa 'di ni chung ba ste/ 'di la chos kyi sbyin pa ni gtso bo yin no/ /'di la ser sna ma byed cig /sbyin pa la sbyin pa'i 'du shes su ma byed cig /de la snying por 'du shes ma byed
407b4(mdo sde): cig / rnam par mi rtog pa'i sems kyis sbyin pa byin cig /'di lta ste/ dper na/ sgyu ma'i skyes bus sgyu ma'i skyes bu la rnam par mi rtog pa'i sems kyis sbyin pa byin pa de
407b5(mdo sde): bzhin du rnam par mi rtog pa'i sems kyis sbyin pa byin cig / de ltar byin na byang chub yongs su smin par 'gyur ro zhes sgrogs te/ de ltar sgrogs pa des na nyan thos zhes bya'o/
407b6(mdo sde): de ci'i phyir zhe na/ 'di ltar des/ 'di lta ste/ gnyis su med pa'i ye shes ye shes kyi snying po mngon par bsgrubs te/ ji ltar mngon par bsgrubs pa de ltar gnyis su med pa
407b7(mdo sde): dang / gnyis su mi 'byed par sangs rgyas kyi chos rnam par sgrogs te/ des na nyan thos zhes bya'o/ /de nas bcom ldan 'das kyis de'i tshe tshigs su bcad pa 'di dag bka' stsal
408a1(mdo sde): to| |byang chub sems dpa' 'jigs med pa/ /sangs rgyas chos rnams bsam yas pa/ /sems can mang la sgrogs par byed/ /des de nyan thos zhes brjod
408a2(mdo sde): do| |byang chub zhi ba spros pa med/ /rnyog pa med pa sgrogs par byed/ /skye bo dpag tu med la sgrogs/ /des de nyan thos zhes brjod do/ /'di 'dra bde ba gzhan med ces/ /mya
408a3(mdo sde): ngan 'das pa'i bde ba sgrogs/ /zhi ba mya ngan 'das sgrogs pas/ /des de nyan thos zhes brjod do/ /stobs dang byang chub yan lag dang / /dran pa nyer gzhag dbang po rnams//
408a4(mdo sde): myur du sgrubs shig ces sgrogs te/ /lus can rnams la de skad sgrogs/ /lus 'di stong ste snying po med/ /'di ni byis pa rmongs byed pa/ /de phyir lus ni rnam shig ces/ /de
408a5(mdo sde): skad du ni sgrogs par byed/ /mig ni nor par rtogs gyis shig/ 'di ni byis pa'i blo ldan pa/ /mi mkhas rnams la rmongs byed cing / /de skad du ni de sgrogs so/ /sgra rnams
408a6(mdo sde): brag ca lta bu ste/ /rna ba'ang de ltar shes par gyis/ /'di la thos pa ci'ang med/ /rjod par byed pa'ang ci'ang med/ /sems can mang la de skad du/ /sgrogs par byed pas
408a7(mdo sde): nyan thos 'dod/ /'di la thos pa ci yang med/ /sgra 'dir dga' bar ma byed cig/ /dper na mi zhig rmi lam na/ /rnam pa mang po'i dri snom pa/ /de la dngos por grub pa
408b1(mdo sde): med/ /phyin ci log la de snom mo/ /de yi de ltar dri shes nas/ /'dir snom ci yang med do zhes/ /phyin ci log la mi mkhas pa/ /gzhan rnams la yang sgrogs par byed/ /lce 'di sha yi gong
408b2(mdo sde): bu ste/ /ro myang bar ni byed ma yin/ /ga lte sha yi ro rtogs na/ /lag pa'ang ro rtogs 'gyur zhes sgrogs/ /ro yi 'du shes rab sdig can/ /'du shes 'di dag rnam par rig /ro khams
408b3(mdo sde): bsam gyis mi khyab pa/ /khams de rtogs pa ma yin no/ /byang chub sems dpa' mi gnas pas/ /de ni mngon sum gyur pa yin/ /mngon sum de ltar sgrogs pas na/ /de phyir nyan
408b4(mdo sde): thos zhes brjod do/ /lus 'di ngo bo nyid kyis su/ /stong zhes de ltar rnam par bshig/ ngo bo nyid kyis gang stong pa/ /de ni ma skyes skye ma yin/ /ma skyes mi skye gang yin pa/ /de 'dir
408b5(mdo sde): byang chub de nyid de/ /de ltar sems can rnams la sgrogs/ /des na nyan thos zhes brjod do/ /yid 'di ngo bo nyid kyis ni/ /rang bzhin med cing dngos po med/ /'di ni sems can
408b6(mdo sde): dngos po min/ /de skad du ni de sgrogs so/ /chos sbyin bsam gyis mi khyab pa/ /'di na byang chub lam yin te/ de yis byang chub 'grub 'gyur gyi/ /spyin pa byin zhes sgrogs par byed
408b7(mdo sde): zang zing sbyin pa tha dad pa/ /rnam pa mang po gtsang ma byin/ /de la ser sna med gyur na/ /de yang byang chub lam yin no/ /gang phyir nyon mongs tshar bcad de/ /zag pa rnams ni kun dang
409a1(mdo sde): bral/ /chags pa kun las shin tu 'das/ /des na nyan thos zhes brjod do/ /sangs rgyas chos ni bla med pa/ /shes ldan gyis ni gang gis sgrogs/ /sgra kun dam pa
409a2(mdo sde): zhi ba ste/ /de ni snying po ngam pa grub/ /snying po thams cad mngon par shes/ /snying po kun la gnas pa med/ /gnyis med gnyis su dbyer med cing / /bsgrag pa dam pa sgrogs par byed//
409a3(mdo sde): ji ltar sangs rgyas mang po yi/ /chos bstan rnams ni sgrogs pa ltar/ /des pas byang chub phyir brtsams nas/ /de ni de ltar 'byed pa yin/ /gang nas sangs rgyas 'jig rten mgon//
409a4(mdo sde): bla na med par bzhugs pa yi/ /sangs rgyas zhing ni rab bzang dang / /bkag pa rnams kyang sgrogs par byed/ /nam mkha' la ni rab gnas pa'i/ /stong gsum 'di ni sgrogs par byed//
409a5(mdo sde): sems can nam mkha' ji bzhin te/ /rtag tu mya ngan 'das dang mtshungs/ /gang las sems can rnam brtags nas/ /khams bzhi bo dag rab brjod pa/ /de dag nam mkha' 'dra ba
409a6(mdo sde): ste| |rnam par mi rtog bsam du med/ /khams rnams de dag 'di 'dra ste/ /de la snying po med par ltos/ /'di la skye med 'chi ba med/ /mya ngan 'das med nyon mongs med/ /'di la dngos
409a7(mdo sde): po grub pa med/ /'di la sems can yod ma yin/ /ci nas sus kyang mi mthong pa/ /khams de rnam par blta bar gyis/ /nyin dang mtshan du g.yel med par/ /sems can rnams la
409b1(mdo sde): de skad sgrogs/ /bdag ni 'ga' zhig sgrogs so zhes/ /rlom sems de la ci yang med/ /de ltar gzhan la gang sgrogs pa/ /de ni nyan thos shes par gyis/ /de skad brjod par nyan thos min//
409b2(mdo sde): nyan thos su ni yongs su bstan/ /brtan pa dman pa med pa'i yid/ /chos gang gis ni chos rnams kun/ /ji bzhin de bzhin shes 'gyur ba/ /srog chags rnams la chos ston to/ /chags
409b3(mdo sde): las grol zhing zag med la/ /chags pa kun las rnam dgrol phyir/ /srog chags rnams la chos ston pa/ /de ni dgra bcom de skad brjod/ /spros pa med cing rnyog med pa/ /chags pa med
409b4(mdo sde): pa'i dbyings kyang ston/ /sangs rgyas chos rnams ma lus par/ /rnam par mthong nas ston par byed/ /sangs rgyas rnams kyis gang gsungs pa/ /chos dang ring bar mi rtog cing / /chos dang nye
409b5(mdo sde): ba mi rtog ste/ /de phyir de dag 'dri ba med/ /sgrogs kyang 'dre ba yod min zhing / /sems can dpag tu med la brjod/ /sems can de dag mthong ba med/ /des de nyan thos zhes brjod do//
409b6(mdo sde): kun dga' 'di la dgongs nas ni/ /nga yis nyan thos yongs su bstan/ /byang chub sems dpa' mi gnas pa/ /nyan thos de ltar shes par gyis/ /kun dga' bo/ de ltar de bzhin gshegs
409b7(mdo sde): pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po nyan thos su yongs su bstan to/ /kun dga' bo/ ji ltar de bzhin gshegs
410a1(mdo sde): pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po rang sangs rgyas su yongs su bstan ce na/ kun dga' bo/
410a2(mdo sde): 'di la byang chub sems dpa' sems dpa' chen po ni chos thams cad la mngon sum yin no/ /ji ltar mngon sum yin zhe na/ chos thams cad sgro btags pa med pa'i phyir
410a3(mdo sde): nyon mongs pa med pa dang / chos thams cad skur pa med pa'i tshul gyis rnam par 'jig pa med par rtogs shing khong du chud de/ des na rang sangs rgyas zhes bya'o/ /des chos thams
410a4(mdo sde): cad bsam du med par rtogs shing des sems can thams cad ma 'ongs pa na mi skye bas mya ngan las 'das pa dang 'dra ba dang / ma skyes pa dang / ma 'gags pa dang / yang dag
410a5(mdo sde): pa'i mtha' dang / mya ngan las 'das pa'i mtha' dang / sems can gyi mtha' dang / mig yor gyi mtha' dang / rdzas med cing dngos po med pa dang / chos thams cad kyi mtha'
410a6(mdo sde): brjod du med pa dang / brjod du med pa'i mtha' ming yongs su brjod pa'i mtha' dang / tshig la mi gnas pa dang / tshig gis yongs su brjod pa ma yin par shes so/ /de ci'i
410a7(mdo sde): phyir zhe na/ 'di ltar tshig ni stong pa/ gsog ste/ tshig gis bdag gi mtha'am/ sems can gyi mtha' mi shes so/ /des mtha' de rtogs te/ de'i mtha' de la mngon sum
410b1(mdo sde): du gyur pas des na rang sangs rgyas zhes bya'o/ /gzugs kyi phung po 'di sgras brjod pa dang / gzugs kyi phung po 'di sgra med pa dang / sgra dang bral ba dang / 'di rtag tu gzugs kyi phung po zhes tshig
410b2(mdo sde): gis brjod pa dang / 'di la bdag dang bdag gi med par de gzugs kyi phung po mngon sum du gyur pa yin no/ /de ci'i phyir zhe na/ tshig gang gis gzugs kyi phung po brjod pa'i tshig de
410b3(mdo sde): gsog/ stong pa/ ma skyes pa/ ma 'gags pa ste/ yang dag par na tshig nyid kyang rtag tu med pa yin na tshig gang gis gzugs kyi phung po brjod pa lta ga la yod ces de ltar gzugs
410b4(mdo sde): kyi phung po mngon sum du gyur pa yin no/ /tshor ba'i phung po 'di sgras brjod pa dang / tshor ba'i phung po 'di sgra med pa dang / sgra dang bral ba dang / 'di rtag tu tshor ba'i phung po zhes tshig gis
410b5(mdo sde): brjod pa dang / 'di la bdag dang / bdag gi med par tshor ba'i phung po mngon sum du gyur pa yin no/ /de ci'i phyir zhe na/ tshig gang gis tshor ba'i phung po brjod pa'i tshig de gsog /stong
410b6(mdo sde): pa| ma skyes pa/ ma 'gags pa ste/ yang dag par na tshig nyid kyang rtag tu med pa yin na tshig gang gis tshor ba'i phung po brjod pa lta ga la yod ces de ltar tshor ba'i phung po mngon
410b7(mdo sde): sum du gyur pa yin no/ /'du shes kyi phung po 'di sgras brjod pa dang / 'du shes kyi phung po 'di sgra med pa dang / sgra dang bral ba dang / 'di rtag tu 'du shes kyi phung po zhes tshig gis
411a1(mdo sde): brjod pa dang / 'di la bdag dang / bdag gi med par de 'du shes kyis phung po de mngon sum du gyur pa yin no/ /de ci'i phyir zhe na/ tshig gang gis 'du shes kyi
411a2(mdo sde): phung po brjod pa'i tshig de gsog / stong pa/ ma skyes pa/ ma 'gags pa ste/ yang dag par na tshig nyid kyang rtag tu med pa yin na/ tshig gang gis 'du shes kyi phung po brjod pa lta ga la
411a3(mdo sde): yod ces de ltar 'du shes kyi phung po mngon sum du gyur pa yin no/ /'du byed kyi phung po 'di sgras brjod pa dang / 'du byed kyi phung po 'di sgra med pa dang / sgra dang bral ba dang / 'di rtag tu
411a4(mdo sde): 'du byed kyi phung po zhes tshig gis brjod pa dang / 'di la bdag dang / bdag gi med par de 'du byed kyi phung po mngon sum du gyur pa yin no/ /de ci'i phyir zhe na/ tshig gang gis 'du byed
411a5(mdo sde): kyi phung po brjod pa'i tshig de gsog / stong pa/ ma skyes pa/ ma 'gags pa ste/ yang dag par na tshig nyid kyang rtag tu med pa yin na tshig gang gis 'du byed kyi phung po brjod pa lta
411a6(mdo sde): ga la yod ces de ltar 'du byed kyi phung po la mngon sum du gyur pa yin no/ /rnam par shes pa'i phung po 'di sgras brjod pa dang / rnam par shes pa'i phung po 'di sgra med pa dang / sgra
411a7(mdo sde): dang bral ba dang / 'di rtag tu rnam par shes pa'i phung po zhes tshig gis brjod pa dang / 'di la bdag dang / bdag gi med par de rnam par shes pa'i phung po mngon sum du gyur pa
411b1(mdo sde): yin no| |de ci'i phyir zhe na/ tshig gang gis rnam par shes pa'i phung por brjod pa'i tshig de gsog /stong pa/ ma skyes pa/ ma 'gags pa ste/ yang dag par na tshig kyang rtag tu med pa
411b2(mdo sde): yin na tshig gang gis rnam par shes pa'i phung po brjod pa lta ga la yod ces de ltar rnam par shes pa'i phung po mngon sum du shes pa yin no/ /de ltar phung po lnga sgra med pa dang / tshig
411b3(mdo sde): gang gis brjod par de dag mngon sum du gyur pa yin te/ des na rang sangs rgyas zhes bya'o/ /de ci'i phyir zhe na/ tshig sgra med pa dang / phung po'i rkyen nyid rkyen nyid ma yin pa dang / tshig
411b4(mdo sde): gi rkyen nyid brjod du med pa'i rkyen nyid du des de khong du chud de/ des na rang sangs rgyas zhes bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to//
411b5(mdo sde): chos kun zag pa med pa dang / /ma skyes pa dang ma 'gags dang / /rtag tu shin tu mtshan med par/ /chos rnams thams cad mngon sum gyur/ /'di dag ngo bo nyid kyis stong / /ngo bo
411b6(mdo sde): nyid kyang yang dag tu/ /shin tu yod pa ma yin par/ /chos rnams thams cad mngon sum gyur/ /chos 'di ji ltar 'di 'dra bar/ /'di ni mngon sum nyid gyur te/ /chos nyid bsam
411b7(mdo sde): gyis mi khyab pas/ /des de rang sangs rgyas zhes brjod/ /chos kun mya ngan 'das pa ste/ /de dag thog ma mi dmigs so/ /ma skyes pa yi mtha' de ni/ /yang dag pa yi mtha' zhes
412a1(mdo sde): brjod/ /chos kun mya ngan 'das pa ste/ /skye ba med par nges pas bstan/ /chos gang skye ba med pa de/ /mya ngan 'das zhes brjod pa yin/ /chos kun mya ngan 'das
412a2(mdo sde): pa ste/ /ming tsam gyis ni brjod par zad/ /ma skyes shing ni ma 'gags te/ /de dag tshig gis yongs su brjod/ /tshig ni stong par yang dag brjod/ /tshig gis sems can shes
412a3(mdo sde): ma yin/ /de bas ma skyes gnas med de/ /sems can mya ngan 'das zhes brjod/ /tshig ni gsog ces brjod pa ste/ /g.yo ba med cing sems ba med/ /tshig 'di tshig gi rang
412a4(mdo sde): bzhin gyis/ /rtag par shin tu yod ma yin/ /sems can mtha' ni bsam med par/ /tshig gis bstan pa gang yin pa/ /mtha' de tshig la mi rten te/ /tshig la gnas pa'ang
412a5(mdo sde): ma yin no/ /sems can mtha' ni mya ngan 'das/ /yang dag mtha' ni mtha' min te/ /spros pa med cing zhil bde/ /gnas dang skyabs dang dpung gnyen yin/ /mig yor gyi
412a6(mdo sde): ni mtha' lta bur/ /sems can mtha' ni nges par bstan/ /dngos po med cing dmigs pa med/ /yang dag mtha' ni bsam mi khyab/ /chos nyid kyi ni mtha' de yang / /ming
412a7(mdo sde): tsam du ni brjod par zad/ /ming gi brjod pa gang yin pa/ /mthar de dmigs pa ma yin no/ /de ni sus kyang mngon sum du/ /brjod par nus pa ma yin te/ /sems can mtha'
412b1(mdo sde): ni bsam mi khyab/ /'di ltar mtha' ni gsog yin no/ /mtha' ni tshig la mi gnas te/ /tshig gis yongs su brjod ma yin/ /'di ltar yang dag tu na de/ /sems can mtha' ni yod ma yin//
412b2(mdo sde): sems can mtha' ni bsam yas par/ /tshig gang gis ni mngon bstan pa/ /tshig de stong pa gsog yin te/ /des ni ci yang mi shes so/ /'di 'dra bsam gyis mi khyab mtha'/ /'di ni
412b3(mdo sde): nyid kyis khong du chud/ /des na smad du med pa de/ /rang sangs rgyas zhes brjod pa yin/ /'di ni sgra yis brjod min zhing / /phung po gzhan zhes 'di sgra med/ /rtag tu sgra dang bral ba zhes/ /
412b4(mdo sde): gzugs can phung po mngon sum gyur/ /'di ni yang dag bral ba ste/ /yang dag tu yang rjod par byed/ /yang dag tu na yang dag ni/ /gang du'ang gnas pa ma yin no/ /gzugs kyi phung
412b5(mdo sde): po bdag med ces/ /tshig gis phung po 'di brjod pa/ /tshig de stong pa gsog yin te/ /ma skyes shing ni 'gag pa med/ /yang dag tu na rnam par ni/ /tshig 'di shin tu yod ma yin//
412b6(mdo sde): yod ma yin pa'i tshig gis ni/ /gzugs kyi phung po brjod pa byas/ /'di ni sgra yis brjod min zhing / /tshor ba'i phung po sgra med de/ /rtag tu sgra dang bral ba zhes/ /tshor ba'i phung po
412b7(mdo sde): mngon sum gyur/ /'di ni yang dag bral ba ste/ /yang dag tu yang rjod par byed/ /yang dag tu na yang dag ni/ /gang du'ang gnas pa ma yin no/ /tshig gis tshor ba'i phung po 'di/ /
413a1(mdo sde): gsob tu yang dag brjod pa byas/ /tshig de stong pa gso ba yin te/ /ma skyes shing ni 'gag pa med/ /yang dag tu na rtag par ni/ /tshig 'di shin tu yod ma
413a2(mdo sde): yin| |yod ma yin pa'i tshig gis ni/ /tshor ba'i phung po brjod pa byas/ /'di ni sgra yis brjod min zhing / /phung po 'di ni sgra med de/ /rtag tu sgra dang bral ba zhes/ /tshor ba'i phung po
413a3(mdo sde): mngon sum gyur/ /'di ni yang dag bral ba ste/ /yang dag tu yang rjod par byed/ /yang dag tu na yang dag ni/ /gang du'ang gnas pa ma yin no/ /tshig gis phung po rab brjod de/ /
413a4(mdo sde): 'du shes phung po bdag med pa/ /tshig de stong pa gsog yin te/ /ma skyes shing ni 'gag pa med/ /yang dag tu na rtag par ni/ /tshig 'di shin tu yod ma yin/ /yod ma yin
413a5(mdo sde): pa'i tshig gis ni/ /'du shes phung po brjod pa byas/ /'di ni sgra yis brjod min zhing / /phung po 'di ni sgra med de/ /rtag tu sgra dang bral ba zhes/ /'du shes phung po mngon sum
413a6(mdo sde): gyur/ /'di ni yang dag bral ba ste/ /yang dag tu na yang rjod par byed/ /yang dag tu na yang dag ni/ /gang du'ang gnas pa ma yin no/ /tshig gis 'du byed phung po 'di/ /gsog
413a7(mdo sde): tu rab tu brjod pa byas/ /tshig de stong pa gsog yin te/ /ma skyes shing ni 'gag med de/ /yang dag tu na rtag par ni/ /tshig 'di shin tu yod ma yin/ /yod ma yin pa'i
413b1(mdo sde): tshig gis ni/ /'du byed phung po brjod pa byas/ /'di ni sgra yis brjod min zhing / /phung po 'di ni sgra med de/ /rtag tu sgra dang bral ba zhes/ /rnam shes phung po mngon sum gyur/ /'di ni
413b2(mdo sde): yang dag bral ba ste/ /yang dag tu yang rjod par byed/ /yang dag tu na yang dag ni/ /gang du'ang gnas pa ma yin no/ /tshig gi rnam shes phung po 'di/ /gsog tu rab tu brjod pa
413b3(mdo sde): byas/ /tshig de stong pa gsog yin te/ /ma skyes shing ni 'gag pa med/ /yang dag tu na rtag par ni/ /tshig 'di shin tu yod ma yin/ /yod ma yin pa'i tshig gis ni/ /rnam shes phung
413b4(mdo sde): po brjod pa byas/ /brjod pa med pa'i phung po la/ /tshad mar dmigs par mi 'gyur te/ /ma skyes ma 'gags rnams la ni/ /'di dag gnas med rten kyang med/ /nyon mongs med
413b5(mdo sde): cing bral ba med/ /chos med rnam par smin pa med/ /sangs rgyas chos dang dge 'dun med/ /mya ngan 'das med rang byung med/ /de la zhi gnas gang yang med/ /lhag mthong yang
413b6(mdo sde): ni yod ma yin/ /yo byad bsnyungs med 'dod chung med/ /le lo med cing brtson 'grus med/ /rgod pa med cing 'gyod pa med/ /sdom pa'ang yod pa ma yin te/ /gang phyir sdom par
413b7(mdo sde): gyur pa yi/ /'di la dngos po grub pa med/ /'di la rtog pa'am rnam rtog med/ /rnam mi rtog pa'ang yod ma yin/ /'jigs pa med cing dgon pa med/ /bcings pa med cing thar
414a1(mdo sde): pa med/ /'di ni sgra yis 'jug pa ste/ /'jug pa med par nges par bstan/ /chos rnams thams cad sgra med de/ /sgra nyid kyis ni brjod pa yin/ /'di ni
414a2(mdo sde): mngon sum gyur pas na/ /zad mi shes pa'i tshul ston to/ /ting 'dzin 'di la brten nas ni/ /de ni sgra la mi chags so/ /ci 'dra gang gi gang yin pa/ /sgra de des ni mngon sum shes//
414a3(mdo sde): chos kun 'di ltar mnyam pa ste/ /brjod pa med cing gnas pa med/ /'di ni mngon sum gyur pas na/ /tshu rol nas ni pha rol song / /des na smad pa med pa de/ /rang rdzogs sangs
414a4(mdo sde): rgyas zhes brjod do/ /kun dga' bo gzhan yang / byang chub sems dpa' sems dpa' chen po de ma rig pa la ma rig pa'i rang bzhin mngon sum du gyur pa yin/ 'du
414a5(mdo sde): byed rnams la 'du byed kyi rang bzhin dang / rnam par shes pa la rnam par shes pa'i rang bzhin dang / ming dang / gzugs la ming dang / gzugs kyi rang bzhin dang / skye mched drug la skye mched
414a6(mdo sde): drug gi rang bzhin dang / reg pa la reg pa'i rang bzhin dang / tshor ba la tshor ba'i rang bzhin dang / sred pa la sred pa'i rang bzhin dang / len pa la len pa'i rang bzhin
414a7(mdo sde): dang / srid pa la srid pa'i rang bzhin dang / skye ba la skye ba'i rang bzhin dang / rga shi la rga shi'i rang bzhin mngon sum gyur pa yin te/ de lta bas na rang sangs rgyas zhes
414b1(mdo sde): bya'o| |de nas bcom ldan 'das kyis de'i tshe tshigs su bcad pa 'di dag bka' stsal to/ /'di ni nam yang yod min zhes/ /des ni ma rig mngon sum gyur/ /de ni dngos por grub
414b2(mdo sde): med de/ /chu yi nang gi gzugs brnyan bzhin/ /ma rig pa ni rdzun gyis gnas/ /chos gang dang yang 'dre ba med/ /chos gang 'dre ba med pa de/ /ma rig pa yi mtshan nyid do/ /ma rig nam
414b3(mdo sde): mkha' ji bzhin te/ /chos rnams thams cad mtshan nyid med/ /'di ni mngon sum gyur pas na/ /rang rgyal ba zhes brjod pa yin/ /lus kyi 'du byed gang brjod pa/ /de dag lus nang
414b4(mdo sde): gang na'ang med/ /phyi rol ma yin phyi dang nang / /gang du yang ni byung ba med/ /chu shing phung po snying po med/ /rtag par shin tu snying po med/ /ma skyes shing ni ma 'gags pa/ /nam mkha'
414b5(mdo sde): dang ni mtshungs 'dra ba/ /'di ni mngon sum gyur pas na/ /byang chub sems dpa' 'jigs med pa/ /bsam gyis mi khyab pa des de na/ /rang rdzogs sangs rgyas zhes brjod do/ /sgyu ma'i rang
414b6(mdo sde): bzhin spyod yul du/ /chos rnams thams cad rnam par shes/ /rnam shes sgyu ma'i rang bzhin du/ /'di ni mngon sum gyur pa yin/ /rnam shes spyod yul 'du shes 'di/ /log pa yin
414b7(mdo sde): par rnam par shes/ /de yis 'du shes rnam par shig pas/ /chos rnams stong pa nyid du shes/ /shes pa shes pa ma yin shes/ /thams cad du yang de mi chags/ /'di ltar ming du
415a1(mdo sde): btags pa'i chos/ /rnam par shes pa sgyu ma 'dra/ /ming dang gzugs su gang brjod pa/ /de ni dgongs te brjod pa yin/ /rtag par shin tu rang bzhin gyi/ /de
415a2(mdo sde): yi dngos po grub pa med/ /skye mched yod pa ma yin par/ /skye mched 'di dag bstan byas pa/ /de dag sgra yis brjod pa ste/ /de dag gzod nas stong pa yin/ /sngon chad de yi reg pa gang //
415a3(mdo sde): skye mched brtan nas byung gyur pa/ /gsog dang sgyu ma'i rang bzhin ltar/ /de ni de yin rnam par bshig /reg pa rnam par rtog las byung / /de ni ngo bo nyid kyis stong / /ngo bo nyid kyis
415a4(mdo sde): reg pa'i chos/ /gang yang gnas pa ma yin no/ /'di ni nor par reg pa zhes/ /reg pa'i rang bzhin mngon sum gyur/ /rig pa dben pa phun sum tshogs/ /rang rgyal ba zhes
415a5(mdo sde): brjod pa yin/ /tshor ba rnam gsum stong pa dang / /ngo bo nyid kyis zhi ba dang / /chu bur 'dra ba snying po med/ /shin tu gsog dang gsob tu shes/ /sred pa thams cad yang dag
415a6(mdo sde): chad/ /sred pa med pa'i chos nyid shes/ /sred pa zad pa rjes su thob/ /rang rgyal ba zhes brjod pa yin/ /len pa len pa ma yin te/ /stong par de yi rnam par bshig /de ni
415a7(mdo sde): dngos por grub med de/ /smig rgyu la ni chu bzhin no/ /de yi srid par 'du shes gang / /de yi 'du shes sdig pa can/ /de yi de ni rang bzhin gyis/ /rtag par shin tu dngos med
415b1(mdo sde): shes/ /de la skye ba thams cad med/ /de la 'chi ba yod ma yin/ /de ni nam yang gang zhig tu/ /skye bar 'gyur ba gang yang med/ /rkyen rnams 'di dag shes nas ni/ /de ni gang la'ang mi
415b2(mdo sde): gnas te/ /rang sangs rgyas zhes bya ba'i sgrar/ /byang chub sems dpa' rab tu bstan/ /kun dga' bo/ de ltar de bzhin gshegs pa dgra bcom pa yang dag par rdzogs pa'i sangs
415b3(mdo sde): rgyas kyis byang chub sems dpa' sems dpa' chen po rang sangs rgyas yongs su bstan to/ / //bam po bzhi pa/ de nas tshe dang ldan pa kun dga' bos de'i tshe tshigs
415b4(mdo sde): su bcad pa 'di dag smras so/ /mya ngan 'das med 'das pa zhes/ /'jig rten mgon pos brjod pa mdzad/ /nam mkha' mdud pa bor na ni/ /nam mkha' nyid kyis bkrol bar gyur//
415b5(mdo sde): chags pa mi mnga' chos ston pa/ /sangs rgyas thabs la mkhas pa po/ /'dir gsang ci yang ma mchis la/ /'on kyang gsung ba brjod pa mdzad/ /de nas tshe dang ldan pa kun
415b6(mdo sde): dga' bos tshigs su bcad pa 'di dag smras nas/ bcom ldan 'das la 'di skad ces gsol to/ /bcom ldan 'das/ de bzhin gshegs pa dgra bcom pa yang dag par
415b7(mdo sde): rdzogs pa'i sangs rgyas kyi ldem po dag ma 'tshal ba'i 'jig rten gnas pa dge 'dir rmongs te/ de bzhin gshegs pa dgra bcom pa yang dag par rdzogs pa'i sangs rgyas kyis
416a1(mdo sde): ci la dgongs te/ dad pas rjes su 'brang ba yongs su bstan pa dang / chos kyi rjes su 'brang ba dang / de bzhin du brgyad pa dang / rgyun du zhugs pa dang / lan gcig
416a2(mdo sde): phyir 'ong ba dang / phyir mi 'ong ba dang / dgra bcom pa dang / nyan thos dang / rang sangs rgyas yongs su bstan par 'tshal bar mi 'gyur ro/ /de skad ces gsol pa dang / bcom ldan
416a3(mdo sde): 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ gang dag sngon gyi rgyal ba la lhag par byas pa de dag 'di la rmongs par mi 'gyur ro//
416a4(mdo sde): kun dga' bo/ de lta bas na byang chub sems dpa' sems dpa' chen po gang dag gis de bzhin gshegs pa'i ldem po dag 'di shes par bya'o snyam du go cha de lta
416a5(mdo sde): bur bgos pa de dag gnas 'di la rmongs bar mi 'gyur ro/ /gang dag brtson 'grus mi dmigs par brtson 'grus dang ldan par 'gyur ba de dag 'di la rmongs par mi 'gyur
416a6(mdo sde): ro| |gang dag gzhan gyi dring mi 'jog pa'i shes pa dang ldan par gyur pa de dag 'di la rmongs par mi 'gyur ro/ /de nas bcom ldan 'das kyis de'i tshe tshigs su bcad pa 'di
416a7(mdo sde): dag bka' stsal to/ /'jig rten mgon po skyob rnams kyis/ /ldem dag shin tu shes dka' ste/ /byang chub sems dpa' 'jigs med pa/ /de yi ched du go cha bgos/ /le lo
416b1(mdo sde): can dang blo chung bas/ /dgongs pa kun tu shes mi nus/ /ldem po dag gi ched du ni/ /de phyir brtson 'grus brtsam par gyis/ /'jig rten mgon po skyob rnams kyi/ /dgongs pa gang tshe shes
416b2(mdo sde): gyur pa/ /de tshe de yi shes pa ni/ /ldem dag rnam par sbyor bar 'jug/ de ltar de rtogs byang chub ste/ /byang chub sems dpas thob pa yin/ /brjod pas byang chub stong pa ste/ /byang chub
416b3(mdo sde): kyis kyang brjod pa stong / /stong pa stong pa mi shes la/ /stong pa stong pa zhes kyang brjod/ /brjod pa thams cad chad pa ni/ /stong pa nyid ces rab tu bstan/ /nam mkha' rtag tu gzung med
416b4(mdo sde): de| |de la gzung ba yod ma yin/ /gang la gzung ba yod min pa/ /de ni stong nyid shes par gyis/ /gang dag bag yod gnas 'gyur zhing / /de ltar stong nyid shes 'gyur pa/ /mkhas
416b5(mdo sde): pa de dag gnas 'dir ni/ /kun tu rmongs par mi 'gyur ro/ /de nas 'khor de'i dge slong dad pas rjes su 'brang bar 'du shes pa bye ba phrag lnga stan las langs te 'dus nas/
416b6(mdo sde): bcom ldan 'das kyi spyan sngar tshigs su bcad pa 'di smras so/ /'jig rten mgon po bla na med/ /sangs rgyas bdag cag dogs ma mchis/ /dgongs te bstan pa gang lags
416b7(mdo sde): pa| |byang chub mchog la gnas par bgyi/ /de nas dge slong de dag gi tshigs su bcad pa de thos nas/ de dag ma yin pa gzhan dge slong chos kyi rjes su 'brang bar 'du shes
417a1(mdo sde): pa bye ba phrag lnga stan las langs te 'dus nas/ bcom ldan 'das kyi spyan sngar 'khod do tshigs su bcad pa 'di smras so/ /khyod kyis chos rjes 'brang ba zhes
417a2(mdo sde): dgongs te yongs su gang bstan pa/ /the tshom de ni ma mchis te/ /bdag cag byang chub snang ba thob/ /de nas dge slong de dag gi tshigs su bcad pa de thos nas/ de dag ma yin pa
417a3(mdo sde): gzhan dge slong brgyad par 'du shes pa bye ba phrag bcu stan las langs te 'dus nas/ bcom ldan 'das kyi spyan sngar 'khod de tshigs su bcad pa 'di smras so/ /brgyad pa'i
417a4(mdo sde): 'du shes gang gyur pa/ /bdag cag 'du shes de rnams bshig /gang gis brgyad par brjod pa yi/ /dgongs pa de ni bdag cag rtogs/ /de nas dge slong de dag gi tshigs su
417a5(mdo sde): bcad pa de thos nas/ dge slong gzhan rgyun du zhugs par 'du shes pa bye ba phrag bcu gcig stan las langs te 'dus nas/ bcom ldan 'das kyi spyan sngar 'khod de tshigs
417a6(mdo sde): su bcad pa 'di smras so/ /sangs rgyas chos la rnam kun tu/ /snang ba bdag cag de ring thob/ /gang phyir rgyun du zhugs bsten pa/ /dgongs pa de ni bdag cag 'tshal/ /de nas
417a7(mdo sde): dge slong de dag gi tshigs su bcad pa de thos nas/ dge slong gzhan lan gcig phyir 'ong bar 'du shes pa brgya stong dag stan las langs te 'dus nas/ /bcom ldan 'das
417b1(mdo sde): kyi spyan sngar 'khod de tshigs su bcad pa 'di smras so/ /bdag cag lan gcig phyir 'ong bar/ bdag cag mngon par zhen gyur pa/ /de ring zhen pa ma mchis gyur/ /dam pa bdag cag
417b2(mdo sde): spros ma mchis/ /de nas dge slong de dag gi tshigs su bcad pa de thos nas/ dge slong phyir mi 'ong ba'i 'bras bur 'du shes pa bye ba phrag brgyad cu rtsa lnga stan las langs te 'dus
417b3(mdo sde): nas/ bcom ldan 'das kyi spyan sngar 'khod de tshigs su bcad pa 'di smras so/ /mi yi dam pa 'jig rten mgon/ /bdag cag spros pa ma mchis gyur/ /'obs las brgal nas de
417b4(mdo sde): ring ni/ /byang chub la yang snang ba thob/ /de nas dge slong de dag gi tshigs su bcad pa de thob nas dge slong bsam gtan bzhi pa la bsam gtan pa bye ba phrag lnga bcu stan las
417b5(mdo sde): langs te 'dus nas bcom ldan 'das kyi spyan sngar 'khod de tshigs su bcad pa 'di smras so/ /de ring ci yang ma mchis gyur/ /chos nyid ma lus par yang rtogs/ /sgyu ma'i
417b6(mdo sde): chos nyid mnyam par ni/ /theg pa thams cad mnyam par 'tshal/ /de nas dge slong de dag gi tshigs su bcad pa de thos nas/ dge slong theg pa la gsar du yang dag par zhugs
417b7(mdo sde): pa nyi khri stan las langs te 'dus nas bcom ldan 'das kyi spyan sngar la khong de tshigs su bcad pa 'di smras so/ /lus can rnams la dgrol slad du/ /dgongs pa gang gis nyan
418a1(mdo sde): thos gsungs/ /dgongs pa de ni bdag cag rtogs/ /de ni bden pa'am rdzun ma lags/ /de nas dge slong de dag gi tshigs su bcad pa de thos nas/ dge
418a2(mdo sde): slong rang sangs rgyas su 'du shes pa lnga stong stan las langs te 'dus nas/ bcom ldan 'das kyi spyan sngar 'khor de tshigs su bcad pa 'di smras so/ /rang sangs rgyas nyid bsam
418a3(mdo sde): yas pa/ /rgyal bas dgongs te gang gsungs pa/ /rang rgyal byang chub bdag cog la/ /de ring mngon sum nyid du gyur/ /de nas dge slong de dag gi tshigs su bcad pa de thos nas/
418a4(mdo sde): dge slong ma rgyun du zhugs pa'i 'bras bur 'du shes pa dang / lan gcig phyir 'ong ba'i 'bras bur 'du shes pa dang / phyir mi 'ong ba'i 'bras bur 'du shes pa dang / dgra
418a5(mdo sde): bcom pa nyid kyi 'bras bur 'du shes pa 'bum phrag bcu stan las langs te 'dus nas/ bcom ldan 'das kyi spyan sngar 'khod de tshigs su bcad pa 'di smras so/ /
418a6(mdo sde): bud med dngos por 'gyur pa yi/ /mnyam pa'i chos rnams yang dag 'tshal/ /gzhan mi gsung ba'i sangs rgyas su/ /'jig rten mchog tu bdag cag 'gyur/ /de nas
418a7(mdo sde): dge slong ma de dag gi tshigs su bcad pa de thos nas/ dge bsnyen rgyun du zhugs pa'i 'bras bur 'du shes pa dang / lan gcig phyir 'ong ba'i 'bras bur 'du shes
418b1(mdo sde): pa dang / phyir mi 'ong ba'i 'bras bur 'du shes pa 'bum phrag nyi shu rtsa brgyad stan las langs te 'dug nas/ bcom ldan 'das kyi spyan sngar 'khod de tshigs su bcad pa 'di
418b2(mdo sde): smras so/ /bdag cag sems dang dri ma med/ /bai DUR+ya ltar rnam par dag /sangs rgyas chos thob bgyi slad du/ /de ring rab tu 'byung bar bgyi/ /de nas bar snang la 'khod pa'i lha bye
418b3(mdo sde): ba khrag khrig phrag drug cus bcom ldan 'das la lha'i me tog gis gtor nas 'dus te tshigs su bcad pa 'di smras so/ /theg par 'du shes sngon gang gyur/ /de bzhin 'bras bur
418b4(mdo sde): 'du shes pa/ /'du shes de dang bdag cag bral/ /sangs rgyas byang chub yang dag gtad/ /de nas shA ri'i bu dang / maud+gal gyi bu dang / rab 'byor dang / ma 'gags pa dang /
418b5(mdo sde): nam gru dang / ka pi na la sogs pa dgra bcom pa stong phrag mang po stan las langs te/ bcom ldan 'das ga la ba de logs su thal mo sbyar ba btud nas/ bcom ldan 'das
418b6(mdo sde): la 'di skad ces gsol to/ /bcom ldan 'das/ deng bdag cag brang pa yongs su rdzogs lags so/ /bsam pa yongs su rdzogs lags so/ /bdud phyir rgol ba bcom
418b7(mdo sde): lags so/ /mtshams med pa lnga yongs su rdzogs pa dang ldan lags so/ /bcom ldan 'das/ deng bdag cag 'dod pa'i yon tan lnga yongs su rdzogs pa dang ldan
419a1(mdo sde): lags so/ /bcom ldan 'das/ deng bdag cag log par lta ba yongs su rdzogs pa dang ldan lags so/ /bcom ldan 'das/ deng bdag cag yang dag
419a2(mdo sde): pa'i lta ba dang bral lags so/ /bcom ldan 'das/ deng bdag cag gis srog chags brgya stong mang po'i srog bkum lags so/ /bcom ldan 'das/ deng bdag cag gis
419a3(mdo sde): byang chub thob lags so/ /deng bdag cag phung po'i lhag ma ma mchis pa'i mya ngan las 'das pa'i dbyings su yongs su mya ngan las 'das lags so/ /de nas bcom ldan
419a4(mdo sde): 'das cang mi gsung bas btang snyoms su mdzad do/ /de nas 'khor de'i srog chags brgya stong mang po dag the tshom du gyur te/ 'di ci zhig/ bdag cag mun par gyur pa 'di
419a5(mdo sde): ji lta bu zhig / dgra bcom pa dag kyang tshig 'di skad ces 'dzer na/ so so'i skye bo lta smos kyang ci dgos pa zhes 'dzer ro/ /the tshom du gyur pa de dag stan las bskyod par mi
419a6(mdo sde): nus te/ gang dag 'dug pa de dag ni ldang mi nus/ gang dag langs pa de dag ni 'dug mi nus nas de dag the tshom du gyur te rab tu sems shing 'dug go /de nas sangs rgyas
419a7(mdo sde): k yi mthus tshe dang ldan pa kun dga' bos srog chags brgya stong mang po de dag gi sems kyi yongs su rtog pa sems kyis shes nas 'jam dpal gzhon nur gyur pa la 'di skad
419b1(mdo sde): ces smras so/ /'jam dpal/ gnas brtan de dag gis smras pa de thos nas srog chags brgya stong mang po 'di dag the tshom du gyur te/ 'di dag gis gang la bsams te smras pa la/ bcom
419b2(mdo sde): ldan 'das 'di'ang cang mi gsung bar bzhugs nas/ 'jam dpal gzhon nur gyur pa gsungs shig de skad ces smras pa dang / 'jam dpal gzhon nur gyur pas tshe dang ldan pa kun
419b3(mdo sde): dga' bo la 'di skad ces smras so/ /kun dga' bo/ 'di ni byang chub sems dpa' phyir mi ldog pa rnams kyis yin te/ gnas brtan 'di dag gis gang la bsams te/ tshig smras
419b4(mdo sde): pa 'di ni phyir mi ldog pa rnams la mngon sum mo/ /smras pa/ 'jam dpal ci/ gnas brtan 'di dag kyang byang chub las phyir mi ldog pa yin nam/ smras pa/ kun dga' bo/ de de
419b5(mdo sde): bzhin no/ /kun dga' bos smras pa/ 'jam dpal/ gnas brtan 'di dag gis gang la bsams te tshig smras pa la/ bcom ldan 'das 'di'ang cang mi gsung bar bzhugs na/
419b6(mdo sde): de'i phyir gsungs shig /'jam dpal gyis smras pa/ btsun pa kun dga' bo/ ma ni 'khor ba'i skyed pa'i ma rig pa la bya ste/ 'di dag gis ma rig pa de shin tu bcom mo/ /
419b7(mdo sde): btsun pa kun dga' bo/ pha ni tshul bzhin ma yin pa yid la byed pa dga' ba'i 'dod chags dang ldan pa la bya ste/ 'di dag tshul bzhin ma yin pa yid la byed pa de dang bral
420a1(mdo sde): lo| |dga' bo'i 'dod chags kyang shin tu bcom btags so/ /dgra bcom pa zhes bya ba ni so so'i skye bo'i chos rnams te/ 'di dag gis de dag rnam par
420a2(mdo sde): mi gzhig pa'i tshul gyis rnam par bshig ste bcom mo/ /'di dag la so so'i skye bo'i chos kyi 'du shes gang yod pa de'ang 'di dag gis chos thams cad mi dbye ba'i tshul gyis
420a3(mdo sde): phye'o/ /'di dag la de bzhin gshegs pa'i 'du shes su gyur pa gang yod pa'i 'du shes de'ang mi skye ba'i tshul gyis 'di dag dang bral lo/ /btsun pa kun dga' bo/ 'di dag gis
420a4(mdo sde): ni 'di la bsams nas deng bdag cag mtshams med pa lnga yongs su rdzogs pa dang ldan pa lags so zhes smras so/ /de ci'i phyir zhe na/ khyer ba'ang med/ blangs pa'ang med de/
420a5(mdo sde): de'i phyir mtshams med pa lnga dang ldan pa zhes bya'o/ /'di dag gis ci la bsams te deng bdag cag gis 'dod pa'i yon tan lnga yongs su rdzogs pa dang ldan pa lags
420a6(mdo sde): so zhes de skad smras she na/ btsun pa kun dga' bo/ 'di dag 'dod pa'i yon tan lnga po 'di dag rmi lam lta bu dang / sgyu ma lta bu dang / mig yor lta bur shes te/ 'di dag
420a7(mdo sde): la shes pa de yongs su rdzogs shing 'di dag gis 'dod pa'i yon tan lnga ma tshang ba med pa dang / yongs su rdzogs pa med par byas so/ /de ci'i phyir zhe na/ 'di ltar de dag
420b1(mdo sde): ni shin tu med pa ste/ de ltar 'di dag gis de dag yongs su shes so/ /de ltar de dag dang ldan no/ /de ltar de dag gis shes pa yongs su rdzogs te/ de'i phyir 'dod pa'i yon tan lnga yongs
420b2(mdo sde): su rdzogs pa dang ldan pa zhes bya'o/ /kun dga' bo/ 'di dag gis ni 'di la bsams nas deng bdag cag 'dod pa'i yon tan lnga yongs su rdzogs pa dang ldan pa lags so zhes smras
420b3(mdo sde): so| |btsun pa kun dga' bo/ 'di dag gis deng bdag cag log par lta ba yongs su rdzogs pa dang ldan lags so/ /yang dag pa'i lta ba dang bral lags so zhes de skad gang smras
420b4(mdo sde): pa ni/ btsun pa kun dga' bo/ 'di dag gis chos thams cad ni log pa yin par mthong ngo / /btsun pa kun dga' bo/ log pa zhes bya ba ni rdzun pa ste/ chos thams cad ni rdzun pa'o//
420b5(mdo sde): gang du'ang sbyor ba med cing nam mkha' dang 'dra ste zhum pa med pa/ zhen pa med pa/ rton pa med pa'o/ /de ci'i phyir zhe na/ chos thams cad ni dngos po med pa'i ngo bo nyid de/ 'di
420b6(mdo sde): dag gis de dag de ltar shes so/ /yang dag par na chos thams cad mnyam pa ste/ mnyam pa de ni yang dag pa'i lta ba'o/ /'di dag ni mnyam pa'i 'du shes de dang bral lo/ /de
420b7(mdo sde): ci'i phyir zhe na/ byang chub ni 'du shes thams cad dang bral ba ste/ 'di dag gis chos phra rab tsam yang mi dmigs par sangs rgyas kyi chos de dag rjes su thob bo/ /rtogs so/ /
421a1(mdo sde): btsun pa kun dga' bo/ 'di dag gis ni 'di la bsams te deng bdag cag log par lta ba yongs su rdzogs pa dang ldan lags so/ /yang dag pa'i
421a2(mdo sde): lta ba dang bral lags so zhes smras so/ /btsun pa kun dga' bo/ 'di dag gis gang la bsams te/ deng bdag cag gis srog chags brgya stong mang po'i srog bkum
421a3(mdo sde): lags so zhes tshig smras pa la/ btsun pa kun dga' bo/ 'di dag gi ldem po dag 'di thes nas srog chags brgya stong mang po dang / lha brgya stong mang pos chos thams cad
421a4(mdo sde): sgyu ma lta bu dang / rmi lam lta bu dang / brag cha lta bur shes shing rtogs te/ des 'di dag sems can gyi 'du shes dang / srog gi 'du shes dang bral nas/ chos thams cad
421a5(mdo sde): bskrun pa med pa'i tshul du dge ba'i rtsa ba byang chub tu bskrun to/ /'di thos nas de dag ma yin pa gzhan dge slong dang / dge slong ma dang / dge bsnyen dang / dge bsnyen ma
421a6(mdo sde): rnams kyang sems can gyi 'du shes dang / srog gi 'du shes dang bral bar gyur te/ de'i phyir de dag yang 'chi bar mi 'gyur ro/ /de ci'i phyir zhe na/ sems can gyi 'du shes
421a7(mdo sde): dang / srog gi 'du shes yod na 'chi bar 'gyur na de dag shin tu mi skye ba'i chos nyid kyis 'du shes de dang bral bar 'gyur ro/ /btsun pa kun dga' bo/ 'di dag gis ni
421b1(mdo sde): 'di la bsams te/ deng bdag cag gis srog chags brgya stong mang po'i srog bkum lags so zhes tshig de skad smras so/ /btsun pa kun dga' bo/ 'di dag gis gang la bsams te/
421b2(mdo sde): deng bdag cag gis byang chub thob lags so/ /deng bdag cag phung po'i lhag ma ma mchis pa'i mya ngan las 'das pa'i dbyings sa yongs su mya ngan las 'das lags so zhes
421b3(mdo sde): tshig de skad smras pa la/ btsun pa kun dga' bo/ 'khor 'di'i nang nas srog chags brgya phrag mang po dang / srog chags brgya stong phrag mang pos deng nyon mongs pa rnams sangs
421b4(mdo sde): rgyas kyi byang chub dang mtshungs par rig nas mi skye ba'i chos la bzod pa bskyed de/ de'i phyir de dag deng byang chub kyi phyir nyon mongs pa rnams las rnam par rgyal nas
421b5(mdo sde): 'di skad du deng bdag cag gis byang chub thob lags so zhes smras so/ /nyon mongs pa rnams spangs pa'ang med/ sangs rgyas kyi chos rnams bstan pa'ang med do/ /'di dag
421b6(mdo sde): la nyon mongs pa'i chos chung rab tsam yang med do/ /btsun pa kun dga' bo/ 'di dag gis ni 'di la bsams te/ deng bdag cag gis byang chub thob lags so/ /deng
421b7(mdo sde): bdag cag phung po'i lhag ma ma mchis pa'i mya ngan las 'das pa'i dbyings su yongs su mya ngan las 'das lags so zhes tshig de skad smras so/ /deng zhes bya ba ni nyi ma
422a1(mdo sde): 'di gang yin pa la deng zhes bya'o/ /de ci'i phyir zhe na/ btsun pa kun dga' bo/ rigs kyi bu'am/ rigs kyi bu mo gang gis byang chub tu sems bskyed pa
422a2(mdo sde): des chos thams cad snang ba byas te/ des sems can gang ma thob pa byang chub tu sems bskyed pa gang yin pa 'di ni chos thams cad dang 'char ba'o/ /gang gi tshe de byang
422a3(mdo sde): chub kyi 'du shes dang bral ba de'i tshe de phung po'i lhag ma med pa'i mya ngan las 'das pa'i dbyings su chos thams cad dang nub bo/ /btsun pa kun dga' bo/ byang chub
422a4(mdo sde): sems dpa'i theg pa pa la ni 'phags pa'i 'du shes kyis 'di nyin mo'o/ /byis pa rnams la ni nyi ma'i 'du shes kyis nyin mo'o/ /de ci'i phyir zhe na/ gal te yang dag
422a5(mdo sde): par snying por nyin mor gyur na ni/ de'i phyir nyin mo rnams phung por 'gyur ro/ /gal te yang dag par snying por phung po 'gyur na ni de'i phyir mtshan mo rnams kyang phung
422a6(mdo sde): por 'gyur te/ 'das pa'i nyin mtshan rnams 'dres par 'gyur ro/ /nyon mo'ang mtshan mor 'gyur ro/ /mtshan mo'ang nyin mor 'gyur ro/ /btsun pa kun dga'
422a7(mdo sde): bo| byis pa rnams kyi nyin mo'i 'du shes kyis nyin mo'o/ /mtshan mo'i 'du shes kyis mtshan mo'o/ /byang chub sems dpa'i theg pa pa dge ba'i bshes gnyen gyis
422b1(mdo sde): yongs su zin pa la nyin mo la nyin mo'i 'du shes dang / mtshan mo la mtshan mo'i 'du shes med do/ /de ci'i phyir zhe na/ sangs rgyas kyi ye shes ni 'du shes thams cad dang bral ba ste/ de'i
422b2(mdo sde): phyir mngon sum du smon pa med do/ /de nas 'jam dpal gzhon nur gyur pas de'i tshe tshigs su bcad pa 'di dag smras so/ /'khor bskyed par byed pa yi/ /ma rig pa la ma zhes brjod/
422b3(mdo sde): de dag de ni rtsar bcas bton/ /de phyir ma bsad ces brjod do/ /tshul bzhin ma yin yid la byed/ /dga' ba'i 'dod chags pa zhes brjod/ /de dag yang dag ji bzhin du/ /de ni rtag
422b4(mdo sde): tu dngos med shes/ /'di ni yang dag dngos med par/ /rtsa nas bton la mi skyed de/ /dmigs pa med cing gnas med pa/ /des na bsad pa zhes brjod do/ /dgra bcom chos su gang
422b5(mdo sde): brjod dang / /byis pa'i chos gang tha dad pa/ /sred pa rnam par bshig pas na/ /de phyir dgra bcom bsad ces brjod/ /dge 'dun 'du shes gang gyur pa/ /de dag de yi rang bzhin
422b6(mdo sde): shes/ /chos rnams thams cad dbye med par/ /dbye ba'i sgrar ni nges par bstan/ /rdzogs sangs rgyas zhes 'du shes gang / /sngon chad rnam par rtag gyur pa/ /skye ba med dang
422b7(mdo sde): 'gag med par/ /de dag de ni rtsar bcas bton/ /rgyun mi 'chad par 'du shes 'di/ /stong zhing dbus dang mtha' stong par/ /'di dag gis ni tshig tu brjod/ /de ni mnyam nyid
423a1(mdo sde): reg par byas/ /'dod pa'i yon tan lnga brjod pa/ /ming gang gis ni yongs brjod pa/ /'du shes sgyu mar rtogs pas na/ /de phyir de dag 'du shes bral/ /dge
423a2(mdo sde): slong dag gis 'dod 'di rnams/ /sngon chad ji bzhin mi nyung byas/ /'jig rten mgon gyi spyan sngar ni/ /de dag des ni tshig tu brjod/ /'dod pa'i chos rnams rmi lam 'drar/ /'di
423a3(mdo sde): dag gis ni stong du shes/ /de la shin tu skye med par/ /de dag shes pa rab tu rdzogs/ /gso ba stong snying po med par ni/ /log par chos rnams yongs su shes/ /log ces bya
423a4(mdo sde): ba'ang brdzun du brjod/ /de dag 'du shes 'dir rab rdzogs/ /chos rnams thams cad rdzun pa ste/ /gang du'ang yang dag 'dre ba med/ /nam mkha' sor mo lnga lta bur/ /med
423a5(mdo sde): pas yang dag 'dre ba med/ /yang dag ces ni gang brjod pa/ /lta ba de dag rnams kyis shes/ /chos kyi mnyam nyid gang dang mnyam/ /lta ba shes pa'ang de dang mnyam/ /sems
423a6(mdo sde): can 'du shes pas na 'chi/ /byis pa'i blo can rnams kyis brtags/ /sems can rnams ni mi dmigs na/ /'chi ba srid par mi 'gyur ro/ /gang gis skye bo rab mang dag/
423a7(mdo sde): sdug bsngal blangs pa mi 'dor ba/ /srog tu 'du shes rab sdig can/ /'du shes dad rnams kyis bsal/ /de dag sems can 'du shes bral/ /srog tu 'du shes rnam par
423b1(mdo sde): bshig / des na sems can mang po yid/ /srog bcad ces ni brjod pa yin/ /de dag nyon mongs kun las rgyal/ /nyon mongs med pa'i chos nyid rtogs/ /byang chub sgro btags med
423b2(mdo sde): pa dang / 'gyur med rab tu dri med shes/ /bdud rnams mtha' dag pham par byas/ /sangs rgyas chos rnams rnam par sbyangs/ /chos kun mi mthun med pa'i phyir/ /skye ba med pas
423b3(mdo sde): mya ngan 'das/ /'jam dpal gzhon nur gyur pas tshigs su bcad pa 'di dag smras ma thag tu de nas srog chags brgya stong rab tu mang po de dag the tshom dang / som nyi dang bral te/
423b4(mdo sde): chos thams cad la snang ba'ang thob par gyur nas/ de dag thams cad kyis so so nas 'jam dpal gzhon nur gyur pa la dga' ba phul te tshig 'di skad du ji ltar da ltar 'jam
423b5(mdo sde): dpal gzhon nur gyur pas bstan pa de bzhin du bdag cag gis kyang chos brjod par bgyi'o/ /sems can la'ang bstan par bgyi'o zhes smras so/ /de nas bcom ldan 'das kyis
423b6(mdo sde): 'jam dpal gzhon nur gyur pa la 'di skad ces bka' stsal to/ /'jam dpal/ ldem po ngag tu smras pa de dag legs par bshad pa ni legs so/ /legs so/ /de nas bcom
423b7(mdo sde): ldan 'das kyis tshe dang ldan pa kun dga' bo la bka' stsal pa/ kun dga' bo/ srog chags brgya stong mang po the tshom dang / som nyi za bar gyur pa gang dag the tshom dang / som nyi las
424a1(mdo sde): rnam par bkrol ba'i srog chags brgya stong mang po de dag ni/ kun dga' bo/ 'jam dpal gzhon nur gyur pas byang chub yang dag par 'dzin du bcug
424a2(mdo sde): pas yongs su smin par byas pa dag ste/ de dag ni 'dis chos bstan pa kun tu shes so/ /gsol pa/ bcom ldan 'das/ ci lags/ 'di dag byang chub las slar mi ldog pa
424a3(mdo sde): lags sam/ bcom ldan 'das kyis bka' stsal pa/ kun dga' bo/ de de bzhin te/ 'di dag ni byang chub la phyir mi ldog pa'o/ /de ci'i phyir zhe na/ 'di ltar dge ba'i
424a4(mdo sde): bshes gnyen 'jam dpal gzhon nur gyur pas yongs su bzung ba'i phyir ro/ /gsol pa/ bcom ldan 'das/ ci lags/ dge slong gang dag dad pas rjes su 'brang ba'i
424a5(mdo sde): 'du shes dang / chos kyi rjes su 'brang ba'i 'du shes dang / de bzhin du brgyad pa dang / rgyun du zhugs pa dang / lan gcig phyir 'ong ba dang / phyir mi 'ong ba dang / dgra
424a6(mdo sde): bcom pa dang / nyan thos dang / rang sangs rgyas kyi 'du shes rnams las langs pa de dag thams cad kyang byang chub las slar mi ldog pa lags sam/ bcom ldan 'das
424a7(mdo sde): kyis bka' stsal pa/ kun dga' bo/ 'di ni yid ches par dka' ba ste/ dman pa la mos pa dang / le lo can dang / 'dod pa'i chos bsten pa dang / 'du 'dzi la dga'
424b1(mdo sde): ba dang / dran pa brjed nges pa dang / shes bzhin med pa dang / mnyam par ma bzhag pa dang / sems rnam par 'khrul pa dang / mngon pa'i nga rgyal gyis yongs su zin pa dang / lus rjes
424b2(mdo sde): su srung ba dang / srog rjes su srung ba dang / lus dang / srog la lta ba dang bcas pa dang / ser sna can dang / ngang tshul ngan pa can dang / gnod sems can dang / sangs rgyas kyi chos la mi
424b3(mdo sde): mos pa dang / 'chal pa'i shes rab can dang / sdig pa'i bshes gnyen gyi lag tu song pa dang / dge ba'i bshes gnyen gyis yongs su ma zin pa dang / shes rab kyi pha rol tu
424b4(mdo sde): phyin pa yongs su spangs pa dang / dmigs par lta ba dang ldan pa dang / 'thob pa lhur len pa dang / bkur sti lhur len pa dang / lhung bzed dang / chos gos la chags pa dang / nam
424b5(mdo sde): gyi cha stong dang / nam gyi cha smad la mi nyal bar rnal 'byor du bya ba la mi brtson pa dang / brdzun du smra ba dang / phra ma'i tshig can dang / ngag rtsub po'i tshig can dang / tshig kyal pa smra
424b6(mdo sde): ba dang / brnab sems can dang / gnod sems mang ba dang / log par lta ba dang / 'brel pa gang yang rung bas 'brel ba dang / pho nya'i las kyi spyod yul pa dang / mtshan ma la
424b7(mdo sde): spyod pa dang / stong pa nyid dang / mtshan ma med pa dang / smon pa med pa dang / mngon par 'du byed pa med pa dang / skye ba med pa dang / 'gag pa med pa dang / chung za ba med
425a1(mdo sde): pa'i chos thams cad la ma dad pa dang / mi mos pa dang / chos de lta bu dang ldan pas ni/ kun dga' bo/ gnas 'di la mos par dka'o/ /de nas bcom
425a2(mdo sde): ldan 'das kyis de skad ces bka' stsal nas cang mi gsung bar gyur to/ /de nas sangs rgyas kyi mthus tshe dang ldan pa kun dga' bos 'jam dpal gzhon nur gyur pa la 'di skad ces
425a3(mdo sde): smras so/ /'jam dpal/ ci'i phyir bcom ldan 'das cang mi gsung bas 'da' bar mdzad/ 'jam dpal gyis smras pa/ btsun pa kun dga' bo/ phyi ma'i tshe phyi ma'i dus lnga brgya
425a4(mdo sde): tha ma la chos 'di lta bu dang ldan pa'i sems can phal cher 'byung ste/ de dag mi mos pas de'i phyir bcom ldan 'das cang mi gsung bas 'da' bar mdzad do/ /smras pa/ 'jam
425a5(mdo sde): dpal/ gang dag 'dir mos par 'gyur ba gang yin/ 'jam dpal gyis smras pa/ btsun pa kun dga' bo/ gang dag mos par 'gyur ba ni nyung ste/ btsun pa kun dga' bo/ 'di
425a6(mdo sde): lta ste/ dper na/ sems can gang dag don la mkhas pa de dag ni nyung zad cig go/ gang dag mi mkhas pa ni rab tu mang ngo / /de ci'i phyir zhe na/ de dag de la mi spyod de/ de'i
425a7(mdo sde): phyir de la mi mkhas so/ /btsun pa kun dga' bo/ de bzhin du gang dag chos bstan pa 'di la mos pa'i sems can ni nyung zad cig go/ gang dag mos par 'gyur ba de dag
425b1(mdo sde): ni rtag tu bkur sti bya bar mi 'gyur gyi/ grong dang / grong khyer dang / grong rdal dang / yul 'khor dang / rgyal po'i pho brang 'khor nas yongs su spang bar 'gyur ro/ /de ci'i phyir zhe na/ 'di ltar
425b2(mdo sde): de dag ni rang gi las kyi sgrib pa chos kyis phongs par 'gyur ba'i las sngon byas pas so/ /smras pa/ 'jam dpal/ gang dag mos pa nyung bar 'gyur ba de dag nyid kyi ched du gsungs
425b3(mdo sde): shig/ 'jam dpal gyis smras pa/ btsun pa kun dga' bo/ bcom ldan 'das la zhus zhig dang / bcom ldan 'das khyod la lan 'debs par 'gyur ro/ /de nas bcom
425b4(mdo sde): ldan 'das la tshe dang ldan pa kun dga' bos 'di skad ces gsol to/ /bcom ldan 'das/ gang dag mos pa nyung bar 'gyur ba'i rigs kyi bu dang / rigs kyi bu mo de dag nyid
425b5(mdo sde): kyi ched du bshad du gsol/ de dag gis thos nas kyang dga' bar 'gyur lags so/ /de nas bcom ldan 'das kyis phyogs bzhir rnam par gzigs nas/ ljags kyis dbang
425b6(mdo sde): pos stong gsum gyi stong chen po'i 'jig rten gyi khams mngon par bkab ste/ ljags kyi dbang po de las 'od phyung nas 'od des 'jig rten gyi khams gang+gA'i klung gi bye ma snyed /
425b7(mdo sde): khyab par byas te/ snang ba chen pos snang bar byas so/ /de nas sangs rgyas kyi mthus 'khor bzhi po des shar phyogs kyi 'jig rten gyi khams gang+gA'i klung gi bye ma snyed dag na sangs
426a1(mdo sde): rgyas bcom ldan 'das rnams chos bstan pa 'di nyid ston par mthong zhing de dag gis chos bstan pa de'ang thos so/ /de bzhin du sbyar te/ phyogs bcu
426a2(mdo sde): kun tu chos bstan pa 'di nyid lhag chad med par thos so/ /thos nas kyang 'dus te/ bcom ldan 'das la gsol ba btab pa/ ji ltar bcom ldan 'das kyi bstan pa ltar sangs
426a3(mdo sde): rgyas bcom ldan 'das dpag tu ma mchis par mang ba 'di dag kyang chos bstan pa 'di nyid lhag chad ma mchis par ston par mthong lags na/ bcom ldan 'das kyis
426a4(mdo sde): chos bstan pa 'di nyid dang / chos kyi bka' mchid 'di nyid rgyun mi gcad par bshad du gsol zhes gsol ba btab bo/ /de nas bcom ldan 'das kyi ljags kyi dbang po
426a5(mdo sde): de bsdus te/ tshe dang ldan pa kun dga' bo la 'di skad bka' stsal to/ /kun dga' bo/ lce'i dbang po 'di lta bu rdzun smra ba yin nam/ gsol pa/ bcom ldan 'das/ de
426a6(mdo sde): ni ma lags te/ de'i slad du gang dag mos pa nyung bar 'gyur ba'i rigs kyi bu'am/ rigs kyi bu mo de dag nyid kyi ched du bcom ldan 'das kyis bshad du gsol/
426a7(mdo sde): gang dag ma mos pa de dag kyang dbang du gyur pa de dag gis mos par bgyid par 'gyur ro/ /bcom ldan 'das kyis bka' stsal pa/ kun dga' bo/ 'khor bzhi po gang
426b1(mdo sde): da ltar 'dus pa de thams cad dang / lha dang / klu dang / gnod sbyin dang / dri za gang dag chos bstan pa 'di thos pa de thams cad bla na med pa yang dag par rdzogs pa'i byang chub las
426b2(mdo sde): phyir mi ldog pa dag ste/ de dag bla na med pa yang dag par rdzogs pa'i byang chub mngon par rdzogs par sangs rgyas nas kyang / ji ltar da ltar nga ston pa bzhin du chos kyi rnam grangs
426b3(mdo sde): 'di lhag chad med par sa phyogs 'di nyid du ston par 'gyur ro/ /de nas 'khor bzhi po de dang / lha dang / klu dang / gnod sbyin dang / dri za rnams tshim zhing mgu la yi rangs te/ rab
426b4(mdo sde): tu dga' nas dga' ba dang / yid bde ba skyes te/ kha cig gis ni gos rnams/ kha cig gis ni me tog dang / phreng ba dang / byug pa rnams kyis de bzhin gshegs pa la gtor
426b5(mdo sde): to| |bud med rnams kyis ni rgyan thams cad lus las phog ste/ bcom ldan 'das ga la ba de logs su gtor to/ /gtor nas kyang thams cad 'dus te/ tshig 'di skad du /
426b6(mdo sde): de bzhin gshegs pa dgra bcom pa yang dag par rdzogs pa'i sangs rgyas rnams ni gnyis su ma mchis pa gsung ba lags so zhes smras so/ /de nas bcom ldan 'das
426b7(mdo sde): kyis yang tshe dang ldan pa kun dga' bo la bka' stsal pa/ kun dga' bo bud med 'di dag gis ji skad smras pa de bzhin te/ de bzhin gshegs pa dgra bcom pa yang dag par
427a1(mdo sde): rdzogs pa'i sangs rgyas rnams ni gnyis su med pa gsung ba/ chags pa mi mnga' ba/ zhe sdang mi mnga' ba/ gti mug mi mnga' ba/ dri ma mi mnga' ba ste/ des na
427a2(mdo sde): sangs rgyas bcom ldan 'das rnams thos pa don yod pa yin no/ /gsol pa/ bcom ldan 'das/ sangs rgyas bcom ldan 'das rnams thos zhes bgyi ba 'di ji lta bu lags/ bcom
427a3(mdo sde): ldan 'das kyis bka' stsal pa/ kun dga' bo/ mi shes sam/ gsol pa/ bcom ldan 'das/ ma 'tshal to/ /bcom ldan 'das kyis bka' stsal pa/ kun dga' bo/ de'i
427a4(mdo sde): phyir nyon cig dang ngas bshad do/ /gsol pa/ bcom ldan 'das kyis bshad du gsol/ bcom ldan 'das kyis bka' stsal pa/ kun dga' bo/ gang dag gis shAkya
427a5(mdo sde): thub pa zhes nga'i ming thos par 'gyur ba de dag thams cad byang chub las phyir mi ldog par 'gyur ro/ /de ci'i phyir zhe na/ kun dga' bo/ byang chub ni chags pa med pa/ zhe
427a6(mdo sde): sdang med pa/ gti mug med pa ste don yod pa yin na/ gang dag de bzhin gshegs pa la me tog gcig 'bul ba dang / gang dag de bzhin gshegs pa yongs su mya ngan
427a7(mdo sde): las 'das pa'i ring bsrel gyi mchod rten rnams la me tog gcig 'thor ba dag lta smos kyang ci dgos/ gsol pa/ bcom ldan 'das/ dud 'gro'i skye gnas su gyur ba'i
427b1(mdo sde): sems can gang dag gis thos pa de dag kyang byang chub las slar mi ldog par 'gyur pa lags sam/ bka' stsal pa/ kun dga' bo/ gang la la dag shAkya thub pa zhes bya ba thos
427b2(mdo sde): pa de nyid de dag gi byang chub kyi sa bon du 'gyur ro/ /kun dga' bo/ gal te de bzhin gshegs pa dgra bcom pa yang dag par rdzogs pa'i sangs rgyas rnams thos pa don yod
427b3(mdo sde): pa ma yin te/ de ltar gyur na ni de bzhin gshegs pa gnyis su med pa gsung bar mi 'gyur ro/ /kun dga' bo/ khyod 'di la ji snyam du sems/ shing n+ya gro d+ha gang gi grib ma
427b4(mdo sde): la srog chags brgya'am/ nyis brgya'am/ sum brgya'am/ bzhi brgya'am/ lnga brgya 'khod pa'i shing n+ya gro d+ha'i sa bon ji tsam zhig yin/ gsol pa/ bcom ldan 'das/ de'i
427b5(mdo sde): sa bon chung lags so/ /bcom ldan 'das kyis bka' stsal pa/ kun dga' bo/ sa bon de tsam du chung ba de las shing n+ya gro d+ha de skyes nas rim gyis 'phel zhing bdo ste rgyas
427b6(mdo sde): pa dang / yangs par 'gyur ram/ gsol pa/ bcom ldan 'das/ de de lta lags so/ /bka' stsal pa/ kun dga' bo/ shing n+ya gro d+ha de sa bon chung ngu las skyes nas rim gyis
427b7(mdo sde): 'phel zhing bdo ste rgyas pa dang / yangs par 'gyur ba de bzhin du/ kun dga' bo/ shAkya thub pa'i sgra thos pa'i sa bon de'ang rim gyis bla na med pa yang dag par rdzogs pa'i byang chub
428a1(mdo sde): sgrub par 'gyur te/ chud za bar mi 'gyur/ rab tu chud za bar mi 'gyur/ rul bar mi 'gyur ro/ /de ci'i phyir zhe na/ kun dga' bo/ chos thams cad kyi sa
428a2(mdo sde): bon 'di ni gnas pa med pa ste/ de'i phyir rab tu chud za bar mi 'gyur ro/ /kun dga' bo/ chos thams cad kyi sa bon 'di ni chud mi za ba ste/ de'i phyir chud mi za bar 'gyur ro/ /kun dga'
428a3(mdo sde): bo/ chos thams cad kyi sa bon 'di ni mngon par zhen pa med pa ste/ des na rul bar mi 'gyur ro/ /de skad ces bka' stsal pa dang / tshe dang ldan pa kun dga' bos bcom ldan 'das la
428a4(mdo sde): 'di skad ces gsol to/ /bcom ldan 'das/ ci lags/ 'di bcom ldan 'das kyi sngon gyi smon lam lags sam/ 'on te sangs rgyas bcom ldan 'das rnams thos pa don mchis
428a5(mdo sde): pa 'di chos nyid lags/ bcom ldan 'das kyis bka' stsal pa/ kun dga' bo/ ngas gang nga'i ming thos pa de bla na med pa yang dag pas rdzogs pa'i byang chub las phyir mi ldog
428a6(mdo sde): par gyur cig ces smon lam 'di'ang btab par gyur la/ yang 'di ni sangs rgyas bcom ldan 'das rnams kyi chos nyid kyang yin no/ /de ci'i phyir zhe na/ kun dga' bo/ sangs rgyas
428a7(mdo sde): bcom ldan 'das thams cad ni chos thams cad kyis mtshungs mnyam mo/ /gsol pa/ bcom ldan 'das/ gang gi tshe sangs rgyas bcom ldan 'das rnams chos nyid kyis
428b1(mdo sde): mtshungs mnyam pa de'i tshe ci'i slad du smon lam mdzad/ bka' stsal pa/ byang chub sems dpa' chos dam pa 'di ma thos pa rnams smon lam 'debs te/ smon lam des myung du chos
428b2(mdo sde): bstan pa 'di thos pa thob par 'gyur ro/ /gsol pa/ bcom ldan 'das/ gang dag rnam pa de lta bu'i chos rnams dang ldan zhing sems can mang po'i don mdzad de/ ci tsam du sangs
428b3(mdo sde): rgyas bcom ldan 'das rnams chos rgya chen po dang ldan pa 'di ni ngo mtshar to/ /bcom ldan 'das kyis bka' stsal pa/ kun dga' bo/ de de bzhin te/ 'di lta ste/ sangs rgyas
428b4(mdo sde): kyi don du ngas sems can mang po'i don byas so/ /kun dga' bo/ nga'i sangs rgyas kyi zhing ni snyigs ma lnga dang ldan pa ma yin te/ kun dga' bo/ ngas sngon sangs rgyas bcom ldan
428b5(mdo sde): 'das rnams la bsnyen bkur byas pa dang / rim gro byas pa dang / lus dang / srog la ma bltas pa dang / bdog pa thams cad yongs su btang ba dang / ser sna dang bral ba dang /
428b6(mdo sde): brtson 'grus chen po brtsams nas chos thams cad la mi gnas par sems can thams cad la phan btags pa dang / chos thams cad mi gsung ba'i phyir byang chub yang dag
428b7(mdo sde): par bsgrubs so/ /de skad ces bka' stsal pa dang / tshe dang ldan pa kun dga' bos bcom ldan 'das la 'di skad ces gsol to/ /bcom ldan 'das/ chos bstan pa 'di la
429a1(mdo sde): bdud sdig can bar chad mi bgyid pa ni ngo mtshar to/ /bka' stsal pa/ kun dga' bo/ ma thos so/ /de ci'i phyir zhe na/ 'jam dpal gzhon nur gyur
429a2(mdo sde): pas sngar byin gyis brlabs pas de'i phyir bar chad mi byed do/ /de nas 'jam dpal gzhon nur gyur pas byin gyis brlabs de bsdus so/ /'jam dpal gzhon nur gyur pas
429a3(mdo sde): b dud sdig can gyi phyir byin gyi rlabs bsdus ma thag tu de nas rmi lam tsam gyi tshod du bdud sdig can gyis phyir mi ldog pa'i 'khor lo'i sgra thos shing shAkya thub pa'i mtshan
429a4(mdo sde): kyang thos so/ /de nas bdud sdig can 'jigs skrag dngangs te spu zing zhes byed par gyur nas bdag gi rnam par rgyal ba thams cad ni rnam par rgyal ba ma yin par 'gyur/
429a5(mdo sde): bdag gi yul thams cad ni yul ma yin par 'gyur zhes tshig tu smra zhing de mya ngan byed cing smre sngags 'don to/ /de mya ngan byed cing smre sngags 'don pas rgas 'khogs
429a6(mdo sde): pa'i gzugs su gyur te/ 'di lta ste/ dper na/ mi lo brgya lon pa rgas 'khogs par gyur pa de bzhin du/ gzugs rgas par gyur to/ /de nas bdud sdig can yan lag
429a7(mdo sde): bzhi ba'i dpung gi tshogs dang lhan cig stong gsum gyi stong chen po'i 'jig rten gyi khams na bdud kyi ris kyi lha ji snyed yod pa de dag thams cad dang lhan cig tu/ 'di
429b1(mdo sde): lta ste/ dper na/ byang chub thob pa'i bcom ldan 'das kyi bkod pa de lta bus bcom ldan 'das ga la ba der song ngo / /de nas bdud sdig can bcom ldan 'das kyi gan du son
429b2(mdo sde): pa dang / rgas 'khogs gtugs par snang ste/ 'di lta ste/ dper na/ mi lo brgya lon pa lus mdun du rgu ste 'khar ba la brten nas 'gro ba ltar bdud sdig can bcom ldan 'das
429b3(mdo sde): kyi drung du son pa'ang de bzhin no/ /son nas kyang de'i dpung yan lag bzhi pa de la bar snang la 'khod pa'i lha rnams kyis phyir mi ldog pa'i 'khor lo'i sgra dang / shAkya thub pa'i mtshan
429b4(mdo sde): thos pas phyir mi ldog pa nyid thob pa'i sgra rnam pa de lta bu 'di bsgrags te/ thos nas kyang yan lag bzhi pa'i dpung gi tshogs de dag thams cad thogs shing the tshom du gyur te/ yang
429b5(mdo sde): bdud sdig can gyi rjes su mi 'gro'o/ /de nas bdud sdig can gcig pu gnyis su med par bcom ldan 'das kyi thad du song ste/ bcom ldan 'das la 'di skad ces gsol
429b6(mdo sde): to| |bcom ldan 'das/ bdag ni gcig pu ste/ gnyis su ma mchis la rgas 'khogs gtugs te/ lag pa nas 'degs pa'ang ma mchis par gyur cing bdag gi rnam par
429b7(mdo sde): rgyal ba thams cad kyang rnam par rgyal ba ma lags par gyur/ bdag gi yul thams cad kyang yul ma lags par gyur to/ /de bzhin gshegs pa dgra bcom pa yang
430a1(mdo sde): dag par rdzogs pa'i sangs rgyas ni sems can thams cad la thugs brtse ba can lags na/ bcom ldan 'das kyis bdag la thugs brtse ba mdzad du
430a2(mdo sde): gsol/ bcom ldan 'das nyid ma gtogs par bdag la chab stsol ba 'ga' yang ma mchis na/ khyod bdag la thugs brtse bar mdzad du gsol/ de skad ces gsol pa
430a3(mdo sde): dang / bcom ldan 'das kyis bdud sdig can la 'di skad ces bka' stsal to/ /bdud sdig can/ sems can gyi khams mang ste/ sdig can/ gal te sangs rgyas bcom ldan
430a4(mdo sde): 'das gang+gA'i klung gi bye ma snyed nyin gcig bzhin 'jig rten du byung du zin kyang / sdig can/ sems can gyi khams zad par bya bar mi nus so/ /de skad ces bka' stsal
430a5(mdo sde): pa dang / bcom ldan 'das la bdud sdig can gyis 'di skad ces gsol to/ /bcom ldan 'das/ sems can gyi khams mang du lags kyang / bdag ni gcig pu ste
430a6(mdo sde): gnyis su ma mchis par gyur la/ bdag gi lag pa nas 'debs par bgyid pa 'ga' yang ma mchis te/ bcom ldan 'das/ bdag shul du rdeg 'cha' la 'khyor
430a7(mdo sde): zhing mchi na/ bcom ldan 'das/ bdag la dbugs dbyung du gsol/ bcom ldan 'das/ ci nas bdag dga' bar 'gyur ba dang / ji nas myur du yongs su dga'
430b1(mdo sde): bar 'gyur ba dang / ci nas bdag 'khor mang bar 'gyur ba de ltar bdag la dbugs dbyung du gsol/ de skad ces gsol pa dang / bcom ldan 'das kyis bdud sdig can la
430b2(mdo sde): 'di skad ces bka' stsal to/ /sdig can/ khyod snying las chung ngur song zhig dang / sdig can/ gang chos kyi rnam grangs 'di la yid ches par mi 'gyur ba ji snyed pa de dag thams
430b3(mdo sde): cad khyod kyi lag nas brten pa dang grogs su 'gyur ro/ /de nas bdud sdig can tshim zhing mgu la yi rangs te rab tu dga' nas dga' ba dang / yid bde ba skyes te tshig 'di skad
430b4(mdo sde): ces smras so/ /bdag gis sems can rnams ci nas chos kyi rnam grangs 'di la mi mos pa dang / the tshom du 'gyur ba de ltar yongs su byin gyis brlab bo/ /de dag the tshom za bar
430b5(mdo sde): gyur na bdag gi dbang du 'gro bar 'gyur ro/ /de nas bdud sdig can gyis yang bcom ldan 'das la 'di skad ces gsol to/ /bcom ldan 'das/ yang bdag de bas kyang
430b6(mdo sde): dga' bar 'gyur bar bdag dbugs dbyung du gsol/ bcom ldan 'das kyis/ 'di skad du/ shAkya thub pa zhes nga'i ming thos par 'gyur ba ji snyed pa de dag thams cad phyir
430b7(mdo sde): mi ldog par 'gyur ro zhes bka' stsal pa'ang ji skad sgra mi bsgrags shing / bcom ldan 'das cang mi gsung bar bzhugs su gsol/ sems can rnams sangs rgyas kyi theg
431a1(mdo sde): pa yongs su bsgrub par brtson 'grus rtsom par mi 'gyur ba dang / byang chub la gnas par mi 'gyur bar de ltar bdag dbugs dbyung du gsol/ de skad
431a2(mdo sde): ces gsol pa dang / bcom ldan 'das kyis bdud sdig can la 'di skad ces bka' stsal to/ /sdig can/ /khyod snying las chung dur song zhig dang / ci nas sems can gang yang
431a3(mdo sde): byang chub la dgod par mi bya ba de ltar bya'o/ /gang gis sems can gang yang sems can gyi khams las bskyod par mi bya ste/ ci nas sems can gang yang gzugs las
431a4(mdo sde): bskyod par mi bya ba dang / de bzhin du tshor ba dang / 'du shes dang / 'du byed rnams dang / rnam par shes pa las bskyod par mi bya ba de ltar bya'o/ /sdig can/ khyod snying las chung
431a5(mdo sde): dur song zhig dang / ci nas sems can gang yang 'jig tshogs la lta ba las mi bskyod pa dang / sems can gang yang gzugs su dmigs pa las mi bskyod pa dang / sems
431a6(mdo sde): can gang yang lta bar gyur pa drug cu rtsa gnyis las mi bskyod pa dang / sems can gang yang 'das par 'du shes pa las mi bskyod pa dang / ma 'ongs par 'du shes pa dang / da
431a7(mdo sde): ltar du 'du shes pa las mi bskyod pa dang / sems can gang yang srog gcod pa las mi bskyod pa dang / ma byin par len pa dang / 'dod pas log par g.yem pa dang /
431b1(mdo sde): brdzun du smra ba dang / phra ma'i tshig dang / ngag rtsub po dang / tshig kyal pa dang / brnab sems dang / gnod sems dang / log par lta ba las mi bskyod pa de ltar bya'o/ /sdig can/ khyod
431b2(mdo sde): snying las chung dur song zhig dang / sems can gang yang sbyin pa yang dag par 'dzin du mi gzhug go /tshul khrims dang / bzod pa dang / brtson 'grus dang / bsam gtan dang /
431b3(mdo sde): shes rab yang dag par 'dzin du mi gzhug go/ sdig can/ khyod snying las chung dur song zhig dang / sems can gang yang sems can du 'dzin pa dang / sems can du mngon par
431b4(mdo sde): zhen pa las bskyod par mi bya'o/ /phar 'du shes pa dang / mar 'du shes pa dang / spun du 'du shes pa dang / sring mor 'du shes pa dang / chung mar 'du shes pa dang / bur 'du
431b5(mdo sde): shes pa dang / bu mor 'du shes pa dang / nyin mor 'du shes pa dang / mtshan mor 'du shes pa dang / zla ba gcig tu 'du shes pa dang / zla ba phyed du 'du shes pa las bskyod
431b6(mdo sde): par mi bya'o/ /sdig can/ khyod snying las chung dur song zhig dang / sems can gang yang sbyin pa'i 'du shes dang / tshul khrims kyi 'du shes dang / bzod pa'i 'du shes dang /
431b7(mdo sde): brtson 'grus kyi 'du shes dang / bsam gtan gyi 'du shes dang / shes rab kyi 'du shes dang / byang chub kyi sems kyi 'du shes dang / stobs dang / mi 'jigs pa'i 'du shes
432a1(mdo sde): dang / dbang po dang / stobs dang / byang chub kyi yan lag gi 'du shes dang / lam gyi 'du shes dang / sangs rgyas kyi 'du shes dang / chos kyi 'du shes dang / dge
432a2(mdo sde): 'dun gyi 'du shes dang / sangs rgyas kyi dge 'dun gyi 'du shes dang / sangs rgyas thams cad mkhyen par 'du shes pa las bskyod par mi bya'o/ /sdig can/ khyod snying las chung
432a3(mdo sde): dur song zhig dang / ci nas sems can gang yang chos thams cad las bskyod par mi bya ba dang / sems can gang yang chos thams cad yang dag par 'dzin du mi gzhug pa de
432a4(mdo sde): ltar bya'o/ /de nas bdud sdig can mgu zhing yi rangs te/ dga' ba dang / yid bde ba skyes nas mya ngan gyi zug rdu dang bral te/ sa phyogs de nyid du gzhon nur gyur nas/ de nas
432a5(mdo sde): bcom ldan 'das la me tog rnams kyis gtor te/ bcom ldan 'das la lan gsum bskor ba byas nas tshigs su bcad pa 'di smras so/ /de bzhin gshegs pa 'jig
432a6(mdo sde): rten mchog / gzhan du mi gsung rdzogs sangs rgyas/ /gzhan du 'gyur ba'i tshig mi gsung / /de ring bdag ni dga' ba skyes/ /de nas bdud sdig can gyis tshigs su bcad
432a7(mdo sde): pa 'di smras nas snying las chung dur bcom ldan 'das kyi gan nas song ngo / /de nas bdud sdig can rang gi gnas su song nas lha'i 'dod pa lnga'i yon tan rnams dang ldan
432b1(mdo sde): zhing dbang thob par gyur te/ rtse dga' mgur yongs su spyod cing yang rnam par gtse ba'i sems mi skyed do/ /bdud slar btang ba bstan pa 'di bshad pa nas chen po rnam pa drug tu
432b2(mdo sde): g.yos par gyur to/ / //bam po lnga pa/ de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ ci'i slad dus
432b3(mdo sde): chen po 'di rnam pa drug tu g.yos par gyur/ bcom ldan 'das kyis bka' stsal pa/ kun dga' bo/ bdud slar btang ba bstan pa 'di bshad pa na srog chags 'bum phrag
432b4(mdo sde): drug cu rtsa bzhis mi skye ba'i chos la bzod pa thob pa'i phyir ro/ /gsol pa/ bcom ldan 'das/ 'di la kha cig the tshom du gyur pa lta mchis sam/ bcom ldan 'das kyis
432b5(mdo sde): bka' stsal pa/ kun dga' bo/ srog chags bye ba phrag bcu ni 'di ci zhig /'di ji lta bu zhig/ bdag cag gis gzhan du thos par ma gyur tam zhes the tshom dang / yid gnyis
432b6(mdo sde): za bar gyur te/ de dag bdag cag bde bar ga la 'gyur/ de dag bdag cag ji lta bu zhig tu gnas/ bdag cag gang nas 'ongs zhes phyogs kyang mi shes shing gcig la
432b7(mdo sde): gcig blta'o/ /de nas bcom ldan 'das la tshe dang ldan pa kun dga' bos 'di skad ces gsol to/ /ci la dgongs te gsungs ba la som nyi ma mchis par 'gyur bar bcom
433a1(mdo sde): ldan 'das kyis 'di dag la myur du snang bar mdzad du gsol/ bcom ldan 'das kyis sdig can khyod snying las chung ngur song zhig dang / ci nas sems
433a2(mdo sde): can gang yang byang chub la dgod par mi bya ba de ltar bya'o/ /ci nas sems can gang yang sems can gyi khams las bskyod par mi bya ba de ltar bya'o/ /zhes bgyi ba nas snga ma
433a3(mdo sde): bzhin du rgyas par sbyar te/ sdig can khyod snying las chung ngur song zhig dang / ci nas sems can gang yang chos thams cad las bskyod par mi bya ba dang / sems can gang
433a4(mdo sde): yang chos thams cad yang dag par 'dzin du mi gzhug pa de ltar bya'o zhes bka' stsal pa/ bcom ldan 'das kyis ci la dgongs te de skad gsungs/ bcom ldan 'das/
433a5(mdo sde): sems can 'di dag la myur du snang ba mdzad du gsol/ bcom ldan 'das/ gang dag chos kyi rnam grangs 'di 'dzin pa dang / kun chub par bgyid pa dang / 'don pa
433a6(mdo sde): dang / 'chang ba de dag gi ched du slad ma'i skye bo la snang ba bgyis par 'gyur bar/ bcom ldan 'das kyis ci la dgongs te de skad ces bka' stsal pa shad du gsol/
433a7(mdo sde): de nas bcom ldan 'das kyis de'i tshe tshigs su bcad pa 'di dag bka' stsal to/ /byang chub de ni gnas pa med/ /byang chub gang du'ang rgyun chad med/ /des na ngas ni
433b1(mdo sde): byang chub la/ /sems can dgod par mi bya smras/ /sems can kun dang byang chub dang / /de bzhin bdag ni gnas pa med/ /'di la dgongs nas sems can ni/ /byang chub gnas pa
433b2(mdo sde): med ces smra/ /sems can khams las rnam kun tu/ /sems can bskyod par mi bya ste/ /de la dngos po grub pa ni/ /shin tu dmigs par mi 'gyur ro/ /sems can khams 'dir rang
433b3(mdo sde): bzhin gyis/ /stong ste bsam gyis mi khyab bo/ /thams cad mkhyen ldan rnams kyis kyang / /'di las de ni bskyod mi nus/ /sems can de ni phung po nyid/ /phung po mya ngan 'das gnyis
433b4(mdo sde): med/ /nga yis 'di la dgongs nas ni/ /sems can gang yang mi bskyod smras/ /gang la bzung nas rab g.yo ba/ /de la gzung ba grub pa med/ /ngo bo nyid kyis mi g.yo ste/ /phung po
433b5(mdo sde): rnam par shes par gyis/ /phung po mi g.yo gcig pu dang / /sems can med cing rang bzhin med/ /rtag par shin tu rten med cing / /gnas pa med par shes par gyis/ /phung po
433b6(mdo sde): nam mkha' ji bzhin te/ /phung po rnams kyi spyod yul 'di/ /spyod yul med na spyod yul du/ /phung po nam mkha' 'dra zhes bstan/ /nam mkha'i khams su gang brjod pa/ /de ni
433b7(mdo sde): ma skyes skye ma yin/ /bden par phung po de dang mnyam/ /de dag bskyod par mi nus so/ /'jig tshogs zhes bya'i chos gang yang / /yang dag tu ni mi dmigs te/ /nam mkha'
434a1(mdo sde): ma yin mi bskyod ces/ /nga yis tshig tu de skad smras/ /sems can sems ni rab gnas par/ /rtag par shin tu mi dmigs te/ /dmigs pa dang ni sems rnams
434a2(mdo sde): kyang / /ngo bo nyid kyis g.yo ba med/ /lta ba drug cu rtsa gnyis gang / /gang yang chos rnams tha dad pa/ /de ltar de dag chu nang gi/ gzugs brnyan de dang 'dra ba nyid/ /lta ba drug
434a3(mdo sde): cu gnyis rtag tu/ /mig yor 'dra bar shes par gyis/ /bdag med phyir dang dngos po med phyir/ /ngo bo nyid kyis g.yo ba med/ /'das dang ma 'ongs 'du shes dang / /de bzhin da ltar
434a4(mdo sde): byung ba yi/ /'du shes 'di ni dngos med de/ /dper na smig rgyu'i chu 'dra'o/ /'du shes 'di ni bdag med de/ /'di la sems can yod ma yin/ /gang la sems can yod min
434a5(mdo sde): pa/ /de ni bskyod par mi nus so/ /sems can srog gcod byed gyur pa/ /dgon pa chen por zhugs pa rnams/ /gcig tu mya ngan 'da' bya bar/ /'di las bskyod pa'i nus pa
434a6(mdo sde): med/ /gal te 'gar ni des dmigs na/ /de ltar de dag bskyod par bya/ /sems can med phyir de dag ni/ /bskyod par mi bya zhes brjod do/ /byang chub ma yin brjod pa ste/ /
434a7(mdo sde): nam yang su la'ang byin pa med/ /de phyir 'dir ni gang brtson pa/ /de ni bskyod par mi nus so/ /lus can rnams kyis ma byin pa/ /sbyin pa chos sbyin bsam mi khyab/ /de yi phyir
434b1(mdo sde): na gang brtson pa/ /de ni bskyod par mi nus so/ /'dod la log par g.yem brjod pa/ /'di la log par yod min par/ /de ltar shes nas gang brtson pa/ /de ni bskyod par mi nus so/ /brten
434b2(mdo sde): nas rdzun gyi tshig smra bar/ /gnas pa'i skye bo rnam grol bar/ /gtso bo brtson 'grus rtsom byed pa/ /de ni bskyod par mi nus so/ /phra ma'i tshig rtsub gang yin dang / /kyal par smra ba gang yin
434b3(mdo sde): pa| |de dag thams cad sgyu ma 'dra/ /gsog ste rtag tu dngos po med/ /de yi gnas sam gnas pa ni/ /nam yang yod pa ma yin no/ /sgra ni brag ca mtshungs rig bya/ /de'ang gnas pa
434b4(mdo sde): yod ma yin/ /de yi chags sems gang byung ba/ /bdag la chags pa'i khyad par can/ /bdag de de yis yongs shes pa/ /des na de ni bskyod mi nus/ /gang gis gnod sems rang
434b5(mdo sde): bzhin gyis/ /mtshan nyid med la byang chub de'ang / /de yi mtshan nyid yin shes pa/ /de ni bskyod par mi nus so/ /log par lta ba yongs shes pas/ /yang dag lta bas rab phye la/ /
434b6(mdo sde): grangs kun las ni rnam 'das gang / /de ni bskyod par mi nus so/ /shes rab can dag gzhon nu ma/ /sbyin du 'jug par mi byed de/ /gzhon nu sbyin pa rab sdig pa/ /'di ni snang ba ma
434b7(mdo sde): yin no/ /log par lta bas tshul khrims gang / /'phags pa'i lam ni 'dor byed pa/ /'di la 'phags pa'i lam tshol ba/ /'dzud par byed pa ma yin no/ /'di las phyi rol mu
435a1(mdo sde): stegs kyi/ /bzod pa rnam mang gang yod pa/ /de ni lam rjes 'gro bzod dang / /mya ngan 'das sbyor ma yin 'dod/ /gzhan gyur mu stegs gdung ba lnga/ /de las
435a2(mdo sde): sogs la brtson bzod gang / /de ni byang chub thob byed min/ /de phyir mkhas pa der mi brtson/ /'di la phyi rol mtshan ma can/ /de dag ting 'dzin spyod yul kun/ /sangs rgyas rnams
435a3(mdo sde): kyis smad pa ste/ /de la de ni 'dzud mi byed/ /'dod ldan shes rab gang yin pa/ /de la 'dzud par mi byed de/ /shes pa de ni sangs rgyas kyi/ /ye shes bsam yas 'grub byed min/
435a4(mdo sde): byang chub sems dpa' 'jigs med pa/ /gang zhig sems can sdud byed pa/ /blo ldan de ni sems can rnams/ /sdud pa de las bskyod mi nus/ /sems can 'du shes zhen
435a5(mdo sde): pas na/ /'dir ni byang chub sems brjod do/ /byang chub de ni zhen pa med/ /de ni bskyod par nus ma yin/ /pha dang ma dang spun rnams dang / /sring mo bu dang rtsa lag rnams/ /thams
435a6(mdo sde): cad sgyu ma lta bur brjod/ /de dag bskyod par mi nus so/ /dngos po sna tshogs de dag rnams/ /kun la 'du shes de dngos med/ /chos gang dngos po yod min pa/ /de ni bskyod
435a7(mdo sde): par mi nus so/ /nyin mtshan 'du shes gang yin dang / /zla gcig zla phyed gang yin pa/ /'du shes de kun chags med de/ /dper na smig rgyu'i chu bzhin no/ /sbyin dang tshul khrims
435b1(mdo sde): bzod brtson 'grus/ /bsam gtan shes rab byang chub sems/ /stobs dang mi 'jigs rnams la yang / /'du shes gyur ba gang yin dang / /dbang po byang chub yan lag dang / /lam
435b2(mdo sde): rnams la'ang gang skyes pa/ /de ni mi shes byung shes nas/ /mkhas pa g.yo bar mi byed do/ /sangs rgyas 'du shes chos 'du shes/ /dge 'dun 'du shes gang gyur pa/ /sna tshogs
435b3(mdo sde): bral la rab gnas pa/ /de las bskyod par mi bya'o/ /sangs rgyas dge 'dun 'du shes med/ /gang dag kun mkhyen 'du shes med/ /de dag sangs rgyas byang chub ni/ /bsam yas
435b4(mdo sde): byang chub rgyang ring byed/ /byang chub ring bar mi 'gyur zhes/ /de phyir sdig can mdun du 'dir/ /de dag 'di las mi bskyod ces/ /ngas ni tshig tu brjod pa byas/ /chos rnams kun
435b5(mdo sde): dang sems can rnams/ /de kun ji bzhin de bzhin du/ /rnam par bkrol nas sdig pa can/ /blo gros ngan pas de ma rtogs/ /bcom ldan 'das kyis bdud slar btang ba bstan pa
435b6(mdo sde): 'di bshad ma thag tu de nas srog chags bye ba phrag bcu po de dag the tshom dang bral zhing som nyi spangs te/ chos thams cad la snang ba thob par gyur nas mi skye ba'i chos la
435b7(mdo sde): bzod pa thob par gyur to/ /bzod pa thob ma thag tu thams cad 'dus te tshigs su bcad pa 'di dag smras so/ /sangs rgyas lam ni bsam yas pa/ /lam gyi dam pa mngon par
436a1(mdo sde): 'tshal/ /som nyi gcod pa rnam 'dren pa/ /bcom ldan bdag cag ston pa lags/ /bdag cag kun tu snang ba thob/ /sangs rgyas lam la legs par gnas//
436a2(mdo sde): phyogs rnams thams cad snang gyur cing / /sangs rgyas bye ba rnams kyang mthong / /rtag tu gzugs la mi gnas pa'i/ /chos nyid kyang ni mthong 'gyur ba/ /de ltar bdag cag rnams
436a3(mdo sde): kyi mig/ 'dren pa 'jig rten mgon gyis sbyangs/ /de nas srog chags bye ba phrag bcu po de dag gis tshigs su bcad pa 'di dag smras nas/ thams cad kyis so so nas gos
436a4(mdo sde): rnams bcom ldan 'das dang / chos kyi rnam grangs 'di la mchod pa'i las kyi phyir gtor nas/ tshig 'di skad du/ chos kyi rnam grangs 'di sems can thams cad kyi rna lam
436a5(mdo sde): du grags par gyur cig ces smras so/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ gang dag bdud slar btang
436a6(mdo sde): ba bstan pa'i chos kyi rnam grangs 'di thos ma thag tu mos shing / yid ches te the tshom mi skyed na/ bcom ldan 'das/ de dag bsod nams ci tsam zhig bskyed par 'gyur/
436a7(mdo sde): bcom ldan 'das kyis bka' stsal pa/ kun dga' bo/ rigs kyi bu'am/ rigs kyi bu mo gang zhig snga dro'i dus na sangs rgyas brgya dang / nyi ma gung gi dus na sangs rgyas
436b1(mdo sde): brgya dang / phyem red kyi dus na sangs rgyas brgya dang / nam gyi cha stod la sangs rgyas brgya dang / nam gyi gung la sangs rgyas brgya dang / nam gyi cha smad la sangs rgyas brgya la bsti stang du byed/ bla
436b2(mdo sde): mar byed/ rim gror byed la mchod par byed cing bde bar sbyar ba thams cad dang / bde ba la reg par gnas par bya ba thams cad kyis bsnyen bkur byed la/ tshul 'dis lo nyi khrir bsnyen
436b3(mdo sde): bkur byed na/ kun dga' bo/ 'di la ji snyam du sems/ rigs kyi bu'am/ rigs kyi bu mo de gzhi de las bsod nams mang du skyed dam/ gsol pa/ bcom ldan 'das/ mang lags
436b4(mdo sde): so| |bde bar gshegs pa/ mang lags te/ bcom ldan 'das/ dpe bgyi bar sla ba ma lags so/ /bcom ldan 'das kyis bka' stsal pa/ kun dga' bo/ rigs kyi bu'am/ rigs kyi
436b5(mdo sde): bu mo gang zhig bdud slar btang ba bstan pa 'di thos ma thag tu mos shing yid ches te/ the tshom skyed par mi 'gyur ba de bsod nams mang du bskyed par 'gyur ro/ /de nas byang
436b6(mdo sde): chub sems dpa'i theg pa pa'i rigs kyi bu gsum me tog man dA ra ba ri bo ri rab ltar mngon par 'phags pa bye ba brgya stong du ma thogs nas nam mkha' bar snang las 'ongs te/ tshe
436b7(mdo sde): dang ldan pa kun dga' bo dang / thams cad dang ldan pa'i 'khor gyis byang chub sems dpa'i theg pa pa'i rigs kyi bu de dag rgyang ring po nas 'ong bar mthong ngo / /mthong nas kyang
437a1(mdo sde): ngo mtshar gyi 'du shes su gyur to/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ byang chub sems dpa'
437a2(mdo sde): 'di dag gang nas mchis/ bcom ldan 'das kyis bka' stsal pa/ kun dga' bo/ sangs rgyas kyi zhing 'di nas shar phyogs su 'jig rten gyi khams gang+gA'i klung gi bye ma snyed 'das
437a3(mdo sde): pa na| 'jig rten gyi khams ri rab ltar pad+ma mngon 'phags zhes bya ba yod de/ der 'di dag gi chos kyi rnam grangs 'di thos nas de'i phyir de dag 'jig rten gyi khams de nas lhags
437a4(mdo sde): so| |de nas byang chub sems dpa'i theg pa pa'i rigs kyi bu gsum po de dag bcom ldan 'das kyi spyan sngar 'khod de/ me tog man dang ba de dag bcom ldan 'das la gtor/ rab
437a5(mdo sde): tu gtor to/ /gtor/ rab tu gtor nas kyang / tshig 'di skad du/ bcom ldan 'das/ bdag cag ni chos kyi rnam grangs 'di la mos shing yid ches te the tshom ma mchis so/ /de ci'i slad
437a6(mdo sde): du zhe na/ 'di lta ste/ de bzhin gshegs pa dgra bcom pa yang dag rdzogs pa'i sangs rgyas ltar bdag cag la'ang som nyi ci'ang ma mchis so/ /zhes smras so/ /de nas de dag gi nang
437a7(mdo sde): nas byang chub sems dpa'i theg pa pa'i rigs kyi bu gcig gis bcom ldan 'das la 'di skad ces gsol to/ /bcom ldan 'das/ gang dag de bzhin gshegs pa zhes
437b1(mdo sde): yang dag pa'i smra bas smra na/ de bzhin gshegs pa de ni bdag lags te/ bdag ni chos kyi rnam grangs 'di la som nyi ma mchis/ the tshom mi 'tshal lo/ /byang chub sems dpa' theg pa pa'i
437b2(mdo sde): rigs kyi bu gnyis pas bcom ldan 'das la 'di skad ces gsol to/ /bcom ldan 'das/ gang dag bcom ldan 'das zhes yang dag pa'i smra bas smra na/ bcom ldan 'das de ni bdag lags
437b3(mdo sde): te| bdag ni chos kyi rnam grangs 'di la som nyi ma mchis/ the tshom mi 'tshal lo/ /byang chub sems dpa'i theg pa pa'i rigs kyi bu gsum pas bcom ldan 'das la 'di skad ces gsol
437b4(mdo sde): to| |bcom ldan 'das/ gang dag sangs rgyas zhes yang dag pa'i smra bas smra na/ bcom ldan 'das/ sangs rgyas de ni bdag lags te/ bdag ni chos kyi rnam grangs 'di la som nyi ma
437b5(mdo sde): mchis/ the tshom mi 'tshal lo/ /de nas 'khor de'i nang nas srog chags brgya stong mang po dag 'di snyam du sems te/ ji ltar yang sangs rgyas gnyis 'jig rten du gcig car 'byung mi
437b6(mdo sde): srid na/ ci'i phyir 'di dag 'di skad smra snyam ste/ de dag yeng yeng por gyur nas rang rang gi stan la mi dga' bar gyur to/ /de nas sangs rgyas kyi mthus tshe dang ldan pa kun dga' bos/
437b7(mdo sde): bcom ldan 'das la 'di skad ces gsol to/ /bcom ldan 'das/ ci lags/ 'di dag 'di ltar seng ge'i sgra sgrogs pa ltar ming de dag lags sam/ bcom ldan 'das kyis bka'
438a1(mdo sde): stsal pa/ kun dga' bo/ 'di la gcig gi ming ni de bzhin gshegs pa'i sgra brjod pas yang dag par zhugs pa zhes bya'o/ /gnyis pa'i ming ni bcom ldan
438a2(mdo sde): 'das kyi sgra brjod pas yang dag par zhugs pa zhes bya'o/ /gsum pa'i ming ni sangs rgyas kyi sgra brjod pas yang dag par zhugs pa zhes bya'o/ /kun dga' bo/ de ni de bzhin no/ /
438a3(mdo sde): gang gi phyir 'di dag /'di skad du/ smra ba'i rnam grangs 'di yod de/ yang 'di dag gi ming ni de dag yin no/ /gsol pa/ bcom ldan 'das/ gang dag yeng yeng por gyur pa de
438a4(mdo sde): dag gis 'di la bsams te/ 'di dag gis 'di skad smras so zhes 'tshal bar 'gyur ba dang / de dag gi dge ba'i rtsa ba rnams de bas kyang ches 'od gsal bar 'gyur ba
438a5(mdo sde): 'di lta ste/ dper na/ bcom ldan 'das/ khye'u gzhon nu thor bu sha mdog yongs su dag pa des tsan+dan dmar po'i chus kyang bkrus na de'i lus de bas kyang dri dang ldan zhing
438a6(mdo sde): sha mdog yongs su dag la 'od gsal bar 'gyur ba de bzhin du/ bcom ldan 'das/ byang chub sems dpa' gang dag ldem po ngag la mkhas pa de dag gi dge ba'i rtsa
438a7(mdo sde): ba de bas kyang ches 'od gsal bar 'gyur bar bcom ldan 'das kyis 'di dag gi ldem po ngag tu smras pa/ srog chags brgya stong mang po yeng yeng por gyur pa rnams la bshad
438b1(mdo sde): du gsol/ de nas bcom ldan 'das kyis de'i tshe tshigs su bcad pa 'di dag bka' stsal to/ /'das dang da ltar byung ba dang / /ma 'ongs de bzhin nyid lta bur/ /chos kun de ltar mthong
438b2(mdo sde): de'i phyir/ /de ni de bzhin gshegs zhes brjod/ /da ltar byung dang 'das pa dang / /ma 'ongs chos rnams gang yin pa/ /de dag gnyis min gnyis dbyer med/ /rtag par shin tu mtshan
438b3(mdo sde): nyid med/ /ji ltar sngon gyi sangs rgyas kyis/ /sbyin pa bsam yas byin pa ltar/ /'di dag de ltar sbyin byin te/ /de la bsams nas 'di smra'o/ /byang chub chags med zhugs pa ste/ /ji ltar
438b4(mdo sde): 'das pa'i de bzhin gshegs/ /de ltar byang chub zhugs pa ste/ /des na de bzhin gshegs zhes brjod/ /chos rnams kun la zhugs nas ni/ /byang chub zhi ba tshol bar byed/ /byang chub
438b5(mdo sde): de yang mi dmigs te/ /de phyir de bzhin gshegs zhes brjod/ /ji ltar 'das pa'i tshul bzhin brjod/ /ma 'ongs pa yang de bzhin te/ /da ltar byung ba'ang de bzhin thob/ /des na de
438b6(mdo sde): bzhin gshegs zhes brjod/ /ji ltar srog chags snying rje'i bdag/ brtan pa rnams kyi sngon bzod ltar/ /de ltar brtan par de bzod de/ /bzod pa'i pha rol mtha' mar gnas/ /
438b7(mdo sde): sngon chad byang chub tshol pa na/ /nga yis brtson brtsams ji bzhin du/ /de ltar de ni brtson 'grus gyur/ /des na de bzhin gshegs zhes brjod/ /chos kun gang mnyam ngas reg pa/ /
439a1(mdo sde): mnyam pa de la 'dis reg ste/ /'di la rlom sems gang yang med/ /des na de bzhin gshegs zhes brjod/ /chos kun rlom sems med pa ste/ /ngo bo nyid kyis
439a2(mdo sde): rtag tu mnyam/ /rnam par rtog med ci'ang med/ /'dis ni mnyam nyid de shes so/ /sngon gyi de bzhin gshegs pa ltar/ /'dis kyang de bzhin ting nge 'dzin/ /rnam par mi rtog zhi ba
439a3(mdo sde): rtogs/ /de na de bzhin gshegs zhes brjod/ /chos rnams kun gyi rang bzhin gang / /de yis yongs su brjod byas pa/ /rtag par shin tu dngos med pa/ /rang bzhin de ni de yis
439a4(mdo sde): shes| / shes rab kyis ni mtshan nyid thob/ /chos kyi stong nyid rab shes pas/ /chos rnams thams cad rab shes te/ /shes rab kyi ni pha rol son/ /sngon gyi mkhas pa bsam yas
439a5(mdo sde): kyis| / ji ltar shes rab pha rol son/ /de dag de mthar son pa'ang med/ /ma phyin mya ngan 'das ma yin/ /de bzhin nyid mthar son rnams kyis/ /ji ltar 'di mthar ma phyin pa/ /
439a6(mdo sde): de ltar 'dis kyang ma rnyed de/ /des na de bzhin gshegs zhes brjod/ /ji ltar gzhan gyis de bsams pa/ /de ltar byang chub mi dmigs te/ /chos rnams thams cad mi
439a7(mdo sde): dmigs pas/ /de ni de bzhin gshegs zhes brjod/ /ji ltar byang chub mi chags pa/ /de ltar de yis chags med thob/ /chos rnams kun la mi chags pas/ /chags pa med
439b1(mdo sde): pa'i byang chub rtogs/ /byis pa kun gyis ma spyang cing / /ngo bo nyid kyang ma shes lam/ /'jig rten mgon po skyob rnams kyis/ /sngon chad ji ltar bsgoms pa bzhin/ /zag pa med pa lam gyi
439b2(mdo sde): mchog/ de ni de ltar sgom par byed/ /thog ma med pa'i lam de ni/ /stong par de yis rnam par shes/ /'phags pa'i lam gyi chos nyid gang / /mnyam par gyur pa thog ma med/ /de ni de dang
439b3(mdo sde): mnyam par byed/ /des na de bzhin gshegs zhes brjod/ /lam ci 'dra bar byang chub ste/ /byang chub ci 'dra de bzhin du/ /lus gnas par ni rab shes te/ /des de de bzhin gshegs
439b4(mdo sde): zhes brjod/ /de bzhin gshegs pa nyid kyi sgra/ /mdor na chos zhes brjod pa ste/ /gang dag 'di la som nyi med/ /mkhas pa de dag byang chub zhugs/ /kun dga' 'di la bsams
439b5(mdo sde): nas ni/ /'di yis tshig tu rab tu brjod/ /ji skad smras pa de de bzhin/ /'di ni mkhas pa'i spyod yul yin/ /mkhas zhes brjod pa mi ldog pa'i/ /byang chub sems dpa' 'jigs
439b6(mdo sde): med de/ /gang dag yongs su brjod pa de/ /thams cad de yi spyod yul yin/ /gang gis 'jigs med blo ldan de/ /de bzhin gshegs zhes brjod pa yi/ /rnam grangs 'di ni kun
439b7(mdo sde): dga' bo/ /byang chub sems dpa' rnams la bshad/ /gsol pa/ gang gis blo ldan bcom ldan 'das/ /'jigs pa med ces khyod gsungs pa/ /rnam grangs de ni ci 'dra lags/ /
440a1(mdo sde): chos de rnams kyang ci 'dra zhig/ bcom ldan 'das kyis bka' stsal pa/ /sangs rgyas byang chub bsam yas pa/ /gang gis byang chub bsgrubs pa ni/ /bskal
440a2(mdo sde): pa bye ba brgya rnams dang / /bskal pa bye ba mang pos te/ /de ltar sems can ched kyi phyir/ /byang chub sgrub cing legs par gnas/ /de la de ni 'jigs pa med/ /de phyir bcom ldan
440a3(mdo sde): 'das zhes bya/ /'khor ba la ni de mi 'jigs/ /'khor ba na'ang shin tu gnas/ /de las sems can sad par byed/ /de phyir bcom ldan 'das zhes bya/ /de der mi 'jigs ji lta
440a4(mdo sde): bu| |'khor bar rab gnas ji 'dra zhig/ 'jig rten mgon po bla na med/ /sems can 'grel ba ji lta bu/ /de chos 'phel bar mi byed cing / /cud zad tsam yang 'jig mi byed/ /
440a5(mdo sde): 'phel ba med cing 'jig med phyir/ /sdug bsngal las ni sems can 'grel/ /de ltar 'khor bar mi 'jigs shing / /de ltar srid par shin tu gnas/ /de ltar sems can thar
440a6(mdo sde): bar byed/ /des na bcom ldan 'das zhes bya/ /sangs rgyas chos rnams gang yin pa/ /ma lus pa la de ni 'jigs/ /chos rnams mtha' yas mu med pa/ /sems can rnams la de
440a7(mdo sde): sgrogs so/ /sangs rgyas chos rnams ma lus par/ /ngo bo nyid kyis chos stong par/ /shes nas chos rnams de dag ni/ /sgrub cing de la mthong ba med/ /chos rnams ngo bo nyid stong
440b1(mdo sde): bar| |de ltar bsti stang byas te sgom/ /rnam pa kun tu stong zhes nas/ /'jigs pa med par sgrub par byed/ /chos rnams thams cad rdzun par ni/ /rab tu shes nas zhum pa med/ /'jigs
440b2(mdo sde): med gyur nas chos rnams kyi/ /yang dag mtshan nyid rab tu ston/ /'jigs pa kun las shin tu 'das/ /ngan song thams cad rnam par spangs/ /'jigs skrag med par ngan song
440b3(mdo sde): las| |lus can rnams ni kun tu 'don/ /'khor ba 'jigs chen bcas pa las/ /sems can dpag tu med pa sgrol/ /de las sems can mi bskyod la/ /de las sgrol bar byed pa'ang
440b4(mdo sde): min| |bsgral nas mya ngan 'das pa'i thad/ /zhi ba mchog la rab dgod kyang / /sems can de dag mi dmigs te/ /de phyir bcom ldan 'das zhes bya/ /nam mkha' 'dra ba'i chos kyi
440b5(mdo sde): rnams/ /lus can rnams la rab ston kyang / /de ni de la 'jigs pa med/ /des na bcom ldan 'das zhes bya/ /rnam pa mang po'i chos rnams kun/ /bye brag med par rab brjod de/ /
440b6(mdo sde): de dag byang chub mnyam pas mnyam/ /byang chub de'ang mi dmigs so/ /skye bo byang chub bsgrub pa'i phyir/ /gzhan dag 'di la 'dzud par byed/ /de ltar chos rnams ston byed kyang / /
440b7(mdo sde): gang la'ang 'jigs pa yod ma yin/ /bstan pa rnam pa sna tshogs kyis/ /lus can dag ni rnam par 'grel/ /'jigs dang bral zhing kun 'dzin med/ /des na bcom ldan 'das
441a1(mdo sde): zhes bya/ /'du shes 'gog pa yang dag thob/ /byang chub sems dpa' nyon mongs med/ /des na ming 'di thob gyur te/ /bcom ldan 'das zhes rnam par
441a2(mdo sde): grags/ /ma smad gang zhig tshol byed par/ /chos rnams 'gog dang mnyam par ni/ /snga nas rab tu shes pas na/ /de yang bcom ldan 'das zhes brjod/ /blo ldan mang ni lhur
441a3(mdo sde): mi len/ /de ni ming la chags pa med/ /ming la chags las rab dgrol phyir/ /lus can rnams la chos ston to/ /gang la mkhas rnams zhugs pa yi/ /byang chub de ni
441a4(mdo sde): ming dang bral/ /ming lhur len pa'i sems can gang / /de ni byang chub shin tu ring / /sgra rnams drag ca lta bur ni/ /rnam pa kun tu rnam par 'jig /sgra rnams med par shes
441a5(mdo sde): nas ni/ /mnyam mo zhes kyang chags pa med/ /sgra rnams kun la chags med cing / /brjod pa rnams la gnas pa med/ /byang chub phyir ni spros med pas/ /bcom ldan 'das
441a6(mdo sde): zhes brjod pa yin/ /bcom ldan 'das kyi sgra brjod pa'i/ /'di 'dra'i chos rnams de dag ni/ /byang chub sems dpas ma rnyed de/ /des na bcom ldan 'das zhes bya/ /brtan
441a7(mdo sde): pa byang chub rab zhugs pa/ /chags bral zag pa med pa de/ /rnam grangs 'di ni rab shes shing / /'di la gang du'ang chags pa med/ /bcom ldan 'das kyi sgrar brjod do/ /
441b1(mdo sde): rnam grangs 'di dang gzhan gyi rnams/ /de dag shes nas nga sangs rgyas/ /bcom ldan 'das zhes smra bar byed/ /kun dga' 'di la bsams nas ni/ /bcom ldan yang dag gang smra ba/ /bdag
441b2(mdo sde): la smra bas smra byed ces/ /des ni de skad brjod pa yin/ /gsol pa/ bcom ldan byang chub sems dpa' la/ /bstan pa gang dag rab 'chal nas/ /brtan 'di bdag ni sangs rgyas zhes/ /
441b3(mdo sde): smra ba'i rnam grangs de gang lags/ /bka' stsal pa/ gang gis chos rnams ma lus par/ /shin tu med par rtogs gyur cing / /chos rnams gtsang bar rtogs pa'i phyir/ /sangs rgyas
441b4(mdo sde): zhes ni brjod pa yin/ /gang zhig nyon mongs rdzun shes nas/ /de dag dbang du mi 'gro zhing / /nyon mongs kun la mi chags pa/ /de ni sangs rgyas zhes brjod do/ /lus ni stong par shes
441b5(mdo sde): gyur na/ /'di ni nga'i min su'i yang min/ /yang dag tu na lus 'di la/ /snying po dmigs pa yod ma yin/ /byis pa lus la mi mkhas pa/ /snying po med la snying por shes/ /de ni yang mkhas pa/ /snying po med la snying por shes/ /de ni yang
441b6(mdo sde): dag ji bzhin rtogs/ /des na sangs rgyas zhes brjod do/ /gang zhig nga snyam 'du shes su/ /gyur pa shin tu mtshan nyid med/ /mtshan nyid med par de shes nas/ /de yi dbang du mi
441b7(mdo sde): 'gro'o/ /gzugs ni sngon mthar ma skyes shing / /yang dag byung ba med par shes/ /'di ni byis pas brtags pa ste/ /'di la grub pa yod ma yin/ /tshor ba rtsa ba med par rtogs/ /
442a1(mdo sde): 'di la rtsa ba mi dmigs te/ chos rnams kun la mi gnas pas/ /des na 'di la tshor ba med/ /'du shes smig rgyu 'dra ba dang / /rdzas med dngos po med rtogs
442a2(mdo sde): nas| / de phyir de ni chos kun la/ /rnam pa kun tu mi 'jug go/ lus kun snying po med pa ste/ /'du byed rnams kyis gzung ba med/ /'du byed rnams kyis lus stong par/ /rtogs nas
442a3(mdo sde): lus la mi chags so/ /'du byed rnams dang lus kyang ni/ /chu shing phung po'i snying po 'dra/ /de yis yang dag ji bzhin rtogs/ /des de sangs rgyas zhes brjod do/ /yang dag tu na
442a4(mdo sde): rnam shes ni/ /lus kyi nang na mi gnas te/ /lus 'di yi ni phyi rol na'ang / /rnam par shes pa mi srid do/ /chos rnams kun la rnam kun tu/ /rnam par shes pa mi srid de/ /'di yi
442a5(mdo sde): gnas dang gnas med dang / /'pho ba yang ni mi dmigs so/ /rtag par shin tu dngos med par/ /de ltar rnam shes khong du chud/ /dper na sprul pa sgyu ma ltar/ /sus kyang nam yang mi
442a6(mdo sde): shes so/ /sems can kun gyis ji ltar yang / /rnam shes de ltar mthong ba med/ /yang dag tu na sus kyang ni/ /thams cad shes par gyur pa med/ /chos rnams thams cad dngos
442a7(mdo sde): med de/ /yang dag tu na shes pa med/ /'di la chos sam sems can du/ /btags pa gang na'ang yod ma yin/ /chos rnams thams cad dngos med de/ /'gyur ba med cing spros
442b1(mdo sde): med la/ /sprul pa 'dra bar de yis rtogs/ /des na sangs rgyas zhes brjod do/ /chos 'di thams cad rtogs gyur nas/ /ji ltar sangs rgyas de ltar gnas/ /chos rnams kun la gnas pa
442b2(mdo sde): med/ /des na sangs rgyas zhes brjod do/ /ji ltar chos rnams gnas pa bzhin/ /de bzhin nyid ltar khong du chud/ /sangs rgyas dang ni byang chub 'dra/ /dmigs su med cing 'dus ma byas/ /
442b3(mdo sde): gang gis byang chub phyir zhugs pa'i/ /sems bskyed pa ni gang yin pa/ /phra rab chos kyi mi dmigs pas/ /sems de dmigs par mi 'gyur ro/ /gang phyir byang chub ched kyi phyir/ /sems
442b4(mdo sde): de bskyed par gyur pa des/ /byang chub de dang sems mnyam zhing / /sgyu ma byas pa 'dra bar rtogs/ /kun dga' 'di la bsams nas ni/ /sangs rgyas zhes ni gang brjod pa/ /sangs rgyas
442b5(mdo sde): 'dren pa de bdag ces/ /'di ni tshig tu rab tu smra/ /sangs rgyas sgrar ni bstan pa yi/ /chos rnams 'di dag 'di 'dra bar/ /gang dag chos 'dir gnas pa ni/ /de dag byang chub mchog
442b6(mdo sde): phyir zhugs/ /gang dag chos rnams de ltar shes/ /de dag byang chub mchog la nye/ /de dag chos rnams thams cad la/ /yid gnyis ci yang yod ma yin/ /de ltar bsam ste smras pa
442b7(mdo sde): yi| |chos 'di gang dag shes 'gyur ba/ /de dag the tshom spangs pa'i phyir/ /'jig rten gyi ni mchog tu 'gyur/ /bcom ldan 'das kyis de bzhin gshegs pa dang / bcom ldan
443a1(mdo sde): 'das dang / sangs rgyas zhes bya ba gsum po 'di dag bstan pa'i lan btab ma thag tu de nas srog chags brgya stong mang po de dag gis bcom ldan 'das
443a2(mdo sde): la 'di skad ces gsol to/ /bcom ldan 'das kyis gang la dgongs nas byang chub sems dpa' la de bzhin gshegs pa zhes gsungs pa dang / bcom ldan 'das zhes gsungs
443a3(mdo sde): pa dang / sangs rgyas zhes gsungs pa la/ bcom ldan 'das/ bdag cag som nyi ma mchis shing the tshom mi 'tshal bar gyur ro/ /bcom ldan 'das/ bdag cag gis chos de
443a4(mdo sde): dag kun tu 'tshal lo/ /chos thams cad mi dmigs ba'i tshul gyis bdag cag gis 'dir dran pa thob lags so/ /pha ma'i bgyi ba 'di de bzhin gshegs pa dgra bcom pa
443a5(mdo sde): yang dag par rdzogs pa'i sangs rgyas kyis bdag cag la mdzad do/ /bcom ldan 'das kyis bdag cag la phyag brkyang ba stsal to/ /bdag cag slar zhing g.yo ba'i sems
443a6(mdo sde): mi bskyed de/ bdag cag gis g.yo ba ma mchis pa'i chos rjes su thob bo/ /bcom ldan 'das/ 'di lta ste/ dper na/ nam mkha' g.yo ba ma mchis pa la sus kyang g.yo
443a7(mdo sde): bar bgyid par mi nus pa de bzhin du/ bcom ldan 'das/ bdag cag kyang chos thams cad la g.yo ba ma mchis so/ /de ci'i slad du zhe na/ bdag cag gis chos thams cad
443b1(mdo sde): ni g.yo ba ma mchis te/ nam mkha' dang mtshungs shing 'dra la ma skyes par rtogs so/ /de nas srog chags brgya stong mang po de dag gis bcom ldan 'das kyi zhabs la mgo bos
443b2(mdo sde): phyag btsal te/ bcom ldan 'das la lan gsum bskor ba byas nas/ bcom ldan 'das dang mi ring bar 'khod do/ /de nas byang chub sems dpa' sems dpa' chen po dgod pa
443b3(mdo sde): dang bcas par dbang po dang bas de'i tshe tshigs su bcad pa 'di dag gsol to/ /'bras bur 'du shes mang po dag/ 'bras bur 'du shes pa las bkrol/ /'bras bur brnyes pa phun
443b4(mdo sde): tshogs pa/ /'jig mgon khyod la phyag 'tshal lo/ /'bras bu rnams kyang brjod mdzad la/ /mnyam pa nyid kyang rab tu gsung / /sangs rgyas 'bras bu phun tshogs pa/ /phyag 'tshal
443b5(mdo sde): 'jig rten mkhas khyod la/ /'bras bu 'dod pa'i sems can mang / /'bras bu sna tshogs spyod yul ba/ /rnam par 'grel pa'i rdzogs sangs rgyas/ /phyag 'tshal 'jig rten kha sgyur
443b6(mdo sde): khyod/ /mnyam pa nyid la rab zhugs shing / /chos rnams thams cad ston pa'ang mdzad/ /sems can thams cad mnyam mkhyen pa/ /mnyam pas khyod la phyag 'tshal lo/ /sems
443b7(mdo sde): can 'bras bur dmigs pa can/ /dmigs pa las ni rab tu bkrol/ /dmigs pa thams cad 'grel pa po/ /phyag 'tshal 'jig rten grags khyod la/ /'bras bu nyer zhi phun
444a1(mdo sde): sum tshogs/ /'bras bu sna tshogs yongs su spangs/ /dge ba ma lus rnams ldan pa/ /'jig mkhyen khyod la phyag 'tshal lo/ /de nas byang chub sems
444a2(mdo sde): d pa' sems dpa' chen po dgod pa dang bcas par dbang po dang bcas tshigs su bcad pa 'di dag gis bcom ldan 'das la mngon par bstod nas bcom ldan 'das kyi zhabs
444a3(mdo sde): la mgo bos phyag btsal te/ bcom ldan 'das la lan gsum bskor ba byas nas/ bcom ldan 'das kyi thad nas song ste mi ring ba zhig tu 'dug nas/ bcom ldan 'das la
444a4(mdo sde): mig mi 'dzum par blta zhing dga' ba dang / mchog tu dga' bas 'dug go/ de nas byang chub sems dpa' sems dpa' chen po pad+ma'i dpal gyi snying po zhes bya ba stan
444a5(mdo sde): las langs te/ bcom ldan 'das la pad+ma dag gis gtor nas bcom ldan 'das la tshigs su bcad pa 'di dag gis mngon par bstod do/ /sems can dngos po'i
444a6(mdo sde): 'du shes gnas/ /mang po khyod kyis rnam par bkrol/ /bsnyengs bral len pa mi mnga' ba/ /thub mchog khyod la phyag 'tshal lo/ /srid pa nyer zhi srid bral ba'i/ /chos ni
444a7(mdo sde): rab tu ston par mdzad/ /dpa' bo srid pa bral ba po/ /thub mchog khyod la phyag 'tshal lo/ /khyod kyis dngos po stong par mkhyen/ /rtag tu ngo bo nyid ma mchis/ /srid pa
444b1(mdo sde): spangs pa rdzogs sangs rgyas/ /thub mchog khyod la phyag 'tshal lo/ /srid par 'dren pa yang dag bcad/ /nyon mongs mi mnga' gar mi gnas/ /'jigs dang skrag las rnam grol ba/ /thub
444b2(mdo sde): mchog khyod la phyag 'tshal lo/ /bsnyengs pa mi mnga' bag mi tsha/ /gsung gi dam pa sgrogs pa mdzad/ /sgra kun las ni rnam 'das pa/ /thub mchog khyod la phyag 'tshal lo/ /mya ngan
444b3(mdo sde): mi 'da' mi bsnyengs brnyes/ /mya ngan zug rdu rab tu 'grol/ /bdud spangs skyon rnams mi mnga' ba/ /thub mchog khyod la phyag 'tshal lo/ /de nas byang chub sems dpa' sems dpa'
444b4(mdo sde): chen po pad+ma'i dpal gyi snying pos bcom ldan 'das la tshigs su bcad pa 'di dag gis mngon par bstod nas 'di skad ces gsol to/ /phyi dus phyi ma'i dus kyi tshe/ /gang dag
444b5(mdo sde): 'di 'dra'i mdo 'di la/ /mkhas pa skrag par mi 'gyur ba/ /sems can de dag phyag bgyi 'os/ /de nas byang chub sems dpa' sems dpa' chen po rdul med blo gros zhes bya
444b6(mdo sde): bas bcom ldan 'das la 'di skad ces gsol to/ /sangs rgyas rnams kyi rgya chen chos/ /mdo sde 'dir ni nges par bstan/ /gang dag 'di la som nyi sems/ /ma mchis de dag
444b7(mdo sde): nyung bar 'gyur/ /'jig tshogs la ni mngon zhen pas/ /lus min lus su 'du shes pas/ /byis pa 'du shes yongs ldan rnams/ /'chad pa na ni mi snyan brjod/ /sems can gang
445a1(mdo sde): dag bdud kyis ni/ /mos bzlog bdud kyi byin brlabs dang / /gang dag 'di 'dra'i mdo 'di la/ /ma mos pa dag mi mkhas lags/ /de nas byang chub sems
445a2(mdo sde): dpa' sems dpa' chen po ut+pa la'i mig gis bcom ldan 'das la 'di skad ces gsol to/ /des pa gang dag 'di 'dra ba'i/ /mdo 'dir som nyi mi 'tshal ba/ /de dag 'jig rten
445a3(mdo sde): mig dang mtshungs/ /mig stsol ba'ang bgyid pa lags/ /de nas byang chub sems dpa' sems dpa' chen po mchod rten la mos pas bcom ldan 'das la 'di skad ces
445a4(mdo sde): gsol to/ /des pa gang dag 'di 'dra ba'i/ /mdo sde la ni mos 'gyur ba/ /de dag 'jig rten mchod rten 'dra/ /mi yi mchog tu 'gyur ba lags/ /de nas byang chub sems
445a5(mdo sde): dpa' sems dpa' chen po rtag tu 'dod kyis bcom ldan 'das la 'di skad ces gsol to/ /gang dag 'di 'dzin de dag ni/ /lus 'di la ni phyi phyir zhing / /'dod pa mi
445a6(mdo sde): skyes chos kun la/ /chags pa ma mchis som nyi bral/ /de nas byang chub sems dpa' sems dpa' chen po gos la mos pas bcom ldan 'das la 'di skad ces gsol to/ /
445a7(mdo sde): gang dag tshul 'dir som nyi bral/ /sems can de dag spos rnams dang / /gos mang bye ba rnams dang ni/ /me tog rnams kyis rab tu dkris/ /de nas byang chub sems dpa'
445b1(mdo sde): sems dpa' chen po kha zas gtong gis bcom ldan 'das la 'di skad ces gsol to/ /gang dag tshul 'dir som nyi bral/ /de dag rnams la lha yi zas/ /ro brgya ldan pa ji snyed mchog/ de
445b2(mdo sde): dag ma lus stsal bar gyi/ /de nas byang chub sems dpa' sems dpa' chen po sems can mthong na snying rje la yang dag par zhugs pas/ bcom ldan 'das la 'di skad ces
445b3(mdo sde): gsol to/ /mdo sde bla na med 'di la/ /blo ngan gang dag som nyi 'tshal/ /sems can de dag snying rje'i gnas/ /phyi phyir 'di na bdud kyi 'os/ /gang dag 'di 'dra'i mdo sde la/ /
445b4(mdo sde): yud tsam zhig ni som nyi 'tshal/ /de dag sems can dmyal gnas mchis/ /sems can dmyal na'ang rab tu gnas/ /gang dag tshul 'di mi rtogs pa/ /de dag sdig pa'i
445b5(mdo sde): bshes gnyen grogs/ /zab mo 'di la mkhas ma lags/ /gti mug dra bas rab tu khebs/ /blo gros ngan pas skyon lta 'am/ /'thob dang bkur sti chags pa yis/ /gang dag
445b6(mdo sde): 'di ni spong bgyid pa/ /de dag ngang tshul ngan pas 'gyur/ /gang dag byang chub ma mos shing / /lo lo can la brtson 'grus spangs/ /dman la mos shing shes rab 'chal/ /de
445b7(mdo sde): dag 'di la mos mi 'gyur/ /gang dag 'khor bar rtag tu dga'/ /rtag tu lta ba'i dbang 'gro zhing / /'jig rten gsum la mngon zhen pa/ /de dag 'di la mos mi 'gyur /mu
446a1(mdo sde): cor smra zhing blo ngan rmongs/ /'dod la brkam zhing mi mkhas la/ /rtag tu 'du 'dzi dga' ba rnams/ /rab tu spong bar bgyid pa
446a2(mdo sde): lags/ /chos gos lhung bzed rnams la chags/ /rtag tu zas la brkam gyur cing / /dkar ba'i chos kyi shas chung ba/ /rab tu spong bar bgyid pa lags/ /sems can
446a3(mdo sde): 'bras bur 'dod pa dang / /'bras bu rnams la mngon zhen pa/ /de dag rnams kyang 'jig rten mgon/ /skyob pa'i dgongs pa 'dir rtogs dka'/ /de nas byang chub sems
446a4(mdo sde): dpa' sems dpa' chen po sdig pa'i bshes gnyen yongs su spangs pas bcom ldan 'das la 'di skad ces gsol to/ /'bras bu'i 'du shes rnam 'grel ba'i/ /mdo
446a5(mdo sde): 'di gang zhig spong bgyid pa/ /sems can de dag gshang gci ngang / /shin tu rul pa bzhin du spangs/ /gang dag chos 'di spong bgyid pa/ /de dag 'di ltar rnam
446a6(mdo sde): spangs te/ /dri nga ba yi ro bzhin du/ /kun nas yongs su spang bar bgyi/ /dper na chom rkun gong 'joms dang / /dgon pa dag la gnas 'chas pa/ /thos nas blo gros
446a7(mdo sde): ngan pa de/ /mthong du 'ong zhes 'bros par bgyid/ /de ltar gang dag mdo sde 'di/ /spong bar bgyid pa gti mug rmongs/ /shin tu sdig can blo ngan pa/ /thos nas de mthong
446b1(mdo sde): 'gyur zhes 'bros/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ rigs kyi bu 'di dag ji tsam du blo shin tu rnam par
446b2(mdo sde): des pa 'di ni ngo mtshar to/ /bcom ldan 'das/ ci lags/ 'di dag ting nge 'dzin gyi stobs bskyed pas tshig 'di skad mchi'am/ 'on te sangs rgyas kyi mthus 'di skad
446b3(mdo sde): ces mchi/ bcom ldan 'das kyis bka' stsal pa/ kun dga' bo/ 'di dag ni sangs rgyas kyi mthus de skad du smra ste/ rigs kyi bu 'di dag ni chos kyi rnam grangs 'di la
446b4(mdo sde): ting nge 'dzin gyi stobs bskyed pa thob pa'ang yin/ chags pa med pa thob pa'ang yin no/ /de ci'i phyir zhe na/ kun dga' bo/ rigs kyi bu 'di dag gis ji ltar da ltar nga las
446b5(mdo sde): thos pa bzhin du sangs rgyas bye ba phrag drug cu las chos kyi rnam grangs 'di 'di tsam du lhag chad med par thos te/ 'di dag gis de rjes su dran nas ting nge 'dzin gyi stobs
446b6(mdo sde): bskyed pa dang / sangs rgyas kyi mthus 'di skad ces smra'o/ /de ci'i phyir zhe na/ kun dga' bo/ 'di dag gis ji skad smras pa de de bzhin te/ 'di dag la de mngon sum mo/ /de
446b7(mdo sde): skad ces bka' stsal pa dang / tshe dang ldan pa kun dga' bos bcom ldan 'das la 'di skad ces gsol to/ /bcom ldan 'das/ gang chos kyi rnam grangs 'di thos ma thag
447a1(mdo sde): tu mos shing the tshom 'tshal bar mi 'gyur na/ bcom ldan 'das/ rigs kyi bu'am/ rigs kyi bu mo de bsod nams ji tsam zhig bskyed par 'gyur/ bcom
447a2(mdo sde): ldan 'das kyis bka' stsal pa/ kun dga' bo/ rigs kyi bu'am/ rigs kyi bu mo bla na med pa yang dag par rdzogs pa'i byang chub tu yang dag par zhugs pa gang gis dzam+bu'i gling
447a3(mdo sde): 'di rin po ches yongs su bkang ste/ de bzhin gshegs pa dgra bcom pa yang dag par rdzogs pa'i sangs rgyas rnams la dbul ba phul ba bas/ gang gis chos kyi rnam
447a4(mdo sde): grangs 'di thos ma thag tu mos shing dad de yid ches la the tshom mi za ba de de bas bsod nams ches mang du bskyed par 'gyur ro/ /kun dga' bo/ dzam+bu'i gling rin po ches
447a5(mdo sde): bkang ba lta zhog ste/ kun dga' bo/ /gang gis 'jig rten gyi khams gang+gA'i klung gi bye ma snyed rin po ches bkang ste/ de bzhin gshegs pa dgra bcom pa yang dag par rdzogs
447a6(mdo sde): pa'i sangs rgyas rnams la dbul bar phul ba bas/ gang gis chos kyi rnam grangs 'di thos la/ thos nas kyang thos ma thag tu mos shing dad de yid ches la the tshom mi za ba de de
447a7(mdo sde): bas bsod nams ches mang du bskyed par 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal to/ /gang gis dzam+bu'i gling 'di ni/ /rin
447b1(mdo sde): chen bkang ste de bzhin gshegs/ /skyob pa sangs rgyas 'jig rten mgon/ /rnams la dbul ba byas pa bas/ /mkhas pa gang gis mdo sde 'di/ /thos nas lhag par mos byed pa/ /
447b2(mdo sde): mos dang ldan de bsod nams ni/ /de bas mang du bskyed par 'gyur/ /gang gis gang+gA'i bye snyed kyi/ /zhing dag rin chen rnams bka' ste/ /sangs rgyas rnams la phul ba bas/ /'di
447b3(mdo sde): ni de bas khyad par 'phags/ / //bam po drug pa ste tha ma/ de skad ces bka' stsal pa dang / tshe dang ldan pa kun dga' bos bcom ldan 'das la 'di skad ces gsol
447b4(mdo sde): to/ /bcom ldan 'das/ rigs kyi bu'am/ rigs kyi bu mo gang zhig chos kyi rnam grangs 'di la mas nas rtogs te 'dzin tam/ 'chang ngam/ klog gam/ kun chub par bgyid
447b5(mdo sde): dam/ 'don na/ bcom ldan 'das/ rigs kyi bu'am/ rigs kyi bu mo de bsod nams ji tsam zhig bskyed par 'gyur/ bcom ldan 'das kyis bka' stsal pa/ kun dga' bo /
447b6(mdo sde): rigs kyi bu'am/ rigs kyi bu mo bla na med pa yang dag par rdzogs pa'i byang chub tu yang dag par zhugs pa gang gis chos kyi rnam grangs 'di dang bral bar de bzhin gshegs
447b7(mdo sde): pa dgra bcom pa yang dag par rdzogs pa'i sangs rgyas rnams la bskal pa brgyar sbyin pa byin pa dang / chos kyi rnam grangs 'di dang bral bar bskal pa brgyar tshul khrims
448a1(mdo sde): bsrung ba dang / chos kyi rnam grangs 'di dang bral bar bskal pa brgyar bzod pa sgrub pa dang / chos kyi rnam grangs 'di dang bral bar bskal pa brgyar brtson 'grus
448a2(mdo sde): rtsom pa dang / chos kyi rnam grangs 'di dang bral bar bskal pa brgyar bsam gtan rnams la snyoms par 'jug pa dang / chos kyi rnam grangs 'di dang bral bar bskal pa brgyar
448a3(mdo sde): shes rab sgom zhing 'jig rten gyi gnas rnams la mkhas par gyur na/ /kun dga' bo/ des ni de bzhin gshegs pa la bkur sti byas par mi 'gyur ro/ /de nas bcom ldan
448a4(mdo sde): 'das kyis de'i tshe tshigs su bcad pa 'di dag bka' stsal to/ /gang gis bskal pa brgya tshang bar/ /bza' ba la sogs thams cad kyis/ /de bzhin gshegs pa la bsnyen
448a5(mdo sde): bkur ba/ /des ni bsti stang byas mi 'gyur/ /'bras bur dmigs pa 'joms byed pa'i/ /mdo sde 'di ni gang 'dzin pa/ /de ni sangs rgyas bkur sti byas/ /chos kyi bkur
448a6(mdo sde): sti byas pa yin/ /rdzogs pa'i sangs rgyas chos kyi sku/ /chos skyes chos kyi tog ldan pas/ /sangs rgyas rnams la bkur sti 'di/ /des na sangs rgyas bkur sti byas/ /gang gis
448a7(mdo sde): bskal pa brgya tshang bar/ /gos la sogs pas de bzhin gshegs/ /sangs rgyas rnams la mchod byed pa/ /de dag des ni bkur byas min/ /tshul 'di 'dzin par byed na ni//
448b1(mdo sde): de ltas sangs rgyas bkur bar 'gyur/ /'di ni bkur sti rnams kyi mchog/ gos mang byin pa de ltar min/ /gang gis bskal pa brgya tshang bar/ /'jig rten mgon po sangs rgyas la/ /spos
448b2(mdo sde): dang me tog gtor byed pa/ /de dag des ni bkur byas min/ /gang zhig tshul mchog zab mo yi/ /mdo sde 'di ni 'dzin byed pa/ /'di ni 'jig mgon skyob rnams la/ /bkur sti byed
448b3(mdo sde): pa dam pa yin/ /gang gis 'jig rten mgon po yi/ /mchod rten rin chen rgyu las bsgrubs/ /ri rab 'dra ba byas kyang ni/ /des ni sangs rgyas bkur byas min/ /gang zhig mdo sde 'di
448b4(mdo sde): 'dzin cing / /'dzin par yang ni mi lta na/ /de ni bsnyen bkur mchog yin te/ /mchod pa kun gyi nang na mchog /gang zag gang zhig bskal pa brgya/ /tshang bar tshul khrims srung byed
448b5(mdo sde): la| |mdo sde 'di ni mi 'dzin na/ /tshul khrims de ni mchog ma yin/ /gang zhig mdo sde 'di 'dzin cing / /'dzin par rlom sems med na ni/ /tshul khrims de ni bsngags pa
448b6(mdo sde): ste| |tshul khrims de ni bla na med/ /tshul 'di kun tu gzung ba'i phyir/ /mkhas pa tshul khrims chen po dang / /bsam gyis mi khyab dpag med pa/ /tshul khrims gang yin de de
448b7(mdo sde): tshol| |nga yis ji skad bshad pa yi/ /mdo 'di la ni gang slob pa/ /mnyam mthong de la tshul khrims dang / /ngang tshul ngan pa yod ma yin/ /gang zhig mdo 'dir mi slob pa/ /de
449a1(mdo sde): ni byang chub phyir mi slob/ /byang chub de dang bslab pa mnyam/ /de ni sus kyang bslabs pa med/ /gang zhig mdo sde 'di 'dzin pa/ /de ni mdo 'dir bshad pa
449a2(mdo sde): yi| |tshul khrims de 'dra de dag gi/ tshul khrims phun sum tshogs par 'gyur/ /bzod dang ldan pa'i mi gang zhig/ 'dir ni bskal pa brgyar tshang bar/ /sems can dag ni
449a3(mdo sde): thams cad kyis/ /mi snyan brjod dang spyos bzod cing / /rkang lag dag kyang gtub pa na/ /de yi sems ni 'gyur med cing / /de ni gang du'ang tha ba dang / /rab tu zhe sdang mi skyed la/ /
449a4(mdo sde): bzod pa smra ba'i mi gang zhig/ bzod pa rnam pa de lta bus/ /bskal pa bye ba zad byed kyang / /bzod pa de ni bsngags ma yin/ /gang zhig mdo 'di thos nas ni/ /mos pas 'di ni
449a5(mdo sde): 'dzin byed pa/ /de ni bzod pa rnams kyi mchog/ de ni bzod pa shin tu bzang / /gang zhig mdo sde 'di 'dzin cing / /gang du'ang chags par mi byed pa/ /bzod pa de ni khyad par
449a6(mdo sde): 'phags/ /bzod pa de ni bla na med/ /gang zhig sangs rgyas ye shes mchog/ chags med ye shes 'dod pa des/ /mdo sde 'di la mi chags par/ /myur du 'di ni gzung
449a7(mdo sde): bar bya/ /gang zhig bskal pa brgya tshang bar/ /brtson 'grus ldan pa mi 'dug cing / /gnyid kyis ma non bdag nyid can/ /rtag tu 'da' bar byed pa bas/ /mkhas pa gang zhig lung
449b1(mdo sde): ma nod phyir/ /mdo sde 'di la sbyor byed na/ /brtson 'grus de ni de bas mchog/ brtson 'grus 'di ni khyad par 'phags/ /gang zhig bskal pa brgya tshang bar/ /drang srong mngon shes lnga
449b2(mdo sde): ldan gyur/ /mdo sde 'di ni mi nyan na/ /mngon shes mchog ces mi bya'o/ /gang zhig don shes mi gnas par/ /mdo sde 'di ni 'dzin byed pa/ /de ni mngon shes thams cad kyi/ /mngon
449b3(mdo sde): par shes pa'i mchog yin no/ /mi gang bskal pa brgya tshang bar/ /shes rab dang ni ldan gyur la/ /'jig rten pa yi shes rab ldan/ /'jig rten bya ba rnams la nges/ /gang zhig
449b4(mdo sde): tshul 'di mi slob na/ /de ni shes rab tshul shes min/ /gang zhig tshul 'di 'dzin byed pa/ /dpa' bo de nyid shes rab ldan/ /gang zhig mdo sde dam pa 'di/ /thos nas mos shing
449b5(mdo sde): rtogs byed pa/ /brtan pa de ni shes rab ldan/ /de ni shes rab mkhas pa yi/ /gang zhig chos kun shes rab kyis/ /shes par 'dod pa ji ltas kyang / /mdo sde 'di ni lung nod la//
449b6(mdo sde): de ni shes rab 'di 'thob 'gyur/ /mdo sde 'dir ni rab bshad pa/ /de ni shes rab spyod yul yin/ /de yi phyir na mdo sde 'di/ /gzung bar brtson 'grus brtsam par bgyis/ /de
449b7(mdo sde): nas bcom ldan 'das la tshe dang ldan pa kun dga' bos 'di skad ces gsol to/ /dpag tshad rangs pa'am 'on tam ni/ /dpag tshad brgyar yang brgyugs nas ni/ /'bras
450a1(mdo sde): bu sna tshogs sel ba yi/ /mdo sde 'di ni mnyan par bgyi/ /kha tshon dpag tshad rangs pa yi/ /me mdag gang la brgal nas ni/ /gang na mdo sde 'di gnas par//
450a2(mdo sde): mkhas pas myur du mchi bar bgyi/ /bsam gtan kun gyi dam pa la/ /bsam gtan ba gang bsam gtan 'tshal/ /des ni nyon mongs kun sel ba/ /mdo sde 'di ni lung mnod
450a3(mdo sde): bgyi| / gang zhig 'di ni 'jig rten khams/ /grags pa mngon dga' zhes bgyi ba/ /shin tu mdzes der mchi 'tshal ba/ /des ni mdo sde 'di bshad bgyi/ /gang zhig sangs
450a4(mdo sde): rgyas mi 'khrugs pa/ /thub ba bla med mthong 'tshal ba/ /des ni mdo 'di lung mnod cing / /mang du bklag cing gzung bar bgyi/ /gang zhig byang chub sems dpa'i gnas//
450a5(mdo sde): bde ba can du mchi 'tshal ba/ /des ni mdo 'di lung mnos na/ /myur ba nyid du mchi bar 'gyur/ /sangs rgyas kun gyis gsungs pa yi/ /mdo sde 'di ni bton bgyis nas/ /rdzogs
450a6(mdo sde): pa'i sangs rgyas 'od dpag med/ /bsam gyis mi khyab de mthong 'gyur/ /byang chub sems dpa' ma smad pa/ /yon tan 'di dag mngon 'tshal bas/ /sangs rgyas kun gyis
450a7(mdo sde): gsungs pa yi/ /mdo sde 'di ni gzung bar bgyi/ /de skad ces gsol pa dang / bcom ldan 'das kyi tshe dang ldan pa kun dga' bo la 'di skad ces bka' stsal to/ /kun
450b1(mdo sde): dga' bo/ legs so/ /legs so/ /kun dga' bo/ ji skad smras pa de de bzhin te/ kun dga' bo/ rigs kyi bu'am/ rigs kyi bu mo gang zhig gang gi tshe sems mi g.yeng ba dang / mtshan
450b2(mdo sde): ma thams cad dang bral ba'i yid kyis mdo 'di klog gam/ kha ton byed na de de'i tshe sangs rgyas gang dang / gang mthong bar 'dod pa de dang / de mthong bar 'gyur ro/ /ji ste sems g.yengs
450b3(mdo sde): nas mi klog gam/ kha ton mi byed na 'chi ba'i dus kyi tshe sangs rgyas bcom ldan 'das rnams mig lam du mthong bar mi 'gyur ro/ /de ci'i phyir zhe na/ kun dga' bo/ gang zhig
450b4(mdo sde): chos kyi rnam grangs 'di lung nod dam/ 'dzin tam/ 'don tam/ klog pa'i rigs kyi bu'am/ rigs kyi bu mo de sangs rgyas thams cad kyis yongs su gzung bar 'gyur ro//
450b5(mdo sde): de nas gzhon nur gyur ma seng ges gzhon nu ma lnga brgya dang lhan cig tu bcom ldan 'das ga la ba de logs su thal mo sbyar te btud nas bcom ldan 'das la 'di skad ces gsol
450b6(mdo sde): to| |bcom ldan 'das/ bud med du gyur bas mdo 'di lung mnos sam/ bzung ngam/ bton tam/ bklags na yon tan ci zhig tu 'gyur/ bcom ldan 'das kyis bka' stsal
450b7(mdo sde): pa| |seng ge/ gal te bud med bla na med pa yang dag par rdzogs pa'i byang chub tu yang dag par zhugs pas chos kyi rnam grangs 'di lung nod dam/ 'dzin tam/ 'don tam/
451a1(mdo sde): klog gam/ 'chang na de'i bud med kyi dngos po de nyid tha mar gyur pa yin no/ /de ci'i phyir zhe na/ chos kyi rnam grangs 'di lung mnos pa dang / bzung ba
451a2(mdo sde): dang / bton pa dang / bcangs pa dang / bklags pas nyon mongs pa gang dag gis bud med bud med kyi dngos po yongs su 'dzin pa'i bud med kyi nyon mongs pa rnams bud
451a3(mdo sde): med la 'byung bar mi 'gyur ro/ /de skad ces bka' stsal pa dang / gzhon nur gyur ma seng ges bcom ldan 'das la 'di skad ces gsol to/ /bcom ldan 'das/ nyon
451a4(mdo sde): mongs pa gang dag dang ldan na bud med bud med kyi dngos po yongs su 'dzin pa'i bud med kyi nyon mongs pa de dag gang lags/ bcom ldan 'das kyis bka' stsal pa/
451a5(mdo sde): seng ge/ 'di la bud med kyis bud med gzugs bzang ba/ mdzes pa blta na sdug par rgyan gyis brgyan pa/ bde ba dang ldan pa/ gzhan mthong na de de la 'dod pa
451a6(mdo sde): bskyed de/ 'di ni ngan skyugs kyi gong bu la tshon gyis bris pa/ byis pa brid pa/ dri nga ba/ ngan skyugs kyis spags pa yin pa de ltar mi rtog na/ de de la de ltar mi rtog
451a7(mdo sde): cing sdug par mthong ste/ de la 'dod pa bskyed pas bud med bud med kyi dngos po yongs su 'dzin to/ /seng ge/ gzhan yang / 'di la bud med phrag dog can dang / ser
451b1(mdo sde): sna can dang / g.yo dang ldan par gyur la/ de gzhan du tshig tu smra zhing gzhan du sems kyis 'phrog pa dang / gzhan du tshig tu mngon sum du smra zhing gzhan du gsang bar sems pa
451b2(mdo sde): dang / nyams su myong bar bya ba'i phyir dge slong gi gan du 'gro ba'i chos kyi phyir ma yin pa dang / khro bas zil gyis non pa dang / rmugs pa dang / gnyid che ba dang / 'du 'ji la
451b3(mdo sde): mngon par dga' ba dang / chos kyi rnam grangs 'di lta bu'i lung mnod pa don du mi gnyer ba dang / kun nas nyon mongs pa'i sems kyis nyin mtshan zad par byed kyang rnam par
451b4(mdo sde): byang ba'i sems kyis ma yin na/ nyon mongs pa de dag gis bud med de bud med kyi dngos po yongs su 'dzin te zad par mi byed do/ /de bas na/ seng ge/ mdor na/ bud med kyis
451b5(mdo sde): bdag gi nyon mongs pa thams cad mi skye ba dang / mi 'byung bar bya ba'i phyir chos kyi rnam grangs 'di lung nod par bya/ gdon par bya/ kun chub par bya/ gzung bar bya/ bklag
451b6(mdo sde): par bya'o/ /de ci'i phyir zhe na/ chos kyi rnam grangs 'di ni bud med kyi nyon mongs pa dang bral ba'o/ /gzhon nur gyur ma seng ges gsol pa/ bcom ldan 'das/ gal te bud
451b7(mdo sde): med bud med kyi dngos po las bsgyur bar mi 'tshal la chos kyi rnam grangs 'di ni lung nod cing 'dzin/ 'don/ 'chang / klog/ kun chub par bgyid na/ de ji ltar lta bar
452a1(mdo sde): bgyi/ bcom ldan 'das kyis bka' stsal pa/ seng ge/ bud med kyi dngos po las bsgyur bar mi 'dod du zin kyang chos kyi rnam grangs 'di lung nod dam/
452a2(mdo sde): sems na/ de nyid bud med kyi dngos po'i tha ma yin par shes par bya ste/ rdzu 'phrul gyi ston pa ni ma gtogs so/ /seng ge/ 'di lta ste/ dper na/ skyes pa'am/ bud med la
452a3(mdo sde): la zhig me'i phung po chen po kun tu rab tu mched cing 'bar ba me lce dang bcas par bdag nyid kyi lus mchongs te/ tshig 'di skad du/ bdag gi lus 'tshig par ma gyur
452a4(mdo sde): cig/ bdag gi pags pa'i mdog ma gyur cig ces smras na/ seng ge/ 'di la ji snyam du sems/ skyes pa'am/ bud med de tshig de skad smras pas bsam pa de 'thob par
452a5(mdo sde): 'gyur ram/ gsol pa/ bcom ldan 'das/ de ni ma lags so/ /bcom ldan 'das/ zhugs kyi phung po chen po ni sreg pa'i bdag nyid lags te/ pags pa'i mdog
452a6(mdo sde): ma mchis par bgyid do/ /bcom ldan 'das kyis bka' stsal pa/ seng+ge/ de bzhin du chos kyi rnam grangs 'di'ang nyon mongs pa thams cad sel ba'o/ /seng ge/ de bas na
452a7(mdo sde): bud med bud med kyi dngos po mi 'dod pa dang / sangs rgyas kyi chos rnams myur du bsgrub par 'dod pa dang / sangs rgyas grangs med pa mthong bar 'dod pa dang / sbobs pa
452b1(mdo sde): chags pa med pa thob par 'dod pas chos kyi rnam grangs 'di nyid gzung bar bya/ kun chub par bya/ gdon par bya/ bklag par bya/ bcang bar bya/ kha don du bya'o/ /de nas gzhon nur gyur ma
452b2(mdo sde): seng ge gzhon nu ma lnga brgya dang lhan cig tu thal mo sbyar te/ bcom ldan 'das la 'di skad ces gsol to/ /bcom ldan 'das/ bdag cag gis chos kyi rnam grangs 'di de bzhin
452b3(mdo sde): gshegs pa dgra bcom pa yang dag par rdzogs pa'i sangs rgyas mar me mdzad las mnos te/ de slan chad 'di srog chags bye ba khrag khrig brgya stong mang po 'dzin du stsal to/ /de
452b4(mdo sde): nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ ci lags/ gzhon nur gyur ma seng ges bud med kyi dngos po ma bsgyur lags
452b5(mdo sde): sam/ bcom ldan 'das kyis bka' stsal pa/ kun dga' bo khyod ci/ gzhon nur gyur ma seng ge bud med yin snyam du sems sam/ gsol pa/ bcom ldan 'das/ de de ltar
452b6(mdo sde): lags so/ /bcom ldan 'das kyis bka' stsal pa/ kun dga' bo/ de skad ma smra zhig /de ci'i phyir zhe na/ kun dga' bo/ 'di ni gzhon nur gyur ma seng ge dang / gzhon nu ma ma
452b7(mdo sde): lnga brgya po 'di dag gi cho 'phrul yin te/ phyi ma'i skye bo mthong nas bud med la snying brtse ba dang / bud med bud med kyi dngos po las rnam par dgrol ba'i phyir gzhon nur gyur ma
453a1(mdo sde): seng ges cho 'phrul 'di bstan te/ de ci'i phyir zhe na/ 'di dag ni skyes pa mi 'jug cing 'jug tu mi dbang ba'i phyi ma thams cad du zhugs nas cho 'phrul gyis
453a2(mdo sde): bud med 'dul lo/ /kun dga' bo/ gzhon nur gyur ma seng ge la ni bud med kyi chos med/ skyes pa'i chos med do/ /de ci'i phyir zhe na/ chos thams cad mi dmigs pa'i phyir
453a3(mdo sde): 'dis bud med mi dmigs/ skyes pa mi dmigs so/ /gzhon nur gyur ma seng ges chos kyi rnam grangs 'di rtogs par khong du chud do/ /snang ba thob bo/ /kun dga' bo/ de
453a4(mdo sde): lta bas na gzhon nur gyur ma seng ge'i rjes su slob par 'dod pa'i bud med kyis chos kyi rnam grangs 'di gzung bar bya/ kun chub par bya/ 'don par bya/ bcang bar bya /
453a5(mdo sde): bklag par bya/ kha ton du bya'o/ /de nas dge slong ma lnga stong stan las langs te/ bcom ldan 'das ga la ba de logs su thal mo sbyar ba btud nas/ bcom ldan 'das la
453a6(mdo sde): 'di skad ces gsol to/ /bcom ldan 'das/ bdag cag deng slan chad chos kyi rnam grangs 'di gzung bar bgyid/ kun chub par bgyid/ 'don par bgyid/ 'chang bar
453a7(mdo sde): bgyid/ klog par bgyid/ kha ton du bgyid do/ /de ci'i slad du zhe na/ bcom ldan 'das/ bdag cag ni bud med kyi dngos po don du gnyer ba ma lags so/ /bcom ldan
453b1(mdo sde): 'das| bdag cag ni bud med kyi dngos po la smod lags so/ /bcom ldan 'das/ bdag cag deng slan chad chos kyi rnam grangs 'di kun chub par ma gyur gyi bar du mchis par mi
453b2(mdo sde): bgyid do/ /rmugs pa dang / gnyid kyis non par mi bgyid do/ /de skad ces gsol pa dang / bcom ldan 'das kyis dge slong ma de dag la 'di skad ces bka' stsal to/ /che zhe dag /
453b3(mdo sde): khyed kyis tshig 'di la legs par smras te/ go cha chen po bgos shing khyed ci nas kyang bud med kyi dngos po ni don du mi gnyer la/ sangs rgyas kyi chos rnams ni don du gnyer ba'i
453b4(mdo sde): phyir brtson 'grus chen po 'di brtsams pa legs so/ /legs so/ /de bas na khyod chos kyi rnam grangs 'di gzung ba'i phyir brtson 'grus de bas kyang rtsoms shig /de nas dge slong
453b5(mdo sde): ma de dag gis 'di thos nas tshim zhing mgu nas yi rangs te rab tu dga' nas dga' ba dang yid bde ba skyes te/ so so nas bla gos bcom ldan 'das kyi zhabs la bkab bo/ /bkab
453b6(mdo sde): nas kyang tshigs su bcad pa 'di smras so/ /skyes pa'i dngos po'i ched du ni/ /de ring bdag cag dbugs rnyed do/ /rgyal ba gzhan du mi gsung bas/ /bdag cag 'jig
453b7(mdo sde): rten mchog tu 'gyur/ /de nas khyim bdag gi chung ma lnga brgyas dge slong ma de dag gi tshigs su bcad pa 'di thos nas stan las langs te bcom ldan 'das ga la ba de logs
454a1(mdo sde): su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ bdag cag kyang deng slan chad chos kyi rnam grangs 'di
454a2(mdo sde): 'dzin par bgyid/ kun chub par bgyid/ 'don par bgyid/ 'chang bar bgyid/ klog par bgyid/ kha ton du bgyid do/ /bdag cag slan chad gzhan gyi dbang du 'gyur ba
454a3(mdo sde): dang / gzhan gyi gdong du lta bar 'gyur ba dang / mjal bar ma gyur cig /dgung zla dgu 'am/ bcur mngal na 'dzin par ma gyur cig /de ci'i slad du zhe na/ bcom ldan 'das/
454a4(mdo sde): bud med du gyur pa slan chad rgyal po'i khyim du skyes kyang gzhan gyi dbang du 'gyur te/ ji srid 'tsho ba'i bar du khyim thab la bsnyen bkur bgyi 'tshal lo/ /bcom ldan
454a5(mdo sde): 'das/ bdag cag deng slan chad ma gum gyi bar du brtson 'grus brtsam par bgyi'o/ /za gcig tu 'tshal bar yang dag pa blang bar bgyi'o/ /blos dbab par mi bgyi'o/ /
454a6(mdo sde): chos kyi rnam grangs 'di lus la gnas par bgyis par ma gyur gyi bar du khyim thab kyang sug pa nas 'dzin du ma stsal to/ /bcom ldan 'das kyis bka' stsal pa/ rigs
454a7(mdo sde): kyi bu mo/ khyed kyis tshig 'di legs par smra ba legs so/ /legs so/ /de ni khyed gzhan gyi dbang du mi 'gyur ro/ /gzhan gyi ngor blta bar mi 'gyur ro/ /da zla ba dgu'am
454b1(mdo sde): bcur mngal na 'dzin par mi 'gyur ro/ /sangs rgyas kyi zhing bud med med par skye bar 'gyur ro/ /de nas bcom ldan 'das la tshe dang ldan pa kun dga' bos 'di skad ces gsol to/ /
454b2(mdo sde): bcom ldan 'das/ sring mo 'di dag gang du skye bar 'gyur ba'i 'jig rten gyi khams de'i ming ci zhes bgyi/ bcom ldan 'das kyis bka' stsal pa/ kun dga' bo/ 'di dag gang du skye
454b3(mdo sde): bar 'gyur ba'i 'jig rten gyi khams de'i ming ni rin po che'i pad+ma lta bur snang ba zhes bya'o/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom
454b4(mdo sde): ldan 'das/ 'jig rten gyi khams de na de bzhin gshegs pa mtshan ji skad ces bgyi ba zhig bzhugs/ bcom ldan 'das kyis bka' stsal pa/ kun dga' bo/ de na de bzhin
454b5(mdo sde): gshegs pa sems can thams cad la nor bu rin po che rnam par 'thor bar snang ba zhes bya ba bzhugs shing chos kyang ston te/ khyim bdag gi chung ma 'di dag gis chos kyi
454b6(mdo sde): rnam grangs 'di 'don bzhin du de mthong bar 'gyur ro/ /de nas khyim bdag gi chung ma dge bsnyen ma de dag gis 'di thos nas tshim zhing mgu la yi rangs te/ rab tu dga'
454b7(mdo sde): nas dga' ba dang / yid bde ba skyes te/ mu tig gi do shal nor bu rin po ches spras pa khri mgul nas bkrol te/ de bzhin gshegs pa la gtor/ mngon par gtor to/ /gtor nas
455a1(mdo sde): tshigs su bcad pa 'di dag smras so/ /bud med dngos po bsgyur ba la/ /de ring bdag cag dbugs rnyed do/ /sangs rgyas gzhan du mi gsung ste/ /bden
455a2(mdo sde): ba'i gsung du bka' stsal pa/ /nyon mongs shin tu sdig pa'i lus/ /bud med lus ni spang bar bgyi/ /yang dag ji bzhin ma 'tshal bas/ /byis pa dag ni mkhas la rmongs/ /
455a3(mdo sde): bdag cag slan chad mngal gyi gnas/ /'jigs pa chen por mi 'gyur ro/ /dge ba dam pa thob pas na/ /bdag cag mngal gyi gnas dang bral/ /de nas khyim bdag gi chung
455a4(mdo sde): ma dag gis tshigs su bcad pa 'di dag smras nas mig mi 'dzums par bcom ldan 'das la blta zhing phyag 'atsal lo/ /de nas lha'i dbang po brgya byin gyis bcom ldan
455a5(mdo sde): 'das kyi 'khor gyi dkyil 'khor du lha'i me tog rnams kyis gtor nas bcom ldan 'das la 'di skad ces gsol to/ /bcom ldan 'das/ bdag gis chos kyi rnam
455a6(mdo sde): grangs 'di gzung lags so/ /bcom ldan 'das/ chos kyi rnam grangs 'di kun chub par bgyis lags so/ /bcom ldan 'das kyis bka' stsal pa/ kau shi ka/ de'i
455a7(mdo sde): phyir khyod da phyin chad lha dang / lha ma yin gyi g.yul ngor 'jug par mi 'gyur ro/ /de nas 'jam dpal gzhon nur gyur pas srog chags brgya stong mang po'i dge ba'i rtsa
455b1(mdo sde): ba yang dag par bsgrub pa'i phyir bcom ldan 'das la 'di skad ces gsol to/ /bcom ldan 'das/ gang tshun chad bdag gis chos kyi rnam grangs 'di ma bskor ba de srid du/ de
455b2(mdo sde): bzhin gshegs pas byang chub tu thugs ma bskyed do/ /bcom ldan 'das kyis bka' stsal pa/ 'jam dpal/ khyod de'i phyir phyogs bcur snang bas/ byang chub sems dpa' bye ba
455b3(mdo sde): khrag khrig mang po rnams kyi mchog tu gyur te/ 'di lta ste/ dper na/ nyi ma'i dkyil 'khor bzhin no/ /de nas de'i tshe sa chen po 'di rnam pa drug tu g.yos te/ lha'i me tog rnams
455b4(mdo sde): kyis 'khor gyi dkyil 'khor kun tu pus mo nub tsam du khyab par gyur to/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan
455b5(mdo sde): 'das| sa chen po g.yos pa 'jig rten du byung ba'i rgyu gang lags/ rkyen gang lags/ me tog 'di dag ni sus gtor/ bcom ldan 'das kyis bka' stsal pa/ kun dga'
455b6(mdo sde): bo| lha bye ba khrag khrig phrag mang pos 'jam dpal gzhon nur gyur pas bshad pa thos nas dga' ba'i sems kyis me tog 'di dag gtor te/ gtor nas kyang / tshig 'di skad
455b7(mdo sde): du| bdag cag kyang chos kyi rnam grangs 'di 'dzin to/ /kun chub par byed do/ /'don to/ bcang ngo / /bdag cag kyang 'jam dpal gzhon nur gyur pa ci 'dra ba de 'dra bar gyur
456a1(mdo sde): cig ces smras te/ tshig 'di smras ma thag tu de dag la chos kyi rnam grangs 'di mngon du gyur nas de dag thams cad tshim zhing mgu la yi rangs te/ nga dang /
456a2(mdo sde): 'jam dpal gzhon nur gyur pa'i rkang pa la phyag btsal to/ /de nas sa g.yos pa 'di lta bu 'di byung ngo / /de skad ces bka' stsal pa dang / tshe dang ldan pa kun dga' bos
456a3(mdo sde): bcom ldan 'das la 'di skad ces gsol to/ /bcom ldan 'das/ chos kyi rnam grangs 'di ni yon tan chen po dang ldan pa lags so/ /bcom ldan 'das/ chos kyi rnam grangs
456a4(mdo sde): 'di ni ngo mtshar rmad du byung ba'i yon tan dang ldan pa lags so/ /bcom ldan 'das/ sems can gang dag gi rna lam du chos kyi rnam grangs 'di grags par 'gyur ba de dge
456a5(mdo sde): ba'i rtsa ba ngan ngon dang ldan pa ma lags so/ /bcom ldan 'das kyis bka' stsal pa/ kun dga' bo/ de de bzhin no/ /de de bzhin te/ gang dag chos kyi rnam grangs 'di
456a6(mdo sde): nyan la thos nas kyang mos pa dang / yid ches pa dang / 'dzin pa dang / kun chub par byed pa dang / 'don pa dang / 'chang ba'i rigs kyi bu'am/ rigs kyi bu mo de dag ni
456a7(mdo sde): sangs rgyas mang po la bsnyen bkur byas pa yin no/ /de dag ni ngan song ngan 'gror rnam par lhung ba thams cad dang / mi khoms par skye ba thams cad las grol ba'o/ /
456b1(mdo sde): de dag gis bdud sdig can bcom mo/ /de dag gis chos kyi tog bsgreng ngo / /de dag gis chos kyi sgron ma rab tu 'bar bar byas so/ /de dag gis mun pa mun nag bsal to/ /de
456b2(mdo sde): dag gis byang chub kyi snying por phyin to/ /kun dga' bo/ gang dag chos kyi rnam grangs 'di thos ma thag tu mos pa dang / 'dzin pa dang / kun chub par byed pa dang / 'don pa dang /
456b3(mdo sde): 'chang ba de dag nga dang / nye ba yin no/ /kun dga' bo/ gang dag chos kyi rnam grangs 'di 'dzin pa dang / kun chub par byed pa dang / 'don pa dang / 'chang ba dang / klog pa de
456b4(mdo sde): dag ni nga'i bu chos kyi sku las skyes pa dag go/ de dang de dag ni de bzhin gshegs pa'i zhal zas za bar 'dod pa dag go/ de dang de dag ni ji ltar da lta na nga 'dug pa bzhin du
456b5(mdo sde): byang chub kyi shing drung du 'dug par 'dod pa dag go/ de dang / de dag ni ji ltar da lta na nga ston pa de bzhin du chos ston par 'dod pa dag go/ de skad ces bka' stsal pa dang /
456b6(mdo sde): tshe dang ldan pa kun dga' bos bcom ldan 'das la 'di skad ces gsol to/ /bcom ldan 'das/ slad ma'i tshe slad ma'i dus na kha cig chos kyi rnam grangs 'di la mos par
456b7(mdo sde): 'gyur ba dang / 'dzin par 'gyur ba dang / kun chub par bgyid par 'gyur ba dang / 'don par 'gyur ba dang / 'chang bar 'gyur ba dang / 'dzin par 'gyur ba dang / klog
457a1(mdo sde): bar 'gyur ba mchis sam/ bcom ldan 'das kyis bka' stsal pa/ kun dga' bo/ gang dag da lta na mos pa de dag phyi ma'i dus na mos par 'gyur ro/ /
457a2(mdo sde): gang dag da lta na 'dzin pa de dag phyi ma'i dus na 'dzin par 'gyur ro/ /gang dag da lta na klog pa de dag phyi ma'i dus na klog par 'gyur ro/ /kun dga' bo/ gang gis da ltar
457a3(mdo sde): chos kyi rnam grangs 'di ma thos pa de phyi ma'i dus na 'di thos par 'gyur ba de ni ngas lha dang bcas pa dang / bdud dang bcas pa dang / tshangs pa dang bcas pa dang / dge sbyong
457a4(mdo sde): dang / bram zer bcas pa'i skye dgu 'jig rten na ma mthong ste/ de ni gnas ma yin no/ /kun dga' bo/ 'di da ltar gang dag gi nor yin pa phyi ma'i dus na'ang de dag gi nor
457a5(mdo sde): du 'gyur ro/ /kun dga' bo/ 'di lta ste/ dper na/ 'dir khyim bdag gam/ khyim bdag gi bu 'ga' zhig phyug cing nor che la longs spyod che zhing nor dang / yo byad mang bar
457a6(mdo sde): gyur la/ des gter dag gter du bcug nas yul gzhan du song na/ kun dga' bo/ de la ji snyam du sems/ de slar 'ongs ma thag tu des gang gter du bcug pa de
457a7(mdo sde): rnyed par 'gyur ram/ gsol pa/ bcom ldan 'das/ rnyed lags so/ /de ci'i slad du zhe na/ nor de de nyid kyi lags pa'i slad du'o/ /bcom ldan 'das kyis bka' stsal pa/
457b1(mdo sde): kun dga' bo/ de bzhin du 'di da ltar gang dag gi nor yin pa ma 'ongs pa'i dus na'ang de dag gi nor du 'gyur te/ de dag ji ltar da lta na nga yang dag par bged pa bzhin du chos kyi
457b2(mdo sde): nor bla na med pa 'di gzhan dag dang yang dag par bged par 'gyur ro/ /kun dga' bo/ gang dag phyi ma'i dus na chos kyi rnam grangs 'di la mos par 'gyur ba dang / 'dzin par
457b3(mdo sde): 'gyur ba dang / kun chub par byed par 'gyur ba dang / 'don par 'gyur ba dang / 'chang bar 'gyur ba dang / klog par 'gyur ba rnams kyang ngas sangs rgyas kyi spyan gyis/ dper
457b4(mdo sde): na| da ltar bzhin du mthong ngo / /gang dag spong bar 'gyur ba de dag kyang mthong ngo / /de skad ces bka' stsal pa dang / tshe dang ldan pa kun dga' bos bcom ldan 'das la 'di
457b5(mdo sde): skad ces gsol to/ /bcom ldan 'das/ gang dag mos par mi 'gyur ba dang / spong ba dang / mi snyan pa brjod pa dang / sun 'byin pa de dag gi 'gro ba ci lta bu zhig tu 'gyur/
457b6(mdo sde): bcom ldan 'das kyis bka' stsal pa/ kun dga' bo/ khyod kyis 'di dris pas ci zhig bya/ kha rog cig /tshe dang ldan pa kun dga' bos gsol pa/ bcom ldan 'das /
457b7(mdo sde): bshad du gsol/ /gang dag mos par mi 'gyur ba dang / yid ches par mi 'gyur ba de dag kyang mos par 'gyur zhing rtogs par 'gyur ro/ /bcom ldan 'das kyis bka' stsal
458a1(mdo sde): pa| kun dga' bo/ mtshams med pa lnga dang ldan pa'i 'gro ba gang yin pa de de dag gi 'gro bar 'gyur ro/ /kun dga' bo/ 'di la ji snyam du sems/ gang
458a2(mdo sde): gis stong gsum gyi stong chen po'i 'jig rten gyi khams kyi sems can thams cad kyi srog bcad na de'i 'gro ba ci 'dra ba zhig tu 'gyur/ gsol pa/ bcom ldan 'das/ sdig pa
458a3(mdo sde): can lags so/ /bcom ldan 'das kyis bka' stsal pa/ de ni de'i 'gro ba yin par shes par bya'o/ /kun dga' bo/ gang zhig sangs rgyas bcom ldan 'das yongs su mya ngan
458a4(mdo sde): las 'das pa gang+gA'i klung gi bye ma snyed kyi mchod rten bshig ste mes kyang btang na/ ci de gzhi de las bsod nams ma yin pa mang du bskyed par 'gyur ram/ gsol ba /
458a5(mdo sde): bcom ldan 'das/ mang lags so/ /bde bar gshegs pa/ mang lags so/ /de gzhi de las bsod nams ma lags pa mang du bskyed par 'gyur te/ de ni mnyam par mi
458a6(mdo sde): bgyi/ blta bar mi bgyi'o/ /bcom ldan 'das kyis bka' stsal pa/ de ni de'i 'gro ba yin par shes par bya'o/ /kun dga' bo/ /gang zhig 'das pa dang / ma byon pa dang / da
458a7(mdo sde): ltar byung ba'i sangs rgyas bcom ldan 'das rnams kyis chos kyi tshul 'gag par byed na de'i 'gro ba ji lta bu zhig tu 'gyur/ gsol pa/ bcom ldan 'das/ sdig pa can lags
458b1(mdo sde): te |de ni tshig tu brjod par sla ba ma lags so/ /bka' stsal pa/ de ni de'i 'gro ba yin par shes par bya'o/ /tshe dang ldan pa kun dga' bos gsol pa/ bcom ldan 'das/ yang gang zhig
458b2(mdo sde): sems can gzhan yang zlog par bgyid na/ de'i 'gro ba ji lta bu zhig tu 'tshal bar bgyi/ bcom ldan 'das kyis bka' stsal pa/ kun dga' bo/ stong gsum gyi stong chen po'i 'jig
458b3(mdo sde): rten gyi khams kyi sems can dge ba bcu'i las kyi lam dang ldan pa/ bla na med pa yang dag par rdzogs ba'i byang chub la yang dag par zhugs pa rnams kyi mig phyung na de'i 'gro ba ci
458b4(mdo sde): 'dra ba zhig tu 'gyur/ gsol pa/ bskal ba mang por dmus long du 'gyur zhing sems can dmyal ba pa'i zhugs kyis sreg pa'i sdug bsngal gyi tsher ba'ang myong bar 'gyur
458b5(mdo sde): lags so/ /bcom ldan 'das kyis bka' stsal pa/ kun dga' bo/ ngas khyod la bsgo'o/ /khyod kyis khong du chud par bya'o/ /gang gis sems can gcig cig chos kyi rnam grangs
458b6(mdo sde): 'di las bzlog na de'i 'gro ba ni de yin par shes par bya'o/ /tshe dang ldan pa kun dga' bos gsol pa/ bcom ldan 'das/ byang chub sems dpa' bla na med pa yang dag par
458b7(mdo sde): rdzogs pa'i byang chub la zhugs pa gang zhig chos kyi rnam grangs 'di la the tshom ni 'tshal la mi spong na de ji lta bu zhig tu 'gyur/ bcom ldan 'das kyis bka' stsal pa/ kun
459a1(mdo sde): dga' bo/ ji snyed du the tshom gyi sems bskyed pa de tsam du sangs rgyas mnyes par byed par mi 'gyur ro/ /de bskal ba de snyed du byang chub ring du byed do//
459a2(mdo sde): gsol pa/ bcom ldan 'das/ yang gang zhig mos shing rtogs la the tshom 'tshal bar gyur na de'i lus gang gis sdug bsngal myong bar 'gyur ba ci tsam zhig tu 'gyur /
459a3(mdo sde): bcom ldan 'das kyis bka' stsal pa/ kun dga' bo/ khyod kyis de'i lus dris pas ci zhig bya/ kha rog cig/ gsol pa/ bcom ldan 'das/ 'khor bzhi po 'di dag
459a4(mdo sde): kyang sgrag par 'gyur/ slad ma'i skye bo rnams kyis thos na'ang skrag par 'gyur lags kyi bshad du gsol/ bcom ldan 'das kyis bka' stsal pa/ de'i lus gang gis
459a5(mdo sde): sdug bsngal myong bar 'gyur ba ni dpag tshad khrir 'gyur ro/ /tshe dang ldan pa kun dga' bos gsol pa/ gang des tshig ma bsrungs pa'i de'i lce ci 'dra ba zhig tu 'gyur/
459a6(mdo sde): bcom ldan 'das kyis bka' stsal pa/ kun dga' bo/ de'i lce ni dpag tshad stong yod par 'gyur te/ de la thong gshol sa ya phrag brgyas rmod par 'gyur/ lcags kyi
459a7(mdo sde): thu lum 'bar ba rab tu 'bar ba sa ya phrag brgya 'bar bar 'gyur ro/ /de ci'i phyir zhe na/ ci nas tshig de ma bsrungs pa'i phyir ro/ /de nas 'khor bzhi po de dag dngangs
459b1(mdo sde): shing spu zing zhes byed par gyur nas/ gdong nas mchi ma zag par du ba'i bzhin gyis de'i tshes la 'gyel te/ 'gyel nas kyang thams cad kyis mgrin gcig tu tshig tu smras pa/ bcom
459b2(mdo sde): ldan 'das/ rigs kyi bu'am/ rigs kyi bu mo gang gis de 'dra ba'i tshig smras pas lus de 'dra ba'i rnam pa de lta bu myong bar 'gyur ba de'i ched du bdag cag 'gyod tshangs 'tshal
459b3(mdo sde): lo| |de nas der sems can gzhan dag gcig gdong las mchi ma zag par du zhing tshig 'di skad ces smras so/ /bcom ldan 'das/ bdag cag gis tshe 'di dang / skye ba gzhan
459b4(mdo sde): dag tu the tshom gang bskyed par 'gyur ba de dag/ bcom ldan 'das/ bdag cag gis de bzhin gshegs pa gzhan gang dag mthong ba de dag kyang dpang du gsol te/ bdag
459b5(mdo sde): cag gis las kyi sgrib pa de de bzhin gshegs pa'i spyan sngar so sor bshags par 'tshal lo/ /so sor dor bar 'tshal lo/ /nongs pa la nongs par so sor bshags shing
459b6(mdo sde): nongs pa la nongs par mthong bas/ de bzhin gshegs pa dgra bcom pa yang dag par rdzogs pa'i sangs rgyas kyis bdag cag gi nongs pa yongs su gzung du gsol/ bcom
459b7(mdo sde): ldan 'das kyis bka' stsal pa/ rigs kyi bu dag/ khyed gang gi phyir nyes pa la nyes par mthong ste/ so sor 'chags pa dang / so sor 'dor pha legs so/ /legs so/ /rigs
460a1(mdo sde): kyi bu dag / gang nyes pa la nyes par mthong nas so sor 'chags pa 'di ni 'phags pa'i chos 'dul ba la ni 'phel bar 'gyur ro/ /de nas bcom ldan 'das
460a2(mdo sde): la tshe dang ldan pa kun dga' bos 'di skad ces gsol to/ /bcom ldan 'das/ 'khor 'di'i nang nas gang dag gis the tshom bskyed pa de dag kyang / bcom ldan 'das/ 'di
460a3(mdo sde): 'dra ba'i sems can dmyal bar mchi bar 'gyur ram/ bcom ldan 'das kyis bka' stsal pa/ kun dga' bo/ 'di'i nang nas gang dag gis the tshom bskyed pa de dag gis
460a4(mdo sde): kyang so sor bshags shing so sor bor bas de dag gi myong bar 'gyur ba chung bar 'gyur ro/ /tshe dang ldan pa kun dga' bos gsol pa/ bcom ldan 'das/ myong bar 'gyur
460a5(mdo sde): ba ji tsam zhig tu chung bar 'gyur/ bcom ldan 'das kyis bka' stsal pa/ kun dga' bo/ de dag 'chi ba'i dus kyi tshe sems can dmyal ba'i sdug bsngal myong bar 'gyur
460a6(mdo sde): ro| |spu'i khung bu re re nas kyang tsher bas grangs med dpag tu med pa 'byung bar 'gyur te/ 'di ni mdor bsdus te smras pa'o/ /de ci'i phyir zhe na/ nga dang / sangs rgyas bcom
460a7(mdo sde): ldan 'das grangs med pa gzhan dag la'ang ci nas so sor bshags pa'i phyir ro/ /kun dga' bo/ de lta bas ni rigs kyi bu'am/ rigs kyi bu mos bdag gi lus 'di lta
460b1(mdo sde): bur 'gyur du 'ong ngo / /bdag gi tshor ba 'di lta bu myong bar 'gyur du 'ong ngo zhes chos kyi rnam grangs 'di la mos pa bskyed par bya'o/ /mos nas kyang som nyi med pa dang / the tshom med
460b2(mdo sde): par bya ba'o/ /gang gis de bzhin gshegs pa yongs su ma btang ba dang / 'das pa dang / ma byon pa dang / da ltar byung ba'i de bzhin gshegs pa rnams yongs su ma btang ba dang
460b3(mdo sde): chos yongs su ma btang ba dang / dge 'dun yongs su ma btang ba dang / 'das pa dang / ma byon pa dang / da ltar byung ba'i sangs rgyas bcom ldan 'das rnams kyi chos kyi tshul yongs
460b4(mdo sde): su ma btang ba des chos kyi rnam grangs 'di la mos par bya/ gzung bar bya/ kun chub par bya/ gdon par bya/ bcad par bya/ bklag par bya'o/ /de skad ces bka' stsal pa dang / tshe
460b5(mdo sde): dang ldan pa kun dga' bos bcom ldan 'das la 'di skad ces gsol to/ /bcom ldan 'das/ gang gi tshe sangs rgyas bcom ldan 'das rnams kyi phyir mi ldog pa'i 'khor
460b6(mdo sde): lo'i chos bstan pa mdzad pa ni/ gang gis dge 'dun yongs su ma btang ba zhes bgyi ba/ bcom ldan 'das kyis ci la dgongs te de skad bka' stsal/ de bzhin gshegs pas
460b7(mdo sde): dge 'dun du yongs su bstan pa ni gang lags/ bcom ldan 'das kyis bka' stsal pa/ kun dga' bo/ /de bzhin gshegs pas phyir mi ldog pa la dge 'dun du yongs su bstan
461a1(mdo sde): to| |gsol pa/ bcom ldan 'das/ byang chub sems dpa' phyir mi ldog pa gang dag lags ba de dag ni phyir mi ldog pa'i dge 'dun pa la yang dag
461a2(mdo sde): par gzhol ba ma lags/ grangs su mchi ba'ang ma lags so/ /bcom ldan 'das kyis bka' stsal pa/ kun dga' bo/ gang dag bsam pa thag pa nas byang chub tu sems bskyed
461a3(mdo sde): la| sems de'ang yang dag par rjes su mi mthong ba de dag thams cad phyir mi ldog pa'i dge 'dun la yang dag par gzhol ba'o/ /de dag thams cad phyir mi ldog pa'i
461a4(mdo sde): dge 'dun gyi grangs su 'gro ba'o/ /tshe dang ldan pa kun dga' bos gsol pa/ bcom ldan 'das/ ji tsam du sangs rgyas bcom ldan 'das rnams thabs mkhas pa dang
461a5(mdo sde): ldan te/ thabs mkhas pas don 'di yongs su bstan pa ngo mtshar to/ /de nas lha'i dbang po brgya byin gyis lha'i me tog man dA ra ba rnams kyis bcom ldan 'das la mngon
461a6(mdo sde): par gtor te/ mngon par gtor nas kyang bcom ldan 'das la 'di skad ces gsol to/ /bcom ldan 'das/ sems can thams cad kyang thabs mkhas pa 'dis chos
461a7(mdo sde): ston par gyur cig/ bcom ldan 'das kyis bka' stsal pa/ kau shi ka /gang dag chos kyi rnam grangs 'di la mos par 'gyur ba de dag thams cad ji ltar da lta na nga bzhin
461b1(mdo sde): du thabs mkhas pa 'dis chos ston par 'gyur ro/ /de nas lha'i bu stong phrag mang pos/ bcom ldan 'das la lha'i me tog rnams kyis gtor te/ tshig 'di skad ces gsol to/ /bcom
461b2(mdo sde): ldan 'das/ sems can thams cad kyis kyang chos kyi rnam grangs 'di thob par gyur cig /de nas bcom ldan 'das la tshe dang ldan pa kun dga' bos 'di skad ces gsol to/ /
461b3(mdo sde): slad ma'i skye bo rnams kyi ched dud bcom ldan 'das kyis chos kyi rnam grangs 'di byin gyis brlabs tu gsol/ bcom ldan 'das kyis bka' stsal pa/ kun dga' bo/ gal te rigs
461b4(mdo sde): kyi bu'am/ rigs kyi bu mo rgya mtsho'i dbus su son par gyur pa gang gis chos kyi rnam grangs 'di mnyan na'ang / des gdon mi za bar thos par 'gyur ro/ /de ci'i phyir zhe na/ kun
461b5(mdo sde): dga' bo/ chos kyi rnam grangs 'di ni sngon gyi sangs rgyas rnams kyis byin gyis brlabs pa'o/ /gsol pa/ bcom ldan 'das/ chos kyi rnam grangs 'di sngon gyi sangs rgyas rnams
461b6(mdo sde): kyis byin gyis brlabs su lags kyis kyang bcom ldan 'das kyis kyang da byin gyis brlab tu gsol/ de nas sa chen po rnam pa drug tu g.yos te/ g.yos/ rab tu g.yos so/ /
461b7(mdo sde): bcom ldan 'das kyi spyan sngar dzam+bu'i klung gi gser gyi pad+ma chen po 'dab ma bye ba brgya stong du ma yod pa/ 'od kyis phyogs bcu kun tu snang bar byed pa mngon du byung ngo / /
462a1(mdo sde): 'od des kyang 'jig rten gyi khams gangA'i klung gi bye ma snyed snang bar byas so/ /de nas 'khor bzhi po de dag gis 'jig rten gyi khams de dag na sangs rgyas bcom
462a2(mdo sde): ldan 'das gang+gA'i klung gi bye ma snyed thams cad kyis sbyan snga na/ dzam+bu'i gling gi gser gyi pad+ma chen po 'dab ma brgya stong du ma yod pa 'od kyis phyogs bcu kun tu snang bar byed pa mngon
462a3(mdo sde): du byung ba mthong ngo / /de nas lha'i dbang po brgya byin khyim bdag gi cha byad kyis me tog rnam pa sna tshogs 'khor bzhi po de dag la byin te/ tshig 'di skad du/ khyed kyis de bzhin
462a4(mdo sde): gshegs pa dgra bcom pa yang dag par rdzogs pa'i sangs rgyas de dag dang / chos kyi rnam grangs 'di la mchod pa'i phyir mngon par gtor cig/ mngon par gtor cig
462a5(mdo sde): ces smras so/ /de nas 'khor bzhi po de dag gis me tog de dag blangs te/ de bzhin gshegs pa dgra bcom pa yang dag par rdzogs pa'i sangs rgyas de dag la gtor
462a6(mdo sde): ba dang / me tog de dag de bzhin gshegs pa de dag gi dbu'i steng gi dang thad na gdugs su 'dug par mthong ngo / /de nas 'khor bzhi po de dag gis bcom ldan 'das
462a7(mdo sde): la 'di skad ces gsol to/ /bcom ldan 'das/ gang gi slad dus chen po g.yos pa 'di byung ba dang / bcom ldan 'das dang / de bzhin gshegs pa 'di dag gi spyan sngar 'di
462b1(mdo sde): lta bu'i pad+ma chen po 'di byung ba'i 'di su'i snga ltas lags/ /bcom ldan 'das kyis bka' stsal pa/ grogs po dag/ 'di ni chos kyi rnam grangs 'di la byin gyis rlob pa'i ltas te/ ltas 'dis chos
462b2(mdo sde): kyi rnam grangs 'di la byin gyis rlob par shes par gyis shig/ tshe dang ldan pa kun dga' bos gsol ba/ bcom ldan 'das/ chos kyi rnam grangs 'di ni byin gyis brlabs lags so/ /bcom
462b3(mdo sde): ldan 'das kyis bka' stsal pa/ kun dga' bo/ de de bzhin te/ chos kyi rnam grangs 'di byin gyis brlabs so/ /gsol pa/ bcom ldan 'das/ ci lags/ bcom ldan 'das nyag gcig gis
462b4(mdo sde): byin gyis brlabs sam/ 'on te de bzhin gshegs pa dgra bcom pa yang dag par rdzogs pa'i sangs rgyas 'di dag gis kyang byin gyis brlabs/ bcom ldan 'das kyis bka' stsal pa/
462b5(mdo sde): kun dga' bo/ de bzhin gshegs pa dgra bcom pa yang dag par rdzogs pa'i sangs rgyas thams cad kyis chos kyi rnam grangs 'di byin gyis brlabs so/ /de nas bcom ldan 'das la
462b6(mdo sde): tshe dang ldan pa kun dga' bos 'di skad ces gsol to/ /bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal
462b7(mdo sde): pa| kun dga' bo/ de lta bas na khyod kyis chos kyi rnam grangs 'di 'bras bu la mngon par zhen pa med pa zhes bya bar zungs shig /'di 'bras bu sna tshogs dang bral ba zhes bya bar yang
463a1(mdo sde): zungs shig / 'di dad pas rjes su 'brang ba dang / chos kyi rjes su 'brang ba dang / brgyad pa dang / rigs kyi sa dang / rgyun du zhugs pa dang / lan gcig phyir 'ong
463a2(mdo sde): ba dang / phyir mi 'ong ba dang / dgra bcom pa dang / nyan thos dang / rang sangs rgyas bstan pa zhes bya bar yang zungs shig /'di bdud slar btang ba bstan pa zhes bya bar yang zungs
463a3(mdo sde): shig / 'di de bzhin gshegs pa dang / bcom ldan 'das dang / sangs rgyas bstan pa zhes bya bar yang zungs shig /'di pha rol tu phyin pa drug dang ldan pa zhes bya bar yang
463a4(mdo sde): zungs shig / de ci'i phyir zhe na/ kun dga' bo/ chos kyi rnam grangs 'di la mos sam/ 'dzin tam/ klog gam/ kun chub par byed na pha rol tu phyin pa drug bsgom pa yongs
463a5(mdo sde): su rdzogs par 'gyur ro/ /gsol pa/ bcom ldan 'das/ chos kyi rnam grangs 'di la mos sam/ 'dzin tam/ klog gam/ kun chub par bgyid pa'i pha rol tu phyin pa drug bsgom
463a6(mdo sde): pa ji ltar yongs su rdzogs par 'gyur/ bcom ldan 'das kyis bka' stsal pa/ kun dga' bo/ gang gi tshe rigs kyi bu'am/ rigs kyi bu mo dag chos kyi rnam grangs 'di la
463a7(mdo sde): mos pa de ni de'i sbyin pa'i pha rol tu phyin pa'o/ /gang chos kyi rnam grangs 'di la the tshom ma za ba de ni de'i tshul khrims kyi pha rol tu phyin pa'o/ /gang chos kyi rnam grangs 'di la bzod
463b1(mdo sde): cing 'dod pa de ni de'i bzod pa'i pha rol tu phyin pa'o/ /gang chos kyi rnam grangs 'di la sems ma zhum pa de ni de'i brtson 'grus kyi pha rol tu phyin pa'o/ /gang chos kyi rnam grangs 'di la sems
463b2(mdo sde): yeng yeng por mi 'gyur ba de ni de'i bsam gtan gyi pha rol tu phyin pa'o/ /gang chos kyi rnam grangs 'di la rnam par mi rtog cing chos thams cad yang dag par rjes su mi mthong ba de ni de'i
463b3(mdo sde): shes rab kyi pha rol tu phyin pa'o/ /kun dga' bo/ de lta bas na chos kyi rnam grangs 'di pha rol tu phyin pa drug dang ldan pa zhes bya bar zungs shig /'di ni sangs rgyas thams cad kyis
463b4(mdo sde): mtshungs par bstan pa zhes bya bar yang zungs shig / 'di phyir mi ldog pa'i 'khor lo ye shes chen po bstan pa zhes bya bar yang zungs shig /de nas bcom ldan 'das la tshe dang
463b5(mdo sde): ldan pa kun dga' bos 'di skad ces gsol to/ /bcom ldan 'das/ chos kyi rnam grangs 'di'i ming yang mnyan par bgyi na thog ma dang / bar ma dang / tha ma lta smos kyang ci 'tshal/
463b6(mdo sde): bcom ldan 'das kyis bka' stsal pa/ de de lta'o/ /kun dga' bo/ de de lta'o/ /tshe dang ldan pa kun dga' bos gsol pa/ bcom ldan 'das/ gang zhig chos kyi rnam grangs 'di'i
463b7(mdo sde): ming thos pa des 'khor ba las bskal pa du zhig bsnyil bar bgyis par 'gyur/ bcom ldan 'das kyis bka' stsal pa/ kun dga' bo/ gang gis chos kyi rnam grangs 'di'i ming
464a1(mdo sde): phyir mi ldog pa'i 'khor lo ye shes chen po bstan pa zhes bya ba thos la/ thos nas kyang mos par 'gyur ba des 'khor ba las bskal pa stong bsnyil bar byas
464a2(mdo sde): par 'gyur ro/ /tshe dang ldan pa kun dga' bos gsol pa/ bcom ldan 'das/ gang chos kyi rnam grangs 'di la mos nas byang chub tu sems bskyed par 'gyur ba de ji ltar blta bar
464a3(mdo sde): bgyi/ bcom ldan 'das kyis bka' stsal pa/ kun dga' bo/ gang zhig chos kyi rnam grangs 'di la mos nas byang chub tu sems bskyed par 'gyur ba de nyid de'i bla na med pa
464a4(mdo sde): yang dag par rdzogs pa'i byang chub tu lung bstan pa'o/ /de nas 'khor bzhi po de dag gi mdun du pad+ma kha dog sna tshogs/ kha dog du ma yod pa/ kha dog dpag tu med pa/ 'dab
464a5(mdo sde): ma bye ba brgya stong phrag du ma yod pa so sor byung ngo / /de nas 'khor bzhi po de dag tshim zhing mgu la yi rangs te/ rab tu dga' nas dga' ba dang / yid bde ba skyes te/ pad+ma de
464a6(mdo sde): dag blangs nas bcom ldan 'das la mngon par gtor to/ /mngon par gtor nas kyang / tshig 'di skad du/ bdag cag gis kyang chos kyi rnam grangs 'di de ltar bstan par bgyi'o/ /
464a7(mdo sde): de ltar rab tu dbye bar bgyi'o zhes smras so/ /de nas bcom ldan 'das kyis de'i tshe 'dzum pa mdzad do/ /bcom ldan 'das kyis 'dzum pa mdzad ma thag tu de nas sil snyan thams
464b1(mdo sde): cad kyang ma bkrol bar sgra byung ngo / /spos thams cad kyi ngad kyang langs so/ /lha brgya stong mang po dag gis kyang lha'i tsan+dan gyi phye ma dang / lha'i dzam+bu'i gling gi gser phye dang / lha'i me tog man+dA
464b2(mdo sde): ra ba dang / lha'i na bza' rnams kyis bcom ldan 'das la mngon par gtor to/ /de nas bcom ldan 'das la tshe dang ldan pa kun dga' bas 'di skad ces gsol to/ de bzhin gshegs
464b3(mdo sde): pa rnams ni rgyu ma mchis/ rkyen ma mchis par 'dzum pa mi mdzad na/ bcom ldan 'das/ 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal
464b4(mdo sde): pa| kun dga' bo/ 'khor bzhi po 'di dag thams cad dang / lha dang / klu dang / gnod sbyin dang / dri za gang dag chos kyis rnam grangs 'di thos pa dang / gang dag phyi ma'i dus na thos
464b5(mdo sde): par 'gyur ba de dag thams cad kyang ji ltar da lta na nga ston pa de bzhin du chos kyi rnam grangs 'di lhag chad med par ston par 'gyur ro/ /bcom ldan 'das kyis de skad ces bka'
464b6(mdo sde): pa dang / tshe dang ldan pa kun dga' bo dang / 'khor bzhi po de dag dang / lha dang / mi dang / lha ma yin dang / dri zar bcas pa'i 'jig rten bcom ldan 'das kyi gsungs pa la yi rangs
464b7(mdo sde): te mngon par bstod do/ /'phags pa phyir mi ldog pa'i 'khor lo zhes bya ba theg pa chen po'i mdo rdzogs so// //rgya gar gyi mkhan po dzi na mi tra dang / dA na shI la dang / mu ni
465a1(mdo sde): wa rma dang / zhus chen gyi lo tsA ba ban+de ye shes sde la sogs pas bsgyur cing zhus te gtan la phab pa// //rgya gar skad du/ AR+ya sa mA d+hi tsakra nA ma mahA
465a2(mdo sde): yA na sU tra/ bod skad du/ 'phags pa ting nge 'dzin gyi 'khor lo zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di
465a3(mdo sde): skad bdag gis thos pa dus gcig na/ bcom ldan 'das rgyal po'i khab bya rgod kyi phung po'i ri la bzhugs te/ dge slong gi dge 'dun stong nyis brgya lnga bcu dang / byang chub sems
465a4(mdo sde): dpa'i dge 'dun tshad med grangs med pa dang thabs gcig tu bzhugs so/ /gzhan yang lha dang / klu dang / gnod sbyin la sogs pa'i 'khor sna tshogs pas bskor nas chos
465a5(mdo sde): ston par gyur te/ de'i tshe bcom ldan 'das ting nge 'dzin gyi 'khor lo zhes bya ba'i ting nge 'dzin la snyoms par zhugs pa dang / ting nge 'dzin de'i mthus sangs rgyas kyi zhing
465a6(mdo sde): thams cad rab tu g.yos par gyur to/ /snang ba chen pos kyang thams cad gsal bar gyur te/ de nas 'khor der byang chub sems dpa' 'jam dpal gzhon nur gyur
465a7(mdo sde): pa 'dug par gyur te/ stan las langs nas bcom ldan 'das la 'di skad ces gsol to/ /bcom ldan 'das/ ting nge 'dzin gyi 'khor lo la snyoms par zhugs pa ni/ bcom
465b1(mdo sde): ldan 'das/ ngo mtshar to/ /bde bar gshegs pa/ shin tu ngo mtshar lags so/ /bcom ldan 'das kyis bka' stsal pa/ 'jam dpal/ khyod kyis yang dag pa'i mtha' shes sam/
465b2(mdo sde): byang chub sems dpa' 'jam dpal gyis gsol pa/ bcom ldan 'das/ bdag gis 'tshal lags so/ /bka' stsal pa/ 'jam dpal/ yang dag pa'i mtha' gang na 'dug /
465b3(mdo sde): gsol pa/ bcom ldan 'das/ yang dag pa'i mtha' ni gang na ma mchis pa de na mchis lags so/ /bka' stsal pa/ 'jam dpal/ gang na med pa de gang yin/ gsol pa/
465b4(mdo sde): bcom ldan 'das/ yul thams cad dang bral ba'o/ /bka' stsal pa/ 'jam dpal/ sgom pa gang yin/ bcom ldan 'das/ sgom pa ni sgom pa ma mchis pa'i don to/ /'jam
465b5(mdo sde): dpal gyis gsol pa/ de bzhin gshegs pas chos ji ltar ston par mdzad/ bka' stsal pa/ 'jam dpal/ nga ni gzugs rnam par 'jig pa med pa dang / skye ba med par chos ston to/ /
465b6(mdo sde): tshor ba dang / 'du shes dang / 'du byed dang / rnam par shes pa rnam par 'jig pa med pa dang / skye ba med par chos ston to/ /'dod chags dang / zhe sdang dang / gti mug rnam par 'jig pa
465b7(mdo sde): med pa dang / skye ba med pa'i chos kyi 'khor lo skor ro/ /ngas ni 'di ltar chos gang yang ma bshig /ma bskyed pa de ltar bla na med pa yang dag par rdzogs pa'i sangs rgyas su gsungs so/ /
466a1(mdo sde): de nas bcom ldan 'das kyis mkhyen bzhin du 'jam dpal gzhon nur gyur pa la 'di skad ces bka' stsal to/ /'jam dpal/ khyod kyis chos kyi dbyings
466a2(mdo sde): shes sam/ gsol pa/ gal te bdag gis dmigs na 'tshal lags so/ /bka' stsal pa/ 'jam dpal/ khyod kyis 'jig rten gang la spyod pa shes sam/ gsol pa/ bcom
466a3(mdo sde): ldan 'das/ 'jig rten na sgyu ma sprul pa'i mi gang kho na la spyod pa de la spyod pas so/ /bcom ldan 'das/ 'jig rten zhes bgyi ba ni dngos po ma mchis pa'i ngo bo nyid lags
466a4(mdo sde): so| |bcom ldan 'das kyis bka' stsal pa/ de bzhin gshegs pa chos gsan par ni bzhed kyi/ khyod spobs par gyis shig /gsol pa/ ci las brtsams te spobs
466a5(mdo sde): par bgyid pa lags/ bka' stsal pa/ 'jam dpal/ khyod chos kyi dbyings las rtsoms shig /gsol pa/ bcom ldan 'das/ gang bdag gis chos kyi dbyings ma lags
466a6(mdo sde): pa'i chos de bdag gis yang dag par rjes su ma mthong lags so/ /bka' stsal pa/ mngon pa'i nga rgyal can rnams rab tu skrag par 'gyur ro/ /gsol pa/ bcom ldan
466a7(mdo sde): 'das/ gal te yang dag pa'i mtha' skrag par gyur na/ de'i slad du mngon pa'i nga rgyal kyang skrag par 'gyur ro/ /de ci'i slad du zhe na/ yang dag pa'i mtha' dang / mngon
466b1(mdo sde): pa'i nga rgyal can gnyis gcig cing dbyer med pa'i phyir ro/ /bcom ldan 'das kyis bka' stsal pa/ 'jam dpal/ khyod ni rdo rje'i gzhi yin no/ /'jam dpal gyis gsol pa/ bcom
466b2(mdo sde): ldan 'das/ chos thams cad mi phyed cing bsam gyis mi khyab pas na rdo rje'i gzhi lags so/ /de ci'i slad du rdo rje'i gzhi zhes bgyi na/ sems can ma mchis pa dang / dngos po ma
466b3(mdo sde): mchis pa'i slad du rdo rje'i gzhi lags so/ /gsol pa/ bcom ldan 'das/ de ltar lags pa'i yang dag pa'i mtha' ni ma mchis pa lags te/ de lta bu'i mtha' gang lags
466b4(mdo sde): pa de ni tshur mchi ba dang / phar mchi ba ma mchis te/ bcom ldan 'das/ de lta bu'i mtha' can gyi don la gnas nas rang bzhin med pa'i don sgom par byed do/ /dben pa sten
466b5(mdo sde): par yang byed do/ /'du 'dzi spong ngo / /de nas tshe dang ldan pa shA ri'i bus byang chub sems dpa' 'jam dpal la 'di skad ces smras so/ /'jam dpal/ khyod kyis chos bstan pa
466b6(mdo sde): ni rab tu ngo mtshar to/ /'jam dpal gyis smras pa/ btsun pa shA ri'i bu/ ngo mtshar mi che ste/ dgra bcom pa zag pa med pa ni chos ston pa'i snod ma yin te/ de ci'i phyir zhe na/ 'di
466b7(mdo sde): ltar chos bstan pa 'di ni so so'i skye bo'i chos la zhugs pa ma yin/ dgra bcom pa'i chos la zhugs pa ma yin/ rang sangs rgyas kyi chos la zhugs pa ma yin/ de bzhin gshegs
467a1(mdo sde): pa'i chos la zhugs pa ma yin pa'i phyir te/ 'di ni chos dmigs pa'i phyir yang zhugs pa ma yin no/ /'di ni gang du'ang zhugs pa dang / ldog pa med
467a2(mdo sde): pa'i phyir ro/ /chos thams cad shin tu dben pa'i phyir ro/ /smras pa/ 'jam dpal/ ci la bsams te smra/ 'jam dpal gyis smras pa/ btsun pa shA ri'i bu/ dgra bcom pa nyid
467a3(mdo sde): ni 'dod chags dang / zhe sdang dang / gti mug zad pa yin na de dag gang gi snod yin zhing de gang ji lta bu zhig gi snod du 'gyur snyam ste/ de las bsams nas dgra bcom
467a4(mdo sde): pa| zag pa zad pa/ chos bstan pa'i snod ma yin par kho bo de skad smra'o/ /smras pa/ btsun pa shA ri'i bu/ khyod 'chi 'pho ba dang / skye ba med pa'i chos yin par mos sam/ smras pa/ 'jam
467a5(mdo sde): dpal/ bdag mos so/ /de nas bcom ldan 'das kyis byang chub sems dpa' 'jam dpal la bka' stsal pa/ 'jam dpal/ legs so/ /legs so/ /chos zab mo'i don la khyod rab
467a6(mdo sde): tu mkhas par bsngags gyur to/ /bcom ldan 'das kyis de skad ces bka' stsal nas/ byang chub sems dpa' 'jam dpal gzhon nur gyur pa dang / tshe dang ldan pa shA ri'i bu dang /
467a7(mdo sde): lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa ting nge 'dzin gyi 'khor lo
467b1(mdo sde): zhes bya ba theg pa chen po'i mdo rdzogs so/ / //rgya gar gyi mkhan po shI la d+harma dang / ban+de rnam par mi rtog pas rgya las bsgyur ba/ rgya gar skad du/ AR+ya pa ri Na ta tsakra nA
467b2(mdo sde): ma mahA yA na sU tra/ bod skad du/'phags pa yongs su bsngo ba'i 'khor lo zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /
467b3(mdo sde): 'di skad bdag gis thos pa dus gcig na/ bcom ldan 'das nor bu rin po che rdo rje'i ri'i zom la byang chub sems dpa' sems dpa' chen po'i 'khor mang po dang thabs gcig tu bzhugs
467b4(mdo sde): so| |de nas bcom ldan 'das kyis byang chub sems dpa' rdo rje rin po che la bka' stsal pa/ rigs kyi bu/ gang byang chub sems dpa' byang chub chen po don du gnyer bar 'dod pa dang / sems
467b5(mdo sde): can thams cad sgrol bar 'dod cing byang chub sems dpa'i sdom pa 'dzin par 'dod pa dang / byang chub chen por sems bskyed cing snying rje chen po dang ldan pas de bzhin gshegs pa thams
467b6(mdo sde): cad la rim gro dang / bkur sti byed 'dod pa dang / byang chub sems dpa' rnams kyi bsod nams kyi tshogs yangs shing rgya che ba gsog par 'dod pa dang / sangs rgyas kyi ye shes bsgrub
467b7(mdo sde): par 'dod pa dang / thogs pa med pa'i gzungs dang / ting nge 'dzin dang / rnam par thar pa'i sgo dang / rdzu 'phrul dang / mngon par shes pas rnam par rol par 'dod pa dang / nam mkha' la bang ba dang /
468a1(mdo sde): mdzod chen po bsgrub par 'dod pa dang / rang gi lag nas yid bzhin gyi nor bu bzhin du gtor zhing 'bul bar 'dod pas/ 'di skad ces brjod par
468a2(mdo sde): bya ste/ phyogs bcu na bzhugs pa'i sangs rgyas bcom ldan 'das thams cad dang / sa bcu la rab tu gnas pa'i byang chub sems dpa' chen po rnams dang / rdo rje 'dzin pa rnams
468a3(mdo sde): bdag la dgongs su gsol/ bdag ming 'di zhes bgyi ba yang dag pa'i lam la bde bar gnas pa ma thob bas deng byang chub tu sems bskyed de/ bdag gi lus dang / sems 'di
468a4(mdo sde): dus thams cad dang / rnam pa thams cad du dus gsum gyi de bzhin gshegs pa dang / byang chub sems dpa' thams cad la bdag lus 'bul gyi/ mthu chen po mnga' ba'i
468a5(mdo sde): de bzhin gshegs pa rnams dang / sa chen po la rab tu gnas pa'i byang chub sems dpa' thams cad kyis bdag bzhes su gsol/ bdag gi bsod nams dang / ye shes
468a6(mdo sde): kyi tshogs chen po dang / brtson 'grus brtsams pa dang / sems kyi rgya bskyed pa dang / rab tu zhi zhing dul ba dang / dbang dang / mngon par shes pa dang / pha rol tu phyin pa la
468a7(mdo sde): sogs pa myur du yongs su rdzogs par gyur cig / yang bcom ldan 'das thugs rje chen po dang ldan pa rnams bdag la dgongs su gsol/ bdag ming 'di zhes bgyi ba 'khor
468b1(mdo sde): ba na 'khor zhing bcing pa chen pos bcings par gyur pa/ btson ra na gnas pa/ yang dag pa'i lam dang bral pa/ nyon mongs pa'i dgra'i dbang du gyur pa/ mgon med pa/ skyabs
468b2(mdo sde): med pa/ mig med pa/ rten med pa/ gtso bo med pa/ 'dren pa med par gyur pa/ lam gol bar song ba/ 'khor ba la gzhol ba/ mya ngan las 'das pa chen po la rgyab kyis phyogs
468b3(mdo sde): pa| ngan 'gro la phyogs pa/ lam ngan pa la bsten pa/ lam ngan par lhung bar gyur pa/ rtag tu bshes gnyen ngan pas zin cing dge ba'i bshes gnyen dang bral ba/ yang dag pa
468b4(mdo sde): dang | yang dag pa ma yin pa dang / phan par 'gyur ba dang / phan pa med pa dang / don yod pa dang / don med pa la rmongs bar gyur pa/ dge ba'i chos dang bral shing mi dge ba chen po bsgrubs
468b5(mdo sde): pa| sangs rgyas dang / byang chub sems dpa' dang / 'phags pa rnams la rtag tu rgyab kyis phyogs pa/ skye rga na 'chi'i sdug bsngal gyis gzir cing mi bde ba chen po bsgrubs pa/
468b6(mdo sde): 'jigs pa med pa/ bag tsha ba med pa/ sems rtag tu g.yeng bar gyur pa/ sbyin pa dang / tshul khrims dang / zhi zhing dben pa dang / sgrub pa dang / bag yod pa dang bral bar gyur pa/ gzungs
468b7(mdo sde): dang | ting nge 'dzin gyi sgo dang / sa bcu'i chos kyi bzod pa la bde bar gnas pa dang / shes rab kyi pha rol tu sbyin pa zab mo dang mnyam pa nyid las ring du gyur pa/ byams pa dang / snying
469a1(mdo sde): rje dang / dga' ba dang / btang snyoms tshad med pa bzhi mi sgrub pa dang / byang chub sems dpa' lhag pa'i tshul khrims dang mi ldan par gyur pa dang / chags pa
469a2(mdo sde): med pa dang / thogs pa med pa'i ye shes chen po las ring du gyur pa dang / mya ngan las 'das pa'i rgyu dge ba'i chos sgrub pa la bde bar gnas pa ma thob pa dang / rdzu 'phrul dang /
469a3(mdo sde): stobs dang / mi 'jigs pa dang bral bar gyur pa dang / yang dag pa'i dran pa la mi gnas pa dang / bsnyel ba mi mnga' ba'i chos nyid la spyod cing gzhol bar 'jug pa mi 'grub
469a4(mdo sde): pa dang / bsod nams byed pa la g.yel zhing lta ba snyems pa dang / the tshom gyi sgrib pas byang chub kyi yan lag bdun mngon par mi rtogs pa dang / de bzhin du 'phags pa'i
469a5(mdo sde): lam yan lag brgyad mi sgrub pa dang / nyon mongs pa brgya stong tshad med pas zil gyis non cing sdug bsngal rnam pa mang pos sdug bsngal zhing yongs su mnar te/ rtag tu
469a6(mdo sde): gdung ba bsam bzhin pas khro zhing rtag tu g.yeng pa/ nyon mongs pa brgya stong la rgyun du gzhol bar gyur pa/ de bzhin gshegs pa dang / byang chub sems dpa' thugs rje
469a7(mdo sde): chen po la gnas pa rnams kyis bdag gi skyabs mdzad par gsol/ bdag gi rten mdzad par gsol/ bdag gi 'dren pa mdzad par gsol/ bdag myur du bla na med pa yang dag
469b1(mdo sde): par rdzogs pa'i sangs rgyas kyi lam dang / byang chub sems dpa' chen po'i lam dang / byang chub sems dpa' chen po'i tshogs gsog pa yongs su rdzogs par gyur cig /bdag myur
469b2(mdo sde): du de bzhin gshegs pa'i stobs bcu dang / mi 'jigs pa bzhi dang / sangs rgyas kyi chos ma 'dres pa bco brgyad dang / de bzhin gshegs pa'i chos spobs pa thogs pa med pa dang / ting
469b3(mdo sde): nge 'dzin dang / gzungs dang / rnam par grol ba'i yon tan dang / rdzu 'phrul dang / mngon par shes pa dang / pha rol tu phyin pa yongs su rdzogs par gyur cig /yang bdag bsod nams phun sum
469b4(mdo sde): tshogs pa thams cad dang ldan par gyur cig / mchod pa rgya chen po byed pa'i dus su'ang / 'di skad ces brjod par bya ste/ yang sangs rgyas bcom ldan 'das mthu chen po mnga' ba thams cad
469b5(mdo sde): dang | byang chub sems dpa' tshogs thams cad bdag la dgongs su gsol/ deng bdag sangs rgyas dang / byang chub sems dpa' thams cad la mchod pa dang / rim gro chen po bgyis te
469b6(mdo sde): lus 'bul lo/ /phyogs bcu'i 'jig rten gyi khams na ji snyed rgyan dang / yo byad bzang po thams cad rin po che'i gzhal med khang rnam pa sna tshogs pa dang / rin po che'i rgyan thams cad dang /
469b7(mdo sde): rin po che'i shing dang / rin po che'i ri dang / rin po che'i ba dan dang / rin po che'i dkyil 'khor dang / rin po che'i dbyig rnam par bkram pa dang / rin po che'i gdugs dang / rin po che'i rgyal mtshan
470a1(mdo sde): dang | rin po che'i do shal gyi rgyan dang / mu tig gi dra ba dang / rin po che'i snod dang / rin po che'i phung po dang / rin po che'i 'od 'phro ba dang / rin po che'i gling dag na nor bu rin
470a2(mdo sde): po che chen po rnam par dag pa'i mar me'i sdong bu dang / rin po che dril bu'i sgra 'khrol ba la nor bu rin po che 'od 'phro ba gser btso ma'i sbar khab can gyi dom dom pho long dpyangs pas
470a3(mdo sde): yongs su khebs pa/ gser btso ma'i me tog dzam+bu'i gser gyi ze ba can/ gser gyi shing ljon pas dkris pa/ gser gyi pho brang sna tshogs rin po che'i sprin chags pa/ rin po che'i
470a4(mdo sde): thigs pa char du 'bab pa/ rin po che rnam pa mang po'i mdzod kyi pho brang / lha rdzas kyi nor bus rtsig ngos spras pa/ rin po che'i shing thams cad rig 'dzin chen po'i skyed mos tshal
470a5(mdo sde): gyi ra ba yid du 'ong ba/ rin po che'i pho brang dang / gnas dang / shing dang / nags tshal la sogs pa thams cad kyang yid du 'ong ba de lta bu bdag po med pa/ 'dzin pa med pa/ thams
470a6(mdo sde): cad sangs rgyas dang / byang chub sems dpa' thams cad la yongs su bsngo zhing dbul lo/ /dzam+bu'i gling na sman bzang po ring du 'tsho bar byed pa la sogs pa'i rnam pa ji snyed yod pa
470a7(mdo sde): dang | nor bu rin po che sems can thams cad kyi re ba yongs su skong ba dang / ma g.yos par rang bzhin gyis bda' ba'i zhal zas bzang po dang / spos kyi shing ljon pa rnam pa sna tshogs dang /
470b1(mdo sde): tsan+dan gyi shing dang / a ga ru dang / tsan+dan dmar po dang / lo ma che zhing me tog rtag par bsung gis gzi bar byed pa'i shing rnam pa sna tshogs pa dang / yid du 'ong ba'i lha rdzas kyi spos ma bzung
470b2(mdo sde): yongs su ma bzung ba dang / dpag bsam gyi shing rnam pa sna tshogs pa dang / rgya mtsho chen po'i nang nas 'byung ba nor bu rin po che rnam pa sna tshogs yid bzhin gyi nor bu rin po che la sogs pa
470b3(mdo sde): dang | ri rab lhun po dang / ri ti se dang / spos kyi ri dang / ri ma la ya dang / ri btang bzung dang / ri ma ha la dang / rdo rje'i ri la sogs te ri chen po rnam pa de dag gi rin po che'i zom sna tshogs
470b4(mdo sde): dang | rin po che'i stegs dang / rdo ba rin po che dang / rin po che'i phug dang / rin po che'i pho brang dang / rin po che'i rgyan dang / rin po che'i zhogs ma dang / rin po che'i lam srang mang po dang /
470b5(mdo sde): nor bu rin po che'i ka ba mang po dang / rin po che'i sgron me'i 'khor lo mang po dang / bai DUR+ya la sogs te/ nor bu'i rigs rnam pa mang po dang / ji tsam du gnam gyi steng na bdag po med pa'i
470b6(mdo sde): lha'i pho brang dang / lha'i nor rnam pa mang po yid du 'ong zhing blta bar 'os pa dang / lha'i rol mo'i yo byad rnam pa mang po rlung gi ngad kyis bskyod pa tsam gyis sgra snyan pa 'byin pa dang /
470b7(mdo sde): nam mkha' la gnas pa'i pho brang nas rol mo'i sgra snyan pa 'byin pa dang / lha'i rol mo rnam pa mang po ma bskyod par sgra snyan par 'byin pa dang / lha'i bya sna tshogs nam mkha'i pho brang
471a1(mdo sde): nas snyan pa'i sgra sna tshogs 'byin pa dang / rin po che'i sprin sna tshogs las sgra snyan pa chen po 'byung ba dang / lha'i nor bu rin po che dbyangs snyan pa'i sgra sgrogs pa dang /
471a2(mdo sde): gzhan yang lha'i dri'i shing dang / me tog gi shing mang po dang / phreng ba'i shing dang / byug pa mang po dang / bdug pa'i spos kyi shing dang / sgron ma'i shing dang / rgyal mtshan gyi shing dang /
471a3(mdo sde): ba dan gyi shing dang / rin po che'i shing la sogs pa de dag thams cad ma bzung ba/ yongs su ma bzung ba de dag thams cad kun kyang sangs rgyas dang / byang chub sems dpa' thams cad
471a4(mdo sde): la dbul lo/ /ji tsam du de bzhin gshegs pa thams cad kyi spyan gyis gzigs pa'i sangs rgyas kyi zhing dag na mchod pa'i sprin chen po me tog gi sprin dang / spos kyi sprin dang /
471a5(mdo sde): phreng ba'i sprin dang / bdug spos kyi sprin dang / byug spos kyi sprin dang / rin po che'i gdugs kyi sprin dang / rin po che'i rgyal mtshan gyi sprin dang / rin po che'i ba dan gyi sprin
471a6(mdo sde): dang | rin po che'i gos kyi sprin dang / rin po che'i rnam pa'i sprin dang / rin po che'i phung po'i sprin la sogs te/ rin po che chen po'i sprin rnam pa de dag dang / gzhan yang / spos kyi 'bru mar
471a7(mdo sde): gyis mar me'i snod chen po bkang ba stong gi 'jig rten gyi tshad dang mnyam pa/ mar me'i snying po ri rab kyi tshad tsam pa sgron mar byas te/ sangs rgyas bcom ldan 'das de dag thams cad
471b1(mdo sde): dang | byang chub sems dpa' chen po rnams la mchod cing dbul lo/ /de bzhin du mchod pa rnam pa sna tshogs kyis mchod pa'i bsod nams dam pa ji tsam pa de dag thams cad bla na med pa'i byang chub tu yongs
471b2(mdo sde): su bsngo'o/ /gang 'das pa'i sangs rgyas bcom ldan 'das rnams kyis dge ba mang po brtsams te/ dmigs su med pa'i tshul gyis byang chub tu yongs su bsngos pa de bzhin du bdag gis kyang bsod
471b3(mdo sde): nams de dag thams cad bla na med pa yang dag par rdzogs pa'i byang chub tu yongs su bsngo'o/ /yang sangs rgyas bcom ldan 'das byang chub kyi snying por mngon par rdzogs par sangs rgyas nas chos
471b4(mdo sde): kyi 'khor lo chen po ni bskor/ bdud kyi sde rnams ni pham par byas nas/ mya ngan las 'da' bar gshegs par dgongs pa la/ sems can thams cad la phan pa dang / bde ba'i phyir bskal pa chen
471b5(mdo sde): po gcig tshang bar bzhugs par gsol zhes gsol ba gdab bo/ sangs rgyas dang / byang chub sems dpa' thams cad dang / sems can thams cad kyis bsod nams ci bsgrubs pa de dag
471b6(mdo sde): thams cad la rjes su yi rang ngo / /dus gsum gyi de bzhin gshegs pa dang / byang chub sems dpa' thams cad kyis sdig pa dang / mi dge ba'i las kyi sgrib pa thams cad bshegs pa de bzhin du
471b7(mdo sde): bdag gis kyang yongs su bshags shing yongs su sbyong ngo / /de bzhin du mchod pa dang / bshags pa la sogs pa byas nas sangs rgyas dang / byang chub sems dpa' thams cad mngon sum du
472a1(mdo sde): dmigs pa'i spyan sngar gsang sngags 'di lan brgya rtsa brgyad bzlas so/ /oM sam b+ha ra/ sam b+ha ra/ b+hi ma na sa ra/ mahA dzA bA hUM/ gang gsang sngags de bzlas pas ci dang / ci
472a2(mdo sde): 'dod pa de thams cad 'grub cing lha'i mchod pa'i sprin chen po dang / de bzhin gshegs pa thams cad kyang mngon du 'gyur ro/ /rigs kyi bu'am/ rigs kyi bu mo gang la la zhig gis de bzhin
472a3(mdo sde): gshegs pa yid la byed cing nyin mo'ang rung / mtshan mo'ang rung / yongs su bsngo ba'i 'khor lo chen po 'di klog cing 'don na/ de'i sdig pa mi dge ba'i las 'byang zhing nyon mongs pa thams
472a4(mdo sde): cad khad kyis sbyong bar 'gyur ba dang / bsod nams kyi tshogs snga ma de dag thams cad thob par 'gyur ro/ /lan gcig bklags pa tsam gyis kyang tshangs pa brgya'i dpal dang ldan zhing rmi
472a5(mdo sde): lam na'ang rtag tu sangs rgyas mthong bar 'gyur ro/ /tshe 'das nas kyang yongs su dag pa'i zhing du skye'o/ /bcom ldan 'das kyis de skad ces bka' stsal nas/ byang chub sems dpa'i
472a6(mdo sde): tshogs mang po de dag thams cad bcom ldan 'das kyis gsungs pa la mngon par bstod do/ /yongs su bsngo ba'i 'khor lo zhes bya ba theg pa chen po'i mdo rdzogs so// //li'i
472a7(mdo sde): dge slong sde snod gsum dang ldan pa shI la d+harmas rgya gar gyi d+harma rgya'i yi ge las ban+de rnam par mi rtog gis bsgyur ba/ / //

