1a1(mdo sde): @#/ /mdo na pa bzhugs so//
1b1(mdo sde): @##/ /rgya gar skad du/ AR+ya sA ga ra ma ti pa ri pr-its+tsha nA ma ma hA yA na sU tra/
1b2(mdo sde): bod skad du/ 'phags pa blo gros rgya mtshos zhus pa zhes bya ba theg pa chen
1b3(mdo sde): po'i mdo/ bam po dang po/ sangs rgyas dang byang chub sems dpa' thams cad
1b4(mdo sde): la phyag 'tshal lo/ /'di skad bdag gis thos pa dus gcig na/ bcom ldan
2a1(mdo sde): 'das rgyal po'i khab/ de bzhin gshegs pa'i spyod yul/ rin po che bkod pa'i 'khor gyi khyams/
2a2(mdo sde): de bzhin gshegs pa'i gnas/ bsod nams chen po'i rgyan gyi tshogs bsags pa/ spyod pa chen po'i rgyu mthun pa/
2a3(mdo sde): sangs rgyas kyi chos thams cad kyi rnam par smin pas mngon par grub pa/ byang chub sems dpa' chen po'i gnas bstan
2a4(mdo sde): pa mtha' yas pa/ de bzhin gshegs pas rnam par sprul pas byin gyis brlabs pa/ chags pa med pa'i spyod yul gyi ye
2a5(mdo sde): shes la 'jug pa/ dga' ba rgya chen po bskyed pa/ dran pa dang / blo gros dang / rtogs pas 'jug pa/ kun nas ma smad pa /
2b1(mdo sde): ye shes kyis rnam par spyad pa de la ma chags par rtogs pas 'jug pa/ bskal pa mu med par mngon par bstod pa/ yon tan gyi
2b2(mdo sde): tshogs thams cad dpag tu med pa na bzhugs te/ bcom ldan 'das chos thams cad ni/ mnyam pa nyid du mngon par rdzogs par sangs
2b3(mdo sde): dul ba mtha' yas pa'i tshogs ni/ mnga'/ chos thams cad la mnga' dul ba mtha' yas pa'i tshogs ni/ mnga'/ chos thams cad la mnga' dbang
2b4(mdo sde): ni| brnyes/ sems can thams cad kyi bsam pa sgrub pa ni/ legs par mkhyen/ dbang po'i dam pa'i pha rol tu phyin pa ni/ brnyes/ bag
2b5(mdo sde): chags kyi mtshams sbyor ba yang dag par 'joms pa la ni/ mkhas/ sangs rgyas kyi mdzad pa lhun gyis grub pa ni/ rgyun ma chad cing / dge
2b6(mdo sde): slong 'bum phrag drug cu'i dge slong gi dge 'dun chen po dang thabs cig ste/ thams cad kyang chang shes kyi sems dang ldan pa/ nyon mongs pa thams
3a1(mdo sde): cad kyi bag chags kyi mtshams sbyor ba yang dag par 'joms pa la brtson pa/ chos kyi rgyal po de bzhin gshegs pa'i sras/
3a2(mdo sde): chos zab mo la gnas pa/ dmigs pa med pa'i chos kyis nges par byung ba/ spyod lam mdzes pa phun sum tshogs pa/ sbyin gnas chen por gyur
3a3(mdo sde): pa| de bzhin gshegs pa'i bka' la shin tu zhugs pa sha stag go / byang chub sems dpa'i dge 'dun chen po byang chub sems dpa' sems
3a4(mdo sde): dpa' chen po dmigs pa med pa'i byang chub sems dpa'i bzod pa rab tu thob pa/ dbang bskur ba dang ldan pa'i byang chub sems dpa'i sa la
3a5(mdo sde): zhugs pa/ mngon par 'du byed pa med pa'i byang chub sems dpa'i mngon par shes pas rnam par rtsen pa/ byang chub sems dpa'i gzungs
3a6(mdo sde): mi zad pa'i za ma tog rab tu thob pa/ byang chub sems dpa'i ting nge 'dzin dpa' bar 'gro ba la dbang thob pa/ byang chub sems dpa'i so so
3b1(mdo sde): yang dag par rig pa sems can thams cad tshim par byed pa rjes su thob pa/ byang chub sems dpa'i spyod pa lhun gyis grub pas nges par byung ba bkod pa'i rgyan gyi lhag pa'i bsam
3b2(mdo sde): pa la shin tu gnas pa tshad med/ grangs med/ bsam gyis mi khyab/ mtshungs pa med/ gzhal du med/ dpag tu med pa la 'di lta ste/ byang chub sems dpa' sems dpa'
3b3(mdo sde): chen po mdzod mi zad pa zhes bya ba dang / byang chub sems dpa' sems dpa' chen po blo gros tshad med pa zhes bya ba dang / byang chub sems dpa' sems dpa' chen po spobs
3b4(mdo sde): pa mtha' yas zhes bya ba dang / byang chub sems dpa' sems dpa' chen po dmigs pa med pa'i bsam gtan pa zhes bya ba dang / byang chub sems dpa' sems dpa' chen
3b5(mdo sde): po brtson 'grus gong na med ces bya ba dang / byang chub sems dpa' sems dpa' chen po brtson 'grus blo gros zhes bya ba dang / byang chub sems dpa' sems dpa' chen po
3b6(mdo sde): blo gros rgyun mi 'chad pa zhes bya ba dang / byang chub sems dpa' sems dpa' chen po chags pa med pa'i mi 'jigs pa brtsegs pa zhes bya ba dang / byang chub sems dpa'
3b7(mdo sde): sems dpa' chen po don nges par brtags te lta ba zhes bya ba dang / de dag la sogs pa byang chub sems dpa' sems dpa' chen po tshad med/ grangs med/ bsam gyis
4a1(mdo sde): mi khyab/ mtshungs pa med/ gzhal du med/ dpag tu med pa dag dang yang thabs cig go /de nas bcom ldan 'das byang chub sems dpa'i spyod pa la
4a2(mdo sde): 'jug pas nges par 'byung ba sgrib pa med pa'i sgo/ byang chub sems dpa'i lam bkod pa la dmigs pa/ stobs dang / mi 'jigs pa dang / sangs rgyas kyi chos thams
4a3(mdo sde): cad yongs su 'grub pa'i ye shes kyi 'byung gnas/ chos thams cad la dbang bsgyur ba'i gzungs kyi phyag rgya'i sgor 'jug pa/ so so yang dag par rig pas rnam par gdon
4a4(mdo sde): mi za ba la 'jug pa'i sgo/ mngon par shes pa chen po'i ye shes la 'bab pas 'jug pa phyir mi ldog pa'i 'khor lo phyir mi ldog pa ston pa/ theg pa thams cad mnyam pa
4a5(mdo sde): nyid du yang dag par 'du ba/ chos kyi dbyings 'dres pa med de tshul gcig pa rab tu dbye ba la 'jug pa/ sems can thams cad kyi bsam pa dang / dbang po'i tshul la 'jug
4a6(mdo sde): pa ston pa/ snying po dang ldan pa/ chos rnam par gdon mi za ba dang / bdud kyi dkyil 'khor thams cad rnam par 'joms pa/ tshul bzhin du chos kyi tshul la 'bab cing 'jug
4a7(mdo sde): pa| nyon mongs pa dang lta bar gyur pa thams cad 'dul ba/ chags pa med pa'i ye shes la 'jug pa/ kun tu bsngo ba'i thabs la mkhas pa shes pa ston pa/ sangs rgyas thams
4b1(mdo sde): cad kyi mnyam pa nyid kyi ye shes la 'jug pa/ chags pa med pa'i byin gyi rlabs kyi sgo/ chos thams cad ji lta ba bzhin du rnam par gdon mi za ba ston pa/ mi rtog cing rnam par
4b2(mdo sde): mi rtog ste/ mnyam pa nyid du 'jug pa/ rten cing 'brel bar 'byung ba zab mo rtogs par byed pa/ bsod nams dang / ye shes kyi tshogs chen po gsog pa/ sangs rgyas kyi sku dang /
4b3(mdo sde): gsung dang / thugs mnyam pa nyid kyi rgyan dang ldan pa/ dran pa dang / blo gros dang / rtogs pa dang / mos pa dang / shes rab mi zad pa mngon par sgrub pa/ nyan thos kyi theg pas
4b4(mdo sde): 'dul ba'i phyir 'phags pa'i tshul la 'jug pa/ rang sangs rgyas kyi theg pas 'dul ba'i phyir lus dang sems rab tu dben par shes pa/ theg pa chen pos 'dul ba'i phyir
4b5(mdo sde): thams cad mkhyen par dbang bskur ba rab tu thob pa/ chos thams cad la dbang sgyur ba'i tshul la 'jug pa zhes bya ba'i chos kyi rnam grangs de bzhin gshegs pa'i yon tan
4b6(mdo sde): brjod pa'i phyir gsung ngo / /ston to/ /rab tu 'chad do/ /'dzin du 'jug go /klog tu 'jug go /shes par mdzad do/ /rnam par shes par mdzad do/ /rab tu shes par mdzad
4b7(mdo sde): do| |rab tu 'god do/ /rnam par 'byed do/ /rnam par 'grel to/ /gsal bar mdzad do/ /yang dag par rab tu ston to/ /de nas bcom ldan 'das kyis don shin tu rnam
5a1(mdo sde): g ar nges pa 'dus pa chen po'i le'u'i chos kyi rnam grangs 'di lta bu rgya cher yang dag par rab tu bstan pas thams cad dang ldan pa'i stong gsum gyi
5a2(mdo sde): s tong chen po'i 'jig rten gyi khams 'og tu sa'i steng nas bzung ba yan chad rin po che bkod pa'i 'khor gyi khyams kyi gzhi la thug pa'i bar chu sa yongs su gang ba'i rgya
5a3(mdo sde): mtsho gcig ltar kun tu snang ste/ 'di lta ste/ dper na/ sreg pa'i bskal pa 'das nas chags pa 'byung ba'i tshe stong gsum gyi stong chen po'i 'jig rten gyi khams 'di
5a4(mdo sde): thams cad chus yongs su gang bar 'gyur te/ chu'i dkyil 'khor gyis yongs su 'khor ba de bzhin du/ de'i tshe stong gsum gyi stong chen po'i 'jig rten gyi khams thams
5a5(mdo sde): cad chus yongs su gang ba'i rgya mtsho gcig lta bur gnas par kun tu snang yang stong gsum gyi stong chen po'i 'jig rten gyi khams na grong dang / grong khyer dang / grong
5a6(mdo sde): rdal dang / ljongs dang / yul 'khor dang / rgyal po'i pho brang 'khor rnams la'ang sgrib pa med par kun tu snang ngo / /dzam+bu'i gling rnams dang / gling bzhi pa chen po
5a7(mdo sde): rnams dang / rgya mtsho chen po rnams dang / ri rab rnams dang / 'dod pa na spyod pa'i lha'i bu rnams la'ang sngon ji ltar phyis kyang de bzhin du sgrib pa ci'ang med par
5b1(mdo sde): de kho na bzhin du kun tu snang ngo / /chu'i phung po de las kyang pad+ma chu ba ni/ bai DUR+ya/ sdong bu ni/ an+da rdo'i snying po las grub pa/ mu tig gi dra bas ni/ khebs par snying po/ /snying po ni/
5b2(mdo sde): rdo'i snying po las grub pa/ mu tig gi dra bas ni/ khebs par byas pa/ 'dab ma bye ba khrag khrig brgya stong phrag du ma dang ni/ ldan pa/ tshad ni/ rgyang grags kyi khyon tsam yod pa
5b3(mdo sde): bye ba khrag khrig brgya stong phrag mang po byung ste/ de dag rin po che'i bkod pa'i 'khor gyi khyams kyi gzhi las thal nas shing ta la srid du 'phags te/ thams cad dang ldan pa'i
5b4(mdo sde): 'khor de'ang de'i tshe pad+ma la 'khod par kun tu snang ngo / /pad+ma de dag las kyang 'od gang dag gis phyogs bcu'i sangs rgyas kyi zhing tshad med grangs med pa dag snang ba chen pos
5b5(mdo sde): khyab par gyur pa'i 'od de lta bu dag byung ngo / /de nas thams cad dang ldan pa'i 'khor de ngo mtshar du gyur nas ji ltar snga ltas 'di dag kun tu snang ba las na/ kye ma'o 'di ni/
5b6(mdo sde): chos bstan pa chen por 'gyur ro/ /zhes ched du brjod pa ched du brjod do/ /de nas byang chub sems dpa' sems dpa' chen po byams pas cho 'phrul chen po de mthong nas pad+ma'i
5b7(mdo sde): stan las langs te/ bla gos phrag pa gcig tu gzar nas pus mo g.yas pa'i lha nga pad+ma'i snying po la btsugs te /bcom ldan 'das ga la ba de logs su thal mo sbyar ba btud nas
6a1(mdo sde): bcom ldan 'das la 'di skad ces gsol to/ /bcom ldan 'das/ gang stong gsum gyi stong chen po'i 'jig rten gyi khams 'di chab kyis yongs su gtams
6a2(mdo sde): pa'i rgya mtsho gcig lta bur kun tu gda' ba dang / pad+ma bye ba khrag khrig brgya stong 'di snyed cig mngon par byung ba 'di dag dang / bcom ldan 'das/ sngon ma mthong ma thos
6a3(mdo sde): pa'i cho 'phrul rgya chen po 'di dag kun tu gda' ba 'di dag su'i snga ltas lags/ de skad ces gsol pa dang / bcom ldan 'das kyis byang chub sems dpa' sems dpa'
6a4(mdo sde): chen po byams pa la 'di skad ces bka' stsal to/ /byams pa/ 'og gi phyogs logs su sangs rgyas kyi zhing 'di nas stong gsum gyi stong chen po'i 'jig rten gyi khams kyi
6a5(mdo sde): r dul phra rab kyi rdul snyed kyi sangs rgyas kyi zhing 'das pa na 'jig rten gyi khams yon tan rin po che dri ma dang bral ba dpag tu med pa bkod pas brgyan pa zhes bya ba de na de bzhin
6a6(mdo sde): g shegs pa dgra bcom pa yang dag par rdzogs pa'i sangs rgyas rgya mtsho'i mchog mnga' ba'i blos rnam par rol pa mngon par 'phags pa'i mngon par mkhyen pa zhes bya ba
6a7(mdo sde): bzhugs te 'tsho zhing gzhes la chos kyang ston pa yod de/ sangs rgyas kyi zhing de nas byang chub sems dpa' sems dpa' chen po blo gros rgya mtsho zhes bya ba/ byang chub sems
6b1(mdo sde): dpa' sems dpa' chen po bgrang ba las 'das pa dag dang lhan cig tu nga la blta ba dang / phyag bya ba dang / bsnyen bkur bya ba dang / chos bstan pa 'di las gtam gyi rgyud 'ga' zhig
6b2(mdo sde): dri ba'i phyir 'jig rten gyi khams mi mjed 'dir 'ong bar 'gyur te/ 'di ni/ de'i snga ltas so/ /de nas bcom ldan 'das la tshe dang ldan pa shA ri'i bus 'di skad ces gsol to/ /
6b3(mdo sde): bcom ldan 'das/ ci lags/ byang chub sems dpa' blo gros rgya mtsho thag ring po de srid cig na mchis shing chos kyi rnam grangs 'di nyan lags sam/ bcom ldan 'das kyis bka'
6b4(mdo sde): stsal pa/ shA ri'i bu/ khyod ji ltar nga'i mdun na chos kyi rnam grangs 'di nyan pa de bzhin du byang chub sems dpa' blo gros rgya mtsho'ang 'jig rten gyi khams de na 'dug cing chos kyi
6b5(mdo sde): rnam grangs 'di nyan to/ /shA ri'i bu/ khyod kyis ji ltar nga dang / thams cad dang ldan pa'i 'khor 'di mthong ba de bzhin du/ byang chub sems dpa' blo gros rgya mtshos kyang nga dang /
6b6(mdo sde): thams cad dang ldan pa'i 'khor 'di mthong ngo / /gsol pa/ bcom ldan 'das/ kye ma'o ci tsam du byang chub sems dpa' sems dpa' chen po rnams kyi mngon par shes pa'i
6b7(mdo sde): ye shes kyi stobs 'di bsam gyis mi khyab ste/ 'di ltar thag ring po de srid na mchis kyang mig gis gzugs mthong ba la sgrib pa ma mchis shing rna bas sgra thos pa la sgrib pa ma
7a1(mdo sde): mchis pa ni/ ngo mtshar to/ /bcom ldan 'das/ byang chub sems dpa' sems dpa' chen po rnams kyi yon tan gyi che ba nyid bsam gyis mi khyab pa 'di thos
7a2(mdo sde): nas su zhig bla na med pa yang dag par rdzogs pa'i byang chub tu sems mi bskyed/ gnas brtan shA ri'i bus bstan pa 'di bshad pa'i tshe lha'i bu nyi khri bzhi stong gis bla na med
7a3(mdo sde): pa yang dag par rdzogs pa'i byang chub tu sems bskyed do/ /de nas byang chub sems dpa' sems dpa' chen po blo gros rgya mtsho byang chub sems dpa' sems dpa' chen po
7a4(mdo sde): b grang ba las 'das pa dag gis kun nas bskor te mdun du bdar nas lhan cig tu bcom ldan 'das rgya mtsho'i mchog mnga' ba'i blos rnam par rol pa mngon par 'phags
7a5(mdo sde): pa'i mngon par mkhyen pa'i de bzhin gshegs pa de la gsol nas bcom ldan 'das des gnang ste/ sangs rgyas rnam par rol pa'i rdzu 'phrul gyi rkang pa rnams dang / mngon par
7a6(mdo sde): 'du bya ba med pa'i rdzu 'phrul dang / sems gcig gis thob pa'i dran pas mig phye ba tsam gyis 'jig rten gyi khams yon tan rin po che'i dri ma dang bral ba dpag tu med pa
7a7(mdo sde): bkod pas brgyan pa de nas mi snang bar gyur nas 'jig rten gyi khams mi mjed 'dir phyin te/ rin po che bkod pa'i 'khor gyi khyams kyi gzhi las thal nas shing ta la bdun
7b1(mdo sde): tsam du mngon par 'phags te pad+ma'i snying po la 'dug par kun tu snang ngo / /de las gzhan pa'i pad+ma'i snying po rnams la'ang byang chub sems dpa' sems dpa' chen po de dag 'khod
7b2(mdo sde): par kun tu snang ngo / /'og gi phyogs kyi sangs rgyas kyi zhing tshad med grangs med pa dag nas kyang byang chub sems dpa' sems dpa' chen po shin tu grangs med dpag tu med pa dag
7b3(mdo sde): chos mnyan pa'i phyir byang chub sems dpa' sems dpa' chen po blo gros rgya mtsho'i phyi bzhin du 'brang bar gyur to/ /de nas phyogs bcu'i 'jig rten gyi khams nas 'dus pa'i byang
7b4(mdo sde): chub sems dpa' sems dpa' chen po pad+ma la 'khod pa dag gis rin po che bkod pa'i 'khor gyi khyams shin tu rgyas pas mdzes te/ lham me/ lhan ne/ lhang nge'o/ /de nas thams
7b5(mdo sde): cad dang ldan pa'i 'khor de ngo mtshar du gyur te dga' ba dang / dad pa dang / rab tu dga' ba thob nas thal mo sbyar te byang chub sems dpa' de dag la phyag btsal to/ /de nas
7b6(mdo sde): b yang chub sems dpa' sems dpa' chen po blo gros rgya mtshos 'jig rten gyi khams yon tan rin po che dri ma dang bral ba dpag tu med pa bkod pas brgyan pa na yod pa'i me tog
7b7(mdo sde): mya ngan med cing yid du 'ong ba/ mthong na dga' ba zhes bya ba 'dab ma bye ba khrag khrig brgya stong du ma dang ldan pa/ tshad rgyang grags kyi khyon tsam yod pa/ de bzhin gshegs pa
8a1(mdo sde): la mchod par 'os pa/ byang chub sems dpa'i bsam pas rnam par dag pa/ sngon gyi dge ba'i rtsa bas yongs su sbyangs pa/ rnam par bkra ba/ mig tu sdug pa/
8a2(mdo sde): 'khor thams cad tshim par byed pa/ kun nas 'od dang ldan pa/ kun nas shin tu yid du 'ong ba'i dri dang ldan pa'i me tog de 'dra ba dag mchod pa'i las kyi phyir bcom ldan
8a3(mdo sde): 'das kyi spyan sngar me tog gi char chen po mngon par phab ste/ me tog gi char des rin po che bkod pa'i 'khor gyi khyams su mi bdun gyi 'phang tsam gyi me tog dgram pa
8a4(mdo sde): bkram par gyur to/ /rab tu dben pa'i bsam gtan gyi zas zhes bya ba'i sil snyan yang bsgrags te/ sil snyan gyi sgra des thams cad dang ldan pa'i 'khor de bsam gtan
8a5(mdo sde): la snyoms par zhugs pa bzhin du bdag bde bas tshim par shes so/ /de nas byang chub sems dpa' sems dpa' chen po blo gros rgya mtshos bcom ldan 'das la mchod
8a6(mdo sde): p a 'di lta bu 'di byas nas bcom ldan 'das kyi zhabs la mgo bos phyag btsal te lan bdun bskor ba byas nas bcom ldan 'das kyi spyan sngar thal mo sbyar te 'dug
8a7(mdo sde): nas bcom ldan 'das la 'di skad ces gsol to/ /bcom ldan 'das/ de bzhin gshegs pa rgya mtsho'i mchog mnga' ba'i blos rnam par rol pa mngon par 'phags
8b1(mdo sde): pa'i mngon par mkhyen pa bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ stobs dang bde bar reg pa la gnas sam zhes snyun gsol to/ /byang
8b2(mdo sde): c hub sems dpa' sems dpa' chen po de dag thams cad kyis kyang bcom ldan 'das kyi zhabs la mgo bos phyag btsal te lan bdun bskor ba byas nas slar rang rang gi stan la
8b3(mdo sde): 'khod do/ /de nas stong gsum gyi stong chen po'i tshangs pa snying rje chen po sems pa zhes bya ba mya ngan med pa'i gling bzhi pa chen po na gnas pa/ tshangs pa'i 'jig rten na 'dug
8b4(mdo sde): pas stong gsum gyi stong chen po'i 'jig rten gyi khams chus yongs su gang ba'i rgya mtsho gcig lta bu'ang mthong / pad+ma rnam par bkra ba/ blta na sdug pa bye ba khrag khrig brgya
8b5(mdo sde): phrag stong mngon par byung ba'ang mthong / rin po che bkod pa'i 'khor gyi khams byang chub sems dpas gang ba'ang mthong ste/ mthong nas kyang de 'di snyam du sems te/ sreg
8b6(mdo sde): pa'i bskal pa ni/ ma byung na/ chus 'jig pa 'di byung ste/ 'di lta bu'i cho 'phrul 'di dag kun tu snang ba 'di la rgyu ci yod bdag bcom ldan 'das kyi thad du song ste/ bcom
8b7(mdo sde): ldan 'das/ ngo mtshar rmad du byung ba'i chos chen po 'jig rten du byung ba'i rgyu gang lags/ rkyen gang lags zhes zhu'o snyam mo/ /de nas tshangs pa snying rje chen po sems pa
9a1(mdo sde): changs pa 'bum phrag drug cu rtsa brgyad kyis yongs su bskor te mdun du bdar nas lhan cig tu tshangs pa'i 'jig rten nas mi snang bar gyur te/ rin po
9a2(mdo sde): che bkod pa'i 'khor gyi khyams su bcom ldan 'das kyi spyan sngar stong gi bar snang la 'dug ste lus btud thal mo sbyar nas bcom ldan 'das nyid la phyag btsal to/ /de
9a3(mdo sde): nas bcom ldan 'das la tshangs pa snying rje chen po sems pas 'di skad ces gsol to/ /bcom ldan 'das/ 'di ci lags/ gang stong gsum gyi stong chen po'i 'jig
9a4(mdo sde): rten gyi khams 'di chab kyis yongs su gtams pa'i rgya mtsho gcig lta bur kun tu gda' ba dang / pad+ma bye ba khrag khrig brgya stong phrag 'di snyed cig byung ba 'di dang / de
9a5(mdo sde): dag la'ang skyes bu dam pa dag mchis pa 'di lta bu kun tu gda' yang bcom ldan 'das/ stong gsum gyi stong chen po'i 'jig rten gyi khams na grong dang / grong khyer dang /
9a6(mdo sde): grong rdal dang / ljongs dang / yul 'khor dang / rgyal po'i pho brang 'khor rnams la'ang sgrib pa ma mchis par kun tu gda' ba dang / dzam+bu'i gling rnams dang / gling bzhi pa chen po
9a7(mdo sde): rnams dang / rgya mtsho rnams dang / ri rab rnams dang / 'dod pa na spyod pa'i lha'i bu rnams la'ang sngon ji lta bar phyis kyang de bzhin du sgrib pa ci'ang ma mchis par de kho
9b1(mdo sde): na bzhin du kun tu gda' ba de la bcom ldan 'das/ 'di su'i byin gyi rlabs kyis gyur snyam du bdag ngo mtshar cher gyur na/ 'di su'i snga ltas lags/ de skad ces gsol
9b2(mdo sde): pa dang / bcom ldan 'das kyis tshangs pa snying rje chen po sems pa la 'di skad ces bka' stsal to/ /tshangs pa/ 'di ni/ bcom ldan 'das de bzhin gshegs pa rgya mtsho mchog
9b3(mdo sde): m nga' ba'i blos rnam par rol pa mngon par 'phags pa'i mngon par mkhyen pa'i sangs rgyas kyi zhing 'jig rten gyi khams yon tan rin po che dri ma dang bral ba dpag tu med pa
9b4(mdo sde): b kod pas brgyan pa nas byang chub sems dpa' sems dpa' chen po blo gros rgya mtsho byang chub sems dpa' sems dpa' chen po bgrang ba las 'das pa dag dang lhan cig tu nga
9b5(mdo sde): la blta ba dang / phyag bya ba dang / bsnyen bkur bya ba dang / 'dus pa chen po'i le'u chos kyi rnam grangs 'di las gtam gyi rgyud 'ga' zhig yongs su dri ba'i phyir 'jig rten gyi khams
9b6(mdo sde): mi mjed 'dir 'ong ba yin te/ gang stong gsum gyi stong chen po'i 'jig rten gyi khams 'di chus yongs su gang bar kun tu snang ba 'di lta bu 'di ni/ de'i rnam par sprul pa'i
9b7(mdo sde): byin gyi rlabs so/ /gsol pa/ bcom ldan 'das/ da dung du'ang 'dus pa chen po'i le'u'i chos kyi rnam grangs 'chang ngam/ bcom ldan 'das kyis bka' stsal pa/ tshangs pa/
10a1(mdo sde): de bzhin gshegs pa'i spobs pa ni/ rgyun chad pa cung zad kyang med de/ gang gi tshe khyod kyis de bzhin gshegs pa cang mi gsung bar gyur pa mthang
10a2(mdo sde): ba de'i tshe na'ang |nga ni/ phyogs bcu'i 'jig rten gyi khams nas 'dus pa'i byang chub sems dpa' rnams la chos rnam par nges pa'i gtam yang dag par rab tu ston te/
10a3(mdo sde): tshangs pa'i sangs rgyas kyi yul ni/ de ltar bsam gyis mi khyab bo/ /gsol pa/ bcom ldan 'das/ gang 'di lta bu 'di rnam par sprul pa'i byang chub sems dpa' sems
10a4(mdo sde): dpa' chen po blo gros rgya mtsho zhes bgyi ba de gang lags/ bcom ldan 'das kyis bka' stsal pa/ tshangs pa/ khyod kyis pad+ma dpag tshad bcu'i khyon tsam yod pa de'i dkyil
10a5(mdo sde): na pad+ma'i snying po la rin po che bkod pa'i seng+ge'i khri 'phang du shing ta la bdun tsam pa srog chags bye ba phrag mang pos phyag byas pa mthong ngam/ gsol pa/ bcom ldan 'das/
10a6(mdo sde): mthong lags so/ /bcom ldan 'das kyis bka' stsal pa/ tshangs pa/ khyod kyis seng+ge'i khri de la byang chub sems dpa' lus gser gyi kha dog tu 'dug pa/ lus mtshan
10a7(mdo sde): dang dpe byad bzang pos legs par brgyan pa 'dug ste/ gang de bzhin gshegs pa'i sku ma gtogs par gzhan byang chub sems dpa'i lus zil gyis mnan nas 'dug
10b1(mdo sde): pa| byang chub sems dpa' mang pos phyag byas pa mthong ngam/ gsol pa/ bcom ldan 'das/ mthong lags so/ /bcom ldan 'das kyis bka' stsal pa/ tshangs pa/ 'di ni/
10b2(mdo sde): byang chub sems dpa' sems dpa' chen po blo gros rgya mtsho zhes bya ba ste/ 'di ni/ de'i rnam par sprul pa'o/ /de nas tshangs pa snying rje chen po sems pas byang chub sems dpa'
10b3(mdo sde): sems dpa' chen po blo gros rgya mtsho la phyag btsal nas tshig 'di skad ces smras so/ /bcom ldan 'das/ sems can thams cad kyang rdzu 'phrul gyi cho 'phrul 'di lta bu dag thob
10b4(mdo sde): par gyur cig / gang dag byang chub sems dpa' blo gros rgya mtsho'i ming thos pa'i sems can de dag ni/ rnyed pa legs par rnyed pa lags so/ /bcom ldan 'das/ bdag gis kyang
10b5(mdo sde): skyes bu dam pa 'di'i ming thos shing gzugs kyi lus kyang mthong bas bdag gis kyang rnyed pa legs par rnyed do/ /bcom ldan 'das/ 'dus pa chen po'i le'u'i chos kyi rnam grangs
10b6(mdo sde): 'di yun ji srid gcig tu 'chad/ bcom ldan 'das kyis bka' stsal pa/ tshangs pa/ ji srid du de bzhin gshegs pa'i sku tshe'i tshad gnas pa dang / de bzhin gshegs pa yongs
10b7(mdo sde): su mya ngan las 'das nas kyang byang chub sems dpa' 'di dag chos kyi rnam grangs 'di 'chang ba dang / klog pa dang / yang dag par rab tu ston pa dang / rgyas par byed kyi bar du'o/ /
11a1(mdo sde): de ci'i phyir zhe na/ tshangs pa 'das pa dang / ma 'ongs pa dang / da ltar byung ba'i sangs rgyas bcom ldan 'das rnams kyi byang chub ni/ 'di'i nang du 'dus
11a2(mdo sde): pa'i phyir ro/ /de nas byang chub sems dpa' sems dpa' chen po blo gros rgya mtshos 'khor thams cad rgya cher yang dag par rab tu dga' bar bya ba dang / tshangs pa snying
11a3(mdo sde): rje chen po sems pa 'dun par bya ba dang / chos kyi rnam grangs 'di brgyan par bya ba dang / bdag nyid kyi shes rab dang / spobs pa'i stobs nye bar bstan pa'i phyir pad+ma dang
11a4(mdo sde): lhan cig/ seng+ge'i khri dang lhan cig tu steng gi bar snang la shing ta la bdun srid tsam na 'dug ste/ de'i tshe tshigs su bcad pa 'di dag smras so/ /khrag khrig sangs rgyas zhing
11a5(mdo sde): rdul snyed kyi zhing rnams 'das pa'i 'og logs na/ /rdzogs pa'i byang chub sems dpa'i gnas zhing yon tan kun ldan rab mdzes pa/ /de na 'dren pa'i bstan pa rgya mtshos
11a6(mdo sde): blo thugs mtshungs pa med bzhugs te/ /der ni bdag gis thub pa'i chos thos gyur te thos nas de bzhin bzung / /bdag ni stobs bcu ldan la blta bar bgyi dang de
11a7(mdo sde): bzhin phyag bgyi dang / /byang chub sems dpa' khyu mchog 'di rnams phan tshun dri slad 'dir mchis te/ /skyob la phyag bgyi bas ni chos rgyal mtshungs med khyod la 'dir
11b1(mdo sde): phyag 'tshal/ /sangs rgyas mchad pa gang lags rgya chen shin tu rgyas pas mchod pa 'tshal/ /gang gis gzugs la gzugs su ma rtog tshor ba 'dus bgyis ma lags shing / /rnam
11b2(mdo sde): par shes pa'ang tshor gsum bzhin du rtag par shin tu rnam dag ste/ /gang zhig 'dren la mtshan du ma lags skyes dang rigs su ma lags rtogs/ /mig ldan des ni chos kyi rgyal po
11b3(mdo sde): dri med yang dag don du mthong / /bdag gam bdag med ces bya'i mtha' de gnyi ga mi len mi 'dor te/ /nang du gyur pa zhi zhing thugs kyang zhi ste phyi rol rgyu mi mnga'/ /mi rtog rnam mi
11b4(mdo sde): rtog cing rtog bral thub pa'i thugs ni nam mkha' 'dra/ /des ni phyogs bcu'i bde gshegs chos kyi rgyal mtshan gsal mdzad rnams la mchod/ /gang blo sbyin pa rnams la 'di ni
11b5(mdo sde): sgyu ma len pa stong pa nyid/ /g.yo ba med pa'i yid kyis nor rnams de dag re ba med par gtong / /byang chub don du nges kyi lta bar nges min spros la gnas ma yin/ /gang blo sems
11b6(mdo sde): can nyes pa mthar 'byin de ni sbyin bdag ser sna med/ /de ni rab tu zhi bas zhi ste ngag med yid med lus gdung med/ /gdung ba med pas bcing ba rgya chen bral te des pa dbang po
11b7(mdo sde): zhi| |bdag med shes par gnas nas byang chub dmigs pa med cing de mi 'dor/ /khrims gnas blo ldan khrims 'chal mthar byed 'dod pa tshul khrims dri ma med/ /chos rnams
12a1(mdo sde): skad cig par ni rtogs par shes bya rnams la smras pa med/ /nam mkha' mtshungs pa'i yid kyis 'gro ba 'di dag sgyu ma ji bzhin mthong / /gang zhig
12a2(mdo sde): lus ni dum bu dum bur bcad kyang yid ni khro mi 'gyur/ /gang zhig byang chub brtul zhugs gnas pa'i blo ldan mkhas de bzod pa smra/ /gang zhig chos rnams chu zla chu bur mnyam
12a3(mdo sde): zhing sgyu ma smig rgyu 'dra/ /rtogs nas mi min srog ma yin zhing shed bu ldan pa ma yin mthong / /byang chub dang ni sems can tshogs mi dmigs kyang byang chub gzhan don brtson//
12a4(mdo sde): tshul 'dir gang zhig skrag pa med pa de ni brtson 'grus tha mar phyin/ /gang gis sems ni yul la chags pa med cing the tshom yod min la/ /sems can gzhan gyi sems
12a5(mdo sde): kyi spyod pa dus gsum gyur pa'ang shes pa dang / /gang sems spyod par gyur pa gang yin de yi bdud kyis mi shes pa/ /pha rol phyin thob bsam gtan dang ni mngon par
12a6(mdo sde): shes la blo gros gnas/ /gang zhig sangs rgyas rnams kyi gsung kun nyan cing de bzhin 'dzin byed pa/ /bskal pa dpag tu med par smras kyang spobs pa rgyun chad mi 'gyur
12a7(mdo sde): te| |sangs rgyas chos rtogs sems can mi ltung de ni gang du'ang gnas med pa/ /bcom ldan thub nyid mkhyen gter shes rab ldan zhing 'jig rten gsum na dpa'/ /gang
12b1(mdo sde): zhig pha rol phyin pa'i pha rol gshegs min ma gshegs min/ /gang zhig sems can spyod pa mthar phyin mi gnas g.yo ba mi mnga' zhing / /yon tan kun mthar gang phyin yon
12b2(mdo sde): tan rnams la rlom sems mi mnga' ba/ /thub pa'i dbang po shAkya sangs rgyas khyu mchog de la mgo bos thug /'od zer rnam dag nyi mas srin bu me khyer 'od rnams zil gyis mnan//
12b3(mdo sde): me lce rtse thon bskal mtha'i me yis sa la ji snyed yod pa sreg /ri mchog ri rab kyis ni sa la yod pa'i ri kun zil gyis mnan/ /shAkya khyu mchog spu 'dis 'jig rten gsum gyi
12b4(mdo sde): 'od gzhan zil du brlag / zhing brgya dag nas lhags pa'i byang chub sems dpa' khyu mchog ji snyed pa/ /de dag gtso bo khyod kyi mdog dang gzi brjid kyis ni tshim par gyur/ /gang
12b5(mdo sde): dag smon lam ji ltar btab pa de ltar kun gyis mthun par mthong / /bdag cag gang nas ma 'ongs rang gi zhing nyid na ni 'dug par shes/ /ji ltar gang gis rang rig de ltar khyod
12b6(mdo sde): kyi gsung ni shin tu 'jug / srid pa gsum na skad rnams ji snyed ci mchis de dang mthun par 'jug /rdul gyi rdul dang mi rnams kyis ni sems kyi bsam pa bgrang nus srid/ /
12b7(mdo sde): thub pa'i gsung dbyangs tshad med nam mkha' 'dra 'di bgrang bar nus ma lags/ /nam mkha'i mtha' dang mi rnams kyi ni mtha' ma bgrang bar mi nus te/ /'khor ba'i sngon gyi
13a1(mdo sde): mtha' ma nyid ni rnam pa kun tu bgrang mi nus/ /nam mkha'i mtha' dang 'khor ba'i mtha' ni mi yis bgrang bar nus kyang srid/ /sangs rgyas mkhyen dang ting
13a2(mdo sde): 'dzin tshul khrims yul ni gang du'ang shes mi nus/ /gzhal yas bskal par gang gi bsngags pa brjod par sla ba ma lags pa/ /khyu mchog dpag yas chos kyi dbang phyug
13a3(mdo sde): 'dren pa khyod la phyag 'tshal lo/ /skye bo gang dag shes dang mos pas sangs rgyas che ba rjes rtogs pa/ /de dag gis ni blo gros bsam yas rmad byung kun lhag 'dren pa mthong //
13a4(mdo sde): de nas byang chub sems dpa' sems dpa' chen po blo gros rgya mtshos tshigs su bcad pa 'di dag smras nas bar snang de las babs te bcom ldan 'das ga la ba de logs
13a5(mdo sde): su thal mo sbyar ba btud nas bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye
13a6(mdo sde): na| bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol pa dang /
13a7(mdo sde): bcom ldan 'das kyis byang chub sems dpa' sems dpa' chen po blo gros rgya mtsho la 'di skad ces bka' stsal to/ /rigs kyi bu/ khyod de bzhin gshegs pa dgra
13b1(mdo sde): bcom pa yang dag par rdzogs pa'i sangs rgyas la ci dang ci 'dod pa dris shig dang / dris pa de dang de ngas lung bstan pas khyod kyi sems rangs par bya'o/ /de skad ces bka'
13b2(mdo sde): stsal pa dang / bcom ldan 'das la byang chub sems dpa' blo gros rgya mtshos 'di skad ces gsol to/ /bcom ldan 'das/ byang chub sems dpa' sems dpa' chen po rnams
13b3(mdo sde): kyi ting nge 'dzin shin tu dkar ba dri ma med pa'i phyag rgya zhes bgyi ba mchis te/ ting nge 'dzin de la rab tu gnas na/ byang chub sems dpa' sems dpa' chen po rnams bla na
13b4(mdo sde): med pa yang dag par rdzogs pa'i byang chub mngon par rdzogs par 'tshang rgya zhes bdag gis thos na/ byang chub sems dpa' sems dpa' chen po rnams kyi shin tu dkar ba
13b5(mdo sde): dri ma med pa'i phyag rgya'i ting nge 'dzin ji ltar 'thob pa dang / ci'i slad du shin tu dkar ba dri ma med pa zhes bgyi ba/ bcom ldan 'das/ de bzhin gshegs pas de legs par
13b6(mdo sde): bshad du gsol/ ting nge 'dzin de la 'jug pa'i sgor 'jug pa gang thos na/ byang chub sems dpa' sems dpa' chen po rnams ting nge 'dzin 'di 'thob cing myur du bla na med
13b7(mdo sde): pa yang dag par rdzogs pa'i byang chub mngon par rdzogs par 'tshang rgya bar 'gyur ba/ bcom ldan 'das/ de bzhin gshegs pas legs par bshad du gsol/ de skad
14a1(mdo sde): ces gsol pa dang / bcom ldan 'das kyis byang chub sems dpa' sems dpa' chen po blo gros rgya mtsho la 'di skad ces bka' stsal to/ /skyes bu dam
14a2(mdo sde): pa| legs so legs so/ /kye ma dri ba 'di bzang zhing dpyod pa de tshul bzhin te/ de'i phyir rigs kyi bu/ legs par rab tu nyon la yid la zungs shig dang / byang chub sems
14a3(mdo sde): dpa' sems dpa' chen po rnams kyis shin tu dkar ba dri ma med pa'i phyag rgya'i ting nge 'dzin 'di ji ltar 'thob pa dang / myur du bla na med pa yang dag par rdzogs pa'i byang
14a4(mdo sde): chub mngon par rdzogs par 'tshang rgya bar 'gyur ba ngas bshad par bya'o/ /bcom ldan 'das/ legs so/ zhes gsol te/ byang chub sems dpa' sems dpa' chen
14a5(mdo sde): po blo gros rgya mtsho bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /blo gros rgya mtsho/ 'di la byang chub sems dpa' sems
14a6(mdo sde): dpa' chen po ni/ dge ba'i rtsa bas brtan pa yin te/ dge ba'i bsam pa dang ldan pa/ nges pa'i phung po la rab tu gnas pa/ tshogs bsags pa/ dbang po rno ba/ dge ba'i
14a7(mdo sde): bshes gnyen gyis yongs su zin pa/ sangs rgyas kyis byin gyis brlabs pa/ rgyu'i stobs can yin te/ de nas sangs rgyas bcom ldan 'das rnams mnyes par byed/ bsti
14b1(mdo sde): stang du byed/ bla mar byed/ rim gror byed/ mchod par byed do/ /sangs rgyas bcom ldan 'das de dag gi gzugs phun sum tshogs pa mthong zhing gsung snyan pa thos te/ 'khor
14b2(mdo sde): phun sum tshogs pa'ang mthong zhing chags pa med pa'i mkhyen pa'ang thos la/ rdzu 'phrul gyi cho 'phrul lam/ kun brjod pa'i cho 'phrul lam/ rjes su bstan pa'i cho 'phrul gyis
14b3(mdo sde): s ems can 'dul ba mdzad pa'ang mthong nas sems can rnams la snying rje chen po skyes te bla na med pa yang dag par rdzogs pa'i byang chub tu sems bskyed nas brtson 'grus
14b4(mdo sde): brtsams pa yin te/ dge ba'i chos yongs su tshol ba la brtson zhing thams cad mkhyen pa'i ye shes brjed pa med pas sems yongs su dag par rnal 'byor du byed do/ /de sems
14b5(mdo sde): yongs su dag pas ting nge 'dzin yongs su dag pa rab tu 'thob bo/ /blo gros rgya mtsho/ 'di lta ste/ dper na/ rigs 'phags pa'i nor bu rin po che nor bu mkhan mkhas pa'i lag tu
14b6(mdo sde): son pa| ji tsam na yongs su dag pa dang / shin tu dkar ba dang / mthing bu dang bral ba dang / skyon med par gyur pa de srid du yongs su sbyangs na/ skyes bu mkhas pa nor bu rin po che
14b7(mdo sde): la mkhas pa rnams 'du bar 'gyur ro/ /blo gros rgya mtsho/ de bzhin du byang chub sems dpa'i rigs 'phags pas thams cad mkhyen par sems bskyed pa rin po che bskyed
15a1(mdo sde): nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ ji tsam na mthing bu dang bral zhing rlom sems kyi mthing
15a2(mdo sde): bu dang bral bar 'gyur ba de srid du/ byang chub sems dpa' sems dpa' chen po dge ba'i rtsa ba yongs su sbyang ba bya ba dang / thos pa la mkhas pa yongs su sbyang ba bya bas thams cad
15a3(mdo sde): mkhyen pa'i sems bskyed pa'i rin po che de yongs su sbyangs na/ phyogs bcu'i sangs rgyas bcom ldan 'das rnams 'du zhing shin tu dkar ba dri ma med pa'i phyag rgya'i ting nge 'dzin
15a4(mdo sde): 'di'ang 'thob bo/ /blo gros rgya mtsho/ 'di lta ste/ dper na/ rigs 'phags pa'i nor bu rin po che de ni/ rin po che'i rigs dgu las shin tu 'das par 'byung ste/ dgu gang
15a5(mdo sde): zhe na| 'di lta ste/ gser gyi rigs dang / dngul gyi rigs dang / shel gyi rigs dang / bai DUR+ya'i rigs dang / rdo'i snying po'i rigs dang / spug gi rigs dang / mu tig dmar
15a6(mdo sde): po'i rigs dang / ke sa ra'i rigs dang / dpal gyi snying po'i rigs dang / nor bu rin po che'i rigs dgu po 'di dag las shin tu 'das nas dri ma med cing rnam par dag pa'i
15a7(mdo sde): 'od ces bya ba'i nor bu rin po che chen po'i rigs de las de rin thang med pa'i nor bu rin po cher 'gyur te/ de 'khor los bsgyur ba'i rgyal po'i yongs su spyad par 'gyur
15b1(mdo sde): gyi| de ma yin pa'i sems can gzhan rnams kyi ma yin te/ nor bu rin po che de'i 'od gang yin pa des ni/ de ma yin pa'i nor bu rin po che gzhan rnams kyi 'od mog mog por byed
15b2(mdo sde): do| |blo gros rgya mtsho/ /de bzhin du thams cad mkhyen par sems bskyed pa'i rin po che de'ang rin po che'i rigs dgu las shin tu 'das par byung ste/ dgu gang zhe na/ 'di lta ste/
15b3(mdo sde): so so'i skye bo dge ba'i rin po che'i rigs dang / dad pa'i rjes su 'brang ba'i rin po che'i rigs dang / chos kyi rjes su 'brang ba'i rin po che'i rigs dang / mtshan ma med pa la gnas pa
15b4(mdo sde): rin po che'i rigs dang / rgyun du zhugs pa rin po che'i rigs dang / lan gcig phyir 'ong ba rin po che'i rigs dang / phyir mi 'ong ba rin po che'i rigs dang / dgra bcom pa rin
15b5(mdo sde): po che'i rigs dang / rang sangs rgyas rin po che'i rigs dang rin po che'i rigs dgu po 'di dag las shin tu 'das nas bcu pa sangs rgyas kyis byin gyis brlabs pa'i lhag pa'i
15b6(mdo sde): bsam pa snying rje chen po'i rin po che'i rigs las thams cad mkhyen par sems bskyed pa de rin po che 'byung ste/ de yongs su sbyangs na/ nyan thos dang / rang sangs rgyas thams
15b7(mdo sde): cad zil gyis non cing / sems can thams cad kyi rgyud rnams la'ang snang bar byed do/ /blo gros rgya mtsho/ 'di lta ste/ dper na/ nor bu rin po che chen po de gang gi tshe sbyang bzod
16a1(mdo sde): cing gnod pa bzod la/ phug nas kyang nyes par ma gyur na/ nor bu rin po che chen po de ni/ 'di ltar sems can bsod nams byas pa/ dge ba'i rtsa ba bskyed
16a2(mdo sde): pa rnams la phan par byed par 'gyur ro/ /blo gros rgya mtsho/ de bzhin du thams cad mkhyen par sems bskyed pa rin po che de'ang gang gi tshe sbyang bzod cing gnod pa bzod la/
16a3(mdo sde): phug nas kyang nyes par ma gyur na/ thams cad mkhyen par sems bskyed pa rin po che skyon thams cad dang bral ba de 'di ltar sems can thams cad la phan pa byed par 'gyur
16a4(mdo sde): ro| |blo gros rgya mtsho/ de la thams cad mkhyen par sems bskyed pa rin po che de sbyang ba gang zhe na/ 'di lta ste/ sdom pa gsum gyis dge ba bcu'i las kyi lam yongs su
16a5(mdo sde): dag pa dang / byams pa'i rjes su 'jug pas sems can thams cad la byams shing dang ba dang / snying rje'i rjes su 'jug pas sems can thams cad kyi bya ba ci yod snyam
16a6(mdo sde): pa la brtson pa dang / dga' pa'i rjes su 'jug pas sems can thams cad chos la sbyor ba dang / btang snyoms kyi rjes su 'jug pas sems can thams cad la mi 'tshe zhing
16a7(mdo sde): rtag tu sems drang ba dang / g.yo dang sgyu med pas phan pa'i dngos po bsam par gyur pa dang / dge ba'i rtsa ba thams cad brtsam pa la lhag pa'i bsam pa sbyor ba dang / cang
16b1(mdo sde): shes kyi sems kyis dran pa dang shes bzhin dang ldan pa dang / sems shin tu dul bas sems las su rung ba dang / dgang sla bas sbyangs pa'i yon tan yo byad bsnyungs pa'i cho ga
16b2(mdo sde): dang ldan pa dang / gso ba slabs 'phags pa'i rigs chog shes pa dang / bla ma dang sbyin gnas rnams la 'dud cing rab tu 'dud pa dang / nga rgyal med pas khengs pa dang rtsod pa
16b3(mdo sde): rnam par spong ba dang / sems nges par sems pas nga rgyal las kyang nga rgyal rnam par spong ba dang / rnyog pa med pas sems gsal ba dang / bdag la mi bstod pas bdag shes
16b4(mdo sde): pa la 'jug pa dang / gzhan la mi smod pas sems can rjes su srung pa dang / sman gyi sems kyis chos la gus pa dang / de'i don so sor myong bas chos don du gnyer ba dang / de
16b5(mdo sde): la gzhol 'bab pas chos 'dod pa dang / nyon mongs pa med pa la gnas pas chos la dga' ba dang / chos ma yin pa rnam par spang bas chos yongs su tshol ba dang / rtag tu
16b6(mdo sde): ngo tsha shes pas dkon mchog gsum la dad pa rgyun mi 'chad pa dang / las kyi rnam par smin pa la yid ches pas dge ba thams cad yid la byed pa'i bya ba la 'jug pa dang /
16b7(mdo sde): drang bas spyod lam spas pa dang / khengs pa med pas mnyen pa dang / zhi gnas yongs su tshol bas rgod pa dang bral ba dang / blo brtan pas snyom las med pa dang / rab tu mi g.yo
17a1(mdo sde): bas sems ri dang mtshungs pa dang / rjes su chags pa dang khong khro ba dang bral bas sems dang mtshungs pa dang / bsam pa dag pas sems chu dang mtshungs pa
17a2(mdo sde): dang / rlom sems med pas sems me dang mtshungs pa dang / gnas med pas sems rlung dang mtshungs pa dang / shin tu dri ma med pas sems nam mkha' dang mtshungs pa dang /
17a3(mdo sde): sangs rgyas kyi tshul khrims 'khrugs pa med pa'i phyir rab tu 'byung ba la gzhol ba dang / lus dpen pa'i phyir dgon pa la dga' ba dang / sems dben pa'i phyir chos la spyod
17a4(mdo sde): pa dang / de byed cing yang dag par sgrub pa'i phyir tshig bden pa dang / kha 'og tu lus 'khrus par byed pa'i phyir ji skad smras pa de bzhin byed pa dang / nyon mongs pas mi rdzi
17a5(mdo sde): ba'i phyir sems dpa' ba dang / shin tu nyams pa med pa'i phyir bslab pa yang dag par 'dzin pa dang / kha na ma tho ba phra rab la'ang 'jigs par lta ba'i phyir tshul khrims
17a6(mdo sde): lhod pa med pa dang / skye bar smon pa med pa'i phyir tshul khrims skyon med pa dang / gcig tu dkar po spyod pa'i phyir tshul khrims thun tshags ma yin pa dang / byang chub kyi
17a7(mdo sde): yan lag sbyang ba'i phyir dge ba'i bshes gnyen la bsten pa dang / mig yongs su dag pa'i phyir 'od zer thogs pa med pa dang / rna ba yongs su dag pa'i phyir sgra la thogs
17b1(mdo sde): pa med pa dang / sna yongs su dag pa'i phyir dri la thogs pa med pa dang / lce yongs su dag pa'i phyir ro la thogs pa med pa dang / lus yongs su dag pa'i phyir reg bya la thogs pa med
17b2(mdo sde): pa dang / yid yongs su dag pa'i phyir chos la thogs pa med pa'o/ /blo gros rgya mtsho/ gzhan yang byang chub sems dpa' ni/ mi sdug pa shin tu bsgoms pa'i phyir 'dod chags kyi
17b3(mdo sde): gdung ba dang bral ba yin/ byams pa shin tu bsgoms pa'i phyir zhe sdang gi gdung ba dang bral ba yin/ rten cing 'brel par 'byung ba la shin tu brtags pa'i phyir gti mug gi gdung
17b4(mdo sde): ba dang bral ba yin/ dbang po rnams la shin tu brtags pa'i phyir sgrib pa dang bral ba yin/ stobs yongs su dag pa'i phyir sgrib pa yang dag par bsal ba yin/ 'byung bar bya ba'i
17b5(mdo sde): khams yongs su dag pa'i phyir kun nas ldang ba bsal ba yin/ yang dag par bsgrubs pa'i phyir 'dod pa dang / zhe sdang dang / gti mug dang / 'jigs pa dang / nga rgyal dang bral ba
17b6(mdo sde): yin| chos kyi sbyin pa la ser sna med pa yin/ zang zing gi sbyin pa la kun 'dzin pa'i sems med pa yin/ theg pa dman pa la 'dod pa med pa'i phyir byang chub kyi bsam pa yin/
17b7(mdo sde): dbang po spas pa'i phyir nang nye bar zhi ba yin/ skyon shin tu mthong ba'i phyir phyi rol nye bar zhi ba yin/ sdig pa thams cad mi byed pa'i phyir 'khor bas skrag pa yin/ dge ba'i rtsa
18a1(mdo sde): pa gsog pas mi ngoms pa'i phyir yid yongs su mi skyo ba yin/ chu bo bzhi las bsgral ba'i phyir chos kyi gru chen po yang dag par spyor ba yin/ pha rol tu 'gro
18a2(mdo sde): ba'i phyir stegs dang zam pa shin tu bcas pa yin/ thang la shin tu gnas pa'i phyir 'dam dang 'obs las brgal ba yin te/ blo gros rgyal mtsho/ de ltar byang chub sems dpa'
18a3(mdo sde): sems dpa' chen po gang gi tshe chos 'di lta bu de dag gis dag pa dang / yongs su dag pa dang / sbyin pa 'phags pa dang / tshul khrims yongs su dag pa de ni/ thams cad mkhyen
18a4(mdo sde): par sems bskyed pa rin po che de sbyong ba'o/ /de nas de'i tshe bcom ldan 'das kyis tshigs su bcad pa 'di dag gsungs so/ /lus dang ngag rnams dang ni yid bsdams shing / /rnam
18a5(mdo sde): par dag pa'i las lam bcu la slob/ /byams pas sems can kun la yang dag lta/ /'di ni thams cad mkhyen pa'i sems sbyong yin/ /snying rje ldan pas gzhan gyi bya bar
18a6(mdo sde): brtson| |dga' dang ldan pas chos la pha rol sbyor/ /btang snyoms ldan pas chos mchog 'tshe ba med/ /'di ni thams cad mkhyen pa'i sems sbyong yin/ /rtag tu drang zhing
18a7(mdo sde): g.yo ni rnam par spangs/ /gzhan la phan byed sdig pa rnam par spangs/ /lhag bsam dge ba ci yod rjes su 'jug /'di ni thams cad mkhyen pa'i sems sbyong yin/ /shes
18b1(mdo sde): rab rab 'jug dran dang shes bzhin can/ /sems rab dul bas sems ni las su rang / /sbyangs pa'i yon tan rnams dang gso gla ba/ /'di ni thams cad mkhyen pa'i sems sbyong yin/ /
18b2(mdo sde): 'phags rigs chog shes pa dang tshig mnyen dang / /bla ma rnams la rtag tu 'dud byed dang / /rtsod brdzun nga rgyal spangs dang stobs ldan dang / /brnyas dang log pa nam yang byed ma yin/
18b3(mdo sde): sems ni nges sems mngon pa'i nga rgyal bral/ /rnyog pa med cing rab tu dad la gsal/ /bdag shes pa la rim gyis 'jug par byed/ /gzhan la mi brnyas sems can rjes su srung / /
18b4(mdo sde): chos la gus par dga' zhing gus dang bcas/ /bsgrims te nyon mongs rnams ni spong bar byed/ /chos don gnyer zhing chos la rton par byed/ /rtag tu chos don gzhol zhing 'bab par byed/ /
18b5(mdo sde): chos la brtson zhing nyon mongs med pa bsgoms/ /chos min spangs shin chos rnams yongs su tshol/ /dkon mchog gsum la dad pa mi phyed ldan/ /'di ni thams cad mkhyen pa'i
18b6(mdo sde): sems sbyong yin/ /rtag tu 'dzem dang ldan zhing nyes spyod ldog/ de bzhin gshegs pa kun la ngo tshas sdom/ /khrel yod ldan zhing 'dir ni dbang po bsdams/ /'di ni thams cad
18b7(mdo sde): mkhyen pa'i sems sbyong yin/ /rab tu sbyor bas las kyi bya bar 'jug/ bag yod pas na mtha' gnyis 'dzin mi byed/ /mkhas pa sten pa'i chos rnams rjes rtogs pa/ /'di ni thams
19a1(mdo sde): cad mkhyen pa'i sems sbyong yin/ /spyod lam gyis ni rang ba'i dngos dang ldan/ /khengs pa med pas rtag tu mnyen pa nyid/ /zhi gnas cho ga ldan pas rgod
19a2(mdo sde): pa med| |'di ni thams cad mkhyen pa'i sems sbyong yin/ /blo ni rab tu brtan pas nyams pa med/ /lhag mthong la ni ri rgyal ji bzhin te/ /dam bcas brtan zhing bar skabs
19a3(mdo sde): nyams pa med/ /'di ni thams cad mkhyen pa'i sems sbyong yin/ /sdug bsngal bde bas mi g.yo sa dang mtshungs/ /bsam pa dag bas chu ltar dri ma 'khru/ /rtag tu rlom
19a4(mdo sde): sems med bas me dang mtshungs/ /gnas med rgyu bas rtag tu rlung dang 'dra/ /shin tu dri ma med pas mkha' mnyam sems/ /rab tu byung bas sangs rgyas bstan pa rnyed/ /lus
19a5(mdo sde): ni dpen zhing zhi bas dgon par dga'/ /sems dben pas ni chos kyi mchog la spyod/ /dge bar bden par smra dang yang dag smra/ /ji skad smras pa de ni de bzhin byed/ /nyon
19a6(mdo sde): mongs mi rdzi dge la dpa' bo mchog / shin tu bslabs pas bslab pa yang dag 'dzin/ /de la lhod pa nam yang yod ma yin/ /kha na ma tho chung la'ang rtag tu 'jigs/ /
19a7(mdo sde): byang chub mchog rgyu'i tshul khrims nyams pa med/ /yon tan dkar spyod tshul khrims 'dres pa med/ /dge ba'i bshes gnyen sten cing sdig pa min/ /rdzogs pa'i byang
19b1(mdo sde): chub sems dpa' bya phyir brtan/ /de ltar de yi mig ni dri med kyis/ /'jig rten kun la 'od zer mnyam par lta/ /mkhas pa de ni sna tshogs sgra thos nas/ /dga' med rangs pa med
19b2(mdo sde): cing zhum pa med/ /blo ldan de ni sgra yi don rtogs shes/ /de yi rna ba de ltar rnam dag nyid/ /sna yis dri dang lce yis ro rnams dang / /lus kyis rig dang yid kyis chos rnams la/ /
19b3(mdo sde): reg gnas ma khengs ma dud zhum pa med/ /de ltar de yi dbang po dag pa nyid/ /chags pas mi chags sdang bas sdang ba med/ /gti mug ma rmongs mi sdug gnas pa can/ /byams
19b4(mdo sde): la dga' zhing rkyen gyis chos sems pa/ /'di ni thams cad mkhyen pa'i sems sbyong yin/ /sgrib pa lnga po dag gis bsgribs pa med/ /de ltar des ni dbang po lnga yang bsgoms/ /
19b5(mdo sde): de ni gang du'ang sgrib med bcings pa'ang med/ /stobs rnams lnga dpag la rab tu gnas/ kun nas ldang ba shes shing byung ba nyid/ /tshul bzhin ma yin spangs shing tshul bzhin
19b6(mdo sde): gnas| |dran pa nye bar gzhag pa bzhi la sten/ /yang dag spong dang rdzu 'phrul rkang par ldan/ /byang chub yan lag sten dang rtag tu ldan/ /brtan pa de ni yan lag brgyad la mchog
19b7(mdo sde): de ni 'dod dang sdang dang 'jigs mi 'gro / gti mug bral zhing dbang po shin tu bsdams/ /chos kyi sbyin la de ni ser sna med/ /slob dpon nam yang chos 'chab mi byed do/ /zang zing
20a1(mdo sde): med par chos ni ston par byed/ /des na de ni byang chub sems dag 'gyur/ /de ni zang zing rnams la kun 'dzin med/ /rnam smin re med 'dod rgu gtong bar byed
20a2(mdo sde): sbyin dang snyan dang don byed don mthun pas/ /de ni sems can brgya dag rab tu sdud/ /de yi byang chub sems ni brjed mi 'gyur/ /theg pa dman la nam yang re ba med/ /ji lta ji
20a3(mdo sde): ltar sangs rgyas yon tan mthong / /de lta de ltar de bas ri rab 'dra/ /nad ni rab zhi srid pa'i nyes pa mthong / /de ni gzhan gyi 'khrul la lta mi byed/ /'dus byas nyes pa dag kyang
20a4(mdo sde): shin tu mthong / /'khor bas 'jigs pas sdig pa rnams mi byed/ /legs spyod khur khyer bas ni skyo ba med/ /zhing rnams sbyong bar 'dod pa nyams pa med/ /chos rnams yongs
20a5(mdo sde): su bzung bas zhum pa med/ /sems can thar byed rgyu la 'jigs pa med/ /chu bo bzhi po dag las bsgral ba'i phyir/ /de ni chos gru yang dag sbyor bar byed/ /lus can mya ngan
20a6(mdo sde): 'das lam gzud pa'i phyir/ /de ni stegs dang zam pa 'cha' bar byed/ /'dam las 'das shin 'bas las brgal nas ni/ /thang la gnas shing de dag 'jigs med
20a7(mdo sde): gnas| |'jigs pas g.yen spyos rnams la 'jigs med ston/ /bdag nyid rgal nas de dag gzhan yang sgrol/ /gang dag chos tshul 'di dag rnam dag cing / /rdzogs
20b1(mdo sde): pa'i byang chub sems brtan kha lo sgyur/ /de dag byang chub sems mchog rnam dag ste/ /nyon mongs dri mas gzhar yang gos mi 'gyur/ /de ste nam mtha' nyon mongs bya bar nus/ /de
20b2(mdo sde): la rjes kyang bstan par nus srid kyi/ /rang bzhin 'od gsal rdzogs pa'i byang chub sems/ /de ni nam yang nyon mongs byar mi nus/ /thams cad mkhyen pa'i sems rin po che yongs
20b3(mdo sde): su sbyang ba'i le'u ste/ dang po'o// //'phags pa blo gros rgya mtshos zhus pa/ bam po gnyis pa/ blo gros rgya mtsho/ thams cad mkhyen par sems bskyed pa rin po che de'i
20b4(mdo sde): gnod pa bzod pa ni/ ji lta bu/ thams cad mkhyen par sems bskyed pa rin po che di'i gnod pa ni/ gang zhe na/ blo gros rgya mtsho/ 'di la byang chub sems dpa' sems dpa' chen
20b5(mdo sde): po thams cad mkhyen par sems bskyed pa rin po che de ltar bskyed nas 'phags pa ma yin pa tshul khrims 'chal ba'i sems can rnams sam/ bdud rnams sam/ bdud kyi
20b6(mdo sde): ris kyi lha rnams sam/ bdud kyi byin gyis brlabs pa rnams sam/ bdud kyi kho nya rnams kyis gtses sam/ rnam par gtses sam/ bskyod dam/ kun tu bskyod dam/ dkrugs
20b7(mdo sde): sam| kun tu dkrugs sam/ bsdigs sam/ brdegs kyang byang chub tu bsam pa'i sems bskyed pa de las mi phyed pa dang / sems can thams cad rab tu thar par bya ba'i snying
21a1(mdo sde): rje chen pos brtson 'grus brtsams pa las mi phyed pa dang / dkon mchog gsum gyi rigs mi 'chad par bya bar brtson pa las mi phyed pa dang / sangs
21a2(mdo sde): rgyas kyi chos thams cad yang dag par sgrub pa'i dge ba'i rtsa ba la sbyor ba las mi phyed pa dang / mtshan dang dpe byad bzang po yongs su 'grub par 'gyur ba'i bsod nams kyi
21a3(mdo sde): tshogs bsags pa las mi phyed pa dang / sangs rgyas kyi zhing yongs su sbyang ba mngon par bsgrubs pa'i brtson pa las mi phyed pa dang / lus dang srog 'dor zhing dam pa'i chos
21a4(mdo sde): yongs su 'dzin par mngon par brtson pa las mi phyed pa dang / sems can thams cad yongs su smin par bya ba la mngon par brtson shing bdag bde ba la mi chags pa las mi
21a5(mdo sde): phyed pa ste/ de de ltar lhag pa'i bsam pa phun sum tshogs par gyur pas sems can thams cad kyis dpyas kyang bzod/ thing slad byas pa dang / smad pa dang / bshung ba byas
21a6(mdo sde): kyang bzod/ sems can thams cad kyis spyos sam/ bsdigs sam/ ngan du brjod dam/ ngan du smras pa'i tshig gi lam yang bzod/ sems can thams cad kyi gnod pa'ang
21a7(mdo sde): bzod/ sems can thams cad kyi khur yang bzod/ sgrol bas kyang skyo ba med/ zhum pa med/ kun tu zhum pa med/ sgyid lug pa med/ yi chad pa med kyi/ stobs nye bar
21b1(mdo sde): ston par byed/ mthu skyed par byed cing brtson 'grus rtsom la rtul bas rtul bar byed/ spro ba skyed cing rmongs pa'i sems mi 'dzin to/ /de spyos kyang slar mi gshe/ brdegs kyang slar mi
21b2(mdo sde): rdeg / khros kyang slar mi khro/ 'khrugs kyang slar mi 'khrug ste/ de ltar sems brang ba'i go cha gyon no/ /'di lta ste/ theg pa chen po 'di ni/ 'jig rten thams cad dang mi mthun pa'i theg
21b3(mdo sde): pa'o/ /de ci'i phyir zhe na/ sems can de dag ni/ rgyun gyi rjes su 'gro ba dag go /bdag ni/ rgyun las ldog par rtsol bar 'dod pa'o/ /sems can de dag ni/ phan tshun mi mthun pa
21b4(mdo sde): dag go / bdag ni/ sems can thams cad kyi mi mthun pa spang ba'i phyir go cha bgos pa'o/ /sems can de dag ni/ gnod sems la dpa' ba dag go /bdag ni/ bzod pa dang / des
21b5(mdo sde): pa yongs su tshol ba'o/ /sems can de dag ni/ gcig la gcig yongs su 'drid par gnas pa dag go /bdag ni/ shes rab kyis ngoms pa yongs su tshol ba'o/ /gal te sems
21b6(mdo sde): can de dag phyogs bcu'i rab tu dbye bas rab tu dbye ba ji snyed pa de dag thams cad ral gri dang / mdung thung dang / mda' bo che lag na thogs te bdag gi phyi bzhin 'brang yang / sa
21b7(mdo sde): phyogs gang du 'greng ngam/ 'dug gam/ 'chags gam/ nyal yang rung ste/ byang chub kyi sems skye bar 'gyur ba dang / sbyin pa'i sems sam/ tshul khrims kyi sems sam/ bzod
22a1(mdo sde): pa'i sems sam/ brtson 'grus kyi sems sam/ bsam gtan gyi sems sam/ shes rab kyi sems sam/ thos pa'i dge ba'i rtsa ba'i sems skye bar 'gyur ba'i
22a2(mdo sde): sa phyogs der de dag lus rgya shug gi lo ma'i brgya cha tsam du gtubs sam/ rnam par gtor tam/ rnam par bcom mam/ sems can de dag thams cad las gzhan mi byed
22a3(mdo sde): par rgyun du gshe'am/ bsdigs sam/ smod dam/ bshung ngam/ tshig ngan pa dang ngag rtsu ba po smra ba de ltar gyur kyang bdag gis sems can 'ga' la'ang 'khrug pa'i sems
22a4(mdo sde): bskyed par mi bya'o/ /de ci'i phyir zhe na/ sngon gyi mtha' nas 'khor ba tshad med par byas te gang du bdag gi lus 'di sems can dmyal bar song ngam/ dud 'gro'i skye gnas su
22a5(mdo sde): song ngam/ gshin rje'i 'jig rten dus song ngam/ mir gyur kyang rung ste 'dod pa'i zas kyi dri mas dri ma can du gyur nas chos thos pa dang mi ldan zhing yang ba'i 'tsho ba'i spyod yul
22a6(mdo sde): don med pas 'tsho ba can du gyur te yan lag dang / nying lag brgyar gshegs shing gtubs te phye zhing phral la bya ba rnam pa mang po byas kyang bdag gis gzhi de las bdag
22a7(mdo sde): gi don byas kyi/ gzhan gyi don ma byas pas gal te sems can de dag thams cad kyis phyi ma'i mthar bdag gi lus gshegs/ gtubs/ rnam par gtor/ rnam par
22b1(mdo sde): bcom pa de lta bur gyur kyang bdag gis thams cad mkhyen pa yongs su mi gtong ngo / /sems can thams cad yongs su mi gtong ngo / /dge ba'i chos la 'dun pa yongs su mi gtong
22b2(mdo sde): ngo / /de ci'i phyir zhe na/ lus gtubs pa'i lus kyi gnod pa 'di lta bu thams cad ni/ sems can dmyal ba'i sdug bsngal gyi brgya'i char yang nye bar mi 'gro ba nas rgyu'i
22b3(mdo sde): du'ang mi bzod do/ /bdag ni/ sems can dmyal bar gnas par spro'o/ /bdag gis sangs rgyas kyi chos gtang bar ni/ mi bya'o/ /sems can thams cad rab tu thar par bya ba
22b4(mdo sde): la dmigs pa'i snying rje chen po mi gtong ngo / /de ci'i phyir zhe na/ de ni/ bcom ldan 'das kyis kyang gsungs te/ dge ba la ni/ bar chang mang ngo / /mi dge ba'i phyogs la
22b5(mdo sde): ni| grogs byed pa mang ngo / /dge ba'i phyogs la ni/ grogs byed pa nyung ngo / /zhes gsungs pas bdag gis mi dge ba'i phyogs kyi grogs mi bya'i/ dge ba'i phyogs kyi grogs
22b6(mdo sde): bya'o| |sems can thams cad la bzod par bya'o/ gnod sems su mi bya'o/ /sems can de dag la gang yod pa de byin na'ang bdag la gang yod pa de bdag gis sbyin par
22b7(mdo sde): bya ste| sems can de dag la gnod sems dang / khro ba dang / 'khon du 'dzin pa yod pa de dag de rnams kyis byin yang bdag la bzod pa dang / des pa gang yod pa de bdag
23a1(mdo sde): gis sbyin par bya'o/ /bdag gis bzod pa'i stobs bstan par bya'i/ gnod sems ni/ ma yin no snyam mo/ /blo gros rgya mtsho/ lus dang / srog 'dor
23a2(mdo sde): ba'i byang chub sems dpa' rnams la ni/ bla na med pa yang dag par rdzogs pa'i byang chub rnyed dka' ba ma yin no/ /gang gi gzhi las gnod sems 'byung ba'i chos de
23a3(mdo sde): bdag gis spang bar bya'o snyam mo/ /chos de gang zhe na/ 'di lta ste/ lus la dga' ba dang / lus la gnas pa dang / lus la chags pa ste/ lus btang na/ gnod sems
23a4(mdo sde): kyang gtong ngo / /blo gros rgya mtsho/ de ltar bgrang ba la zhugs pa'i byang chub sems dpa' sems dpa' chen po ni/ sems can thams cad kyi gnod pa bzod de mi skyo
23a5(mdo sde): mi khro'o/ /de gnod pa gsum bzod de/ gsum gang zhe na/ lus kyi gnod pa dang / ngag gi gnod pa dang / sems kyi gnod pa'o/ /blo gros rgya mtsho/ de la byang chub sems
23a6(mdo sde): dpa'i lus kyi gnod pa bzod pa gang zhe na/ gang yan lag dang / nying lag rnams bcad kyang chos nyid la rton te/ gang de'i lus gcod pa'i sems can de nyid la lta ba'o/
23a7(mdo sde): blo gros rgya mtsho/ de la thabs la mkhas pa'i byang chub sems dpa'i lus gcod pa na pha rol tu phyin pa drug sgom pa yongs su rdzogs par 'gyur ro/ /blo gros rgya mtsho/
23b1(mdo sde): ji ltar na thabs la mkhas pa'i byang chub sems dpa'i lus gcod pa na pha rol tu phyin pa drug sgom pa yongs su rdzogs par 'gyur zhe na/ gang lus 'dor ba dang / lus yongs
23b2(mdo sde): su gtong ba dang / lus la mi lta ba 'di ni/ de'i sbyin pa'i pha rol tu phyin pa'o/ /gang lus gcod pa na sems can thams cad la byams pas khyab par byed pa dang / tshor ba
23b3(mdo sde): rnams kyis mi 'phrog pa 'di ni/ de'i tshul khrims kyi pha rol tu phyin pa'o/ /gang lus yongs su gcod pa na gang dag de'i lus gcod pa de dag nyid rab tu thar bar bya ba'i phyir
23b4(mdo sde): bzod cing sems kyi rma mi phyin te bzod pa'i stobs nye bar ston pa 'di ni/ de'i bzod pa'i pha rol tu phyin pa'o/ /brtson 'grus gang gis thams cad mkhyen pa nyid la 'dun pa mi
23b5(mdo sde): 'dor zhing sems kyi stobs bskyed pa'ang rab tu 'dzin la 'khor ba nyid du mtshams kyang sbyor zhing dge ba'i rtsa ba brtsam pa'ang rtsom pa 'di ni/ de'i brtson 'grus kyi pha rol
23b6(mdo sde): tu phyin pa'o/ /gang lus rnam par 'thor ba na thams cad mkhyen par sems bskyed pa rin po che de mi brjed cing byang chub nyid la lta ba dang / zhi ba dang / rab tu zhi ba la so sor
23b7(mdo sde): rtog pa 'di ni/ de'i bsam gtan gyi pha rol tu phyin pa'o/ /gang lus gcod pa na lus la rtswa dang / rtsig pa dang / shing dang / rdo dang / mig yor lta bur so sor rtog cing lus la
24a1(mdo sde): sgyu ma'i chos nyid du 'jug pa dang / yang dag par na mi rtag pa nyid dang / yang dag par na sdug bsngal ba nyid dang / yang dag par na bdag med pa nyid dang /
24a2(mdo sde): yang dag par na zhi ba nyid du lus la rtog pa 'di ni/ de'i shes rab kyi pha rol tu phyin pa'o/ /blo gros rgya mtsho/ de ltar na/ thabs la mkhas pa'i byang chub sems dpa'i lus
24a3(mdo sde): gcod pa na pha rol tu phyin pa drug sgom pa yongs su rdzogs par 'gyur zhing theg pa chen po de las nyams par mi 'gyur te/ 'di ni/ byang chub sems dpa'i lus kyi gnod pa
24a4(mdo sde): bzod pa'o/ /blo gros rgya mtsho/ de la byang chub sems dpa'i ngag gi gnod pa bzod pa gang zhe na/ gang dan du brjod pa'i tshig thams cad dang du len pa dang / gshe ba dang /
24a5(mdo sde): sdigs pa dang / smad pa dang / bshung ba dang / sdigs mo byed pa thams cad bzod pa dang / yod pa'am/ med pas gleng bas kyang mi khro ba dang / 'khon du mi 'dzin pa dang /
24a6(mdo sde): bag la nyal spong ba'o/ /blo gros rgya mtsho/ de la thabs mkhas pa'i byang chub sems dpa' sems dpa' chen po ngan du brjod pa dang / ngan du smras pa'i tshig gi lam dang /
24a7(mdo sde): gshe ba dang / sdigs pa dag pha rol las thos nas pha rol tu phyin pa drug sgom pa yongs su rdzogs par 'gyur ro/ /blo gros rgya mtsho/ ji ltar na/ thabs la mkhas pa'i
24b1(mdo sde): byang chub sems dpa' ngan du brjod pa dang / ngan du smras pa'i tshig gi lam gshe ba dang / sdigs pa dag pha rol las thos na/ pha rol tu phyin pa drug sgom pa yongs su rdzogs par
24b2(mdo sde): 'gyur zhe na/ blo gros rgya mtsho/ 'di la byang chub sems dpa' sems dpa' chen po ngan du brjod pa dang / ngan du smras pa'i tshig gi lam dang / gshe ba dang / sdigs pa dag pha
24b3(mdo sde): rol las thos na/ dran pa 'di lta bu rab tu 'thob ste/ sems can 'di ni/ sngon nas ser sna can du gyur pa 'jungs pa ste/ ser sna'i dri mas kun nas kun tu bskor ba des gang
24b4(mdo sde): dag de'i gnod sems kyi dri ma spang ba'i phyir chos ston pa'i dge ba'i bshes gnyen rnams la ma brten/ gus par ma byas/ bsnyen bkur ma byas pa'o/ /bdag ni/ gtong ba la
24b5(mdo sde): mos shing ser sna med par bya/ dge ba'i bshes gnyen la brten par bya/ bsnyen par bya/ bsnyen bkur bya'o snyam ste/ de dag srung zhing gnod sems kyang spong ba 'di ni/ de'i sbyin
24b6(mdo sde): pa'i pha rol tu phyin pa'o/ /gzhan yang 'di snyam du sems te/ sems can 'di ni/ tshul khrims 'chal pa las ma mthong ba ste/ de ni/ bdag la gshe zhing sdigs pa'o/ /bdag ni/
24b7(mdo sde): tshul khrims dang brtul zhugs yang dag par blangs pa las mi nyams par bya'o/ /gnod sems med par bya'o/ /byang chub kyi sems yongs su bsrung bar bya'o/ /las kyi rnam par
25a1(mdo sde): smin pa la brten par bya'o snyam pa 'di ni/ de'i tshul khrims kyi pha rol tu phyin pa'o/ /gzhan yang de 'di snyam du sems te/ sems can 'di ni/ zhe sdang
25a2(mdo sde): gi shas che zhing gnod sems mang ba ste/ de ni/ bdag la gshe zhing sdigs pa'o/ /bdag ni/ bzod pa'i stobs mang du byas te byams pa la gnas par bya'o snyam pa 'di
25a3(mdo sde): ni| de'i bzod pa'i pha rol tu phyin pa'o/ /gzhan yang de 'di snyam du sems te/ sems can 'di ni/ le lo can dge ba'i chos dang bral ba ste/ de ni/ bdag la gshe zhing
25a4(mdo sde): sdigs pa'o/ /bdag ni/ brtson 'grus brtsam par bya/ dge ba'i rtsa ba yongs su btsal ba la mi ngoms par bya ste/ sems can 'di byang chub kyi snying por sngar je 'dug par
25a5(mdo sde): byas la phyis bdag bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du de ltar go cha gyon pa de ni/ de'i brtson 'grus kyi pha rol
25a6(mdo sde): tu phyin pa'o/ /gzhan yang de 'di snyam du sems te/ sems can 'di ni/ brjed ngas pa/ shes bzhin med pa/ nyon mongs pa nges par bsam pa ste/ de ni/ bdag la gshe
25a7(mdo sde): zhing sdigs pa'o/ /bdag ni/ nyon mongs pa nges par bsam par bya/ dran pa dang shes bzhin can du bya/ rtse gcig tu byang chub kyi sems mi brjed par bya ste/ sems can
25b1(mdo sde): ma dul ba/ ma zhi ba/ ma spas pa/ nye bar ma zhi ba 'di lta bu dag gi don du bdag gis go cha chen po bgos te 'di ltar sems des par sems su gzhug go snyam pa 'di ni/ de'i
25b2(mdo sde): bsam gtan gyi pha rol tu phyin pa'o/ /gzhan yang de 'di snyam du bsam ste/ sems can 'di ni/ shes rab 'chal ba/ bdag tu smra ba/ sems can du lta bar dmigs pa'i spyod
25b3(mdo sde): yul ba ste/ de ni/ bdag la gshe zhing sdigs pa'o/ /bdag ni/ chos nyid la brten par bya'o snyam ste/ 'di la gshe ba dang / khro ba su yin zhes des yongs su tshol ba na gang gshe
25b4(mdo sde): ba dang / khro ba'i chos de mi dmigs so/ /de bdag dang gzhan mi dmigs par dmigs par lta ba dang bral bar bzod pa 'di ni/ de'i shes rab kyi pha rol tu phyin pa'o/ /blo gros rgya
25b5(mdo sde): mtsho| de ltar na/ thabs la mkhas pa'i byang chub sems dpa' ngan du brjod pa dang / ngan du smras pa'i tshig gi lam dang / gshe ba dang / sdigs pa dag pha rol las thos nas pha
25b6(mdo sde): rol tu phyin pa drug sgom pa yongs su rdzogs par 'gyur zhing theg pa chen po de las kyang mi nyams te/ 'di ni/ byang chub sems dpa'i ngag gi gnod pa bzod pa'o/ /blo gros rgya mtsho/
25b7(mdo sde): de la byang chub sems dpa'i sems kyi gnod pa bzod pa gang zhe na/ gang bdud thams cad kyis byang chub kyi sems de las phral yang mi g.yo ba dang / phas kyi rgol ba dmigs
26a1(mdo sde): p ar lta ba la mngon par zhen pa thams cad kyis yang dag pa'i bsam par zhugs pa thams cad mkhyen pa'i sems de las mos pa bzlog kyang mi brjed
26a2(mdo sde): pa dang / sangs rgyas kyi gzugs su 'dug kyang mi mnyam pa dang mnyam pa'i sems de las nyams par byed mi nus te/ bdud rdzu 'phrul chen po dag gis khyod kyis theg pa
26a3(mdo sde): chen po yang dag par sgrub par mi nus kyi/ khyod kyis gces par bya ba 'di thong zhig /khyod kyis brtson 'grus 'di 'or cig /byang chub ni/ rnyed par dka' ba/ sangs rgyas
26a4(mdo sde): kyi chos rnams ni/ rnyed par dka' ba ste/ 'dir 'khor ba'i sdug bsngal mang du myong bar 'gyur ro/ /gang dag mya ngan las 'das pa de dag ni/ bde ba yin gyi/ skyes bu dam
26a5(mdo sde): pa| khyod myur du mya ngan las 'das par gyis shig ces de la sems skul zhing sems dran par byed la/ blo gros rgya mtsho/ gal te byang chub sems dpa' sems dpa'
26a6(mdo sde): chen po la de ltar bral bar byed/ de ltar mos pa zlog par byed kyang sngon gyi go cha mi 'dor zhing bsam pa rnam par 'khrug par mi byed kyi/ de 'di snyam du sems te/ bdag
26a7(mdo sde): gis nges par byang chub kyi snying po mnan par bya/ bdag gis nges par bdud dpung dang bcas par pham par byas te bla na med pa yang dag par rdzogs pa'i byang chub mngon
26b1(mdo sde): par rdzogs par 'tshang rgya bar bya/ bdag gis nges par chos kyi 'khor lo rab tu bskor bar bya/ bdag gis nges par stong gsum gyi stong chen po'i 'jig rten gyi khams su chos kyi
26b2(mdo sde): gtam chen po brjod par bya/ bdag gis sems can thams cad mgron du gnyer la chos kyi sbyin pas tshim par bya'o/ /sangs rgyas dang / byang chub sems dpa' thams cad dang /
26b3(mdo sde): bdag dang gzhan gyi sems rig pa'i lha rnams kyis byang chub tu bsam pa rig gi /bdag gis thams cad mkhyen pa'i sems kyi gnod pa bzod par bya'o/ /sangs rgyas rnams dang /
26b4(mdo sde): lha rnams dang / sems can thams cad dang / bdag la bslu bar mi bya'o snyam pa 'di lta bu ni/ blo gros rgya mtsho/ byang chub sems dpa'i sems kyi gnod pa bzod cing theg pa chen
26b5(mdo sde): po de las mi phyed pa ste/ blo gros rgya mtsho/ 'di ni/ thams cad mkhyen par sems bskyed pa rin po che de'i gnod pa bzod pa'o/ /bzod pa'i pha rol tu phyin pa'i go cha gang yin
26b6(mdo sde): pa de ni| brtson 'grus kyi pha rol tu phyin pa gong na med pa gang yin pa dang / pha rol tu phyin pa 'di gnyis yongs su rdzogs par byed pa 'di ni/ byang chub sems dpa'i sems
26b7(mdo sde): kyi gnod pa bzod pa'o/ /de nas de'i tshe bcom ldan 'das kyis tshigs su bcad pa 'di dag gsungs so/ /byang chub lam las bsam pa mi phyed cing / /de ni snying rje las kyang
27a1(mdo sde): phyed ma yin/ /bdag gis dkon mchog gsum po bsrung bar bya/ /sangs rgyas chos rnams yang dag bsgrub par bya/ /sum cu rtsa gnyis khyad 'phags
27a2(mdo sde): mtshan dang dpe byad bzang / /gang dag gis ni stobs bcu rnams kyis lus mdzes pa/ /de dag yongs su btsal phyir mchod sbyin bye ba byed/ /gnod pa shin tu rnam mang bzod
27a3(mdo sde): cing yon tan phyug / brgya phrag mtha' yas zhing rnams de dag bdag gis spyad/ /rin chen chos mchog 'di dag bdag gis bsrung bar bya/ /brgya phrag mtha' yas sems can
27a4(mdo sde): de dag bdag gis dgrol/ /des na gnod pa bzod cing bsam pa mi phyed do/ /phyogs bcu'i sems can khams ni mtha' yas ji snyed pa/ /thams cad 'dus par gyur nas
27a5(mdo sde): lag na mtshon thogs te/ /de dag de la 'jigs sbyin gshe zhing sdigs byed kyang / /yon tan phyir ni sdigs dang 'phya ba bzod par byed/ /sngon mtha'i bskal pa brgya phrag
27a6(mdo sde): mtha' yas ji snyed par/ /de dag rgyun mi 'chad par tshig rtsub smras kyang ni/ /bdag nyid chen po de bzod mi khro gshe ba med/ /de ltar rtogs pa rnams ni gnod pa dag par
27a7(mdo sde): 'gyur| |sems can de dag lag na mtshon thogs lhan cig tu/ /bdag gi lus kyi yan lag dum bu dum bur gtubs/ /'on kyang bdag gi sems yid khro bar mi bya ste/ /
27b1(mdo sde): byang chub yid la byas na gnod 'di dag par 'gyur/ /'greng ngam 'dug gam 'chag gam 'on te nyal yang rung / /gang du byang chub sems mchog 'di dang sbyin pa dang / /dul ba'i
27b2(mdo sde): sems dang gzhan yang dkar sems mi 'dor ba/ /der ni de'i lus dum bu dum bur rnam par 'thor/ /sems dmyal dud 'gro'i skye gnas yi dwags 'jig rten mir/ /bskal pa brgya
27b3(mdo sde): phrag mtha' yas don med lus kyang gtubs/ /sangs rgyas ye shes mngon par 'dod pas lus 'dor zhes/ /skyes bu des ni yid kyang yang dag tshim par byed/ /mi yi sdug bsngal rgyu
27b4(mdo sde): ni rnam pa du ma dag / mtshams med sdug bsngal rgya cher nye bar mi 'gro ba'i/ /dmyal ba rnams su bskal pa brgyar ni gnas par spro/ /rgyal ba dang ni chos dang sems can mi gtong
27b5(mdo sde): ngo / /bdag lus mi rtag ring du mi thub sgyu ma 'dra/ /khams bzhi de dag gdug pa'i sprul dang 'dra bar gsungs/ /bdag gis lus por byas te dug med 'gyur bar bya/ /nyon mongs
27b6(mdo sde): dug zhi nas ni rang byung sangs rgyas 'gyur/ /srid gsum 'jig rten 'di na lus bde 'gyur ba'i gzhi/ /'dod pa'i zas rgyu cung zad ji snyed 'jigs pa ste/ /bdag gis lus btang
27b7(mdo sde): 'jigs pa med par 'gyur bar bya/ /bgrang ba 'di la zhugs pa de dag gnod pa bzod/ /nag po'i phyogs la grogs ni brgya stong phrag kyang mang / /dkar po'i phyogs ni gang la'ang
28a1(mdo sde): grogs po gcig pur 'gyur/ /bdag ni mi dge rnams dang rtsod par mi bya ste/ /sangs rgyas bzod pa gsung bas bzod pa bdag gi grogs/ /phyogs bcu'i sangs
28a2(mdo sde): rgyas de dag 'dir ni bdag gi dbang / /ji ltar sangs rgyas sku la sems ni mi phyed do/ /sangs rgyas dang ni bdag nyid che lha bdag gi grogs/ /gnod pa bzod par bya yi sdang bar
28a3(mdo sde): mi bya'o| |gnod pa bzod pa ngag yid rnam pa gsum du gsungs/ /gang bzod dpa' bo de ni mi phyed bzod pa yin/ /lus kyi sdug bsngal rnam pa mtha' yas yod pa dag /gal te
28a4(mdo sde): lus la bzod pa lus gnod dag par 'gyur/ /lus ni dum bu dum bur gtubs te rnam gtor tshe/ /thabs ldan che ba'i bdag nyid pha rol phyin rdzogs 'gyur/ /sbyin dang tshul
28a5(mdo sde): khrims bzod dang brtson 'grus bsam gtan dang / /shes rab khyad 'phags dam pa skad cig tsam gyis 'dzin/ /lus dang lus la sred pa'i nyon mongs rnams kyang 'dor/ /sbyin
28a6(mdo sde): dang rab tu ldan pa'i pha rol phyin par 'gyur/ /byams pas 'jig rten khyab byed tshul khrims nyams mi 'gyur/ /byang chub rjes su 'gro bas tshul khrims dag pa 'dzin/ /bzod
28a7(mdo sde): pa'i stobs bskyed yan lag rnams dang nying lag gcod/ /de yang de yi bzod pa'i pha rol phyin la sbyor/ /brtson 'grus gces pa ma zhum par skabs sgyid lug med/ /lus ni
28b1(mdo sde): rnam par 'thor zhing brtson 'grus pha rol 'gro/ /byang chub sems kyi bsam pa dran pa mi 'dor zhing / /nyon mongs mun pa rdul rnams bsal phyir rab tu brtson/ /lus bshig nas ni
28b2(mdo sde): bsam gtan stobs dang rnam par 'thob/ /'dir yang rdul bral bsam gtan pha rol phyin la sbyor/ /bdag gi lus ni bdag mad rmi lam glog dang 'dra/ /'di la byed pa po med
28b3(mdo sde): tshor ba po yang med/ /lus kyi gzings pas bcings pa'i sems can bdag gis dgrol/ /shes rab 'di ni khyad 'phags pha rol phyin pa mchog /gang zhig 'di la sbyor zhing tshul
28b4(mdo sde): bzhin chos sems la/ /lus kyi gnod pa bzod cing rab sdang mi byed de/ /mi snyan pa dang smad dang bshung ba'i tshig thos kyang / /de ni zhe sdang mi 'gyur byams ldan sems kyang
28b5(mdo sde): dul| |tha ba rab tu zhe sdang bor 'di sbyin pa dag / byams pa'i yid du gyur pa 'di ni tshul khrims dag /bzod pa'i stobs bskyed 'di ni bzod pa dag pa yin/ /sangs rgyas ye
28b6(mdo sde): shes 'dod nas brtson 'grus phyir zhing bskyed/ /sems dang yid rab zhi ba 'di ni bsam gtan dag /sgra skad mi rnyed 'di ni shes rab dag pa yin/ /mi yi tshig thos nas ni gang chos 'di
28b7(mdo sde): sems pa/ /de 'dir gnod bzod ngag gi skyon la chags pa med/ /bdud dang mu stegs can gyi lta gyur brgya stong gis/ /gnas 'di rnyed dka'i sbyor ba 'ong brjod kyang / /mi skrag
29a1(mdo sde): zhum pa med cing phyi phyir mthu bskyed de/ /mkhas pa de ni gnod dang sems gnod mtha' yas bzod/ /gang zhig bzod dang brtson 'grus rab gnas ri rab
29a2(mdo sde): 'dra| |sems can kun nang dpa' bo de 'dir gnod pa bzod/ /stobs bcu rnams kyi sbyang ba dang ni gnod shes nas/ /byang chub rjes su 'gro bas phyi nas lung ston to/ /blo
29a3(mdo sde): gros rgya mtsho/ de la thams cad mkhyen par sems bskyed pa rin po che de'i 'bigs pa gang zhe na/ blo gros rgya mtsho/ 'di la byang chub sems dpa' sems dpa' chen po
29a4(mdo sde): thams cad mkhyen par sems bskyed pa rin po che des rlom sems su mi byed de/ thams cad mkhyen pa'i sems de la brten par mi byed/ gnas par mi byed/ len par mi
29a5(mdo sde): byed| 'dor bar mi byed/ spros par mi byed/ rtog par mi byed/ rnam par rtog par mi byed kyi/ rnam par rtog pa nye bar zhi ba la gnas pa yin te/ de chos zab mo rnams la blos
29a6(mdo sde): rnam par dpyod do/ /chos zab mo de dag gang zhe na/ 'di lta ste/ rten cing 'brel bar 'byung ba'i lugs su 'byung ba dang / rgyu la dmigs pa khong du chud pa dang / rtag pa ma
29a7(mdo sde): yin pa dang / chad pa ma yin pa dang / mthar lta ba dang bral ba dang / rang bzhin gyis bdag med pa dang / bdag ngo bo nyid med pas chos thams cad ngo bo nyid med pa dang /
29b1(mdo sde): gdod ma nas ma skyes pa dang / ma byung ba dang / stong pa nyid la mos pa dang / mtshan ma med pa la yid ches pa dang / smon pa med pa la som nyi med pa dang / mngon par 'du byed pa
29b2(mdo sde): med pa la de kho na'i blo dang ldan pa dang / shin tu mi rtag pa nyid dang / gzugs dbu ba dang mtshungs pa nyid dang / tshor ba chu bur dang 'dra ba nyid dang / 'du shes smig rgyu dang mtshungs
29b3(mdo sde): te gnyis su med pa nyid dang / 'du byed rnams la chu shing dang mtshungs par so sor rtog pa dang / rnam par shes pa sgyu ma lta bu'i chos nyid dang / khams rnams g.yo ba med pa
29b4(mdo sde): nyid dang / skye mched rnams phan tshun du shes pa med pa nyid dang / sems gnas pa med pa dang / nga rgyal yid la mi byed pa dang / lhag par byed pa lhag par mi byed pa dang /
29b5(mdo sde): mnyam pa nyid la mnyam pa nyid du rtogs pa dang / tha dad du bya ba med pa dang / ro gcig pa dang / bgrod pa gcig pu'i lam la rab tu gnas pa dang / lam gyi tshogs shes pa yongs
29b6(mdo sde): su tshol ba dang / ngas pa'i don gyi don la rton pa dang / don gyi rjes su zhugs pa'i blo dang / skad thams cad la skad med par 'jug pa dang / sgra thams cad la sngon gyi mtha' dang
29b7(mdo sde): phyi ma'i mtha' yongs su chad par shes pa dang / don dang tshig 'bru gnyis su med pa la 'jug pa shes pas don brjod du med par rtogs pa dang / sdug bsngal shes pa ngar
30a1(mdo sde): 'dzin pa med pa dang / kun 'byung ba shes pa de shin tu zad pa dang / 'gog pa shes pa sgro btags pa med pa dang / lam shes pa 'dus byas dang 'dus ma byas
30a2(mdo sde): mnyam pa nyid du 'jug pa dang / lus la zhugs pa'i dran pa sngon gyi mtha' dang / phyi ma'i mthar 'pho ba med pa dang / tshor ba la zhugs pa'i dran pa skye ba dang 'jig par gnas pa
30a3(mdo sde): dang / sems la zhugs pa'i dran pa dmigs pa la shin tu brtags pa dang / chos la zhugs pa'i dran pa chos kyi dbyings la ma yin pa dang / yang dag par spong ba mnyam pas
30a4(mdo sde): mnyam pa dang / rdzu 'phrul gyi rkang pa sems la dbang bsgyur bar gyur pa dang / dad pa'i dbang po chags pa thams cad las shin tu 'das pa dang / brtson 'grus kyi dbang po
30a5(mdo sde): dben pas nges par byung ba dang / dran pa'i dbang po dran pa med pa dang / ting nge 'dzin gyi dbang po yid la byed pa med pa dang / shes rab kyi dbang po spros pa las shin tu
30a6(mdo sde): 'das pa dang / dad pa'i stobs gzhan gyi dring mi 'jog pa dang / brtson 'grus kyi stobs dmigs pa rtogs pa med pa dang / dran pa'i stobs nyams pa med pa dang ldan pa
30a7(mdo sde): dang / ting nge 'dzin gyi stobs nges par sems par gyur pa dang / shes rab kyi stobs mi 'khrugs pa'i rgyu mthun pa dang / dran pa yang dag byang chub kyi yan lag dran pa med
30b1(mdo sde): cing brjed pa med pa dang / chos rnam par 'byed pa yang dag byang chub kyi yan lag chos thams cad mnyam pa nyid du 'jug pa dang / brtson 'grus yang dag byang chub kyi yan lag len
30b2(mdo sde): pa med cing 'dor ba med pa dang / dga' ba yang dag byang chub kyi yan lag dba' rlabs med pa dang / rab tu sbyangs pa yang dag byang chub kyi yan lag lus dang sems la zhugs pa dang /
30b3(mdo sde): ting nge 'dzin yang dag byang chub kyi yan lag mnyam pa nyid khong du chud pa dang / btang snyoms yang dag byang chub kyi yan lag gnyis dang bral ba dang / yang dag pa'i lta ba lta ba thams
30b4(mdo sde): cad spong ba dang / yang dag pa'i rtog pa rtog pa dang rnam par rtog pa dang yongs su rtog pa thams cad dang bral ba dang / yang dag pa'i ngag sgra skad thams cad mnyam pa nyid la 'jug
30b5(mdo sde): pa dang / yang dag pa'i las kyi mtha' lus dang / sems kyi las dang bral ba dang / yang dag pa'i 'tsho ba tshol ba thams cad rgyun bcad pa dang / yang dag pa'i rtsol ba 'deg pa med
30b6(mdo sde): cing 'jog pa med pa dang / yang dag pa'i dran pa dge ba dang mi dge ba'i rnam par rig pa la mi 'jug pa dang / yang dag pa'i ting nge 'dzin sems kyi dmigs pa mnyam pa nyid la
30b7(mdo sde): 'jug pa dang / zhi ba zhi gnas kyi mthar song ba dang / lhag mthong lta ba rnam par dag pa dang / skye ba med pa'i don mi rtag pa'i don dang / gdod ma nas skye ba med pa'i don sdug
31a1(mdo sde): bsngal gyi don dang / rgyu ba med pa'i don bdag med pa'i don dang / nye bar zhi ba'i don zhi ba'i don dang / dul bas sbyin pa dang / bsil ba'i dngos por gyur
31a2(mdo sde): pa'i tshul khrims dang / zad pa'i chos dang ldan pa'i bzod pa dang / shin tu rnam par phye bas rnam par 'byed pa'i brtson 'grus dang / nang nye bar zhi ba'i bsam gtan dang /
31a3(mdo sde): yang dag pa ji lta ba bzhin du rab tu shes pa'i mtshan nyid kyi shes rab dang / sems can gdod ma nas rnam par dag pa'i byams pa dang / nam mkha' dang mtshungs pa'i
31a4(mdo sde): snying rje dang / dga' ba med pa'i dga' ba dang / rtsom pa thams cad rgyun bcad pa'i btang snyoms dang / chos thams cad 'khor gsum yongs su dag pa dang / sngon gyi mtha'
31a5(mdo sde): nas stong pa dang / phyi ma'i mthar dben pa dang / da ltar byung ba na bdag med pa'o/ /blo gros rgya mtsho/ de ltar gang chos zab mo rgyun chad pa/ tshig 'bru dang bral ba/ nam
31a6(mdo sde): mkha' dang mtshungs pa 'di lta bu 'di dag rtogs pa dang / khong du chud pa dang / 'jug pa shes pa la dpyod pa dang / sems pa dang / 'jal ba dang / bgrang ba dang / nye bar rtog
31a7(mdo sde): pa dang / nan tan byed pa 'di ni/ thams cad mkhyen par sems bskyed pa rin po che de 'bigs pa'o/ /de ltar thams cad mkhyen par sems bskyed pa rin po che phigs na/
31b1(mdo sde): chos thams cad la dbang bsgyur ba nyid lhun gyis grub pa nyid du 'thob par 'gyur ro/ /blo gros rgya mtsho/ 'di lta ste/ dper na/ zla ba dang / nyi ma gzhal med khang lhun gyis grub
31b2(mdo sde): par rnam par rgyu zhing dzam+bu'i gling thams cad du snang bar byed kyang lha'i bu nyi ma dang / zla ba 'di snyam du bdag cag 'gro'am/ 'on te ldog snyam du mi sems par sems can rnams kyi
31b3(mdo sde): bsod nams kyi 'bras bu rnam par smin pas de dag 'gro'o/ /blo gros rgya mtsho/ de bzhin du rab tu phigs pa'i shes pa dang ldan pa'i byang chub sems dpa' sems dpa' chen po'ang
31b4(mdo sde): lhun gyis grub par sangs rgyas kyi zhing tshad med pa dag na sems can gyi don byed kyang byang chub sems dpa' sems dpa' chen po de ni/ yang mngon par 'du byed pa med par bya ba de
31b5(mdo sde): dag kun tu ston to/ /blo gros rgya mtsho/ de la byang chub sems dpa'i 'bigs pa shes pa gang yin pa de ni/ bsam gtan gyi pha rol tu phyin pa dang / shes rab kyi pha rol tu phyin par
31b6(mdo sde): yongs su btsal bar bya'o/ /de ci'i phyir zhe na/ byang chub sems dpa' mnyam par bzhag na/ lhag mthong gi chos rnams mthong gi mnyam par ma bzhag pas ni/ ma yin no/ /de'i
31b7(mdo sde): mthong ba gang yin pa de ni/ shes rab ste/ shes rab des mngon sum du 'gyur ro/ /gang mngon sum du 'gyur zhe na/ chos rnams kyi yang dag pa'i mtshan nyid la mngon sum du
32a1(mdo sde): 'gyur ro/ /chos rnams kyi yang dag pa'i mtshan nyid gang zhe na/ mtshan nyid kyi gzhi de la kun tu mi spyod pa'o/ /chos rnams kyi mtshan nyid kyi gzhi gang zhe na/
32a2(mdo sde): 'di lta ste/ rnam par rig pa ni/ chos rnams kyi mtshan nyid kyi gzhi'o/ /rnam par rig pa de'i yang dag pa ji lta ba'i mtshan nyid gang yin pa de nyid ni/ chos rnams kyi yang dag
32a3(mdo sde): pa'i mtshan nyid ces bya'o/ /gang gi tshe tshor ba thams cad rgyun bcad par gyur pa de'i tshe snang bar yang mi byed/ mi snang bar yang mi byed do/ /de la snang ba ni/ gang / mi snang ba
32a4(mdo sde): ni| gang zhe na/ snang ba zhes bya ba ni/ skye ba'o/ /mi snang ba zhes bya ba ni/ 'gag pa'o/ /gang gi tshe snang bar yang mi byed/ mi snang bar yang mi byed pa de'i tshe skye bar yang mi byed/
32a5(mdo sde): 'gag par yang mi byed do/ /gang gi tshe skye bar mi byed/ 'gag par yang mi byed pa de'i tshe chos nyid la gnas pa yin te/ chos kyi dbyings 'khrug par mi byed/ de bzhin nyid
32a6(mdo sde): rjes su rtogs pa'o/ /de bzhin nyid ni/ de chos kyi dbyings zhes bya ba ni/ rten cing 'brel bar 'byung ba rjes su rtogs pa'o/ /de bzhin nyid ni/ de
32a7(mdo sde): kho na'i mtshan nyid khong du chud pa'o/ /yang dag pa'i mtha' ni/ gnyis su med pa'i yang dag par mngon par rtogs pa'o/ /blo gros rgya mtsho/ de ltar mngon sum du shes
32b1(mdo sde): pa rig pa'i byang chub sems dpa' sems dpa' chen po shin tu phigs pa shes pa zhes bya'o/ /sbyang ba dang / gnod pa dang / nges par 'bigs pa'i le'u 'di bcom ldan 'das
32b2(mdo sde): kyis bshad pa'i tshe lha dang / mi'i skye rgu'i srog chags khrag khrig bcu gnyis kyis bla na med pa yang dag par rdzogs pa'i byang chub tu sems bskyed do/ /srog chags khri drug stong
32b3(mdo sde): gis bzod pa rab tu thob par gyur to/ /de nas de'i tshe bcom ldan 'das kyis tshigs su bcad pa 'di dag gsungs so/ /chos kun nges par rtogs pa yi/ /byang chub sems ni sgrog
32b4(mdo sde): par byed/ /de tshe nges rtogs ye shes kyis/ /chos rnams kun la chags pa med/ /zab mo'i chos rnams khong du chud/ /mkhas pa skrag par 'gyur ba med/ /skrag med kun tu
32b5(mdo sde): 'jigs med pas/ /khyad par 'phags par 'gyur ba yin/ /rgyu la dmigs pa'i tshul gyis ni/ /brten pa'i chos rnams khong du chud/ /shes rab ldan de rjes mthun byed/ /mthar
32b6(mdo sde): lta ba ni mi 'dzin to/ /rtag pa dang ni chad pa la/ /blo ni thogs pa yod ma yin/ /yang dag mtha' ni bsam yas pa'i/ /dbu ma'i mtha' ni rtogs par 'gyur/ /bdag gis mtha'
32b7(mdo sde): yi rang bzhin gyis/ /chos rnams bdag med ngo bo nyid/ /chos kun de yi rang bzhin te/ /gdong nas ma skyes 'gag pa med/ /skyes pa med cing 'byung ba med/ /stong pa gzung
33a1(mdo sde): med dri ma med/ /mtshan ma med cing spros pa med/ /nam mkha' dang ni mtshungs shing 'dra/ /de dag sems kyis mi smon par/ /'dod cing chags pa rnam
33a2(mdo sde): par spangs/ /gzugs kyi rang bzhin mngon sum du/ /dbu ba lta bur rab tu shes/ /tshor ba chu bur 'dra ba ste/ /'du shes smig rgyu'i mtshan nyid do/ /'du byed chu shing snying
33a3(mdo sde): po 'dra| |rnam par shes pa sgyu ma 'dra/ /khams bzhi g.yo ba med pa ste/ /nam mkha' mtshungs pa'i khams yin no/ /gang dag skye mched thams cad ni/ /bem po phan
33a4(mdo sde): tshun spyod yul lo/ /sems ni nang na ma yin te/ /phyi rol tu yang mi dmigs so/ /yid la nga yi yod ma yin/ /rnam pa shes pa gnas pa med/ /chos rnams yid la mi
33a5(mdo sde): byed de| |lhag par byed pa rnam par spong / /chos rnams thams cad mnyam nyid du/ /yang dag nyid du khong du chud/ /tha dad med cing ro gcig ste/ /gcig pu bgrod lam
33a6(mdo sde): mnyam pa nyid/ /lam gyi shes pa rab tu rtogs/ /nges pa'i don gyi don rnams mthong / /blo ni don gyi rjes su zhugs/ /skad ni skad med khong du chud/ /sgra rnams kun la
33a7(mdo sde): sngon mtha' dang / /phyi ma'i mtha' mar yongs su gcod/ /don dang tshig 'bru rnams la mkhas/ /chos rnams gnyis su med par rtogs/ /brjod du med pa'i don la ni/ /
33b1(mdo sde): 'di nyid yang dag khong du chud/ /skye ba med par sdug bsngal shes/ /kun 'byung ba la mnyam pa'i blo/ /'gog pa shes pa zad par bstan/ /lam shes pa ni 'dus ma byas/ /lus
33b2(mdo sde): dang tshor ba sems dang ni/ /chos la chos su rjes su rtogs/ /dran med yid la byed med pa'i/ /dran pa nye bar gzhag pa ston/ /chos kyi dbyings ni dbyings min par/ /yang dag nyid
33b3(mdo sde): ni mnyam pas mnyam/ /spong bas spang du med pa ni/ /yang dag spong bar rab tu bstan/ /sems la dbang ni thob pa yi/ /rdzu 'phrul rkang pa rab tu bstan/ /chags pa kun las rab
33b4(mdo sde): 'das pa/ /de ni dad pa'i dbang po yin/ /chos rnams thams cad rnam dben pa/ /de ni brtson 'grus dbang po yin/ /dran pa med cing dran 'jug pa/ /de ni dran pa'i dbang po yin//
33b5(mdo sde): chos rnams yid la mi byed ba/ /de ni ting 'dzin dbang po yin/ /spros las shin tu rab 'das pa/ /de ni shes rab dbang po yin/ /yang dag nyid ni rtogs nas de/ /gzhan gyi dad
33b6(mdo sde): pas 'gro ma yin/ /sems ni g.yo ba yod min pa/ /dad pa'i stobs ni 'di 'dra'o/ /yang dag shes las nyams pa med/ /dran pa'i stobs ni 'di 'dra'o/ /ting nge 'dzin gyi stobs
33b7(mdo sde): mdzod ni/ /nges par sems la dga' ba yin/ /mi rtog rnam par mi rtog pa/ /shes rab stobs ni 'di 'dra'o/ /chos rnams rtogs pa'i don du ni/ /byang chub yan lag rab tu
34a1(mdo sde): bstan/ /mnyam ste mi mnyam med pa'i chos/ /yang dag lta ba yin zhes brjod/ /gnyis med chos la sgom pa ni/ /skye ba med pa'i lam sgo ma yin/ /
34a2(mdo sde): skye ba med pa mi rtag don/ /'byung ba med pa sdug bsngal te/ /rgyu ba med pa bdag med don/ /zhi don ye bar zhi ba'i gnas/ /dul ba'i sems ni sbyin pa yin/ /zhi ba'i sems
34a3(mdo sde): ni tshul khrims ldan/ /zad pa'i chos rtogs bzod pa yin/ /brtson 'grus rnam par phye bas rtogs/ /shin tu zhi ba'i bsam gtan te/ /shes rab yang dag rab shes pa/ /
34a4(mdo sde): sems can gdod nas rnam dag don/ /byams pa zhes ni brjod pa yin/ /snying rje nam mkha' 'dra ba ste/ /dga' ba sbyong ba dga' ba yin/ /rtsom pa thams cad rgyun chad pa/ /
34a5(mdo sde): btang snyoms zhes ni rab tu bstan/ /'khor gsum yongs su chad bar ni/ /chos rnams thams cad rab tu shes/ /chos rnams nges par 'bigs 'di ni/ /lta ba'i mdud pa
34a6(mdo sde): gcod pa yin/ /bsam gtan shes rab gang yin pa/ /der ni nges par 'bigs pa bstan/ /tshad med pa la 'jug pa ni/ /chos shes pa zhes brjod pa yin/ /gnod pa bzod
34a7(mdo sde): pa dang / nges par 'bigs pa zhes bya ba'i le'u ste/ gnyis pa'o// //de nas bcom ldan 'das kyis byang chub sems dpa' sems dpa' chen po blo gros rgya mtsho la
34b1(mdo sde): bka' stsal pa/ blo gros rgya mtsho/ /de ltar na/ gang gi che byang chub sems dpa' sems dpa' chen po dag pa dang / yongs su dag par 'gyur te/ bsam pa bcos ma ma yin zhing
34b2(mdo sde): sems can thams cad kyis gnod par byas kyang zhe 'gras pa med la/ shin tu nges par phags pa'i ye shes su gyur cing / shes rab rnam par gdon mi za ba thob pa de'i tshe shin
34b3(mdo sde): tu dkar ba dri ma med pa'i phyag rgya'i ting nge 'dzin gyi rtsa ba'i gnas la rab tu gnas pa yin no/ /de la ting nge 'dzin 'di'i rtsa ba'i gnas gang zhe na/ 'di lta ste/ sems can thams
34b4(mdo sde): cad la zhe sdang med pa'i snying rje chen po'o/ /de sems can thams cad kyis bsti stang du byas kyang khengs par mi 'gyur/ sems can thams cad kyis bsti stang du ma byas kyang
34b5(mdo sde): dud par mi 'gyur ro/ /khangs pa med pa dang / dud pa med pa de ni/ shes pa la nges par byung ba yin gyi/ nga rgyal nges par byung ba ni/ ma yin no/ /khengs pa med pa dang / dud pa
34b6(mdo sde): med pa de ni/ chos dang ldan pa yin gyi/ gti mug dang ldan pa ni/ ma yin no/ /chos thams cad shes pa las nges par byung bas ye shes sngon du 'gro ba'i lus kyi las dang ldan pa
34b7(mdo sde): yin/ ye shes sngon du 'gro ba'i ngag gi las dang ldan pa yin/ ye shes sngon du 'gro ba'i yid kyi las dang ldan pa yin te/ de lus sam/ ngag gam/ yid kyi las gang byed kyang de
35a1(mdo sde): dag thams cad ye shes sngon du 'gro zhing ye shes kyi rjes su 'brang ngo / /de la byang chub sems dpa'i lus kyi las ye shes sngon du 'gro ba gang zhe na/ gang
35a2(mdo sde): gzugs kyi lus kun tu bstan pas sems can rnams yongs su smin par byed/ 'dul bar byed do/ /spyod lam ji lta bus sems can rnams 'dul bar 'gyur ba de lta bu
35a3(mdo sde): nyid du de'i spyod lam lhun gyis grub cing yongs su brtag pa med par kun tu gnas so/ /lus kyi skyon dang / lus la chags pa dang / lus kyi 'gyur ba dang / lus kyi tshul
35a4(mdo sde): 'chos pa dang / lus kyi 'khrugs pa dang / lus kyi yongs su rtog pa gang yin pa de dag byang chub sems dpa' des yang dag par bcom pa yin te/ shing ta la'i mgo bcad
35a5(mdo sde): pa bzhin du rtsa ba nas chad nas ma 'ongs pa na mi skye ba'i chos can du 'gyur ro/ /de lus yongs su dag pa yin te/ lus mtshan nyid kyis legs par brgyan pa dang / lag pa dang
35a6(mdo sde): rkang pa 'jam zhing mnyen pa dang / bsod nams kyi rgyu mthun pa'i lus shin tu rnam par phye ba dang / dbang po ma tshang ba med pa dang / yan lag dang nyid lag thams cad yongs
35a7(mdo sde): su rdzogs pa yin yang gzugs kyis rgyags shing dregs pa med pa yin te/ lus che ba'i tshul dang ldan pa ma yin no/ /de chos 'dzin pa nye bar bzung nas sems can ji tsam
35b1(mdo sde): du dman pa gzugs ma tshang ba rnams la'ang 'dud do/ /rab tu 'dud do/ /de rang gi lus kyi chos nyid kyis sems can thams cad kyi lus kyi chos mnyam pa nyid du shes pa la 'jug go/
35b2(mdo sde): de lus la lus kyi chos nyid shes nas chos kyi lus yin gyi/ zang zing gi lus ma yin no/ /de la lus kyi chos nyid gang zhe na/ gang bsam gtan gyi zas za ba yin gyi/ zang zing gi zas
35b3(mdo sde): za ba ma yin te/ 'jig rten dang mthun par bya ba dang / sems can la snying brtse ba'i phyir zas za'o/ lus nyam chung ba'i phyir ni/ ma yin no/ /de chos kyi lus su gyur nas chos kyis
35b4(mdo sde): srog 'tsho'i/ zang zing gis srog 'cho ba ni/ ma yin no/ /de la chos kyis srog 'tsho ba gang zhe na/ gang srog gi phyir yang bya ba ma yin pa mi byed pa dang / 'phags pa'i tshul las
35b5(mdo sde): mi 'da' ba'o/ /de la 'phags pa rnams kyi tshul gang zhe na/ 'di lta ste/ chags pa med pa dang / sdang ba med pa dang / rmongs pa med pa dang / nyon mongs pa thams cad dang bral ba
35b6(mdo sde): dang / ji ltar bslab pa bcas pa bzhin du kun tu srung ba dang / sped pa dang / rab tu gnas pa 'di ni/ 'phags pa rnams kyi tshul zhes bya'o/ /de la byang chub sems dpa' ye shes
35b7(mdo sde): sngon du 'gro ba'i lus kyi las dang ldan pas mngon par shes pa dang / rdzu 'phrul gyi stobs thams cad dang ldan pa yin te/ de lhun gyis grub par sangs rgyas kyi zhing thams cad
36a1(mdo sde): tu snang bar byed cing sangs rgyas kyi zhing de dag na sems can de dag gi gzugs dang / mtshan dang / gzi brjid dang / rgyan rnams ci 'dra bar byang chub
36a2(mdo sde): sems dpa' de'i yang lhun gyis grub cing yongs su brtags pa med par de 'dra bar gnas so/ /de 'od bkod pa'i lus dang ldan pa yin te/ de gang gi tshe lus las
36a3(mdo sde): 'od rab tu gtong ba de'i tshe sangs rgyas kyi zhing grangs med dpag tu med pa rnams snang bas khyab par byed do/ /de'i 'od de ni/ bde ba skyed pa ste/ sems can dmyal ba pa
36a4(mdo sde): ngan song ba'i sems can thams cad bde bar byed pa'o/ /de'i 'od de ni/ bde ba la reg pa byed pa ste/ nyon mongs pas gdungs pa'i sems can thams cad rab tu zhi bar
36a5(mdo sde): byed pa'o/ /de'i 'od de ni/ rab tu sim par byed pa ste/ sems can rnams kyi lus dang / sems dga' ba skyed pa'o/ /de lus nyid kyis sems can rnams la sangs rgyas
36a6(mdo sde): kyi mdzad pa byed de/ 'di ni/ byang chub sems dpa'i lus kyi las ye shes sngon du 'gro ba'o/ /blo gros rgya mtsho/ de la byang chub sems dpa'i ngag gi las ye shes sngon
36a7(mdo sde): du 'gro ba gang zhe na/ blo gros rgya mtsho/ 'di la byang chub sems dpa' ni/ tshig 'khrul pa'i skyon thams cad spangs par ngag gi las 'byung ngo / /blo gros rgya mtsho/ de
36b1(mdo sde): la tshig 'khrul pa'i skyon de dag gang zhe na/ blo gros rgya mtsho/ byang chub sems dpa' ni/ tshig 'khrul ba'i skyon drug cu rtsa bzhi dang bral zhing rnam par spangs par ngag gi las
36b2(mdo sde): 'byung ste/ drug cu rtsa bzhi gang zhe na/ blo gros rgya mtsho/ 'di la byang chub sems dpa' ni/ tshig rtsu ba po med pa yin/ tshig rnyog pa med pa yin/ gyo mo'i sgra lta bu med pa yin/
36b3(mdo sde): grum pa'i sgra lta bu med pa yin/ sgra ha cang che ba ma yin/ sgra ha cang chung ba ma yin/ sgra ha cang drag po ma yin/ tshig brlang po med pa yin/ tshig rib rib po med pa yin/ tshig
36b4(mdo sde): cal col med pa yin/ tshig rtab rtab po med pa yin/ khas bub pa'i tshig lta bu med pa yin/ tshig nyams pa med pa yin/ zur dbyung dgos pa'i tshig med pa yin/ tshig zhum
36b5(mdo sde): pa med pa yin/ tshig sub sub med pa yin/ byis pa'i tshig lta bu med pa yin/ tshig nog nog po med pa yin/ 'bar bar byed pa'i tshig med pa yin/ co 'dri ba'i tshig med pa
36b6(mdo sde): yin/ dus mi shes pa'i tshig med pa yin/ tshod mi shes pa'i tshig med ba yin/ 'dod chags kyis rjes su chags pa'i tshig med pa yin/ zhes dang gis zhe 'gras pa'i tshig med
36b7(mdo sde): pa yin| gti mug gis rmongs shing lkugs pa'i tshig med pa yin/ dman pa'i tshig med pa yin/ mi mthun pa dang brnyas pa'i tshig med pa yin/ 'byer bar byed pa'i tshig
37a1(mdo sde): med pa yin/ g.yo dang 'dres pa'i tshig med pa yin/ nga rgyal gyis khengs pa'i tshig med pa yin/ khyad du gsod pa'i tshig med pa yin/ ngo za ring gi
37a2(mdo sde): tshig med pa yin/ tshig mi snyan cing zher 'debs pa'i tshig med pa yin/ med pas gleng ba'i tshig med pa yin/ 'khrul cing gshe ba'i tshig med pa yin/ yang dag pa ma
37a3(mdo sde): yin pa'i tshig med pa yin/ 'phral du rdzun smra ba'i tshig med pa yin/ phra ma'i tshig med pa yin/ ngag rtsub po'i tshig med pa yin/ tshig kyal pa'i tshig med pa yin/ mdza'
37a4(mdo sde): bo dang 'byed pa'i tshig med pa yin/ ha cang rno ba'i tshig med pa yin/ ha cang mnyen pa'i tshig med pa yin/ phal pa'i tshig med pa yin/ kun tu ma bsrungs pa'i tshig med
37a5(mdo sde): pa yin| dus las lhag par smra ba'i tshig med pa yin/ gnod sems 'bar ba'i tshig med pa yin/ 'thab pa dang rtsod pa dang 'gyed pa'i tshig med pa yin/ thob kyis 'jal
37a6(mdo sde): ba'i tshig med pa yin/ tshig 'gyur ba med pa yin/ tshig mi brtan pa med pa yin/ mu cor smra ba'i tshig med pa yin/ gar gyi ltad mo'i tshig lta bu med pa yin/ chos dang
37a7(mdo sde): 'gal ba'i tshig med pa yin/ gsang 'phel ba'i tshig med pa yin/ sems can la gnod pa'i tshig med pa yin/ bdag la bstong pa'i tshig med pa yin/ gzhan la
37b1(mdo sde): smod pa'i tshig med pa yin/ 'phya ba dang bsting ba'i tshig med pa yin/ sangs rgyas dang chos dang dge 'dun la 'gal ba'i tshig med pa yin/ 'phags pa la skur pa 'debs pa'i
37b2(mdo sde): tshig med pa yin/ ngo mi chod pa'i tshig med pa yin/ tshig 'khrul pa'i skyon thams cad dang bral ba'i tshig nyid ni/ tshig drug cu rtsa bzhi pa yin te/ blo gros rgya mtsho/ byang chub
37b3(mdo sde): sems dpa' dag gi las ni/ tshig 'khrul pa'i skyon drug cu rtsa bzhi po de dag dang bral zhing yongs su dag par 'byung ngo / /de'i ngag de ni/ phyed par lung ston pa dang / yang
37b4(mdo sde): dag par lung stong pa dang / de kho na lung ston pa dang / bden pa rnam par dgod pa lung ston pa dang / bden pa'i rjes su 'brang ba dang / sems can thams cad kyi skad la 'jug
37b5(mdo sde): pa dang / sems can thams cad kyi bsam pa lung ston pa dang / sems can thams cad tshim par byed pa dang / sems can thams cad kyi dbang po skul bar byed pa dang / nyon
37b6(mdo sde): mongs pa thams cad rab tu zhi bar byed pa dang / sangs rgyas kyis byin gyis brlabs pa dang / chos dang mi 'gal ba dang / bsod nams kyi rgyu mthun pa shin tu rnam par phye ba
37b7(mdo sde): dang / zla ba ltar dri ma med cing snyan pa dang / 'dod chags kun tu skyed pa ma yin pa dang / tshar bcad nas yon tan smra ba dang / zhe sdang mi skyed pa dang / zab cing gting dpag
38a1(mdo sde): dka' ba dang / gti mug kun tu mi skyed pa dang / phyogs bcur go bar byed cing rgyas par 'gengs pa dang / tshig don med pa ma yin pa dang / thams cad
38a2(mdo sde): dkyi rjes su zhugs pa dang / mngon par 'du bya ba med pa'i mtshan nyid du 'byung ste/ blo gros rgya mtsho/ 'di ni/ byang chub sems dpa'i ngag gi las ye shes sngon du 'gro ba'o/ /
38a3(mdo sde): blo gros rgya mtsho/ de la byang chub sems dpa'i yid kyi las ye shes sngon du 'gro ba gang zhe na/ blo gros rgya mtsho/ 'di la byang chub sems dpa' sems dpa' chen po sems
38a4(mdo sde): kyi 'jug pa gcig gis sems can thams cad kyi spyod pa dang / g.yo ba rnams rab tu shes so/ /mnyam par bzhag kyang spyod lam thams cad kun tu ston cing ting nge 'dzin
38a5(mdo sde): de las ldang ba'ang med do/ /de'i sems kyi las ni/ bdud thams cad kyis kyang mi shes so/ /de'i sems kyi 'jug pa ni/ nyan thos dang / rang sangs rgyas thams cad kyis
38a6(mdo sde): kyang mi shes so/ /byang chub sems dpa' de ni/ bdag la gnod par bya ba dang / gzhan la gnod par bya ba dang / gnyi ga la gnod par bya ba mi sems so/ /de'i sems
38a7(mdo sde): dang / yid dang / rnam par shes pa ni/ gang la'ang thogs pa med do/ /de chos thams cad rigs par ye shes mthong ba skye'o/ /sems dang / yid dang / rnam par shes pa
38b1(mdo sde): des reg pa med par tshor ba'ang so sor myong la/ sangs rgyas kyi chos rnams yongs su ma rdzogs kyi bar du tshor ba 'gog pa mngon sum du yang mi byed de/ blo gros rgya mtsho/ 'di ni/
38b2(mdo sde): byang chub sems dpa'i yid kyi las ye shes sngon du 'gro ba'o/ /blo gros rgya mtsho/ 'di ni/ shin tu dkar ba'i dri ma med pa'i phyag rgya'i ting nge 'dzin de'i rtsa ba'i gnas te/ 'di lta ste/
38b3(mdo sde): ye shes sngon du 'gro ba'i lus kyi las dang / ye shes sngon du 'gro ba'i ngag gi las dang / ye shes sngon du 'gro ba'i yid kyi las so/ /blo gros rgya mtsho/ gang gi tshe byang chub sems
38b4(mdo sde): dpa' sems dpa' chen po ye shes sngon du 'gro ba'i lus dang / ngag dang / yid kyi las rnams dang ldan par gyur pa de'i tshe shin tu dkar ba'i dri ma med pa'i phyag rgya'i ting nge 'dzin
38b5(mdo sde): 'di rab tu 'thob bo/ /blo gros rgya mtsho/ de la chos bcu shin tu dkar ba'i phyir ting nge 'dzin 'di shin tu dkar ba zhes bya ste/ chos bcu po de dag gang zhe na/ 'di lta ste/ bsam pa
38b6(mdo sde): dang lhag pa'i bsam pa yongs su dag pas 'jug pa'i spyod pa shin tu dkar ba yin/ pha rol tu phyin pa drug yongs su dag pas byang chub sems dpa'i spyod pa shin tu dkar ba yin/
38b7(mdo sde): dge ba'i chos thams cad yongs su dag pas dkar po rnam par mthong ba'i spyod pa shin tu rnam par dag pa yin/ gtan pa med pa'i mchod sbyin byed pa yongs su dag pa'i mtshan
39a1(mdo sde): dang dpe byad bzang po yongs su rdzogs par byed pa'i spyod par shin tu dkar ba yin/ ji ltar thos pa'i chos sgrub cing gzhan yang go bar byed pa la mkhas pa
39a2(mdo sde): yongs su dag pas gzungs dang spobs pa rab tu thob pa'i spyod pa shin tu dkar ba yin/ 'khrul ba dang / sgrib pa dang / chod pa dang / kun nas ldang ba thams cad dang bral ba
39a3(mdo sde): yongs su dag pas dran pa dang / ting nge 'dzin dang / g.yeng ba med pa'i shes pa shin tu dkar ba yin/ bag yod pa yongs su dag pas byang chub kyi phyogs kyi chos shes pa shin
39a4(mdo sde): tu dkar ba yin/ sems dang / yid dang / rnam par shes pa yongs su dag pas zhi gnas dang / lhag mthong shes pa shin tu dkar ba yin/ phyogs dang / mi mthun pa'i phyogs dang /
39a5(mdo sde): rgyun chad pa dang / chags pa las shin tu 'das pa yongs su dag pas sa bcu gnon pa'i ye shes shin tu dkar ba yin/ mi dge ba'i chos thams cad spang pa'i phyir dge ba'i chos
39a6(mdo sde): thams cad yongs su dag pas byang chub kyi snying po'i rgyan gyi ye shes shin tu dkar ba yin te/ blo gros rgya mtsho/ chos bcu po de dag shin tu dkar ba'i phyir ting nge 'dzin 'di shin
39a7(mdo sde): tu dkar ba zhes bya'o/ /'phags pa blo gros rgya mtshos zhus pa/ bam po gsum pa/ blo gros rgya mtsho/ ci'i phyir dri ma med pa'i phyag rgya zhes bya zhe na/ blo gros rgya mtsho/ nyi
39b1(mdo sde): shu po 'di dag ni/ dri ma med pa'i phyag rgya'i sgo yin te/ de dag gis ni/ ting nge 'dzin 'di dri ma med pa'i phyag rgya zhes bya'o/ /nyi shu po gang zhe na/ 'di lta ste/ ngar 'dzin pa yongs su
39b2(mdo sde): dag pas nang yongs su dag pa dri ma med pa'i phyag rgya dang / nga yir 'dzin pa yongs su dag pas phyi yongs su dag pa dri ma med pa'i phyag rgya dang / lta bar song ba thams cad yongs
39b3(mdo sde): su dag pas 'jig tshogs kyi ngo bo nyid yongs su dag pa dri ma med pa'i phyag rgya dang / gdod ma nas yongs su dag pa'i phyir sems can thams cad bdag med pa yongs su dag pa
39b4(mdo sde): dri ma med pa'i phyag rgya dang / ro gcig pa'i phyir chos thams cad mnyam pa nyid du rtogs pa yongs su dag pa dri ma med pa'i phyag rgya dang / rnam par thar pa thams cad yongs su dag
39b5(mdo sde): pa'i phyir stong pa nyid dang / mtshan ma med pa dang / smon pa med pa yongs su dag pa dri ma med pa'i phyag rgya dang / shin tu yongs su dag pa'i phyir nam mkha' yongs su dag pa dri
39b6(mdo sde): ma med pa'i phyag rgya dang / tha dad du bya ba med pa'i phyir sems can gyi khams dang / chos kyi dbyings yongs su dag pa dri ma med pa'i phyag rgya dang / rang gi mngon par shes pa
39b7(mdo sde): yongs su dag pa'i phyir mngon sum legs par mthong ba yongs su dag pa dri ma med pa'i phyag rgya dang / rtag tu snang ba yongs su dag pa'i phyir nyi ma'i dkyil 'khor ltar rab
40a1(mdo sde): tu gsal ba'i yongs su dag pa dri ma med pa'i phyag rgya dang / chags pa thams cad dang bral ba yongs su dag pa'i phyir dus gsum la chags pa med
40a2(mdo sde): pa'i ye shes mthong ba yongs su dag pa dri ma med pa'i phyag rgya dang / rnam par shes pa dang ye shes gnas pa med pa'i phyir rnam par rig pa'i sgo yongs su dag pa dri ma med
40a3(mdo sde): pa'i phyag rgya dang / 'dus byas kyi ngo bo nyid yongs su dag pa'i phyir 'dus ma byas yongs su dag pa dri ma med pa'i phyag rgya dang / rkyen shin tu brtags pa'i phyir rten cing
40a4(mdo sde): 'brel bar 'byung ba rtogs pa yongs su dag pa dri ma med pa'i phyag rgya dang / yang dag par shes pa rdzi ba med pa yongs su dag pa'i phyir stobs dang / mi 'jigs pa dang /
40a5(mdo sde): sangs rgyas kyi chos kyi rjes su 'gro ba yongs su dag pa dri ma med pa'i phyag rgya dang / sngon yongs su sbyangs ba byas pa yongs su dag pa'i phyir sangs rgyas kyi chos rtogs pa'i
40a6(mdo sde): mtshan nyid yongs su dag pa dri ma med pa'i phyag rgya dang / sems can thams cad yongs su mi gtong ba'i phyir byams pa chen po dang / snying rje chen po yongs su dag pa
40a7(mdo sde): dri ma med pa'i phyag rgya dang / mtha' thams cad dang bral ba yongs su dag pa'i phyir bdud dang phyir rgol ba bcom pa yongs su dag pa dri ma med pa'i phyag rgya dang / chos
40b1(mdo sde): rnams kyi rang bzhin yongs su dag pa'i phyir nyon mongs pa'i bag chags kyi mtshams sbyor ba thams cad yang dag par 'joms pa yongs su dag pa dri ma med pa'i phyag rgya dang / y
40b2(mdo sde): ang dag par blang ba yongs su dag par byed pa yongs su dag pa'i phyir sems kyi skad cig gcig gis sangs rgyas kyi chos thams cad kyi sgo rtogs pa yongs su dag pa dri ma med pa'i
40b3(mdo sde): phyag rgya ste/ blo gros rgya mtsho/ dri ma med pa'i phyag rgya'i sgo nyi shu po de dag gis ting nge 'dzin 'di dri ma med pa'i phyag rgya zhes bya ste/ blo gros rgya mtsho/ byang chub sems dpa' byang
40b4(mdo sde): chub kyi snying po la 'dug nas ting nge 'dzin gang rab tu thob pa'i ting nge 'dzin 'di ni/ shin tu dkar ba dri ma med pa'i phyag rgya zhes bya'o/ /ting nge 'dzin 'di thob ma thag tu shugs
40b5(mdo sde): chen po ma 'dres pa brgyad 'byung bar 'gyur te/ brgyad gang zhe na/ 'di lta ste/ stong gsum gyi stong chen po'i 'jig rten gyi khams 'di thams cad rdo rjer gnas par 'gyur pa 'di
40b6(mdo sde): ni| shugs chen po ma 'dres pa 'byung ba dang po'o/ /shing ljon pa thams cad la lo ma dang / me tog dang / 'bras bu sna tshogs chags te byang chub kyi shing ga la ba de logs su 'dud
40b7(mdo sde): cing 'dud la rab tu 'dud de mngon par rab tu 'dud par 'gyur ba dang / sems can thams cad kyang skad cig de la nyon mongs pa thams cad kyis gnod par mi 'gyur ba dang / ngan
41a1(mdo sde): song ba'i sems can thams cad kyis byang chub kyi snying po la 'dug pa'i byang chub sems dpa' mthong ste/ mthong nas kyang bde ba thams cad kyis tshim par 'gyur
41a2(mdo sde): ba dang / 'jig rten gyi khams thams cad du'ang bar gyi 'jig rten gyi khams rnams gser gyi kha dog lta bu'i 'od kyis khyab par 'gyur ba dang / sa g.yo ba chen po 'jig rten du 'byung
41a3(mdo sde): bar 'gyur zhing sems can gang la'ang rnam par gnod par mi 'gyur ba dang / phyogs bcur bzhugs pa'i sangs rgyas bcom ldan 'das rnams zhal ston cing mi 'jigs pas
41a4(mdo sde): dbugs 'byin par mdzad de/ ded dpon chen po rgyal bar gyur cig / rgyal bar gyur cig ces gsung brjod par 'gyur ba dang / sems kyi skad cig gcig la sangs rgyas kyi
41a5(mdo sde): chos thams cad chub par 'gyur ba ste/ blo gros rgya mtsho/ /shin tu dkar ba dri ma med pa'i phyag rgya'i ting nge 'dzin thob ma thag tu shugs chen po ma 'dres pa brgyad po de dag
41a6(mdo sde): 'byung bar 'gyur ro/ /'di ltar ting nge 'dzin 'di'i mthus 'dir yon tan gyi rgyu dpag tu med par yang kun tu snang ngo / /de nas de'i tshe bcom ldan 'das kyis tshigs su bcad
41a7(mdo sde): pa 'di dag gsungs so/ /chos 'di dri med dag dge rang bzhin 'od gsal te/ /nam mkha' mtshungs shing mnyam la gdod nas byung ba med/ /ma skyes ma byung gnas pa
41b1(mdo sde): med cing 'gag pa med/ /'di ni rgyal ba'i phyag rgya dri med g.yo ba med/ /de yi rtsa ba'i gnas ni dbye ba med pa'i gzungs/ /byams pa dang ni snying rje sgom pa zung du 'brel/ /des na
41b2(mdo sde): 'gro ba kun gyis bkur kyang dga' ba med/ /bsti stang ma byas yi chad med de mnyam pa'i blo/ /de ni mnyam pa'i chos las ye shes skyes gyur nas/ /gti mug mun pa thams cad bcom
41b3(mdo sde): ste rmongs pa med/ /ye shes ldan pa yin gyi nga rgyal ldan pa min/ /ngas bsam mnyam chos shes nas shin tu rnam par dag /mkhas pa lus ngag yid kyis las ni gang byed pa/ /thams
41b4(mdo sde): cad shes pas byas te 'gro ba bde ba byed/ /de lus rnam par dag pa sems can mang pos mthong / /rgyal ba'i ye shes rdul med bla na med pa smon/ /de yi spyod lam rtag tu bsngams te
41b5(mdo sde): 'khrul pa med/ /lhun gyis grub ste tha mar me tog rnam rtog med/ /lus kyi nyes pa mtha' yas ji tsam gang brjod pa/ /de dag de la chad de gdod nas skyes pa med/ /de lus mtshan
41b6(mdo sde): gyis brgyan te shin tu rnam par phye/ /de yi rkang mthil 'jam zhing bsod nams rnams las byung / /dbang po thams cad yongs su rdzogs pas lus mdzes kyang / /mkhas pa gzugs
41b7(mdo sde): kyis rgyags pas rlom sems byed pa med/ /dman zhing dbul bas sdug bsngal sems can mang po gang / /de dag la yang gus bcas 'dud cing rab tu 'dud/ /bdag ni chos
42a1(mdo sde): 'dzin gyur cig snyam ste nga rgyal med/ /chos mnyan des ni byang chub dam pa thob par 'gyur/ /de yis rang gi lus kyi chos nyid shes nas ni/ /de yis
42a2(mdo sde): sems can kun lus de ltar rtogs pas na/ /de ni chos lus rdul dang bral ba thob 'gyur te/ /zang zing lus min nyon mongs rnams las shin tu grol/ /rtag tu ting 'dzin
42a3(mdo sde): spyod yul bsam gtan zas can 'gyur/ /gzi brjid chen po la ni zang zing lus mi srid/ /sems can don du kha zas za yi stobs phyir min/ /'chi med don du de ni chos
42a4(mdo sde): kyis srog kyang 'tsho/ /'phags pa tshul ni rtag srung shin tu rab tu zhi/ /'dod chags zhe sdang gti mug shin tu rnam par phye/ /bslab pa sbed par gnas shing rgod med mthun
42a5(mdo sde): bar byed/ /mkhas pa bdag gtong byed kyi sdig pa byed ma yin/ /rdzu 'phrul gyis ni bye ba phrag mang zhing song nas/ /sems can lus dang mthun par byas te chos kyang ston/ /
42a6(mdo sde): 'gro ba'i gzugs dang mtshan dang rtags ni ci 'dra ba/ /de yi lus ni de lta bu dang mtshungs par 'gyur/ /de yi lus las shin tu rnam dag 'od byung ste/ /des ni phyogs bcu
42a7(mdo sde): mtha' yas zhing rnams khyab par byed/ /de yi 'od de bsod nams gzi ldan reg na 'jam/ /srog chags nyon mongs gdung ba thams cad zhi bar byed/ /sems dmyal
42b1(mdo sde): rnams na sems can brgya dag sdug bsngal ba/ /de dag 'od kyis reg ma thag tu bde bar 'gyur/ /lus dang yid kyang dga' bar 'gyur ba rab tu thob/ /de ni sems can dmyal las
42b2(mdo sde): rab tu thar pa'i rgyu/ /'di dag dang ni gzhan yang lus las yongs sbyangs ba/ /mtha' yas lus rnams ye shes kyis ni rnam par phye/ /mkhas pa shin tu dul ba sangs rgyas mdzad pa byed/
42b3(mdo sde): rdul bral rnams kyi lus kyi las 'di de 'dra'o/ /de dag tshig ni rnam dag sgra snyan yid du 'ong / /des ni lha dang lha min 'gro kun tshim par byed/ /de smra ba na 'chad pa don med mi 'gyur
42b4(mdo sde): te| |theg pa bdud rtsi 'dus byas min 'dir nges par 'byung / /ngag las ngag gis nyes pa nges med gang yod pa/ /de dag de yi bsod nams dag pas kun tu chad/ /skad rnams mtshungs
42b5(mdo sde): shing sgra mtshungs gyur pas sems can rnams/ /sgra dang ngag las ji snyed kun gyis tshim par byed/ /de yi ngag ni phyad cing mnyam la yang dag min/ /yang dag lung ston bsgribs pa
42b6(mdo sde): med cing mnyam par bzhag / tshig gang smras pa de yang de bzhin 'gyur ba ste/ /bden pa'i rjes su 'brang ba'i shes pas shin tu dag /nyon mongs tha ba med cing 'dod chags rab tu
42b7(mdo sde): zhi| |tshar bcad yon tan smra zhing skyon las shin tu grol/ /zab cing gting dpag dka' la shin tu chad pa ste/ /don rnams byed cing zhing stong dag tu khyab par byed/ /rtog pa med
43a1(mdo sde): par tshig 'di rab tu smra bar byed/ /rang gi dang gis byung nas ji ltar thar 'gyur smra/ /rtag tu sa bzhin sems can dbang po tshim par byed/ /rnam par sbyong
43a2(mdo sde): byed tshig mchog 'dis ni shes par byas/ /de yi yid las rtag tu bsgribs med legs par byas/ /sems kyi skad cig gcig gis 'gro ba'i sems rnams shes/ /de ni
43a3(mdo sde): g.yeng med ting nge 'dzin las nyams pa med/ /khyu mchog de yi rgyu ba bdud kyis shes ma yin/ /de yi sems yid rnam rtog shin tu zab pa ste/ /rang rgyal rnams dang nyan
43a4(mdo sde): thos kun gyis shes par dka'/ /bdag dang gzhan la rnam par mi 'tshe rjes chags med/ /khong khro med cing khengs pa med cing mnyam pa'i blo/ /mkhas pa de ni 'gro la rigs
43a5(mdo sde): bzhin shes pa 'jug / tshor ba ma yin sems pa ma yin rnam rtog min/ /'chi med don du byang chub gnas su phyin par du/ /tshor ba 'gog la bde bar rtogs pa byed ma yin/ /
43a6(mdo sde): chos bcu de dag gang la rtag tu dag gyur pa/ /khu mchog de la ting 'dzin 'di ni mngon du gyur/ /gan tshe 'jug pa'i spyod pa rnam par sbyangs gyur pa/ /dkar po'i lam rnams
43a7(mdo sde): kun gyis 'phags shing yongs su dag / sa rnams ji bzhin pha rol phyin pa kun sbyangs te/ /dge ba rgya chen thams cad kyis ni mngon par 'phags/ /bsod nams 'bras
43b1(mdo sde): bus mtshan kun shin tu rnam par dag / spobs pas kyang ni gzungs rnams mthar thug med par 'gyur/ /mkhas pa rtag tu thos pa'i chos rnams sgrub par gnas/ /mkhas pa rtag tu
43b2(mdo sde): dran la mnyam gzhag 'khrul pa med/ /de la kun nas ldang ba rnams dang 'khrul pa ni/ /phra rab mthong par mi nus sgrib kun rnam par dag /byang chub phyogs chos rgya chen mtha' yas
43b3(mdo sde): gang yin pa/ /thams cad de yi bag yod pa la 'du bar 'gyur/ /zhi gnas mthar gyur lhag mthong gis ni rtag tu shes/ /sa bcu po ni gnon par 'gyur zhing chags pa med/ /byang chub
43b4(mdo sde): snying po sbyad phyir shin tu rdzogs par smra/ /de ni mi dge kun spangs dgra las rgyal bar 'gyur/ /dge ba'i chos rnams kun gyis 'phags pa ri rab bzhin/ /de ni bsam yas dri med
43b5(mdo sde): 'od 'di rab tu thob/ /ting 'dzin 'di thob mkhas de bsod nams byas nas ni/ /yongs su dag pa'i chos mchog nyi shu rab tu thob/ /de dag gis ni 'gro ba kun nang nyi bzhin lhang / /
43b6(mdo sde): rgyal ba'i ye shes bla na med pa'i byang chub reg/ shing gi drug du shugs brgyad bsam du med thob nas/ /de dag gis ni zhing brgya dag na 'gro don byed/ /sangs rgyas mi 'jigs
43b7(mdo sde): byin zhing 'gro ba'i dpa' bo de/ /bdud rnams btul bar byas nas byang chub mchog la reg /rgyal ba'i phyag sbyangs pa ni thob par gyur nas ni/ /yon tan 'di 'dra de kun bsam gyis
44a1(mdo sde): mi khyab 'gyur/ /de ltar bas na mi gang yon tan phreng 'dod pa/ /de myur byang chub sems la brtson 'grus brtan pa bskyed/ /de nas bcom ldan 'das kyis byang
44a2(mdo sde): chub sems dpa' sems dpa' chen po blo gros rgya mtsho la bka' stsal pa/ blo gros rgya mtsho/ de lta bas na/ byang chub sems dpa' sems dpa' chen po shin tu dkar ba dri ma
44a3(mdo sde): med pa'i phyag rgya'i ting nge 'dzin 'di thob par 'dod pas rnyog pa med pa'i sems dang / 'khrugs pa med pa'i sems kyis shin tu dkar zhing dri ma med pa'i blo dang ldan par bya'o/ /
44a4(mdo sde): de la rnyog pa med pa'i sems de ni/ gang sems rang bzhin gyis 'od gsal ba la glo bur gyi nyon mongs pa rnams kyi skabs med pa dang / 'od gsal ba'i chos mi 'gyur ba
44a5(mdo sde): nyid dang / yid la byed pa thams cad kun tu mi 'byung ba dang / 'dod chags dang bral te rdul med pa dang / zhe sdang dang bral te rtog pa med pa dang / gti mug dang bral te mun pa
44a6(mdo sde): med pa dang / dag pa dang / rnam par dag pa dang / shin tu dri ma med pa dang / rnam par grol ba las byung ba dang / rnam par grol ba ji lta bar chos thams cad kyang de bzhin te/
44a7(mdo sde): de bzhin nyid dang mnyam pa'i rjes su zhugs pa dang / rnam par grol ba ji lta bar chos thams cad kyang de bzhin te/ chos kyi dbyings dang mnyam pa'i rjes su zhugs pa dang /
44b1(mdo sde): rnam par grol ba ji lta bar chos thams cad kyang de bzhin te/ yang dag pa'i mtha' dang mnyam pa'i rjes su zhugs pa dang / rnam par grol ba ji lta bar chos thams cad kyang de bzhin
44b2(mdo sde): te| stong pa nyid du mnyam pa'i rjes su zhugs shing mtshan ma med pa dang / smon pa med pa dang / mngon par 'du bya ba med pa dang / ma skyes pa dang / skye ba med pa dang / 'gag pa med
44b3(mdo sde): par mnyam pa'i rjes su zhugs pa dang / rnam par grol ba ji lta bar 'dus byas kyi chos thams cad de bzhin te/ de bzhin du 'dus ma byas kyi chos mnyam pa nyid kyis mnyam pa'i
44b4(mdo sde): rjes su zhugs pa ste/ gang 'di la mnyam pa nyid kyi rjes su 'gro ba'i ye shes gdeg pa dang / gzhag pa med pa 'di ni/ rnyog pa med pa'i sems zhes bya'o/ /gang gi tshe chos 'di dag
44b5(mdo sde): sems can gzhan dang / gang zag gzhan dag la ston kyang bdag dang / gzhan du rnam par 'khrugs pa med pa 'di ni/ rnyog pa med pa'i sems so/ /gang gi tshe byang chub sems
44b6(mdo sde): dpa' sems rnyog pa med cing 'khrugs pa med par gyur ba de'i tshe shin tu dkar ba dri ma med pa'i phyag rgya'i ting nge 'dzin 'di rab tu thob bo/ /blo gros rgya mtshos gsol pa/
44b7(mdo sde): bcom ldan 'das/ ting nge 'dzin 'di ni/ zab lags so/ /bcom ldan 'das kyis bka' stsal pa/ blo gros rgya mtsho/ gting mi dmigs pa'i phyir ro/ /gsol pa/ bcom ldan
45a1(mdo sde): 'das| ting nge 'dzin 'di ni blta dka' ba lags so/ /bka' stsal pa/ gnyis dang bral ba'i phyir ro/ /gsol ba/ bcom ldan 'das/ ting nge 'dzin 'di ni/ rtogs
45a2(mdo sde): par dka' ba lags so/ /bcom ldan 'das kyis bka' stsal pa/ nga rgyal gyis lhag par sems pa lhag par mi byed pa'i phyir ro/ /gsol pa/ bcom ldan 'das/ ting nge 'dzin
45a3(mdo sde): 'di ni/ rnam par 'tshal ba dka' ba lags so/ /bcom ldan 'das kyis bka' stsal pa/ rnam par shes pa dang ye shes mnyam pa nyid du rtogs pa'i phyir ro/ /gsol pa/ bcom
45a4(mdo sde): ldan 'das/ ting nge 'dzin 'di ni/ gsal ba lags so/ /bcom ldan 'das kyis bka' stsal pa/ sgrib pa med pa'i rnam par thar pa rab tu thob pa'i phyir ro/ /gsol pa/
45a5(mdo sde): bcom ldan 'das/ ting nge 'dzin 'di ni/ shin tu phra ba lags so/ /bcom ldan 'das kyis bka' stsal pa/ dpe rnam par bzhag pa dang bral ba'i phyir ro/ /gsol pa/
45a6(mdo sde): bcom ldan 'das/ ting nge 'dzin 'di ni/ snying po lags so/ /bcom ldan 'das kyis bka' stsal pa/ rdo rje lta bu'i ye shes rab tu thob pa'i phyir ro/ /gsol pa/ bcom ldan
45a7(mdo sde): 'das| ting nge 'dzin 'di ni/ dbyer ma mchis pa lags so/ /bcom ldan 'das kyis bka' stsal pa/ sngon gyi mtha' dang / phyi ma'i mtha' dbyer med pa'i phyir ro/ /gsol
45b1(mdo sde): pa| bcom ldan 'das/ ting nge 'dzin 'di ni/ chags pa ma mchis pa lags so/ /bcom ldan 'das kyis bka' stsal pa/ chags pa'i lam thams cad las shin tu 'das pa'i phyir
45b2(mdo sde): ro| |gsol pa/ bcom ldan 'das/ ting nge 'dzin 'di ni/ snang bar gyur pa lags so/ /bcom ldan 'das kyis bka' stsal pa/ gti mug gi mun pa dang bral ba'i phyir ro/ /gsol
45b3(mdo sde): ba| bcom ldan 'das/ ting nge 'dzin 'di ni/ rnam par dag pa lags so/ /bcom ldan 'das kyis bka' stsal pa/ shin tu kun nas nyon mongs pa med pa'i phyir ro/ /gsol pa/ bcom
45b4(mdo sde): ldan 'das| ting nge 'dzin 'di ni/ dri ma ma mchis pa lags so/ /bcom ldan 'das kyis bka' stsal pa/ 'dod chags kyi rdul dang bral ba'i phyir ro/ /gsol pa/ bcom ldan 'das/
45b5(mdo sde): ting nge 'dzin 'di ni/ rgyu ba ma mchis pa lags so/ /bcom ldan 'das kyis bka' stsal pa/ khams gsum du mi rgyu ba'i phyir ro/ /gsol pa/ bcom ldan 'das/ ting nge 'dzin 'di
45b6(mdo sde): ni| spros pa ma mchis pa lags so/ /bcom ldan 'das kyis bka' stsal pa/ spros pa thams cad dang bral ba'i phyir ro/ /gsol pa/ bcom ldan 'das/ ting nge 'dzin 'di ni/ mi g.yo
45b7(mdo sde): pa lags so/ /bcom ldan 'das kyis bka' stsal pa/ shin tu mthar thug pa'i phyir ro/ /gsol pa/ bcom ldan 'das/ ting nge 'dzin 'di ni/ thams cad kyi rjes su zhugs pa
46a1(mdo sde): lags so/ /bcom ldan 'das kyis bka' stsal pa/ nam mkha' dang mtshungs shing mnyam pa'i phyir ro/ /blo gros rgya mtshos gsol pa/ bcom ldan 'das/
46a2(mdo sde): brtson 'grus brtsam pa ci 'dra ba zhig gis shin tu dkar ba dri ma med pa'i phyag rgya'i ting nge 'dzin 'di thob par nus/ /bcom ldan 'das kyis bka' stsal pa/ blo gros rgya mtsho/
46a3(mdo sde): 'di lta ste/ dper na/ skyes bu la la zhig nam mkha' dang g.yul 'gyed pa 'dod par gyur na/ des nam mkha'i go cha nyid bgo bar bya'o/ /blo gros rgya mtsho/ de bzhin du shin tu
46a4(mdo sde): dkar ba dri ma med pa'i phyag rgya'i ting nge 'dzin thob par 'dod pas chos thams cad mnyam pa nyid kyi go cha nyid bgo bar bya'o/ /de ci'i phyir zhe na/ blo gros rgya mtsho/ 'god pa ci
46a5(mdo sde): 'dra bar thob pa'ang de 'dra ba'i phyir ro/ /blo gros rgya mtsho/ de la rnam par shes pa ni/ 'dus byas kyis bon no/ /rnam par rig pa med pa ni/ 'dus ma byas kyi sa bon te/ ting
46a6(mdo sde): de 'dzin 'di ni/ rnam par rig pa med pa'i sa bon no/ /ting nge 'dzin 'di ni/ mig gi rnam par shes pas rnam par shes par bya ba ma yin no/ /rna ba dang / sna dang / lce dang /
46a7(mdo sde): lus dang / yid kyi rnam par shes pas rnam par shes par bya ba ma yin no/ /ting nge 'dzin 'di ni/ rnam par rig pas rtogs par bya ba ma yin no/ /tshor bas ma yin te/ ting nge
46b1(mdo sde): 'dzin 'di ni/ tshor ba dang / rnam par rig pa med pa'i mtshan nyid do/ /chos thams cad mnyam pa nyid du rtogs pas de'i phyir yang dag par rdzogs pa'i sangs rgyas zhes bya'o/ /blo gros
46b2(mdo sde): rgya mtsho/ ngas ni/ mtshan nyid gzhan gyis kun nas nyon mongs pa mngon par rdzogs par sangs rgyas pa ma yin/ mtshan nyid gzhan gyis rnam par byang ba mngon par rdzogs par sangs
46b3(mdo sde): rgyas pa ma yin no/ /de ci'i phyir zhe na/ kun nas nyon mongs pa'i mtshan nyid gang yin pa de nyid rnam par byang ba'i mtshan nyid de/ 'di lta ste/ rang bzhin gyis rnam par dag pa'i
46b4(mdo sde): mtshan nyid do/ /rang bzhin gyis rnam par dag pa'i mtshan nyid gang yin pa de mtshan nyid med pa'o/ /mtshan nyid med pa gang yin pa de mtshan ma med pa'o/ /mtshan ma med pa gang
46b5(mdo sde): yin pa de la so sor rnam par rig pa gang yang med do/ /blo gros rgya mtsho/ chos thams cad ni/ rnam par rig pa med cing rnam par rig par bya ba ma yin pa'o/ /chos gang rnam par
46b6(mdo sde): rig pa med cing rnam par rig par bya ba ma yin pa de la yi ge rnams kun tu mi 'byung ngo / /gang la yi ge rnams kun tu mi 'byung ba de ji lta ba bzhin no/ /ji ltar ba bzhin gang zhe na/
46b7(mdo sde): sngon gyi ji lta bar phyis kyang de bzhin/ bar du'ang de bzhin te/ de'i phyir chos thams cad ni/ dus gsum du stong pa zhes bya'o/ /ci'i phyir stong pa nyid ces bya zhe na/ de ni/ ma byas
47a1(mdo sde): pa| bya bar 'gyur ba ma yin pa/ bya ba ma yin pa/ rnam par bya ba ma yin pa ste/ de'i phyir stong pa nyid ces bya'o/ /bya ba ma yin pa gang zhe na/ 'di lta ste/ mngon
47a2(mdo sde): par 'du bya ba med pa ste/ de ltar mi byed pas byas pa'i chos gang yang med do/ /de'i phyir de ni/ bya bar 'gyur ba med pa zhes bya'o/ /mngon par 'du bya ba med pa gang zhe na/ gang
47a3(mdo sde): la lus kyis mngon par 'du bya ba med pa dang / ngag gis mngon par 'du bya ba med pa dang / yid kyis mngon par 'du bya ba med pa ste/ 'di ni/ mngon par 'du bya ba med pa zhes
47a4(mdo sde): bya'o| |mngon par 'du bya ba med pa gang yin pas de 'dus ma byas te/ de la ni/ skye ba med/ 'jig pa med/ gnas pa med do/ /gang la skye ba med/ 'jig pa med/ gnas pa
47a5(mdo sde): med pa de gnas med pa'o/ /gang la gnas de med ce na/ mngon par 'du bya ba thams cad la gnas de med de/ de'i phyir gnas de med pa zhes bya'o/ /de la ni/ gzugs la
47a6(mdo sde): song ba'i rnam par shes pa mi gnas/ tshor ba la song ba dang / 'du shes la song ba dang / 'du byed la song ba dang / rnam par shes pa la song ba'i rnam par shes pa mi
47a7(mdo sde): gnas so/ /rnam par shes pa mi gnas pa gang yin pa de ye shes dang ldan pa'o/ /ye shes dang ldan pa gang yin pa de ye shes kyis rlom sems su mi byed pa'o/ /gang rlom
47b1(mdo sde): sems su mi byed pa de mngon par rlom sems su mi byed do/ /gang mngon par rlom sems su mi byed pa de mi rtsod do/ /gang mi rtsod pa de kun tu mi 'bar ro/ /gang kun tu mi 'bar
47b2(mdo sde): ba de kun tu gdung ba ma yin no/ /kun tu gdung ba ma yin pa de rab tu 'bar ba ma yin no/ /gang rab tu 'bar ba ma yin pa de zhi ba'o/ /zhi ba gang yin pa de rab tu zhi ba'o/ /rab tu zhi
47b3(mdo sde): ba gang yin pa de nye bar zhi ba'o/ /nye bar zhi ba gang yin pa de thub pa zhes bya'o/ /ston pa zhes bya'o/ /blo gros rgya mtsho/ chos 'di dag ni/ 'di ltar zab pa'o/ /'di ltar blta dka'
47b4(mdo sde): pa'o| |'di ltar rtogs par dka' ba'o/ /gang dag gis chos 'di dag thos nas mos par byed pa de dag thams cad phyin ci log dang / nye ba'i nyon mongs pa dang / yongs su 'dzin
47b5(mdo sde): pa dang / 'ching ba thams cad las rnam par grol te/ 'di dag ni/ 'das pa dang / ma 'ongs pa dang / da ltar byung ba'i sangs rgyas bcom ldan 'das rnams kyi chos kyi mdzod 'dzin
47b6(mdo sde): pa dag go / de dang de dag ni/ ded dpon chen po ste/ sems can thams cad la lam chad med pa ston pa dag go /de dang de dag ni/ sman pa'i rgyal po ste/ nyon mongs pa gzugs can
47b7(mdo sde): ma yin pa'i nad las rab tu thar par byed pa dag go/ de dang de dag ni/ mchod pas mchog gis de bzhin gshegs pa la mchod par byed pa dag ste/ de dag ni/ ring por mi thogs
48a1(mdo sde): par shin tu dkar ba dri ma med pa'i phyag rgya'i ting nge 'dzin 'di thob par 'gyur ro/ /de dag ni/ theg pa chen po 'dir nges par byas pa dag go/ de dag ni/
48a2(mdo sde): chos kyi gru chen po yang dag par sbyar ba dag go /de dag ni/ sems can tshad med pa dag 'khor ba'i chu bo chen po las sgrol bar 'gyur ba dag go /de dag ni/ yang bdud
48a3(mdo sde): kyi yul du brjod pa ma yin pa dag go / skyes bu dam pa de dag ni/ bdud dang phyir rgol ba bcom pa dag go /ting nge 'dzin bstan pa'i le'u ste/ gsum pa'o// //de nas bcom ldan 'das la byang chub sems dpa' sems dpa' chen bo blo gros rgya mtshos 'di skad ces gsol to/ /bcom ldan 'das/ ji ltar na/ byang chub sems
48a4(mdo sde): dpa' bdud phyir rgol ba bcom pa lags/ bcom ldan 'das kyis bka' stsal pa/ blo gros rgya mtsho/ gang gi tshe byang chub sems dpa' sems dpa' chen po yongs su
48a5(mdo sde): 'dzin pa thams cad don du mi gnyer ba de'i tshe bdud phyir rgol ba bcom pa yin no/ /gang gi che mtshan ma dang / dmigs pa thams cad don du mi gnyer ba de'i tshe bdud
48a6(mdo sde): phyir rgol ba bcom pa yin no/ /blo gros rgya mtsho/ bdun ni/ bzhi pa 'di dag ste/ bzhi gang zhe na/ phung po'i bdud dang / nyon mongs pa'i bdud dang / 'chi bdag gi bdud
48b1(mdo sde): dang / lha'i bu'i bdud de/ bzhi po 'di dag ni/ bdud do/ /de la sgyu ma'i chos su so sor rtogs pas phung po'i bdud 'joms/ stong pa nyid nges par sems pa la so sor rtogs pas
48b2(mdo sde): nyon mongs pa'i bdud 'joms so/ /skye ba med pa dang 'byung ba med par so sor rtogs pas 'chi bdag gi bdud 'joms so/ /nga rgyal gyis sgro btags pa thams cad 'gog par
48b3(mdo sde): 'gyur ba'i lam gyis lha'i bu'i bdud 'joms so/ /gzhan yang sdug bsngal yongs su shes pas phung po'i bdud 'joms so/ /kun 'byung ba spong bas nyon mongs pa'i bdud 'joms
48b4(mdo sde): so| |'gog pa mngon sum du byed pas 'chi bdag gi bdud 'joms so/ /lam sgom pas lha'i bu'i bdud 'joms so/ /gzhan yang 'du byed thams cad la sdug bsngal du so sor
48b5(mdo sde): rtogs pas phung po'i bdud 'joms so/ /'du byed thams cad la mi rtag par so sor rtogs pas nyon mongs pa'i bdud 'joms so/ /chos thams cad la bdag med par so sor rtogs
48b6(mdo sde): pas 'chi bdag gi bdud 'joms so/ /mya ngan las 'das pa la zhi bar so sor rtogs pas lha'i bu'i bdud 'joms so/ /blo gros rgya mtsho/ gzhan yang gang gi tshe byang chub sems dpa'
48b7(mdo sde): n ang gi nyon mongs pa'i dri ma spangs te byang chub kyi sems ma brjed par sbyin pa byin nas thams cad mkhyen pa nyid du yongs su bsngo bar byed pa de'i tshe phung po'i bdud tshang gcod pa
49a1(mdo sde): y in no| |gang gi tshe lus la mi lta zhing lus la ma chags par sbyin pa byin nas rnam pa thams cad mkhyen pa nyid du yongs su bsngo bar byed pa de'i tshe nyon mongs
49a2(mdo sde): pa'i bdud tshar gcod pa yin no/ /gang gi tshe kye ma longs spyod 'di dag ni/ mi rtag pa/ thun mong ba ste/ de dag las bdag gis snying po blang bar 'gyur ro snyam ste sbyin pa
49a3(mdo sde): byin nas thams cad mkhyen pa nyid du yongs su bsngo bar byed pa de'i tshe 'chi bdag gi bdud tshar gcod pa yin no/ /gang gi tshe sems can thams cad la snying rje chen po bskyed
49a4(mdo sde): n as sems can thams cad bsdu ba'i phyir rab tu thar par bya ba'i blos sbyin pa byin nas thams cad mkhyen pa nyid du yongs su bsngo bar byed pa de'i tshe lha'i bu'i bdud tshar gcod
49a5(mdo sde): pa yin no/ /blo gros rgya mtsho/ gzhan yang byang chub sems dpa'i srid par 'gro ba'i skye ba la mngon par 'dod pa med par tshul khrims srung bas phung po'i bdud tshar gcod
49a6(mdo sde): do| |bdag med par lta ba la gnas te tshul khrims srung bas nyon mongs pa'i bdud tshar gcod do/ /tshul khrims yongs su dag ste rga shi las bzla ba'i phyir tshul khrims srung
49a7(mdo sde): bas 'chi bdag gi bdud tshar gcod do/ /bdag gis tshul khrims 'chal ba'i sems can rnams 'phags pa'i tshul khrims la rab tu dgod par bya'o snyam ste tshul khrims
49b1(mdo sde): srung bas lha'i bu'i bdud tshar gcod do/ /blo gros rgya mtsho/ gzhan yang byang chub sems dpa' bdag mi dmigs par bzod pa sgom pas phung po'i bdud tshar gcod do/ /sems can mi
49b2(mdo sde): dmigs par bzod pa sgom pas nyon mongs pa'i bdud tshar gcod do/ /'khor ba mi dmigs par bzod pa sgom pas 'chi bdag gi bdud tshar gcod do/ /mya ngan las 'das pa mi dmigs
49b3(mdo sde): par bzod pa sgom pas lha'i bu'i bdud tshar gcod do/ /blo gros rgya mtsho/ gzhan yang byang chub sems dpa' lus dben par brtson 'grus rtsom pas phung po'i bdud las shin tu
49b4(mdo sde): 'da'o| |sems dben par brtson 'grus rtsom pas nyon mongs pa'i bdud las shin tu 'da'o/ /skye ba med pa dang 'byung ba med par brtson 'grus rtsom pas 'chi bdag gi bdud las
49b5(mdo sde): shin tu 'da'o/ /'khor bas yongs su mi skyo bas sems can yongs su smin par bya ba dang / dam pa'i chos yongs su gzung ba'i phyir brtson 'grus rtsom pas lha'i bu'i bdud las
49b6(mdo sde): shin tu 'da'o/ /blo gros rgya mtsho/ gzhan yang byang chub sems dpa' phung po la mi gnas par bsam gtan byed pas phung po'i bdud las shin tu 'da'o/ /khams la mi gnas
49b7(mdo sde): par bsam gtan byed pas nyon mongs pa'i bdud las shin tu 'da'o/ /skye mched la mi gnas par bsam gtan byed pas 'chi bdag gi bdud las shin tu 'da'o/ /bsam
50a1(mdo sde): gtan gyi yan lag de dag byang chub tu yongs su bsngo bar byed pas lha'i bu'i bdud las shin tu 'da'o/ /blo gros rgya mtsho/ gzhan yang byang chub sems dpa'
50a2(mdo sde): shes rab kyis phung po la mkhas par gyur pas phung po'i bdud las rgyal lo/ /shes rab kyis khams la mkhas par gyur pas nyon mongs pa'i bdud las rgyal lo/ /shes rab
50a3(mdo sde): kyis skye mched la mkhas par gyur pas 'chi bdag gi bdud las rgyal lo/ /shes rab kyis rten cing 'brel bar 'byung ba la mkhas par gyur la yang dag pa'i mtha' yang mngon
50a4(mdo sde): sum du mi byed pas lha'i bu'i bdud las rgyal lo/ /blo gros rgya mtsho/ gzhan yang byang chub sems dpa' chos thams cad la stong par mos pas phung po'i bdud kyis skabs
50a5(mdo sde): mi rnyed do/ /chos thams cad la mtshan ma med par yid ches pas nyon mongs pa'i bdud kyis skabs mi rnyed do/ /chos thams cad smon pa med par som nyi med pas 'chi bdag gi
50a6(mdo sde): bdud kyis skabs mi rnyed do/ /chos thams cad la mngon par 'du bya ba med par the tshom med la dge ba'i rtsa ba mngon par 'du bya bas kyang mi ngoms pas lha'i bu'i bdud kyis
50a7(mdo sde): skabs mi rnyed do/ /blo gros rgya mtsho/ gzhan yang gang gi tshe byang chub sems dpa' lus la lus kyi rjes su lta ba'i dran pa nye bar gzhag pa sgom zhing lus dang lhan cig song
50b1(mdo sde): ba'i rnam par rtog pas kyang rnam par mi rtog pa de'i tshe phung po'i bdud yang dag par 'joms so/ /gang gi tshe tshor ba rnams la tshor ba'i rjes su lta ba'i dran pa nye bar gzhag pa sgom zhing tshor
50b2(mdo sde): ba dang lhan cig song ba'i rnam par rtog pas rnam par mi rtog pa de'i tshe nyon mongs pa'i bdud yang dag par 'joms so/ /gang gi tshe sems la sems kyi rjes su lta ba'i dran pa nye bar
50b3(mdo sde): gzhag pa sgom zhing sems dang lhan cig song ba'i rnam par rtog pas kyang rnam par mi rtog pa de'i tshe 'chi bdag gi bdud yang dag par 'joms so/ /gang gi tshe chos rnams la chos
50b4(mdo sde): k yi rjes su lta ba'i dran pa nye bar gzhag pa sgom zhing chos dang lhan cig song ba'i rnam par rtog pas kyang rnam par mi rtog la byang chub kyi bsam pa'ang 'khrug par mi byed pa de'i tshe
50b5(mdo sde): lha'i bu'i bdud yang dag par 'joms so/ /blo gros rgya mtsho/ bdud kyi las 'di dag thams cad ni/ bdag gis kun nas ldang bas kun nas langs pa dag ste/ de la byang chub sems
50b6(mdo sde): dpa' bdag gis kun nas ldang ba kun nas langs par mi byed do/ /bdag gang yin pa de ni/ bdag ma yin zhing bdag med pa ste/ de la chos gang gis kun nas ldang ba med do/ /
50b7(mdo sde): de de ltar so sor rtog pa'i ye shes kyis rig nas gang gi tshe sems can mi shes pa rnams kyi ched du theg pa chen po'i go cha gyon par byed pa de'i tshe bdag tu sgro 'dogs pa dang /
51a1(mdo sde): gzhan du sgro 'dogs pa'i phyir go cha mi gyon no/ /go cha bgos nas kyang ji ltar na bdag gi go cha 'di don yod par 'gyur snyam du dpyod do/ de 'di snyam du
51a2(mdo sde): bdag gi go cha 'di ni/ bdag rnam par gzhig pa'i phyir go cha bos pa ma yin/ sems can dang / srog dang / gso ba dang / skyes bu dang / gang zag rnam par gzhig pa'i
51a3(mdo sde): phyir bgos pa ma yin gyi/ sems can dag gang la brten nas bdag dang / sems can dang / srog dang / gso ba dang / skyes bu dang / gang zag tu lta ba la gnas par byed pa'i
51a4(mdo sde): gnas pa de bdag gis spang bar bya'o snyam du sems so/ /gnas de gang zhe na/ 'di lta ste/ phyin ci log ni/ gnas so/ /phung po dang / khams dang / skye mched ni/ gnas so//
51a5(mdo sde): de 'di ltar sems can phyin ci log tu gyur te mi rtag pa la rtag par 'du shes pa/ sdug bsngal ba la bde bar 'du shes pa/ bdag med pa la bdag tu 'du shes pa/ mi sdug
51a6(mdo sde): pa la sdug par 'du shes pa rnams la 'du shes yongs su shes par bya ba'i phyir chos ston to/ /de la 'du shes yongs su shes pa gang zhe na/ 'di lta ste/ 'dzin pa med pa
51a7(mdo sde): dang / mchog tu 'dzin pa med pa'o/ /gang 'dzin pa med pa de mchog tu 'dzin par mi byed do/ /gang mchog tu 'dzin par mi byed pa de kun tu rmongs pa med do/ /de kun tu
51b1(mdo sde): rmongs pa med pas 'du shes yongs su shes so/ /gsol pa/ ci lags/ 'das pa rnams kyi'am/ ma 'ongs pa rnams kyi'am/ da ltar byung ba rnams kyi'am/ 'du shes gang yongs su
51b2(mdo sde): 'tshal| bka' stsal pa/ 'das pa rnams kyi'ang ma yin/ ma 'ongs pa rnams kyi'ang ma yin/ da ltar byung ba rnams kyi'ang me yin no/ /de ci'i phyir zhe na/ 'das pa'i 'du shes ni/ zad
51b3(mdo sde): pa'o/ /ma 'ongs pa ni/ ma phyin pa'o/ /da ltar byung ba'i 'du shes rnams ni/ gnas pa me dpa ste/ gang dus gsum du 'du shes mi dmigs pa ni/ 'du shes yongs su shes pa'o/ /de 'du
51b4(mdo sde): shes yongs su shes pa dang ldan par byang chub sems dpa'i spyod pa yongs su dag pa spyod do/ /de sems can thams cad kyi spyod pa'ang rab tu shes so/ /blo gros rgya mtsho/ byang
51b5(mdo sde): chub sems dpa' ni/ ji srid du sems can thams cad kyi spyod pa rab tu mi shes pa de srid du byang chub sems dpa'i spyod pa yongs su dag pa la spyod pa ma yin te/ gang gi tshe sems
51b6(mdo sde): can thams cad kyi spyod pa rab tu shes pa de'i tshe byang chub sems dpa'i spyod pa yongs su dag pa la spyod do/ /ji ltar de dag gi spyod pa rnams rab tu shes pa de ltar chos ston to/ /
51b7(mdo sde): sems can spyod pa ji lta ba rnams kyi spyod pa de bzlog pa'i phyir yang nye bar ston to/ /blo gros rgya mtsho/ 'dod chags kyi spyod pa can la zhe sdang la sbyor ba'i bsam pa can dag
52a1(mdo sde): kyang yod/ zhe sdang gi bsam pa can la 'dod chags la sbyor ba dag kyang yod/ zhe sdang gi bsam pa can la gti mug la sbyor ba dag kyang yod/ gti mug
52a2(mdo sde): gi bsam pa can la zhe sdang la sbyor ba dag kyang yod/ gti mug gi bsam pa can la 'dod chags la sbyor ba dag kyang yod/ 'dod chags kyi bsam pa can la gti mug la
52a3(mdo sde): sbyor ba dag yang yod/ 'dod chags dang zhe sdang gi bsam pa can la gti mug la sbyor ba dag kyang yod/ zhe sdang dang gti mug gi bsam pa can la 'dod chags la sbyor ba
52a4(mdo sde): dag kyang yod/ gti mug dang 'dod chags kyi bsam pa can la zhe sdang la sbyor ba dag kyang yod/ blo gros rgya mtsho/ 'dod chags bcos ma can la zhe sdang tshar gcad par bya
52a5(mdo sde): ba'i sems can dag kyang yod/ zhe sdang bcos ma can la 'dod chags tshar gcad par bya ba dag kyang yod/ zhe sdang bcos ma can la gti mug tshar gcad par bya ba dag kyang
52a6(mdo sde): yod| gti mug bcos ma can la zhe sdang tshar gcad par bya ba dag kyang yod/ gti mug bcos ma can la 'dod chags tshar gcad par bya ba dag kyang yod/ 'dod chags
52a7(mdo sde): bcos ma can la gti mug tshar gcad par bya ba dag kyang yod/ 'dod chags dang zhe sdang bcos ma can la gti mug tshar gcad par bya ba dag kyang yod/ zhe sdang dang gti
52b1(mdo sde): mug bcos ma can la 'dod chags tshar gcad par bya ba dag kyang yod/ gti mug dang 'dod chags bcos ma can la zhe sdang tshar gcad par bya ba dag kyang yod/ blo gros rgya mtsho/
52b2(mdo sde): sngar 'dod chags can la phyis zhe sdang can dang / sngar zhe sdang can la phyis 'dod chags can dang / sngar zhe sdang can la phyis gti mug can dang / sngar gti mug can la phyis zhe sdang
52b3(mdo sde): can dang / sngar gti mug can la phyis 'dod chags can dang / sngar 'dod chags can la phyis gti mug can dang / sngar zhe sdang can la phyis gti mug can dang / sngar zhe sdang dang
52b4(mdo sde): gti mug can la phyis 'dod chags can dang / sngar gti mug dang 'dod chags can la phyis zhe sdang can gyi sems can dag kyang yod do/ /blo gros rgya mtsho/ gzugs la 'dod
52b5(mdo sde): chags can la sgra la zhe sdang can dang / sgra la 'dod chags can la gzugs la zhe sdang can dang / dri la 'dod chags can la ro la zhe sdang can dang / ro la 'dod chags can la dri la
52b6(mdo sde): zhe sdang can dang / reg pa la 'dod chags can la chos la zhe sdang can dang / chos la 'dod chags can la reg pa la zhe sdang can gyi sems can dag kyang yod do| |blo gros rgya mtsho/
52b7(mdo sde): gzugs pas dben pas 'dul bar 'gyur gyi sgra las dben pas ni/ ma yin pa'i sems can dag kyang yod/ sgra las dben pas 'dul bar 'gyur gyi gzugs las dben
53a1(mdo sde): pas ma yin pa dag kyang yod/ dri las dben pas 'dul bar 'gyur gyi ro las dben pas ni/ ma yin pa dag kyang yod/ ro las dben pas 'dul bar 'gyur
53a2(mdo sde): gyi dri las dben pas ma yin pa dag kyang yod/ reg pa las dben pas 'dul bar 'gyur gyi chos las dben pas ma yin pa dag kyang yod/ chos las dben pas 'dul bar
53a3(mdo sde): 'gyur gyi reg pa las dben pas ma yin pa dag kyang yod do/ /blo gros rgya mtsho/ lus dben pas 'dul bar 'gyur gyi/ sems dben pas ma yin pas sems can dag
53a4(mdo sde): kyang yod/ sems dben pas 'dul bar 'gyur gyi lus dben pas ma yin pa dag kyang yod/ lus dben pa dang sems dben pas 'dul bar 'gyur ba dag kyang yod/ lus
53a5(mdo sde): dben pa dang sems dben pas 'dul bar 'gyur ba ma yin pa dag kyang yod do/ /blo gros rgya mtsho/ mi rtag pa'i sgras 'dul bar 'gyur gyi sdug bsngal dang / bdag med pa dang /
53a6(mdo sde): zhi ba'i sgra rnams kyis ma yin pa'i sems can dag kyang yod/ sdug bsngal gyi sgras 'dul bar 'gyur gyi mi rtag pa dang / bdag med pa dang / zhi ba'i sgra rnams kyis ma yin
53a7(mdo sde): pa dag kyang yod/ bdag med pa'i sgras 'dul bar 'gyur gyi mi rtag pa dang / sdug bsngal ba dang / zhi ba'i sgra rnams kyis ma yin pa dag kyang yod/ zhi ba'i sgras 'dul bar
53b1(mdo sde): 'gyur gyi mi rtag pa dang / sdug bsngal ba dang / bdag med pa'i sgra rnams kyis ma yin pa dag kyang yod do/ /blo gros rgya mtsho /kun brjod pa'i cho 'phrul gyis 'dul bar 'gyur gyi rjes
53b2(mdo sde): su bstan pa'i cho 'phrul gyis ma yin pa'i sems can dag kyang yod/ rjes su bstan pa'i cho 'phrul gyis 'dul bar 'gyur gyi kun brjod pa'i cho 'phrul gyis ma yin pa'i sems can dag
53b3(mdo sde): kyang yod/ rdzu 'phrul gyi cho 'phrul gyis 'dul bar 'gyur gyi kun brjod pa dang / rjes su bstan pa'i cho 'phrul gyis ma yin pa'i sems can dag kyang yod/ kun brjod pa'i cho 'phrul gyis
53b4(mdo sde): rnam par grol bar 'gyur ba dang / rjes su bstan pa'i cho 'phrul gyis rnam par grol bar 'gyur ba dang / rdzu 'phrul gyi cho 'phrul gyis rnam par grol bar 'gyur ba'i sems can
53b5(mdo sde): dag kyang yod do/ /blo gros rgya mtsho /sbyor ba myur la rnam par grol ba bul ba'i sems can dag kyang yod/ sbyor ba bul la rnam par grol ba myur ba dag kyang yod/ sbyor pa'ang
53b6(mdo sde): bu la la rnam par grol ba'ang bul ba dag kyang yod/ sbyor ba'ang myur la rnam par grol ba myur ba dag kyang yod do/ /blo gros rgya mtsho/ rgyu rnams kyis rnam par grol gyi rkyen rnams
53b7(mdo sde): kyis ma yin pa'i sems can dag kyang yod/ rkyen rnams kyis rnam par grol gyi rgyu rnams kyis ma yin pa dag kyang yod/ rgyu rnams dang / rkyen rnams kyis rnam par grol ba dag
54a1(mdo sde): kyang yod/ rgyu rnams dang / rkyen rnams kyis rnam par grol ba ma yin pa dag kyang yod/ blo gros rgya mtsho/ nang gi skyon mthong bas rnam par grol gyi phyi rol gyi
54a2(mdo sde): skyon mthong bas ma yin pa'i sems can dag kyang yod do/ /phyi rol gyi skyon mthong bas rnam par grol gyi nang gi skyon mthong bas ma yin pa dag kyang yod/ nang gi skyon mthong
54a3(mdo sde): ba dang / phyi rol gyi skyon mthong bas rnam par grol ba dag kyang yod/ nang gi skyon mthong ba dang / phyi rol gyi skyon mthong bas rnam par grol ba ma yin pa dag kyang yod do/ /blo
54a4(mdo sde): gros rgya mtsho/ sla ba'i lam gyis rnam par grol ba thob par 'gyur gyi dka' bar 'gyur ba'i lam gyis ma yin pa'i sems can dag kyang yod do/ /dka' ba'i lam gyis 'gyur
54a5(mdo sde): gyi sla ba'i lam gyis ma yin pa dag kyang yod/ dka' ba dang sla bas 'gyur ba dag kyang yod/ sla ba dang dka' ba'i lam gyis rnam par grol ba thob par mi 'gyur ba dag kyang yod
54a6(mdo sde): do| |blo gros rgya mtsho/ mgur bsal ba'i sgras 'dul ba'i sems can dag kyang yod/ rab tu brtan pas 'dul ba dag kyang yod/ tshar bcad pas 'dul ba dag kyang yod/ rab
54a7(mdo sde): tu bzung bas 'dul ba dag kyang yod/ sdug pa'i rnam pas 'dul ba dag kyang yod/ mi sdug pa'i rnam pas 'dul ba dag kyang yod/ zhe sdang gi rnam pas 'dul ba dag kyang
54b1(mdo sde): yod| byams pa'i rnam pas 'dul ba dag kyang yod/ sma dbab pas 'dul ba dag kyang yod/ rten cing 'brel bar 'byung bas 'dul ba dag kyang yod/ rjes su mthun par rgyu bas
54b2(mdo sde): 'dul ba dag kyang yod/ spyi'u tshugs su rgyu bas 'dul ba dag kyang yod/ snrel zhing rgyu bas 'dul ba dag kyang yod/ dran pa nye bar gzhag pa'i sgras 'dul ba dag kyang yod/ yang
54b3(mdo sde): dag par spong ba'i sgras 'dul ba dag kyang yod/ rdzu 'phrul gyi rkang pa'i sgras 'dul ba dag kyang yod/ dbang po'i sgras 'dul ba dag kyang yod/ stobs kyi sgras 'dul ba dag kyang yod/
54b4(mdo sde): byang chub kyi yan lag gi sgras 'dul ba dag kyang yod/ lam gyi sgras 'dul ba dag kyang yod/ zhi gnas kyi sgras 'dul ba dag kyang yod/ lhag mthong gi sgras 'dul ba dag kyang yod
54b5(mdo sde): do| |blo gros rgya mtsho/ 'phags pa'i bden pa bstan pa'i sgras 'dul ba'i sems can dag kyang yod do/ /blo gros rgya mtsho/ de ltar na/ sems can gyi spyod pa bsam gyis mi khyab/
54b6(mdo sde): sems can gyi bsam pa bsam gyis mi khyab/ sems can gyi spyod yul bsam gyis mi khyab bo/ /de la byang chub sems dpa' shes pa 'jug pa bsam gyis mi khyab pa la zhugs nas
54b7(mdo sde): sems can bsam gyis mi khyab pa rnams kyi spyod pa 'jug pa bsam gyis mi khyab pa la 'jug par nus so/ /blo gros rgya mtsho/ 'di lta ste/ dper na/ kun nas zhags pa zhes bya ba'i
55a1(mdo sde): dra ba der skyes bu zhig bcug par gyur la/ skyes bu des zhags pa thams cad las 'byin pa zhes bya ba'i sngags kyi rig pa'i stobs bskyed na/ dra ba der bcug
55a2(mdo sde): ma thag tu sngags kyi rig pa'i stobs kyis zhags pa'i 'ching ba thams cad bcad nas gang dga' ba der 'gro'o/ /blo gros rgya mtsho/ de bzhin du thabs la mkhas pa'i byang chub
55a3(mdo sde): s ems dpa' yang sems can thams cad kyi bsam pa la zhugs nas shes rab kyi pha rol tu phyin pa'i sngags kyi rigs pa'i stobs kyis sems can de dag thams cad kyi nyon mongs
55a4(mdo sde): pa'i 'ching ba thams cad gcod de/ sangs rgyas kyi ye shes de la ma reg kyang sangs rgyas kyi mdzad pas sems can rnams la nye bar gnas pa yin no/ /de nas bcom ldan 'das
55a5(mdo sde): la tshe dang ldan pa shA ra dwa ti'i bus 'di skad ces gsol to/ /bcom ldan 'das/ ji tsam du sems can gyi spyod pa tshad ma mchis pa dang / ji tsam du sangs rgyas kyi mkhyen pa
55a6(mdo sde): bsam gyis mi khyab pa ngo mtshar to/ /bcom ldan 'das/ gang gi tshe byang chub sems dpa' las dang po pas sems can gyi spyod pa tshad ma mchis pa dang / sangs rgyas kyi
55a7(mdo sde): mkhyen pa tshad ma mchis pa 'di dag thos nas mi skrag / mi dngang / dngang bar mi 'gyur ba 'di ni/ bdag la shin tu ngo mtshar du gda'o/ /de skad ces gsol ba dang / bcom
55b1(mdo sde): ldan 'das kyis tshe dang ldan pa shA ra dwa ti'i bu la 'di skad ces bka' stsal to/ /shA ra dwa ti'i bu/ 'di ji snyam du sems/ seng+ge'i phrug gus seng+ge'i sgra thas na/ skrag pa'am/ dngang ba'am/ kun
55b2(mdo sde): tu dngang bar 'gyur ram/ gsol pa/ bcom ldan 'das/ de ni/ ma lags so/ /bcom ldan 'das kyis bka' stsal pa/ shA ra dwa ti'i bu/ de bzhin du byang chub sems dpa' las
55b3(mdo sde): dang po pa'ang de bzhin gshegs pa'i seng+ge'i sgra thos na/ mi skrag /mi dngang / dngang bar mi 'gyur ro/ /sems can gyi spyod pa tshad med pa thos kyang 'jigs par mi 'gyur ro/ /shA
55b4(mdo sde): ra dwa ti'i bu/ 'di lta ste/ dper na/ me'i snang ba chung ngu'ang shing dang / rtswa thams cad kyis mi skrag ste/ de 'di snyam du tshig par byed mi nus sam snyam du mi sems so/ /shA ra dwa ti'i
55b5(mdo sde): bu| de bzhin du byang chub sems dpa' las dang po pa'i shes rab kyi snang ba chung du'ang sems can thams cad kyi nyon mongs pa rnams kyis mi skrag ste/ de 'di snyam du bdag gis
55b6(mdo sde): nyon mongs pa zhi bar byed mi nus so snyam du mi sems kyi/ sems can thams cad kyi nyon mongs pa de nyid la tshul bzhin du nges par brtags na shes rab kyi rgyur 'gyur ro/ /shA
55b7(mdo sde): ra dwa ti'i bu/ 'di lta ste/ dper na/ yongs su brtag pa nye bar bzung ste me dang / rtswa dang / shing dang / lo ma dang / yal ga thams cad 'thab cing rtsod pa chen po bya bar brtsams te/
56a1(mdo sde): nyi ma bdun na g.yul chen po 'gyed do snyam nas de rtswa dang / shing dag gis de las gzhan pa'i rtswa thams cad bsdus te nged kyi dpung gyis shig /nged kyi
56a2(mdo sde): grogs gyis shig ces byas nas de na rtswa dang / shing gi phung po ri rab tsam bsdus par gyur la de nas 'ga' zhig me de'i gan du song ste 'di skad ces smras so/ /ci'i phyir khyod
56a3(mdo sde): dpung mi sdud/ khyod rtswa dang / shing 'di dag las gcig pus rgyal bar bya snyam mam/ de nas me des 'di skad ces smras so/ /'dir bdag gis dpung bsdu bar bya mi dgos
56a4(mdo sde): so| |de ci'i phyir zhe na/ rtswa dang / shing phyir rgol ba de dag nyid bdag gi grogs yin te/ ji lta ji ltar 'di dag mang por gyur pa de lta de ltar bdag stobs dang rab tu ldan par
56a5(mdo sde): 'gyur ro/ /gal te 'di dag med par gyur na/ bdag kyang myur du 'chi'o/ /shA ra dwa ti'i bu/ de bzhin du ji lta ji ltar byang chub sems dpa' sems can thams cad kyi nyon
56a6(mdo sde): mongs pa tshad med pa dag la shes rab kyi me tshad med pa rab tu gtong bar de lta de ltar byang chub sems dpa' shin tu stobs dang ldan par 'gyur te/ de sems can thams
56a7(mdo sde): cad kyi nyon mongs pa de dag la tshul bzhin du nye bar brtags na shes rab kyi rgyur 'gyur ro/ /gal te byang chub sems dpa' rang gi nyon mongs pa med par bya bar 'dod cing
56b1(mdo sde): sems can thams cad kyi nyon mongs pa rnams kyis g.yel na/ de myur du nyan thos kyi sa'am/ rang sangs rgyas kyi sar ltung bar 'gyur ro/ /shA ra dwa ti'i bu/ khyod kyis rnam grangs 'dis
56b2(mdo sde): 'di ltar rig par bya ste/ ji lta ji ltar byang chub sems dpa' sems can thams cad kyi nyon mongs pa la tshul bzhin yid la byed pas yang dag pa ji lta ba bzhin du so sor rtog pa de
56b3(mdo sde): lta de ltar shin tu stobs dang ldan par 'gyur te/ gal te de lta bu thos nas mi skrag na/ thabs la mkhas pa'i byang chub sems dpar rig par bya'o/ /shA ra dwa ti'i bu/ 'di lta ste/ dper
56b4(mdo sde): na| sprul gdug pa'i phrug gu ni/ grogs mi dgos par za'o/ /shA ra dwa ti'i bu/ de bzhin du byang chub sems dpa' las dang po pa'ang grogs mi dgos par byang chub kyi yan lag rnams
56b5(mdo sde): yang dag par sdud de/ gcig pu gnyis su med par byang chub kyi yan lag rnams yang dag par sdud do/ /shA ra dwa ti'i bu/ 'di lta ste/ dper na/ srin bu me khyer brgya stong gis kyang
56b6(mdo sde): nyi ma'i 'od zil gyis gnon mi nus so/ /shA ra dwa ti'i bu/ de bzhin du nyon mongs pa thams cad kyis kyang byang chub sems dpa'i shes rab kyi 'od zil gyis gnon mi nus so/ /shA ra dwa
56b7(mdo sde): ti'i bu| 'di lta ste/ dper na/ dug gi gnyen po nad med par byed pa chung dus kyang dug shin tu mang po zhi bar byed do/ /shA ra dwa ti'i bu/ de bzhin du byang chub sems dpa'i shes
57a1(mdo sde): rab kyi nad med pa chung dus kyang nyon mongs pa'i dug mang po shin tu zhi bar byed do/ /shA ra dwa ti'i bu/ 'di lta ste/ dper na/ bar snang las ro gcig pa'i chu'i
57a2(mdo sde): rgyun 'bab pa babs nas snod kyi bye brag gis ro bro ba tha dad du 'gyur ro/ /shA ra dwa ti'i bu/ de bzhin du byang chub sems dpa' yang rnam par grol ba'i ye shes ro gcig pa
57a3(mdo sde): yang dag par sgrub ste/ sems can gyi dbang po tha dad pa rnams la chos bstan pa tha dad pa ston to/ /shA ra dwa ti'i bu/ 'di lta ste/ dper na/ gang dzam+bu'i chu bo'i gser byung ba
57a4(mdo sde): der rin po che thams cad mog mog por 'gyur ro/ /shA ra dwa ti'i bu/ de bzhin du gang du byang chub sems dpa' rin po che byung ba der nyan thos dang / rang sangs rgyas thams
57a5(mdo sde): cad mog mog por 'gyur ro/ /shA ra dwa ti'i bu/ 'di lta ste/ dper na/ gang gi tshe 'khor los bsgyur ba'i rgyal po byung ba de'i tshe rgyal phran thams cad de la phyag 'tshal lo/ /
57a6(mdo sde): shA ra dwa ti'i bu/ de bzhin du gang gi tshe chos kyi rgyal po'i bu byang chub tu sems bskyed pa de'i tshe lha dang / mi dang / lha ma yin du bcas pa'i 'jig rten gyis phyag bya bar
57a7(mdo sde): 'gyur ro/ /shA ra dwa ti'i bu/ 'di lta ste/ dper na/ bsod nams ma byas pa'i sems can rnams la dbyig gi char mi 'bab bo/ /shA ra dwa ti'i bu/ de bzhin du dge ba'i rtsa
57b1(mdo sde): ba ma bskyed pa'i sems can rnams la byang chub kyi sems mi skye'o/ /'phags pa blo gros rgya mtshos zhus pa/ bam po bzhi pa/ shA ra dwa ti'i bu/ 'di lta ste/ dper na/ bu ram shing
57b2(mdo sde): gi sa bon med par sha kha ra mi 'byung ngo / /shA ra dwa ti'i bu/ de bzhin du byang chub sems dpa' yang byang chub kyi sems kyi sa bon med par bla na med pa yang dag par rdzogs pa'i
57b3(mdo sde): byang chub mi 'grub bo/ /shA ra dwa ti'i bu/ 'di lta ste/ dper na/ sman gyi rgyal po 'tsho byed kyis gang sman du mi mthong ba'i gzugs su snang ba de gang yang med do/ /shA ra dwa ti'i bu/
57b4(mdo sde): de bzhin du shes rab kyi pha rol tu phyin pa la spyod pa'i byang chub sems dpas kyang gang byang chub tu mi mthong ba'i chos su snang ba de gang yang med do/ /shA ra dwa ti'i bu/ 'di lta ste/ dper
57b5(mdo sde): na| lha ma yin gyi dbang po sgra gcan gyis nyi ma dang zla ba'i gzhal med khang gi lam gyi rim pa rgyun gcod par mi nus so/ /shA ra dwa ti'i bu/ de bzhin du bdud thams cad kyis byang chub
57b6(mdo sde): sems dpa' brtson 'grus brtsams pa'i byang chub kyi lam kun tu gcod par mi nus so/ /shA ra dwa ti'i bu/ 'di lta ste/ dper na/ gzugs na spyod pa'i lha'i bu rnams ni/ nam mkha'
57b7(mdo sde): la gzhal med khang na gnas so/ /shA ra dwa ti'i bu/ de bzhin du zab mo la spyod pa'i byang chub sems dpa' rnams la'ang chos thams cad nam mkha' dang mtshungs pa bla na med pa
58a1(mdo sde): yang dag par rdzogs pa'i byang chub kyang de dang 'dra ba nyid do/ /shA ra dwa ti'i bu/ 'di lta ste/ dper na/ snod du byed pa ji snyed pa de snyed du nam mkha' 'jug
58a2(mdo sde): kyang nam mkha' ni/ bri ba'am/ gang ba med do/ /shA ra dwa ti'i bu/ de bzhin du byang chub sems dpa'i yongs su bsngo ba'i stobs ji snyed pa de snyed du sangs rgyas kyi chos rnams
58a3(mdo sde): yongs su 'dzin kyang sangs rgyas kyi chos rnams la bri ba'am/ gang ba med do/ /shA ra dwa ti'i bu/ 'di lta ste/ dper na/ skyes bu'i stobs ji tsam pa de tsam du nam mkha' la mda'
58a4(mdo sde): 'phangs pa 'gro'ang nam mkha' la mthar thug pa gang yang med do/ /shA ra dwa ti'i bu/ de bzhin du byang chub sems dpa'i dad pa'i stobs ji tsam pa de tsam du sangs rgyas kyi chos
58a5(mdo sde): rnams la mos kyang sangs rgyas kyi chos rnams la mthar thug pa gang yang med do/ /shA ra dwa ti'i bu/ 'di lta ste/ dper na/ rdza mkhan gyis snod du ma byas pa dag snod kyi ming mi
58a6(mdo sde): 'thob bo/ /shA ra dwa ti'i bu/ de bzhin du dge ba'i rtsa ba byang chub tu yongs su ma bsngos pa'ang pha rol tu phyin pa'i ming mi 'thob bo/ /shA ra dwa ti'i bu/ 'di lta ste/ dper na/ sus
58a7(mdo sde): 'khor los bsgyur ba'i rgyal po mthong ba de phyis rgyal phran thams cad la re bar mi byed do/ /shA ra dwa ti'i bu/ de bzhin du sus chos kyi rgyal po de bzhin gshegs pa mthong ba
58b1(mdo sde): de phyis nyan thos dang / rang sangs rgyas thams cad la re bar mi byed do/ /shA ra dwa ti'i bu/ 'di lta ste/ dper na/ ba lang gi rjes kyi chu las rin po che thams cad mi 'byung ngo / /shA ra dwa ti'i
58b2(mdo sde): bu| de bzhin du nyan thos kyi tshul khrims las dkon mchog gsum po dag mi 'byung ngo / /shA ra dwa ti'i bu/ 'di lta ste/ dper na/ rgya mtsho chen po las rin po che thams cad 'byung ngo / /
58b3(mdo sde): shA ra dwa ti'i bu/ de bzhin du byang chub sems dpa'i tshul khrims dang / thos pa'i rgya mtsho las sangs rgyas dkon mchog dang / chos dkon mchog dang / dge 'dun dkon mchog ste/ dkon
58b4(mdo sde): mchog gsum po dag 'byung ngo / /shA ra dwa ti'i bu/ 'di lta ste / dper na/ rgyal po'i bu btsas nas ring po ma lon pa ni/ rgyal po zhe'am/ rgyal po ma yin pa zhes kyang mi brjod do/ /shA
58b5(mdo sde): ra dwa ti'i bu/ de bzhin du byang chub sems dpa' las dang po pa la'ang sangs rgyas zhe'am/ sangs rgyas ma yin pa zhes kyang mi brjod do/ /shA ra dwa ti'i bu/ 'di lta ste/ dper na/ nor bu
58b6(mdo sde): rin po che byi dor ma byas pa la ni/ mngon par 'du bya bar mi 'gyur ro/ /shA ra dwa ti'i bu/ de bzhin du byang chub sems dpa' las dang po pa chos bstan pa la 'jigs pa med pa ma yin
58b7(mdo sde): no| |bu ra dwa ri'i bu/ 'di lta ste/ dper na/ nor bu rin che byi dor byas te 'od gsal ba ni/ dga' ba yang dag par skyed pa yin no/ /shA ra dwa ti'i bu/ de bzhin du byang chub sems dpa'
59a1(mdo sde): yun ring po spyad pa chos bstan pa rnams la 'jigs pa med pa'ang sems can thams cad kyi dga' ba yang dag par skyed pa yin no/ /shA ra dwa ti'i bu/ 'di lta ste/
59a2(mdo sde): dper na/ nor bu rin po che ni/ chung du'ang khyad du mi gsad do/ /de ci'i phyir zhe na/ de chung du zin kyang gnas khang ngam/ khyim mam/ khang par bcug na/ de thams cad snang bar byed
59a3(mdo sde): do| |shA ra dwa ti'i bu/ de bzhin du byang chub sems dpa' las dang po la'ang brnyas par mi bya'o/ /de ci'i phyir zhe na/ de byang chub thob nas sangs rgyas kyi 'od kyis sangs rgyas kyi zhing
59a4(mdo sde): thams cad rgyas par 'gengs par 'gyur ba'i phyir ro/ /shA ra dwa ti'i bu/ 'di lta ste/ dper na/ nor bu rin po che gang dag rin thang med pa de dag ni/ yang ba yin no/ /shA ra dwa ti'i
59a5(mdo sde): bu| de bzhin du byang chub sems dpa' gang dag phyir mi ldog par 'gyur ba de dag nga rgyal med pa yin no/ /shA ra dwa ti'i bu/ 'di lta ste/ dper na/ lo thog yongs su rdzogs pa ni/
59a6(mdo sde): g.yur za'o/ /shA ra dwa ti'i bu/ de bzhin du dkar po'i chos yongs su rdzogs pa'i byang chub sems dpa' yang sems can thams cad la 'dud do/ /shA ra dwa ti'i bu/ 'di lta ste/
59a7(mdo sde): dper na/ gang sa chen po 'di tshig par byed pa'i sreg pa'i bskal pa'i me de ni/ gang nas kyang mi 'ong ngo / /shA ra dwa ti'i bu/ de bzhin du byang chub sems dpa'i ye shes kyi me
59b1(mdo sde): g ang gis bag chags kyi mtshams sbyor par 'gyur ba'i nyon mongs pa rnams bsregs nas bla na med pa yang dag par rdzogs pa'i byang chub mngon par rdzogs par 'tshang rgya ba de dag
59b2(mdo sde): gang nas kyang mi 'ong ngo / /shA ra dwa ti'i bu/ 'di lta ste/ dper na/ stong gsum gyi stong chen po'i 'jig rten gyi khams tshig pa'am/ ma tshig pa'ang rung ste/ nam mkha'i ngo bo nyid do/ /
59b3(mdo sde): shA ra dwa ti'i bu/ de bzhin du byang chub sems dpa' byang chub mngon par rdzogs par 'tshang rgya'ang rung / mngon par rdzogs par 'tshang mi rgya'ang rung ste/ chos thams cad byang chub kyi ngo
59b4(mdo sde): bo nyid do/ /shA ra dwa ti'i bu/ byang chub sems dpa' rnams bsdu ba'i phyir de bzhin gshegs pas dpe nye bar bkod pa bstan pa 'di dag byang chub sems dpa' gang dag gis thos nas
59b5(mdo sde): mos par 'gyur ba de dag thams cad dpe 'di lta bu grub pa nyid du 'gyur ro/ /bcom ldan 'das kyis dpe'i phreng ba bstan pa 'di bshad pa na srog chags nyi khri bzhi stong gis bla na med
59b6(mdo sde): pa yang dag par rdzogs pa'i byang chub tu sems bskyed do/ /de nas de'i tshe bcom ldan 'das kyis tshigs su bcad pa 'di dag gsungs so/ /sangs rgyas byang chub mchog tu blta dka'
59b7(mdo sde): ste| |zab cing phra la dri med ci yang med/ /de bas mi gang rnam 'tshang rgya 'dod pa/ /des 'dir chos rnams la ni thogs mi bya/ /ye shes shin tu dag cing bcos ma min/ /kun tu snang
60a1(mdo sde): bar gyur cing 'od gsal te/ /dri med phyag rgya la ni rab gnas pas/ /byang chub dam pa 'di la reg par nus/ /sngon gyi mtha' 'am phyi ma'i mtha' yang rung / /sems
60a2(mdo sde): ni dag cing rang bzhin 'od gsal lo/ /nyon mongs gang gis yid ni nyer nyon mongs/ /de dag tshul bzhin gyis ni yongs su spangs/ /'di la byed po med cing tshor po med/ /chos rnams
60a3(mdo sde): thams cad rjes med ya ma brla/ /gang zag med cing bdag gis bdag med bstan/ /rmi lam ngo bo nyid de nam mkha' 'dra/ /'di dag lus kyi las kyis rab phye min/ /ngag gam
60a4(mdo sde): sems kyis rnam par brtags ma yin/ /yang dag tu ni byas min gzhan min te/ /de dag la ni dpe byar mi nus so/ /nam mkha' mtshungs shing dri med ngo bo nyid/ /gzugs can
60a5(mdo sde): ma yin bstan du yod ma yin/ /mig gis shes bya ma yin rna snas min/ /lce dang lus dang yid rnams kyis kyang min/ /mtshan nyid ma yin mtshan nyid rnam par log /zhi ba
60a6(mdo sde): gnas med zla ba'i gzugs brnyan 'dra/ /de la sems mi rgyu ste yid kyang min/ /rnam shes ma yin 'du shes sems pa min/ /de dag ye shes las dang de bzhin du/ /rnam
60a7(mdo sde): par shes pa'i las kyis shes mi nus/ /yi ge rnams kyis chos 'di bsnyad pa gang / /sangs rgyas thugs rje 'di ni bla na med/ /sems can gang dag sngon chad byas ldan zhing / /
60b1(mdo sde): dge ba'i bshes gnyen gyis kyang yongs su zin/ /de dag 'di 'dra'i chos 'di thos nas ni/ /dga' ba rgya chen zang zing med pa 'thob/ /'di ni ci sems ci zhig byed cig ces/ /de dag
60b2(mdo sde): bdud kyis skyon chags mi rnyed de/ /sems dang sems kyi spyod yul mi shes na/ /bar du bdud las byed par ga la 'gyur/ /bdud bzhi 'di las shin tu 'das nas ni/ /rigs pa dang
60b3(mdo sde): ni blo dang bsod nams dang / /tshul gyis sangs rgyas spyod yul rab gnas pa/ /byang chub spyod pa dam pa 'di la spyod/ /gang zhig sems can kun gyi spyod shes pa/ /de ni byang
60b4(mdo sde): chub spyod mchog 'di la spyod/ /de yis spyod pa rnam mang 'di thos nas/ /de yi mtshan nyid chos kyang rab tu ston/ /'gro ba'i spyod pa 'di ni sna tshogs te/ /phan tshun dmigs par
60b5(mdo sde): yang dag rab tu ldan/ /bdag chen de dag spyod yul de shes nas/ /phyad par nges par bstan pa lung yang ston/ /'di na sems can chags mang chags pa yod/ /de dag zhe sdang
60b6(mdo sde): bag nyal rnam pa mang / /de dag zhe sdang nyon mongs gzir bar snang / /de dag gti mug chen pos gnod par gyur/ /de ltar 'gro ba'i spyod pa sna tshogs te/ /de la 'jungs pa dang
60b7(mdo sde): ni mtshan ma dang / /rkyen dang dmigs pa'ang khong du chud byas la/ /de yi 'og tu de yi mtshan nyid bstan/ /kun nas zhags pa'i dra bar rab bcug pa/ /rig pa 'dzin pa'i skyes
61a1(mdo sde): bu mkhas pa gsal/ /des ni zhags pa thams cad rab bcad nas/ /ji ltar 'dod pa bzhin du ma smad 'gro/ /de ltar byang chub sems dpa' mkhas pa//
61a2(mdo sde): 'gro ba kun la sems kyi bsam zhugs nas/ /nyon mongs de dag thams cad rab bcad de/ /sgrib pa med par 'gro ba kun la spyod/ /nyi ma'i 'od la grogs ni bya mi dgos/ /
61a3(mdo sde): sprul gdugs la yang grogs bya dgos ma yin/ /seng+ge'i sgra la grogs bya mi dgos te/ /byang chub sems dpa' la yang grogs mi dgos/ /de dag grogs med gcig pu gnyis
61a4(mdo sde): med par/ /sangs rgyas chos mang yang dag sgrub par byed/ /brtson 'grus dang ni mthu dang stobs su ldan/ /'gro ba'i nyon mongs rnams ni rab tu 'joms/ /ji lta ji ltar me ni rtswa
61a5(mdo sde): rnyed pa| |de ltar de ltar de stobs phyir zhing 'phel/ /ji ltar byang chub sems dpa' nyon mongs srid/ /de lta de ltar shes rab me rab 'phel/ /dpe bstan pa'i le'u ste/ bzhi
61a6(mdo sde): pa'o|| / /de nas yang bcom ldan 'das kyis byang chub sems dpa' sems dpa' chen po blo gros rgya mtsho la bka' stsal pa/ blo gros rgya mtsho/ byang chub sems dpas
61a7(mdo sde): brtson 'grus brtsam par bya'o/ /byang chub sems dpas rtag tu rtul ba brtan pa dang / 'dun pa che bar bya'o/ /gces pa mi 'dor bar bya'o/ /blo gros rgya mtsho/ brtson
61b1(mdo sde): 'grus brtsams pa'i byang chub sems dpa' rnams la ni/ bla na med pa yang dag par rdzogs pa'i byang chub rnyed par dka' ba ma yin no/ /de ci'i phyir zhe na/ blo gros rgya mtsho/ gang na
61b2(mdo sde): brtson 'grus yod pa de na byang chub yod do/ /le lo can rnams la ni/ shin tu ring zhing rnam par ring ngo / /le lo can la sbyin pa med do/ /le lo can la tshul khrims med do/ /le lo
61b3(mdo sde): can la bzod pa med do/ /le lo can la brtson 'grus med do/ /le lo can la bsam gtan med do/ /le lo can la shes rab med do/ /le lo can la bdag gi don med do/ /le lo
61b4(mdo sde): can la gzhan gyi don med do/ /blo gros rgya mtsho/ rnam grangs 'dis 'di ltar ji ltar brtson 'grus brtsams pa'i byang chub sems dpa' rnams la bla na med pa yang dag par rdzogs
61b5(mdo sde): pa'i byang chub rnyed dka' ba ma yin pa de rig par bya'o/ /blo gros rgya mtsho/ sngon byung ba 'das pa'i dus na grangs med pa bdun par gyur pa de'i tshe de'i dus na bskal pa me tog gi
61b6(mdo sde): ' byung gnas la shin tu rnam par bltas pa'i 'jig rten gyi khams su bcom ldan 'das brtson 'grus 'bar ba zhes bya ba'i de bzhin gshegs pa dgra bcom pa yang dag par
61b7(mdo sde): rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa
62a1(mdo sde): sangs rgyas bcom ldan 'das 'jig rten du byung ngo / /ci'i phyir bskal pa de me tog gi 'byung gnas zhes bya zhe na/ blo gros rgya mtsho/ stong gsum gyi stong chen
62a2(mdo sde): po'i 'jig rten gyi khams de tshig ste chus 'jig pa 'byung ba na pad+ma lo ma bye ba brgya stong phrag du ma dang ldan pa/ rnam par bkra ba/ blta na sdug pa brgyad khri bzhi stong byung nas de
62a3(mdo sde): dag thams cad kyis chu'i phung po de rgyas par bkang ste gnas so/ /de nas gnas gtsang ma'i ris kyi lha dag gis pad+ma de dag mthong nas tshim zhing mgu la yid rangs shing rab tu
62a4(mdo sde): dga' ste/ dga' ba dang / yid bde ba skyes nas pad+ma 'di dag byung ba ji snyed pa de snyed kyi yang dag par rdzogs pa'i sangs rgyas 'jig rten du 'byung bar 'gyur te/ kye ma bskal pa
62a5(mdo sde): me tog gi 'byung gnas 'di ni/ sangs rgyas bcom ldan 'das rnams kyis stong par mi 'gyur ro/ /zhes ched du brjod pa ched du brjod do/ /de ltar na/ me tog gi 'byung gnas
62a6(mdo sde): me tog gi 'byung gnas zhes bskal pa de'i ming chags so/ /blo gros rgya mtsho/ ci'i phyir 'jig rten gyi khams de shin tu rnam par bltas pa zhes bya zhe na/ ji tsam du phyogs
62a7(mdo sde): b cu'i sangs rgyas kyi zhing rnams nas byang chub sems dpa' grangs med dpag tu med pa gang dag 'jig rten gyi khams de rnam par blta ba'i phyir lhags pa de dag gis 'jig
62b1(mdo sde): rten gyi khams de la rnam par bltas ma thag tu dga' ba'i rnam pa zhes bya ba'i ting nge 'dzin rab tu thob ste/ bde ba thams cad kyis tshim par 'gyur ba de tsam du 'jig rten gyi khams
62b2(mdo sde): de yongs su dag par gyur te/ de'i phyir 'jig rten gyi khams de shin tu rnam par bltas pa zhes bya'o/ /blo gros rgya mtsho/ 'jig rten gyi khams de na rin po che sna bdun phrag stong gnas
62b3(mdo sde): par gyur to/ /rin po che'i shing ljon pa dang / rin po che'i khang pa brtsegs pa rnams kyis kyang kun tu gsal bar gyur to/ /'jig rten gyi khams de na bud med kyi bag med par gyur cing
62b4(mdo sde): mngal na gnas pa med de/ sems can de dag thams cad kyang pad+ma rnams la skyil mo krung bcas te 'khod par brdzus te 'byung ngo / /'jig rten gyi khams de na theg pa chen po ma
62b5(mdo sde): gtogs par theg pa gzhan rnam par gzhag pa med par gyur to/ /lha dang mi de dag kyang yongs su spyad pa dag ni/ dga' ldan gyi lha dang 'dra bar bza' ba dang / btung ba'ang bsam
62b6(mdo sde): pas 'byor pa/ mngon par shes pas rnam par rtsen pa/ nam mkha' la rgyu ba dag go /bcom ldan 'das de bzhin gshegs pa brtson 'grus 'bar ba'i byang chub sems dpa'i dge 'dun
62b7(mdo sde): ni| byang chub sems dpa' sems dpa' chen po rab tu byung bar gyur pa'i byang chub sems dpa' bye ba phrag sum cu rtsa drug tu gyur to/ /de nas khyim pa dang / rab tu byung ba tshad med pa
63a1(mdo sde): dag kyang theg pa chen po la yang dag par zhugs par gyur pa dag go / blo gros rgya mtsho/ bcom ldan 'das de bzhin gshegs pa brtson 'grus 'bar ba de'ang
63a2(mdo sde): byang chub sems dpa' de dag la skyes bu dam pa/ khyod kyis brtson 'grus rtsoms shig /khyod rtag tu rtul ba brtan pa dang / 'dun pa drag por gyis shig /rtag tu gces pa
63a3(mdo sde): ma 'dor cig / ces brtson 'grus dang ldan pa'i gtam nyid rgya cher yang dag par rab tu ston to/ /blo gros rgya mtsho/ de'i tshe de'i dus na byang chub sems dpa' sems dpa'
63a4(mdo sde): chen po go cha sra ba zhes bya ba byang chub sems dpa'i 'khor der 'dus par gyur pa des bcom ldan 'das la 'di skad ces gsol to/ /bcom ldan 'das/ ji ltar na byang
63a5(mdo sde): chub sems dpa' brtson 'grus brtsams pa lags/ de bzhin gshegs pas byang chub sems dpa' rnams la gnang ba'i brtson 'grus ni/ gang lags/ de skad
63a6(mdo sde): ces gsol pa dang / blo gros rgya mtsho/ bcom ldan 'das de bzhin gshegs pa brtson 'grus 'bar ba des byang chub sems dpa' go cha brtan pa la 'di skad ces bka'
63a7(mdo sde): stsal to| |rigs kyi bu/ byang chub sems dpa' rnams kyi dge ba'i rtsa ba chos thams cad sdud par 'gyur ba'i brtson 'grus bzhi po 'di lta ste/ bzhi gang zhe na/ 'di lta ste/
63b1(mdo sde): rtsom pa dang / rtul ba dang / so sor rtog pa dang / sgrub pa ste/ rigs kyi bu/ brtson 'grus bzhi po 'di dag ni/ byang chub sems dpa' rnams kyi dge ba'i chos thams cad sdud par
63b2(mdo sde): 'gyur ba'o/ /de la rtsom pa ni/ gang / rtul ba ni/ gang / so sor rtog pa ni/ gang / sgrub pa ni/ gang zhe na/ rigs kyi bu/ rtsom pa zhes bya ba ni/ byang chub tu sems bskyed pa'o/ /rtul
63b3(mdo sde): ba zhes bya ba ni/ dge ba'i rtsa ba thams cad yang dag par sgrub pa'o/ /so sor rtog pa zhes bya ba ni/ sems can thams cad la phan pa'i dngos po'o/ /sgrub pa zhes bya ba ni/ de byed
63b4(mdo sde): pa'i chos la bzod pa'o/ /gzhan yang rtsom pa ni/ thos pa yongs su tshol ba'o/ /rtul ba ni/ thos pa ston pa'o/ /so sor rtog pa ni/ tshul bzhin yid la byed pa'o/ /sgrub pa ni/
63b5(mdo sde): 'phags pa'i yang dag pa'i lta ba'o/ /gzhan yang rtsom pa ni/ ser sna'i sems tshar gcod pa'o/ /rtul ba ni/ bdog pa thams cad yongs su gtong ba'o/ /so sor rtog pa ni/ sems
63b6(mdo sde): can thams cad dang thun mong du byang chub tu yongs su bsngo ba'o/ /sgrub pa ni/ rnam par smin pa la mi re ba'o/ /gzhan yang rtsom pa ni/ gtong ba chen po sgrog pa'o/ /rtul ba ni/ gang
63b7(mdo sde): slong ba po rnams la dge ba'i bshes gnyen du 'du shes pa'o/ /so sor rtog pa ni/ kye ma'o longs spyod 'di dag mi rtag pa'o snyam pa'o/ /sgrub pa ni/ byin nas 'gyod pa med pa'o/ /
64a1(mdo sde): gzhan yang rtsom pa ni/ chos kyi longs spyod yongs su tshol ba'o/ /rtul ba ni/ 'tsho ba yongs su dag pa'o/ /so sor rtog pa ni/ bdag gis snying po blang
64a2(mdo sde): par 'gyur ro snyam pa'o/ /sgrub pa ni/ sbyin pas rlom sems su mi byed pa'o/ /gzhan yang rtsom pa ni/ 'chal ba'i tshul khrims kyi dri ma sel ba'o/ /rtul ba ni/ tshul khrims
64a3(mdo sde): dang brtul zhugs ma nyams pa'o/ /so sor rtog pa ni/ tshul khrims 'chal pa'i sems can yongs su smin par byed pa'o/ /sgrub pa ni/ tshul khrims kyi yon tan gyis rlom sems
64a4(mdo sde): su mi byed pa'o/ /gzhan yang rtsom pa ni/ lus yongs su dag pa'o/ /rtul ba ni/ ngag yongs su dag pa'o/ /so sor rtog pa ni/ sems yongs su dag pa'o/ /sgrub pa ni /chos
64a5(mdo sde): yongs su dag pa'o/ /gzhan yang rtsom pa ni/ gnod sems kyi sems kyi skabs med pa'o/ /rtul ba ni/ bzod pa'i stobs rnams rnam par dag pa'o/ /so sor rtog pa ni/
64a6(mdo sde): bdag dang gzhan srung ba'o/ /sgrub pa ni/ bzod pa'i rlom sems su mi byed pa'o/ /gzhan yang rtsom pa ni/ gshe ba dang / sdang ba dang par byed pa'o/ /rtul ba ni/ gshe ba
64a7(mdo sde): dang / sdang ba 'dris par mi byed pa'o/ /so sor rtog pa ni/ nang yongs su gdung ba med par byed pa'o/ /sgrub pa ni/ bdag dang gzhan mi dmigs pa'o/ /gzhan yang rtsom pa
64b1(mdo sde): ni| le lo'i dri ma sel pa'o/ /rtul pa ni/ brtson 'grus kyi dri ma las dben pa'o/ /so sor rtog pa ni/ sems can le lo can yongs su smin par byed pa'o/ /sgrub pa ni/ de bya ba byed pa'o//
64b2(mdo sde): gzhan yang rtsom pa ni/ bya ba yang dag par sgrub pa'o/ /rtul ba ni/ bya ba nyams 'og tu chud par byed pa'o/ /so sor rtog pa ni/ theg pa gzhan la mi re ba'o/ /sgrub pa ni/ las kyi rnam
64b3(mdo sde): par smin pa chud mi gzon pa'o/ /gzhan yang rtsom pa ni/ dran pa'o/ /rtul ba ni/ rtogs pa'o/ /so sor rtog pa ni/ blo gros so/ /sgrub pa ni/ mos pa'o/ /gzhan yang rtsom pa ni/ rig
64b4(mdo sde): pa'o| |rtul ba ni/ tshul lo/ /so sor rtog pa ni/ sgo'o/ /sgrub pa ni/ 'byung ba'o/ /gzhan yang rtsom pa ni/ tshig 'bru kun chub par byed pa'o/ /rtul ba ni/ tshig 'bru 'dzin pa'o/ /so
64b5(mdo sde): sor rtog pa ni/ tshig 'bru sel ba'o/ /sgrub pa ni/ chos brjod du med par rtog pa'o/ /gzhan yang rtsom pa ni/ dge ba'i bshes gnyen la rten pa'o/ /rtul ba ni/ sdig pa'i grogs
64b6(mdo sde): po yongs su spong ba'o/ /so sor rtog pa ni/ mdza' ba dang / mi mdza' ba rnams la sems snyoms pa'o/ /sgrub pa ni/ ji skad smras pa'i tshig dang mi 'gal bar byed pa'o/ /gzhan
64b7(mdo sde): yang rtsom pa ni/ rab tu byung ba'i sems so/ /rtul ba ni/ dga' ba dang / mi dga' la mi lta ba'o/ /so sor rtog pa ni/ dge ba ci zhes tshol ba'o/ /sgrub ba ni/ gzhan la rag ma
65a1(mdo sde): lus par ye shes rab tu thob pa'o/ /gzhan yang rtsom pa ni/ dgon pa la gnas pa'o/ /rtul ba ni/ 'du 'dzin la mi dga' ba'o/ /so sor rtog pa ni/ dben par
65a2(mdo sde): gnas pa la dga' ba'o/ /sgrub pa ni/ nyon mongs pa med par gnas pa'o/ /gzhan yang rtsom pa ni/ 'dod pa chung ba'o/ /rtul ba ni/ chog shes pa'o/ /so sor rtog pa ni/ dgang sla ba'o/ /
65a3(mdo sde): sgrub pa ni/ rung ba la tshod shes pa'o/ /gzhan yang rtsom pa ni/ lhag pa'i tshul khrims la slob pa'o/ /rtul ba ni/ tshul khrims mi lhod pa'o/ /so sor rtog pa ni/ lhag pa'i sems
65a4(mdo sde): la slob pa'o/ /sgrub pa ni/ lhag pa'i shes rab la slob pa'o/ /gzhan yang rtsom pa ni/ sbyin pa'i pha rol tu phyin pa dang / tshul khrims kyi pha rol tu phyin pa'o/ /rtul ba ni/ bzod
65a5(mdo sde): pa'i pha rol tu phyin pa dang / brtson 'grus kyi pha rol tu phyin pa'o/ /so sor rtog pa ni/ bsam gtan gyi pha rol tu phyin pa dang / shes rab kyi pha rol tu phyin pa'o/ /sgrub pa
65a6(mdo sde): ni| ye shes kyi pha rol tu phyin pa dang / thabs la mkhas pa'i pha rol tu phyin pa'o/ /gzhan yang rtsom pa ni/ sbyin pa'o/ /rtul ba ni/ snyan par smra ba'o/ /so sor rtog pa ni/ don
65a7(mdo sde): byed pa'o/ /sgrub pa ni/ don mthun pa'o/ /gzhan yang rtsom pa ni/ byams pa chen po'o/ /rtul ba ni/ snying rje chen po'o/ /so sor rtog pa ni/ dga' ba chen po'o/ /sgrub pa ni/
65b1(mdo sde): btang snyoms chen po'o/ /gzhan yang rtsom pa ni/ zhing yongs su dag par byed pa'o/ /rtul ba ni/ mtshan dang dpe byad bzang po yongs su rdzogs par byed pa'o/ /so sor rtog pa ni/
65b2(mdo sde): dam pa'i chos yongs su 'dzin pa'o/ /sgrub pa ni/ sems can yongs su smin par byed pa'o/ /gzhan yang rtsom pa ni/ phung po'i bdud yongs su shes pa'o/ /rtul ba ni/ nyon mongs
65b3(mdo sde): pa'i bdud las shin tu 'da'o/ /so sor rtog pa ni/ 'chi bdag gi bdud rnam par spong ba'o/ /sgrub pa ni/ lha'i bu'i bdud pham bar byed pa'o/ /gzhan yang rtsom pa ni/ sdug bsngal
65b4(mdo sde): yongs su shes pa'o/ /rtul ba ni/ kun 'byung ba spong ba'o/ /so sor rtog pa ni/ lam sgom pa'o/ /sgrub pa ni/ 'gog pa mngon sum du byed pa'o/ /gzhan yang rtsom pa ni/ lus la
65b5(mdo sde): zhugs pa'i dran pa'o/ /rtul ba ni/ tshor ba la zhugs pa'i dran pa'o/ /so sor rtog pa ni/ sems la zhugs pa'i dran pa'o/ /sgrub pa ni/ chos la zhugs pa'i dran pa'o/ /gzhan
65b6(mdo sde): yang rtsom pa ni/ dad pa'o/ /rtul ba ni/ brtson 'grus so/ /so sor rtog pa ni/ dran pa dang / ting nge 'dzin to/ /sgrub pa ni/ shes rab bo/ /gzhan yang rtsom pa ni/ mi dge ba'i
65b7(mdo sde): chos spong ba'o/ /rtul ba ni/ dge ba'i chos yongs su rdzogs par byed pa'o/ /so sor rtog pa ni/ lus dang sems las su rung bar byed pa'o/ /sgrub pa ni/ mngon par 'du bya
66a1(mdo sde): ba med pa'i rdzu 'phrul rab tu thob par byed pa'o/ /gzhan yang rtsom pa ni/ byang chub kyi yan lag rnams la'o/ /rtul ba ni/ lam la'o/ /so sor rtog pa
66a2(mdo sde): ni| zhi gnas dang / lhag mthong la'o/ /sgrub pa ni/ reg pa dang / rnam par grol ba la'o/ /gzhan yang rtsom pa ni/ 'jug pa'i spyod pa'o/ /rtul ba ni/ dkar po rnam par mthong
66a3(mdo sde): ba'i spyod pa'o/ /so sor rtog pa ni/ sems shin tu sbyangs pa'o/ /sgrub pa ni/ phyir mi ldog pa'i ye shes so/ /blo gros rgya mtsho/ gzhan yang bcom ldan 'das de bzhin
66a4(mdo sde): gshegs pa brtson 'grus 'bar ba des byang chub sems dpa' go cha sra ba la 'di skad ces bka' stsal to/ /rigs kyi bu/ brtson 'grus de ni/ gang lus dang / sems
66a5(mdo sde): yongs su sbyangs pa'o/ /brtson 'grus de ni/ gang rgyu dang / lta ba dang bral ba'o/ /brtson 'grus de ni/ gang ming dang / gzugs yongs su shes pa'o/ /brtson 'grus de ni/
66a6(mdo sde): gang ngar 'dzin pa dang / nga yir 'dzin pa 'gog pa'o/ /brtson 'grus de ni/ gang 'dzin pa dang / 'ching ba 'dor ba'o/ /brtson 'grus de ni/ gang sgrib pa rnams dang / kun
66a7(mdo sde): nas ldang ba rnams rnam par sel ba'o/ /brtson 'grus de ni/ gang 'gyod pa dang / the tshom spong ba'o/ /brtson 'grus de ni/ gang mdud pa rnams dang / zug rdu rnams yang
66b1(mdo sde): dag par sel ba'o/ /brtson 'grus de ni/ gang dmigs pa dang / rgyun chad pa las shin tu 'da' ba'o/ /brtson 'grus de ni/ gang nga rgyal dang / mngon pa'i nga rgya rnam par spong ba'o//
66b2(mdo sde): brtson 'grus de ni/ gzhi dang / gnas las shin tu 'da' ba'o/ /brtson 'grus de ni/ gang rjes su chags pa dang / khong khro ba spong ba'o/ /brtson 'grus de ni/ gang ma rig pa dang / srid
66b3(mdo sde): pa'i sred pa rab tu sbyangs pa'o/ /brtson 'grus de ni/ gang chags pa dang / zhe sdang kun tu mi rgyu ba'o/ /brtson 'grus de ni/ gang gti mug dang / so sor mi rtog pa dang bral ba'o/ /brtson
66b4(mdo sde): 'grus de ni/ gang nang dang / phyi'i skye mched rnams yongs su shes pa'o/ /brtson 'grus de ni/ gang phung po dang / khams rnams gdod ma nas skye ba med pa'o/ /brtson 'grus de ni/
66b5(mdo sde): gang sems zhi ba dang / rab tu zhi ba dang / nye bar zhi ba'o/ /brtson 'grus de ni/ gang rnam par bsam na chos thams cad mi dmigs pa'o/ /brtson 'grus de ni/ gang gnyis su
66b6(mdo sde): med cing gnyis su dbyer med pa'o/ /brtson 'grus de ni/ /gang chos nyid gnas par shes pa'o/ /brtson 'grus da ni/ gang 'phro ba med cing mi 'phro ba med pa'o/ /brtson 'grus
66b7(mdo sde): de ni| gang len pa med cing 'dor pa med pa'o/ /brtson 'grus de ni/ gang byed pa med cing byed pa dang bral ba ma yin pa'o/ /brtson 'grus de ni/ gang gdeg pa med cing gzhag
67a1(mdo sde): pa med pa'o/ /brtson 'grus de ni/ gang blang ba med cing dor ba med pa'o/ /brtson 'grus de ni/ gang la bcings pa med cing grol ba med pa'o/ /brtson 'grus
67a2(mdo sde): de ni| gang la gnod pa med pa dang / pha rol gnon pa med pa'o/ /brtson 'grus de ni/ gang la rgyags pa med pa dang / bag med pa ma yin pa'o/ /brtson 'grus de ni/ gang
67a3(mdo sde): la bya ba med cing byed pa po med pa'o/ /brtson 'grus de ni/ gang lta bar mi byed pa dang / rnam par lta bar mi byed pa'o/ /brtson 'grus de ni/ gang zhi bar mi byed pa dang / rab
67a4(mdo sde): tu zhi bar mi byed pa'o/ /brtson 'grus de ni/ gang srung bar mi byed pa dang / srung ba dang bral ba ma yin no/ /brtson 'grus de ni/ gang kun tu mi 'ong ba dang / 'ong ba dang bral ba
67a5(mdo sde): ma yin pa'o/ /blo gros rgya mtsho/ de ltar bcom ldan 'das de bzhin gshegs pa brtson 'grus 'bar bas brtson 'grus dang rab tu ldan pa'i gtam 'di dag rgya cher yang
67a6(mdo sde): dag par rab tu bshad pa na srog chags khris mi skye ba'i chos la bzod pa rab tu thob par gyur to/ /byang chub sems dpa' go cha sra bas bcom ldan 'das de las brtson
67a7(mdo sde): 'grus bstan pa de thos nas dge ba'i chos yongs su btsal ba la mngon par brtson te/ brtson 'grus brtsams nas gnas par gyur to/ /de brtson 'grus brtsams te
67b1(mdo sde): gces pa ma bor bar lo bye ba 'das pa dang chung ngu'i rjes su mthun pa'i bzod pa rab tu thob bo/ /de brtson 'grus brtsams te dge ba'i chos yongs su btsal ba la mngon par brtson
67b2(mdo sde): pas 'dug bzhin du 'chi ba'i dus byas so/ /de shi 'phos nas de bzhin gshegs pa de nyid kyi spyan sngar brdzus te skyes par gyur nas des yang de bzhin gshegs pa de las
67b3(mdo sde): 'dus pa chen po'i le'u'i chos kyi rnam grangs 'di thos par gyur to/ /de'ang chos yongs su btsal ba la mngon par brtson pas 'dug bzhin du 'chi ba'i dus byas par gyur to/ /
67b4(mdo sde): blo gros rgya mtsho/ byang chub sems dpa' des rnam grangs 'dis sangs rgyas brgyad khri bzhi stong de dag mnyes par byed cing / gang dag bskal pa me tog gi 'byung gnas de la
67b5(mdo sde): byung ba thams cad las brtson 'grus brtsams te/ dge ba'i chos yongs su btsal ba la mngon par brtson par gyur nas 'dug bzhin du 'chi ba'i dus byas par gyur to/ /blo gros
67b6(mdo sde): rgya mtsho| de'i tshe de'i dus na byang chub sems dpa' go chas ba zhes bya bar gyur ba de gzhan zhig yin pa snyam du khyod som nyi'am/ yid gnyis za bar gyur na/ khyod kyis de ltar mi
67b7(mdo sde): lta'o/ /de ci'i phyir zhe na/ blo gros rgya mtsho/ nga nyid de'i tshe de'i dus na byang chub sems dpa' go cha sra ba zhes bya bar gyur to/ /blo gros rgya mtsho/ ngas brtson 'grus 'di 'dra bas
68a1(mdo sde): byang chub sems dpa' brgya stong phrag mang po dag phyir bsnyil to/ /blo gros rgya mtsho/ ngas de tsam du brtson 'grus brtsams pa de lta bu de dang / tshogs de lta bus byang
68a2(mdo sde): chub mngon par rdzogs par sangs rgyas pa la ltos/ /gang dag le lo can dang / brtson 'grus dman par gyur pa rnams la lta smos kyang ci dgos/ de dag la byang chub yod par
68a3(mdo sde): ga la 'gyur te de dag la byang chub shin tu ring zhing rnam par ring ngo / /blo gros rgya mtsho/ bstan pa 'di la brtson 'grus brtsams pa ni/ dag par 'gyur gyi/ le lo can ni/ ma
68a4(mdo sde): yin no| |blo gros rgya mtsho/ rnam grangs des na/ 'di ltar gang la brtson 'grus dang / bag yod pa de la byang chub yod par rig par bya'o/ /bcom ldan 'das kyis brtson 'grus
68a5(mdo sde): dang rab tu ldan pa'i sngon byung ba'i le'u 'di bshad pa na byang chub sems dpa' lnga stong gis mi skye ba'i chos la bzod pa rab tu thob par 'gyur to/ /lha dang mi'i skye rgu'i srog chags
68a6(mdo sde): bdun stong gis bla na med pa yang dag par rdzogs pa'i byang chub tu sems bskyed do/ /de nas de'i tshe bcom ldan 'das kyis tshigs su bcad pa 'di dag gsungs so/ /ngas dran
68a7(mdo sde): snga ma 'das pa'i dus na ni/ bskal pa me tog 'byung gnas blta sdug la/ /shin tu rnam bltas 'jig rten khams mchog tu/ /brtson 'grus 'bar ba'i bde bar gshegs
68b1(mdo sde): pa byung / bskal pa de la rgyal ba gang byung ba/ /de dag brgyad khri bzhi stong tham pa'o/ /'jig rten khams ni dga' ldan gnas 'dra ste/ /mi yi bza' dang btung ba bsam pas 'byer/
68b2(mdo sde): bud med yod min mngal na gnas pa min/ /sems can thams cad brdzus te skye bar 'gyur/ /theg pa dman pa grags par ma gyur te/ /thams cad bdag nyid che ba'i theg chen zhugs/
68b3(mdo sde): shin tu rnam bltas 'jig rten khams blta'i phyir/ /byang chub sems dpa' phyogs bcu nas lhags pa/ /de dag dga' ba'i rnam pa'i ting 'dzin thob /sngon chad ma mthong ba yi bde
68b4(mdo sde): ba myong / /rkang gnyis kyi ni tshogs gyur grags chen po/ /bye ba phrag ni sum cu rtsa drug yod/ /gzhan yang lha dang mi ni mang po dag /sangs rgyas theg pa mchog la zhugs par gyur/ /
68b5(mdo sde): yon tan ye shes rgya mtsho drang srong che/ /de ni brtson 'grus bsngags pa yang yang brjod/ /de nas brtson 'grus brtan pa mkhas pa de/ /langs nas don 'di nyid ni rgyal la zhus/ /
68b6(mdo sde): byang chub sems dpa' brtson 'grus brtsams gyur pa/ /ji tsam gyis ni brtson 'grus stobs la gnas/ /de don bcom ldan 'das bdag la bshad du gsol/ /bdag ni de la rab tu nan
68b7(mdo sde): tan bgyid/ /de yi bsam pa mkhyen nas chos rje des/ /brtson 'grus las brtsams yon tan rab gsung ba/ /rtsom pa dang ni de bzhin rtul ba dang / /rtag tu so sor rtog dang sgrub
69a1(mdo sde): pa'o| |rtsom pa de ni byang chug sems zhes bya/ /rtul ba dge ba stong dag sgrub byed pa/ /so sor rtog pa sems can phan pa'i dngos/ /sgrub pa de byed chos la
69a2(mdo sde): bzod pa yin/ /rtsom pa gus par byas te thos tshol ba/ /rtul ba brtan pa yang dag ston byed pa/ /so sor rtog pa 'di ni tshul bzhin brjod/ /sgrub pa gang tshe yang dag lta skye
69a3(mdo sde): ba| |rtsom pa ser sna'i dri ma sel ba yin/ /rtul ba bdog pa thams cad yongs gtong ba/ /so sor rtog pa rdzogs pa'i byang chub sems/ /sgrub pa gang tshe rnam par mi re ba/ /rtsom
69a4(mdo sde): pa gtong ba chen po gang bsgrubs pa/ /rtul ba slong ba rnams la byams byed pa/ /so sor rtog 'di longs spyod mi rtag snyam/ /sgrub pa byin nas gdung ba med pa yin/ /rtsom pa
69a5(mdo sde): chos kyis longs spyod gang tshol ba/ /rtul ba de ni tshol ba dag pa yin/ /bdag gis snying po blang snyam so sor rtog /sgrub pa sbyin pa byin pas rlom sems med/ /rtsom pa 'chal
69a6(mdo sde): pa'i tshul khrims dri ma sel/ /rtul ba tshul khrims brtul zhugs nyams pa med/ /tshul khrims 'chal ba'i sbyin byed so sor rtog /sgrub pa gang tshe tshul khrims rlom
69a7(mdo sde): sems med/ /rtsom pa ngag ni yongs su dag pa ste/ /rtul pa lus ni yongs su dag pa yin/ /so sor rtog pa gang yin 'di sems dag/ sgrub pa gang yin chos rnams
69b1(mdo sde): yongs su dag / rtsom pa gnod sems go skabs med pa yin/ /rtul ba bzod pa'i stobs ni nye bar ston/ /so sor rtog pa bdag dang gzhan srung byed/ /sgrub pa gang tsha rlom sems
69b2(mdo sde): gang med pa/ /rtsom pa gshe la rtag tu dad byed pa/ /rtul pa de dag thag ring spong ba ste/ /so sor rtog pa nang ni zhi ba yin/ /sgrub pa bdag dang gzhan du dmigs pa med/ /rtsom
69b3(mdo sde): pa le lo'i dri ma sel ba ste/ /rtul ba brtson 'grus stobs dang mthu yin no/ /le lo can dag smin byed so sor rtog /de byed chos la bzod pa sgrub pa yin/ /rtsom pa bya ba yang dag
69b4(mdo sde): sgrub byed pa/ /rtul ba bya ba nyams 'og chud par byed/ /theg pa gzhan la mi re so sor rtog /sgrub pa las rnams chud mi gson pa yin/ /rtsom pa yang dag dran dang shes bzhin
69b5(mdo sde): can| |rtul pa chos rtogs pa la 'jug pa yin/ /blo gros kun tu bsrungs pa so sor rtog /sgrub pa de la mos shing 'gyur ba med/ /rtsom pa rig pa rtul ba tshul yin te/ /so sor rtog
69b6(mdo sde): pa de ni chos sgo yin/ /sgrub pa de ni 'byung ba rab tu shes/ /'di dag brtson 'grus brtsams pa'i sbyor ba yin/ /rtsom pa tshig 'bru kun tu 'dzin pa ste/ /rtul pa bstan pa yang
69b7(mdo sde): dag ston par byed/ /so sor rtog pa sgra ni sel byed pa/ /sgrub pa chos rnams brjod pa med pa nyid/ /rtsom pa dge ba'i bshes gnyen bsten pa yin/ /rtul ba sdig pa'i grogs
70a1(mdo sde): po rnam par slong / /thos nas chos nyid la ni so sor rtog /sgrub pa chos rnams dang ni 'gal mi byed/ /rtsom pas sangs rgyas bstan la rab tu 'byung / /rtul
70a2(mdo sde): ba dga' ba thams cad spong ba yin/ /dge la gnas pa gang yin pa so sor rtog /chos rnams 'gal ba med pa sgrub pa yin/ /rtsom pa dgon par dga' ba gang thob pa/ /rtul
70a3(mdo sde): ba 'du 'dzin rnam par slong pa yin/ /dben par gnas par dga' ba so sor rtog /sgrub pa gang yin nyon mongs med par gnas/ /rtsom pa 'dod pa chung zhing bka' blo bde/ /
70a4(mdo sde): rtul ba de ni chog shes gyur pa yin/ /nges par gang gyur de ni so sor rtog /sgrub pa gang yin rung ba'i tshod shes pa/ /rtsom pa lhag pa'i tshul khrims slob ces bya/ /rtul ba'i
70a5(mdo sde): tshul khrims lhod pa med pa yin/ /lhag pa'i sems slob 'di ni so sor rtog /lhag pa'i shes rab slob pa sgrub pa mchog /rtsom pa sbyin dang de bzhin tshul khrims yin/ /
70a6(mdo sde): rtul pa bzod dang de bzhin brtson 'grus so/ /so sor rtog 'di bsam gtan shes rab ste/ /sgrub pa ye shes dang ni de bzhin thabs/ /rtsom pa 'jig rten zang zing chos sbyin
70a7(mdo sde): pa| |snyan par smra ba de ni rtul ba yin/ /don spyod gang yin de ni so sor rtog /sgrub pa don mthun pa ste snying po yin/ /rtsom pa gang yin byams pa yongs su dag /rdul ba
70b1(mdo sde): de ni snying rje ldan pa yin/ /dga' ba chos la so sor rtog pa ste/ /btang snyoms ye shes sgrub par brjod pa yin/ /rtsom pa zhing ni rnam par sbyong ba ste/ /rtul ba mtshan rnams
70b2(mdo sde): yongs su rdzogs par byed/ /so sor rtog pa dam chos yongs su 'dzin/ /sgrub pa sems can yongs su smin par byed/ /rtsom pa gang yin phung po'i bdud sel ba/ /rtul ba nyon
70b3(mdo sde): mongs bdud ni tshar gcod pa/ /so sor rtog pa 'chi bdag tshar gcod de/ /snying po sgrub pa bdud kyis ci byar yod/ /rtsom pa sdug bsngal yongs su shes pa ste/ /srid pa'i gnas
70b4(mdo sde): med 'di ni rtul pa yin/ /lam sgom gang yin de ni so sor rtog/ 'gog pa shes pa sgrub par brjod pa yin/ /rtsom pa lus la dran pa bcings pa med/ /rtul ba tshor pa la ni
70b5(mdo sde): lta ba med/ /sems la dran pa 'di ni so sor rtog/ chos la dran pa sgrub pa dam pa yin/ /rtsom pa dad pa'i stobs dang de dbang po/ /rtul ba brtson 'grus stobs dang mthu yin
70b6(mdo sde): te| |dran dang ting 'dzin dbang po so sor rtog / shes rab dbang po sgrub par brjod pa yin/ /rtsom pa mi dge rnam par spong zhes brjod/ /rtul ba gang yin dge ba chud mi
70b7(mdo sde): gson| |lus dang sems kyang gang yin so sor rtog / sgrub pa rdzu 'phrul rnams par 'phrul zhes brjod/ /rtsam pa mkhas par byang chub yan lag sgom/ /rtul ba gang tshe lam
71a1(mdo sde): ni rtog pa yin/ /zhi gnas lhag mthong de ni so sor rtog /rig dang rnam grol sgrub pa snying po yin/ /rtsom pa 'jug pa brtul ba spyod pa yin/ /so sor rtag
71a2(mdo sde): pa sems ni rab sbyangs pa/ /mtshan ma'i spyod yul thams cad gang log pa/ /de ni sgrub pa'i tshul du brjod pa yin/ /lus dang sems ni rab tu sbyangs pa dang / /rgyu dang lta
71a3(mdo sde): las rab tu 'da' ba dang / /ming dang gzugs ni yongs su gang shes pa/ /de ni brtson 'grus mchog ces 'phags pas bsngags/ /nga dang nga yi zhes pa nam 'gag pa/ /de tshe
71a4(mdo sde): bcings pa kun las rnam par grol/ /kun nas ldang med sgrib pa lnga las grol/ /mkhas pa the tshom dang ni 'gyod pa spangs/ /mdud pa rnams dang zug rdu bsal ba gang / /bsgribs
71a5(mdo sde): pa med cing rgyun chad yod pa min/ /nga rgyal mngon pa'i nga rgyal gang tshe spangs/ /de tshe brtson 'grus stobs kyis las byas yin/ /mtshan ma thams cad sel ba gang yin dang / /
71a6(mdo sde): spros pa thams cad 'jug pa med pa dang / /nyon mongs thams cad spong ba gang yin pa/ /brtson 'grus de ni mkhas pa rnams kyis bsngags/ /brtson 'grus 'bar bas rab
71a7(mdo sde): tu bsngags pa'i tshe/ /brtson 'grus yon tan 'di dag thos nas ni/ /grags pa chen po stong phrag bcu kun gyis/ /mi skye'i bzod pa rab tu thob par 'gyur/ /'di thos nas ni
71b1(mdo sde): stong phrag lnga zhig kyang / /sangs rgyas zhing 'di bzod pa rnam par sbyangs/ /mi dang lha dang lha min mi'am ci/ /bdun stong byang chub mchog rab tu zhugs/ /de na gang gis brtson 'grus
71b2(mdo sde): mchog reg pa/ /dge slong brtson 'grus brtan par nga yin te/ /brtson 'grus brtsams nas ngas ni lus btang ste/ /'dug bzhin de tshe 'chi ba'i dus byas gyur/ /brgyad khri las ni bzhi
71b3(mdo sde): stong lhag pa la/ /bdag gi lus ni rab tu bskams par byas/ /bskal pa gcig la 'dren pa mnyes byas te/ /bdag gis byang chub sems dpa' phyir bsnyil te/ /brtson 'grus
71b4(mdo sde): brtsams pa'i le'u ste/ lnga pa'o// //de nas tshangs pa chen po snying rje chen po sems dpas byang chub sems dpa' sems dpa' chen po blo gros rgya mtsho la 'di
71b5(mdo sde): skad ces smras so/ /rigs kyi bu/ sangs rgyas kyi chos rnams sangs rgyas kyi chos rnams zhes bya ba de la sangs rgyas kyi chos rnams zhes bya ba de dag gang gi tshig bla dwags lags/
71b6(mdo sde): de skad ces smras pa dang / byang chub sems dpa' blo gros rgya mthos tshangs pa snying rje chen po sems pa la 'di skad ces smras so/ /tshangs pa/ sangs rgyas kyi chos rnams sangs
71b7(mdo sde): rgyas kyi chos rnams zhes bya ba la sangs rgyas kyi chos rnams zhes bya ba ni/ chos thams cad kyi tshig bla dwags so/ /de ci'i phyir zhe na/ tshangs pa/ de bzhin gshegs pas yongs
72a1(mdo sde): su chad pa'i rnam pas tshad dang ldan par byang chub mngon par rdzogs par sangs rgyas pa ma yin gyi/ de bzhin gshegs pas yongs su ma chad pa'i rnam pas
72a2(mdo sde): chos thams cad mnyam pa nyid kyi rnam pas tshad med par byang chub mngon par rdzogs par sangs rgyas so/ /tshangs pa/ chos thams cad mnyam pa nyid du khong du chud pa ni/
72a3(mdo sde): byang chub ste/ tshangs pa/ de'i phyir chos thams cad ni/ sangs rgyas kyi chos rnams zhes bya'o/ /tshangs pa/ chos thams cad ci 'dra ba sangs rgyas kyi chos thams cad kyang de
72a4(mdo sde): 'dra ba nyid do/ /chos thams cad kyi ngo bo nyid gang yin pa de sangs rgyas kyi chos rnams kyi ngo bo nyid do/ /chos thams cad dben pa nyid pas sangs rgyas kyi chos dben pa nyid
72a5(mdo sde): du khong du chud par bya'o/ /chos thams cad stong pas sangs rgyas kyi chos stong pa nyid khong du chud par bya'o/ /tshangs pa/ chos thams cad ni/ rten cing 'brel bar 'byung ba
72a6(mdo sde): dag ste| rten cing 'brel bar 'byung ba khong du chud pa ni/ byang chub bo/ /de bzhin gshegs pa chos thams cad ji ltar gzigs pa ltar sangs rgyas kyi chos de dag kyang de
72a7(mdo sde): 'dra ba nyid do/ /tshangs pa snying rje chen po sems pas smras pa/ rigs kyi bu/ sangs rgyas kyi chos rnams khams gsum las shin tu 'das pa ma yin nam/ blo gros rgya
72b1(mdo sde): mtshos smras pa/ tshangs pa/ khams gsum gyi ngo bo nyid kyi mtshan ma nyid sangs rgyas kyi chos rnams so/ /de ci'i phyir zhe na/ tshangs pa/ sangs rgyas kyi chos mnyam pa nyid la tha ma'am/
72b2(mdo sde): mchog gang yang med do/ /tshangs pa/ 'di lta ste/ dper na/ nam mkha' la ni/ tha ma'am/ mchog gang yang med do/ /tshangs pa/ de bzhin du sangs rgyas kyi chos de dag ni/ nam
72b3(mdo sde): mkha' dang mnyam ste/ de dag la tha ma'am/ mchog gang yang med do/ /tshangs pa/ chos thams cad kyi rang bzhin gang yin pa ni/ ngo bo nyid kyis stong pa nyid de/ de la'ang tha ma'am/
72b4(mdo sde): mchog gang yang med do/ /tshangs pa/ sangs rgyas kyi chos khong du chud par 'dod pa'i rigs kyi bu'am rigs kyi bu mos rtogs pas med pa'i tshul gyis sangs rgyas kyi chos rnams de ltar
72b5(mdo sde): rtogs par bya'o/ /tshangs pa/ gzhan yang sangs rgyas kyi chos rnams ni/ yul na mi gnas pa/ phyogs na mi gnas pa/ ma skyes pa/ ma 'gags pa/ sngon po ma yin pa/ ser po ma yin pa/
72b6(mdo sde): dmar po ma yin pa/ dkar po ma yin pa/ le brgan ma yin pa/ shel dang dngul gyi kha dog lta bu ma yin pa dag ste/ de dag ni/ kha dog med pa/ dbyibs med pa/ rtags med pa
72b7(mdo sde): dag go / de dag ni /mtshan ma med pa dag go /tshangs pa/ mtshan ma med pa'i don ni/ sangs rgyas kyi chos kyi chos kyi don no/ /sangs rgyas kyi chos kyi chos kyi don ni/ 'chi 'pho
73a1(mdo sde): mid pa'i tshig gi don no/ /'chi 'pho med pa'i tshig gi don ni/ zhi ba'i don no/ /zhi ba'i don ni/ /dben pa'i don no/ /dpen pa'i don ni/ stong pa'i don no/ /
73a2(mdo sde): stong pa'i don ni/ gnas med pa'i don no/ /gnas med pa'i don ni/ de kho na'i don no/ /de kho na'i don ni/ shin tu skye ba med pa'i don no/ /skye ba med pa'i don ni/ 'gag pa
73a3(mdo sde): med pa'i don no/ /'gag pa med pa'i don ni/ gnas med pa'i don no/ /de la 'di skad ces bya ste/ /mtshan ma med pa'i don brjod 'di/ /sangs rgyas chos kyi dam pa ste/ /sangs
73a4(mdo sde): rgyas chos don bstan pa ni/ /'chi 'pho med pa'i tshig ces bya/ /'chi 'pho med don zhi ba'i don/ /rnam par dben pa'i don du bstan/ /dben pa'i don ni stong pa'i don/ /stong pa'i
73a5(mdo sde): don ni gnas med don/ /gnas med don ni de kho na/ /de nyid don ni de bzhin nyid/ /shin tu skye dang bral ba ni/ /'gag pa med pa'i don du bstan/ /'gag pa med don gnas
73a6(mdo sde): med don/ /gnas pa med pa'i chos don tshig /chos dbyings ji ltar gnas pa ltar/ /chos rnams thams cad de ltar gnas/ /chos kun ji ltar gnas pa ltar/ /sangs rgyas
73a7(mdo sde): chos rnams de ltar gnas/ /ji ltar sangs rgyas chos gnas ltar/ /slob pa'i chos rnams de ltar gnas/ /chags med chos ni mtshungs pa'i don/ /de ltar de dag gzhan med
73b1(mdo sde): gnas| |rang sangs rgyas kyi chos rnams kyang / /'dir ni mnyam pa ji bzhin gnas/ /de lta'i gnas la gnas pa'i chos/ /sangs rgyas chos te bla na med/ /sangs rgyas chos rnams de dag
73b2(mdo sde): ni| |yul dang phyogs na gnas pa med/ /skye ba dang ni 'jig pa yis/ /nam yang rab tu phye ba min/ /gang du'ang chos rnams de dag la/ /dbyibs dang kha dog rnyed mi 'gyur/ /mtshan
73b3(mdo sde): ma med cing rtags med par/ /sangs rgyas chos rnams rab tu bstan/ /chos kun rang bzhin gang yin pa/ /sangs rgyas chos rnams de lta'i tshul/ /des na de dag mnyam par bstan/
73b4(mdo sde): khyad par med de mtshan nyid med/ /sangs rgyas chos rtogs 'dod pa yis/ /chos rnams kun la blta bar bya/ /gang tshe cung zad mi dmigs pa/ /de tshe rnam par bltas pa yin/ /
73b5(mdo sde): sangs rgyas dang ni sangs rgyas chos/ /chos rnams kun kyang thams cad du/ /byang chub snying por drang srong ches/ /de dag yang dag mnyam par rtogs/ /sangs rgyas chos gang sangs
73b6(mdo sde): rgyas kyis| |byang chub snying por gang bltas pa/ /sangs rgyas chos bstan de dag ni/ /rtag tu mnyam pa nyid kyis mnyam/ /mnyam ste mi mnyam med pa'i chos/ /nam mkha' lta bu dri
73b7(mdo sde): med par/ /sangs rgyas kyi ni mkhyen pas rtogs/ /des 'dir sangs rgyas yin zhes brjod/ /rten cing 'brel par gang byung ba/ /de dag gang la'ang rang bzhin med/ /gang dag ngo bo
74a1(mdo sde): nyid med par/ /de dag gang du'ang 'byung ba med/ /'gro ba mtha' med mnyam par ni/ /gang gis mtha' 'dir rab shes pa/ /de yi ye shes mthar son pas/ /
74a2(mdo sde): chos rnams kun la 'jug par 'gyur/ /chos rnams gang dag 'das pa dang / /chos rnams gang dag ma 'ongs dang / /da ltar byung ba'i chos gang dag /de rnams sangs rgyas
74a3(mdo sde): chos su 'dod/ /de ltar dus gsum rnams la yang / /sangs rgyas ye shes chags pa med/ /gang du yi ges mi chags pa/ /de dag thub pa'i chos su bstan/ /stobs ni rnam pa
74a4(mdo sde): bcu dag dang / /mi 'jigs rnam bzhi gang dag dang / /sangs rgyas rnams kyi ma 'dres chos/ /rnam pa bco brgyad gang yin dang / /gzhan yang chos gang ci yod pa/ /thams cad
74a5(mdo sde): 'dir ni 'dus par 'gyur/ /des ni chos rnams de dag kun/ /sangs rgyas chos zhes brjod pa yin/ /'phags pa blo gros rgya mtshos zhus pa/ bam po lnga pa/ tshangs pa snying rje
74a6(mdo sde): chen po sems pas gzhan yang byang chub sems dpa' sems dpa' chen po blo gros rgya mtsho la 'di skad ces smras so/ /ci rigs kyi bu/ khyod la chos 'di dag mngon sum du
74a7(mdo sde): gyur tam/ smras pa/ tshangs pa/ ci sangs rgyas kyi chos rnams gzugs su bgrang ngam/ smras pa/ de ni/ ma yin no/ /smras pa/ tshangs pa/ chos gang gzugs med pa/ bstan du
74b1(mdo sde): med| thogs pa med/ rnam par rig pa med pa de la gang yang mngon sum du 'gyur ram/ smras pa/ rigs kyi bu/ de ni/ ma yin no/ /smras pa/ tshangs pa/ de ltar na/ chos thams cad ni/ mngon
74b2(mdo sde): sum ma yin pa nyid do/ /de ci'i phyir zhe na/ de la gnyis su cung zad kyang med de/ tshangs pa/ chos thams cad ni/ gnyis su med pa'o/ /de la mngon sum gang yin pa de'ang de'i mtshan
74b3(mdo sde): nyid kho na'o/ /tshangs pa/ mngon sum yang gzhan la/ sangs rgyas kyi chos rnams kyang gzhan pa ma yin te/ mngon sum gang yin pa de nyid sangs rgyas kyi chos rnams so/ /sangs rgyas kyi
74b4(mdo sde): chos gang yin pa de nyid mngon sum nyid do/ /smras pa/ rigs kyi bu/ de bzhin gshegs pa la'ang sangs rgyas kyi chos rnams mngon sum ma yin nam/ smras pa/ tshangs pa/ gal te de bzhin
74b5(mdo sde): gshegs pa'am/ sangs rgyas kyi chos rnams kyang rung ste/ 'ga' zhig yang dag par yongs su grub par gyur na ni/ sangs rgyas kyi chos rnams de bzhin gshegs pa la mngon sum
74b6(mdo sde): du 'gyur ro/ /smras pa/ rigs kyi bu/ sangs rgyas kyi chos gang yang med dam/ smras pa/ tshangs pa/ chos gang yongs su grub pa med de/ yod pa'am/ med par khas blang du med do/ /
74b7(mdo sde): chos gang yod pa'am/ med par khas blang du med pa de la mngon sum du 'gyur ba gang yang med do/ /smras pa/ 'o na ji ltar sangs rgyas kyi chos zhes bstan/ smras pa/ tshangs pa/
75a1(mdo sde): 'di lta ste/ dper na/ nam mkha' la nam mkha' zhes bstan kyang nam mkha' la yang dag par yongs su grub pa gang yang med do/ /tshangs pa/ de bzhin du sangs
75a2(mdo sde): rgyas kyi chos rnams la sangs rgyas kyi chos rnams zhes bstan kyang sangs rgyas kyi chos rnams la ni/ yang dag par yongs su grub pa gang yang med do/ /smras pa/ rigs kyi bu/
75a3(mdo sde): byang chub sems dpa' las dang po pas bstan pa 'di thos nas skrag par mi 'gyur gyi/ de sangs rgyas kyi chos rnams kyi ched du go cha gyon pa ni/ ngo mtshar to/ /smras pa/
75a4(mdo sde): tshangs pa/ sangs rgyas kyis byin gyis brlabs pa'i sems can rnams byang chub tu sems skyed de/ de dag sangs rgyas kyi chos zab mo thos nas skrag par mi 'gyur ro/ /
75a5(mdo sde): tshangs pa/ 'dzin pa dang / mngon par zhen par gyur na/ skrag par 'gyur gyi/ 'dzin pa med cing mngon par zhen pa med na/ skrag par mi 'gyur ro/ /gnas dang chags
75a6(mdo sde): par gyur na/ skrag par 'gyur gyi/ gnas med cing chags pa med na/ skrag par mi 'gyur ro/ /ngar 'dzin pa dang / nga yir 'dzin par gyur na/ skrag par 'gyur gyi/ ngar
75a7(mdo sde): 'dzin pa dang / nga yir 'dzin pa dang bral na/ skrag par mi 'gyur ro/ /smras pa/ stobs gang dang ldan na/ byang chub sems dpa' sangs rgyas kyi chos zab mo dag la skrag
75b1(mdo sde): par mi 'gyur ba byang chub sems dpa'i stobs gang yin/ smras pa/ tshangs pa/ byang chub sems dpa' rnams kyi stobs ni/ brgyad po 'di dag ste/ stobs de dag dang ldan na/ byang chub
75b2(mdo sde): sems dpa' rnams sangs rgyas kyi chos zab mo dag la skrag par mi 'gyur ro/ /brgyad gang zhe na/ 'di lta ste/ sangs rgyas kyi chos thams cad la mos pas thogs pa med pa'i
75b3(mdo sde): dad pa'i stobs dang / ston pa dang mtshungs pa'i blos gus pa las nges par byung ba dge ba'i bshes gnyen gyi stobs dang / 'jig rten las 'das pa'i chos yongs su rdzogs
75b4(mdo sde): par byed pas thos pa las nges par byung ba shes rab kyi stobs dang / bsod nams tshad med pa yongs su rdzogs par byed pas bsod nams las nges par byung ba bsnyen bkur
75b5(mdo sde): bya ba'i stobs dang / bdu thams cad nges par gzhom pa'i phyir tshul bzhin las nges par byung ba ye shes kyi stobs dang / chos rnams bdag med pa la dogs pa med pas
75b6(mdo sde): byams pa chen po las nges par byung ba snying rje chen po'i stobs dang / byang chub kyi sems brjed pa med pas nges par sems pa las nges par byung ba'i sems kyi stobs dang /
75b7(mdo sde): mi skye ba'i chos la bzod pa rab tu thob pas gzhan gyi dring mi 'jog pa las nges par byung ba'i bzod pa'i stobs so/ /tshangs pa/ brgyad po de dag ni/ byang chub sems dpa' rnams
76a1(mdo sde): kyi stobs de dag dang ldan na/ byang chub sems dpa' rnams sangs rgyas kyi chos zab mo dag la skrag par mi 'gyur ro/ /de nas bcom ldan 'das kyis byang
76a2(mdo sde): chub sems dpa' blo gros rgya mtsho la legs so/ /zhes bya ba yin te/ blo gros rgya mtsho/ khyod kyis byang chub sems dpa' rnams kyi stobs de dag legs par bshad pa ni/
76a3(mdo sde): legs so legs so/ /stobs 'di lta bu dang ldan pa'i byang chub sems dpa' ni/ gang thos nas skrag par 'gyur ba'i sangs rgyas kyi chos de gang yang med do/ /blo gros rgya
76a4(mdo sde): mtshos bstan pa'i sgra de dag thams cad ni/ 'jigs pa'o/ /byang chub kyi don dam pa gang yin pa de'ang brjod par mi nus so/ /de ci'i phyir zhe na/ brjod du med pa de ni/
76a5(mdo sde): bsnyad du med pa ste/ de la yi ge rnams kun tu mi rgyu'o/ /de la ni/ sems dang sems las byung ba'i chos rnams kyang kun tu mi rgyu na/ yi ge rnams kun tu rgyu bar 'gyur
76a6(mdo sde): ba lta smos kyang ci dgos/ 'di ltar chos zab mo yi ge med pa/ bsnyad du med pa/ brjod du med pa/ smrar med pa 'di lta bu mngon par rdzogs par sangs rgyas kyang yi ge'i
76a7(mdo sde): rnam par rig pas sems can gzhan dag dang / gang zag gzhan rnams la ston te/ sems can bsam gyis mi khyab pa dag la sangs rgyas bcom ldan 'das rnams kyi
76b1(mdo sde): thugs rje chen po ji snyed 'jug pa la ltos/ blo gros rgya mtsho/ 'di lta ste/ dper na/ skyes bu gang la la zhig gis nam mkha' gzugs med pa/ bstan du med pa/ thogs pa med pa
76b2(mdo sde): rnam par rig pa med pa 'di la tshon sna tshogs kyis ri mo bris te rta pa dang / glang po che dang / shing rta dang / dpung bu chung dang / bzhon pa rnams su 'dir nye bar ston tam/ lha dang /
76b3(mdo sde): klu dang / gnod sbyin dang / dri za'i gzugs rnams 'dir nye bar ston na/ blo gros rgya mtsho/ /'di la ji snyam du sems/ skyes bu de dka' ba byed pa ma yin nam/ gsol pa/ bcom ldan
76b4(mdo sde): 'das| dka' ba bgyid pa'o/ /bde bar gshegs pa/ mchog tu dka' ba bgyid pa'o/ /bcom ldan 'das kyis bka' stsal pa/ blo gros rgya mtsho/ sangs rgyas bcom ldan 'das
76b5(mdo sde): gang dag brjod du med pa'i chos mngon par rdzogs par sangs rgyas nas kyang sems can gzhan dag dang / gang zag gzhan rnams la brjod du med pa'i don de brjod pas rnam
76b6(mdo sde): par rig par byed cing go bar byed pa ni/ de bas kyang ches dka' ba mdzad pa'o/ /gang dag sangs rgyas kyi chos zab mo 'di dag la mi skrag /mi dngang / dngang bar mi 'gyur ba
76b7(mdo sde): de dag ni/ de bas kyang ches shin tu dka' ba byed pa'o/ /blo gros rgya mtsho/ /gang dag sangs rgyas kyi chos zab mo 'di dag la skrag par mi 'gyur ba'i sems can de dag ni/ dge
77a1(mdo sde): ba'i rtsa ba bskyed pa dang / sngon gyi rgyal ba la bsnyen bkur byed pa yin no/ /blo gros rgya mtsho/ mdo sde zab mo 'jig rten thams cad dang mi mthun pa
77a2(mdo sde): 'di dag rig nas 'chang ba dang / 'dzin pa dang / gzhan dag la'ang rgya cher yang dag par rab tu ston pa de dang / de dag ni/ de bzhin gshegs pa'i chos kyi mdzod 'dzin pa
77a3(mdo sde): dag go / sems can thams cad kyi dge ba'i phyogs 'dzin pa dag go /blo gros rgya mtsho/ byang chub sems dpa' gang gis sangs rgyas kyi spyan gyis gzigs pa'i sangs rgyas
77a4(mdo sde): kyi zhing tshad med pa thams cad rin po che thams cad kyis yongs su bkang ste de bzhin gshegs pa la mchod pa'i las kyi phyir dbul ba phul na/ blo gros rgya mtsho/ 'di la
77a5(mdo sde): ji snyam du sems/ byang chub sems dpa' de gzhi de las bsod nams mang du skyed dam/ gsol pa/ bcom ldan 'das/ mang lags so/ /bde bar gshegs pa/ tshad
77a6(mdo sde): ma mchis pa lags so/ /bsod nams kyi phung po de ni/ ji tsam du dpe bgyi bar sla ba ma lags pa de tsam du bsod nams kyi phung po de tshad ma mchis par 'gyur ro/ /
77a7(mdo sde): bcom ldan 'das kyis bka' stsal pa/ blo gros rgya mtsho/ khyod mos par bya'o/ /khyod kyi khong du chud par bya'o/ /gang de bzhin gshegs pa'i bstan pa kun tu bsrung
77b1(mdo sde): ba dang / dkon mchog gsum gyi rigs mi 'chad par bya ba'i phyir sems can thams cad la snying rje chen po bskyed nas mdo sde zab mo 'di lta bu 'di de bzhin gshegs pa'i ye
77b2(mdo sde): shes sgrub par rig nas 'dzin pa dang / 'chang ba dang / kun chub bar byed pa'i byang chub sems dpa' de ni/ de bas kyang ches bsod nams mang du skyed na/ gang de bzhin nyid du
77b3(mdo sde): sgrub pa lta smos kyang ci dgos/ de ci'i phyir zhe na/ blo gros rgya mtsho/ zang zing gi sbyin pa de thams cad ni/ 'jig rten la brten pa'o/ /chos kyi sbyin pa 'di ni/ 'jig rten thams
77b4(mdo sde): cad las shin tu 'da' bar 'gyur ba'o/ /blo gros rgya mtsho/ dam pa'i chos yongs su 'dzin pa ni/ yongs su bzung ba bzhi rab tu 'thob ste/ bzhi gang zhe na/ sangs rgyas kyis
77b5(mdo sde): yongs su bzung ba rab tu 'thob pa dang / lhas yongs su bzung ba dang / bsod nams kyis yongs su bzung ba dang / ye shes kyis yongs su bzung ba 'thob pa'o/ /blo gros rgya mtsho/
77b6(mdo sde): sangs rgyas kyis yongs su bzung ba'i byang chub sems dpa'i khyad par du 'gyur ba bzhi ste/ bzhi gang zhe na/ de bzhin gshegs pa mthong ba dang mi 'bral bar 'gyur ba dang / de
77b7(mdo sde): la bdud thams cad kyis glags mi rnyed par 'gyur ba dang / gzungs rab tu thob pas mi zad par 'gyur ba dang / mngon par shes pa myur te phyir mi ldog pa'i sa thob par 'gyur
78a1(mdo sde): ba ste| blo gros rgya mtsho/ sangs rgyas kyis yongs su bzung ba'i byang chub sems dpa'i khyad par du 'gyur ba bzhi po de dag go /blo gros rgya mtsho/ lha sa yongs
78a2(mdo sde): su bzung ba'i byang chub sems dpa'i rnam par dag par 'gyur ba bzhi ste/ bzhi gang zhe na/ lha rnams kyis de'i 'khor gyi dkyil 'khor rnam par sbyong ba dang / chos mnyam pa
78a3(mdo sde): la sems rtse gcig tu bya bar 'jug pa dang / de la pha rol gyi gnod pa thams cad mi 'byung bar byed pa dang / de la sems ma dang pa thams cad kyang lha rnams kyi dbang gis
78a4(mdo sde): dad par byed pa ste/ blo gros rgya mtsho/ lhas yongs su bzung ba'i byang chub sems dpa'i rnam par dag par 'gro ba bzhi po de dag go /blo gros rgya mtsho/ bsod nams kyis
78a5(mdo sde): yongs su bzung ba'i byang chub sems dpa'i rgyan du 'gyur ba bzhi ste/ bzhi gang zhe na/ mtshan dang dpe byad bzang po yongs su rdzogs pas lus kyi rgyan dang / sems can
78a6(mdo sde): thams cad mgu bar byed pas ngag gi rgyan dang / bya ba thams cad kun tu ston pas zhing gi rgyan dang / brgya byin dang tshangs pa dang 'jig rten skyong du skye ba rab tu thob pas
78a7(mdo sde): skye ba'i rgyan te/ blo gros rgya mtsho/ bsod nams kyis yongs su bzung ba'i byang chub sems dpa'i rgyan du 'gyur ba bzhi po de dag go /blo gros rgya mtsho/ ye shes kyis
78b1(mdo sde): yongs su bzung ba'i byang chub sems dpa'i snang ba bzhi ste/ bzhi gang zhe na/ so sor ci rigs par chos ston pas sems can gyi dbang po snang ba dang / chos kyi sman yang dag
78b2(mdo sde): par sbyor bas nyon mongs pa'i nad thams cad snang ba dang / sangs rgyas kyi zhing gzhan du 'gro bas mngon par shes pa snang ba dang / chos thams cad yang dag pa ji lta ba bzhin du yongs
78b3(mdo sde): su shes pas chos kyi dbyings snang ba ste/ blo gros rgya mtsho/ /ye shes kyis yongs su bzung ba'i byang chub sems dpa'i snang bar 'gyur ba bzhi po de dag go /blo gros rgya mtsho/ /de
78b4(mdo sde): lta bas na/ byang chub sems dpa' sems dpa' chen po yon tan gyi phan yon 'di dag yongs su 'dzin par 'dod pas dam pa'i chos yongs su bzung ba la mngon par brtson par
78b5(mdo sde): bya'o| |blo gros rgya mtsho/ /dam pa'i chos yongs su 'dzin pa la mngon par brtson pa'i byang chub sems dpa' rnams kyi yon tan gyi khyad par tshad med par 'gyur ro/ /de nas de'i tshe
78b6(mdo sde): bcom ldan 'das kyis tshigs su bcad pa 'di dag gsungs so/ /de bzhin gshegs pa'i dam chos gang 'dzin pa/ /de dag phan yon rnam pa mang 'gyur te/ /de las phyogs
78b7(mdo sde): tsam yongs su brjod par bya/ /dper na rgya mtsho'i chu las thigs pa bzhin/ /de bzhin gshegs pa'i dam chos gang 'dzin pa/ /de ni de bzhin gshegs la byas gzo yin/ /
79a1(mdo sde): rgyal ba rnams kyi mdzod 'dzin yid brtan zhing / /phyogs bcu rnams su sangs rgyas mchod pa yin/ /sangs rgyas spyan gyis gzigs pa'i zhing mang po/ /
79a2(mdo sde): rin chen bkang ste de bzhin gshegs la phul/ /zad pa'i dus na ji ltar chos 'dzin ltar/ /bsod nams phung po de tsam 'phel ma yin/ /'jig rten zang zing rgyal la bsti
79a3(mdo sde): stang byas/ /'jig rten byed la nam yang grol mi 'gyur/ /'jig rten 'das pa'i chos ni gang tshol ba/ /mkhas pa de ni 'jig rten chos las 'da'/ /de bzhin gshegs
79a4(mdo sde): pa'i dam pa'i chos 'dzin pa/ /rgyal ba rnams kyis yongs su bzung bar 'gyur/ /lha dang klu dang mi'am ci rnams dang / bsod nams ye shes kyis ni yongs su bzung / /de
79a5(mdo sde): bzhin gshegs pa'i dam pa'i chos 'dzin pa/ /dran ldan blo gros ldan zhing blo ldan 'gyur/ /shes rab rgya chen kun nas ye shes ldan/ /mkhas pa bag chags bcas pa'i
79a6(mdo sde): nyon mongs spong / /de bzhin gshegs pa'i dam pa'i chos 'dzin pa/ /de la bdud kyi skyon chags rnyed mi 'gyur/ /de la 'gyod dang de bzhin dogs pa med/ /de la bcings
79a7(mdo sde): med sgrib pa cung zad med/ /de bzhin gshegs pa'i dam pa'i chos 'dzin pa/ /zhing stong dag tu nam yang mi skye ste/ /skye ba kun tu de ni rgyal ba mthong / /mthong nas de
79b1(mdo sde): la dad pa rab tu 'thob/ /de bzhin gshegs dam pa'i chos 'dzin pa/ /chos kyi bdag nyid chen po skye dran 'gyur/ /yang dang yang du rab tu 'byung ba 'thob/ /spyod pa yongs
79b2(mdo sde): dag sgrub pa snying por byed/ /de bzhin gshegs pa'i dam pa'i chos 'dzin pa/ /tshul khrims thos pas 'phags pa'i chos spyod pa/ /mkhas pa mngon shes lnga la myur du reg/
79b3(mdo sde): ma smad bsam gtan rnam par thar ba 'thob/ /de bzhin gshegs pa'i dam pa'i chos 'dzin pa/ /de ni zab chos rtogs par khong du chud/ /sangs rgyas spyod yul stong nyid the
79b4(mdo sde): tshom med/ /sems can bdag med par yang mos par 'gyur /de bzhin gshegs pa'i dam pa'i chos 'dzin pa/ /de ni so so yang dag rig pa 'thob/ /'jigs med shes rab
79b5(mdo sde): rno zhing chags med dag / de ni srog chags kun gyi the tshom gcod/ /de bzhin gshegs pa'i dam pa'i chos 'dzin pa/ /mkhas pa de ni gzungs rnams 'thob par 'gyur/ /bskal
79b6(mdo sde): pa brgyar yang gang thos chud mi za/ /spobs dang ldan zhing chags pa med par 'gyur/ /de bzhin gshegs pa'i dam pa'i chos 'dzin pa/ /de la mkhas pa rtag tu dga' bar 'gyur//
79b7(mdo sde): lha dang lha min mi ci'i yid du 'ong / /de la sangs rgyas bu gcig bzhin du bstod/ /de bzhin gshegs pa'i dam pa'i chos 'dzin pa/ /brgya byin tshangs pa de bzhin 'jig rten
80a1(mdo sde): skyong / /'khor lo sgyur dang mi yi rgyal por 'gyur/ /bde dang yid bde byang chub de 'tshang rgya/ /de bzhan gshegs pa'i dam pa'i chos 'dzin pa/ /de lus
80a2(mdo sde): sum cu rtsa gnyis mtshan ldan zhing / /mkhas pa yang lag smad pa med par 'gyur/ /de la lta bas ngoms par yong mi 'gyur/ /de bzhin gshegs pa'i dam pa'i chos 'dzin
80a3(mdo sde): pa| |gang dag chos kyi phyag rgya 'di ston pa'i/ /dge ba'i bshes gnyen de la dkon mi 'gyur/ /chos mdzod zad mi shes pa nyan par byed/ /de bzhin gshegs pa'i dam pa'i
80a4(mdo sde): chos 'dzin pa/ /lus dang ngag dang yid kyang rnam par dag/ tshul khrims ting 'dzin shes rab rnam par dag /rnam grol ye shes shin tu rnam par dag /de bzhin gshegs
80a5(mdo sde): pa'i dam pa'i chos 'dzin pa/ /de ni byang chub sems brjod 'gyur ba med/ /pha rol phyin pa spyod dang 'gal mi 'gyur/ /dge ba brgya rnams kyis kyang rab tu bzung / /de dag
80a6(mdo sde): rnams kyi yon tan phan yon rnams/ /bskal pa rgyun mi 'chad par rab brjod kyang / /dam chos 'dzin pa'i phan yon 'di dag ni/ brjod pas mtha' mar phyin par mi 'gyur
80a7(mdo sde): ro/ /sangs rgyas kyi chos bstan pa'i le'u ste/ drug pa'o// //de nas byang chub sems dpa' sems dpa' chen po yon tan gyi rgyal po snang ba zhes bya ba 'khor
80b1(mdo sde): de nyid du 'dus par gyur te 'dug pa des bcom ldan 'das la 'di skad ces gsol to/ /bcom ldan 'das kyis ngas chos gang mngon par rdzogs par sangs rgyas pa de brjod du
80b2(mdo sde): med do| |zhes gsungs na/ bcom ldan 'das/ chos brjod du ma mchis pa lag sna dam pa'i chos yongs su bzung ba ji lta bu zhig lags/ bcom ldan 'das kyis bka' stsal
80b3(mdo sde): pa| rigs kyi bu/ de de bzhin no/ /ji skad smras pa bzhin te/ chos gang ngas mngon par rdzogs par sangs rgyas pa de brjod du med do/ /rigs kyi bu/ 'on kyang yi ge'i nges pa'i tshig
80b4(mdo sde): gang dag gis brjod du med pa 'dus ma byas kyi chos de bsnyad pa'i ye ge'i nges pa'i tshig de dag gang len pa dang / 'dzin pa dang / ston pa dang / rab tu shes par byed pa dang /
80b5(mdo sde): 'jog pa dang / rnam par 'grel ba dang / rnam par 'byed pa dang / gsal bar byed pa dang / yang dag par rab tu ston pa 'di ni/ dam pa'i chos yongs su 'dzin pa zhes bya'o/ /rigs
80b6(mdo sde): kyi bu| gzhan yang chos smra ba gang dag mdo sde 'di lta bu 'di dag 'dzin pa dang / ston pa dang / sgrub pa'i chos smra ba de dag la gang bsnyen pa dang / bsten pa dang / bsnyen bkur
80b7(mdo sde): byed pa dang / ldang ba dang / rim gro byed pa dang / gus par byed pa dang / zhes byed pa dang / bsti stang byed pa dang / kun tu srung ba dang / sbed pa dang / yongs su 'dzin pa dang / gos
81a1(mdo sde): dang / zas dang / mal cha dang / na ba'i gsos sman dang / yo byad sbyin pa dang / legs so/ /zhes bya ba sbyin pa dang / rdzi bo ltar kun tu srung ba dang / dge
81a2(mdo sde): ba srung ba dang / bsngags pa brjod pa dang / mi snyan pa 'chab pa 'di'ang dam pa'i chos yongs su 'dzin pa'o/ /rigs kyi bu/ gzhan yang gang stong pa nyid la mos pa dang / mtshan
81a3(mdo sde): ma med pa la yid ches pa dang / smon pa med pa la som nyi med pa dang / mngon par 'du bya ba med pa la de kho na nyid du nges par sems pa 'di'ang dam pa'i chos yongs su 'dzin
81a4(mdo sde): pa'o| |rigs kyi bu/ gzhan yang rtsod pa med pa lhur len pa dang / chos ma yin pas rtsod pa rnams chos dang mthun pas tshar gcod pa 'di'ang dam pa'i chos yongs su 'dzin pa'o//
81a5(mdo sde): rigs kyi bu/ gzhan yang zhe sdang med pa'i rgyud dang / sems can bsdu ba dang rab tu thar par bya ba'i blo dang / zang zing med pa'i sems kyis gzhan dag la chos sbyin pa 'di'ang
81a6(mdo sde): dam pa'i chos yongs su 'dzin pa'o/ /rigs kyi bu/ gzhan yang lus dang srog 'dor zhing mdo sde 'di dag kun tu srung ba dang / sbed pa dang / sgrub par dkon pa la gnas pa
81a7(mdo sde): 'di'ang dam pa'i chos yongs su 'dzin pa'o/ /rigs kyi bu/ gzhan yang gang chos mnyan pa'i rgyu las byung ba'am/ chos bstan pa'i rgyu las byung bas tha na gom pa gcig 'dor
81b1(mdo sde): ram| tha na dbugs 'byin pa'am rdub pa gcig kyang rung ste/ 'di'ang dam pa'i chos yongs su 'dzin pa'o/ /rigs kyi bu/ gzhan yang gang chos thams cad yongs su mi 'dzin cing mi len
81b2(mdo sde): pa 'di'ang dam pa'i chos yongs su 'dzin pa zhes bya'o/ /yon tan gyi rgyal po snang ba/ khyod kyis rnam gangs 'dis kyang 'di ltar rig par bya'o/ /rigs kyi bu/ sngon byung ba 'das pa'i
81b3(mdo sde): d us na bskal pa grangs med pa'i yang chos grangs med par gyur pa de'i tshe de'i dus na dga' ba 'phags pa'i bskal pa la 'jig rten gyi khams 'od rnam par dag par bcom
81b4(mdo sde): ldan 'das ye shes chen po'i stobs bsgrags pa zhes bya ba'i de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde
81b5(mdo sde): bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'jig rten du byung ngo / /
81b6(mdo sde): rigs kyi bu/ 'jig rten gyi khams 'od rnam par dag pa de ni/ bai DUR+ya las grub pa/ shin tu rnam par dag pa/ phyogs bcu snang bas rgyas par 'gengs pa/ byang chub sems
81b7(mdo sde): dpa' sems dpa' chen po mngon par shes pa chen po'i stobs kyis rnam par brtson pa/ chos zab mo la nges par byung ba nyi tshe'i gnas su gyur pa'o/ /de'i tshe sems can de dag
82a1(mdo sde): gi longs spyod ni/ lha'i bu rab 'phrul gyi dang 'dra bar gyur cing lha'i bu'i gzugs nyid kyis bcom ldan 'das de la chos nyan to/ /de na khyim pa dang /
82a2(mdo sde): rab tu byung ba tha dad du bya ba med do/ /bcom ldan 'das/ ye shes chen po'i stobs bsgrags pa'i de bzhin gshegs pa des rigs kyi bu dag /khyed kyis lus srog 'dor
82a3(mdo sde): zhing dam pa'i chos yongs su gzung ba la mngon par brtson par bya'o/ /zhes dam pa'i chos yongs su gzung ba'i gtam nyid rgya cher yang dag par rab tu ston to/ /de'i tshe
82a4(mdo sde): de'i dus na byang chub sems dpa' sems dpa' chen po chos smra ba zhes bya ba 'khor de nyid du 'dus par gyur te 'dug go / de nas bcom ldan 'das ye shes chen po'i
82a5(mdo sde): stobs bsgrags pa'i de bzhin gshegs pa de la byang chub sems dpa' sems dpa' chen po chos smra bas 'di skad ces gsol to/ /bcom ldan 'das/ ji ltar na/ byang
82a6(mdo sde): chub sems dpa' dam pa'i chos yongs su 'dzin pa lags/ byang chub sems dpas gang yongs su gzung bar bgyi ba'i chos de gang lags/ de skad ces gsol pa
82a7(mdo sde): dang / bcom ldan 'das ye shes chen po'i stobs bsgrags pa'i de bzhin gshegs pa des byang chub sems dpa' chos smra ba la 'di skad ces bka' stsal to/ /rigs
82b1(mdo sde): kyi bu| kye ma'o sems 'di ni/ yul la rab tu 'phyar ba ste/ gang de zlog pa dang / yongs su srung ba dang / rtse gcig tu 'gyur ba dang / dul ba dang / zhi ba dang / nye bar zhi ba dang / 'dul
82b2(mdo sde): ba 'di ni/ dam pa'i chos yongs su 'dzin pa zhes bya'o/ /de ci'i phyir zhe na/ mig dang / gzugs rnams dang / mig gi rnam par shes pa zhes bya ba chos ma yin pa 'di ni/ chos
82b3(mdo sde): ma yin pa'o/ /rna ba dang / sgra rnams dang / rna ba'i rnam par shes pa dang / sna dang / dri rnams dang / sna'i rnam par shes pa dang / lce dang / ro rnams dang / lce'i rnam par shes pa
82b4(mdo sde): dang | lus dang / reg bya rnams dang / lus kyi rnam par shes pa dang / yid dang / chos rnams dang / yid kyi rnam par shes pa zhes bya ba chos ma yin pa 'di ni/ chos ma yin
82b5(mdo sde): pa'o| |gang mig dang gzugs stong par rig nas mig dang gzugs rnams la rnam par mi rtog cing mig gi rnam par shes pa la gnas pa med pa 'di ni/ dam pa'i chos yongs
82b6(mdo sde): su 'dzin pa'o/ /gang yang dag pa'i ye shes kyis de gzhan dag la go bar byed pa la mkhas pa 'di ni/ dam pa'i chos yongs su 'dzin pa'o/ /de bzhin du rna ba dang sgra dang / sna
82b7(mdo sde): dang dri dang / lce dang ro dang / lus dang reg bya dang / yid dang chos rnams stong par rig gnas yid dang chos rnams la rnam par mi rtog cing yid kyi rnam par shes pa la gnas pa
83a1(mdo sde): med pa 'di ni/ dam pa'i chos yongs su 'dzin pa'o/ /de'ang yang dag pa'i ye shes kyis gzhan dag la go bar byed pa la mkhas pa 'di ni/ dam pa'i
83a2(mdo sde): chos yongs su 'dzin pa'o/ /rigs kyi bu/ gzhan yang chos gang gis chos gang byung ba'i chos de la yongs su mi 'dzin pa dang / mi len pa 'di ni/ dam pa'i chos yongs su
83a3(mdo sde): 'dzin pa'o/ /lta ba gang gis log par lta ba la gnas par byed pa'i lta ba de la yongs su mi 'dzin cing mi len pa 'di ni/ dam pa'i chos yongs su 'dzin pa'o/ /mi shes pa
83a4(mdo sde): gti mug gi ling tog gang gis sems yongs su dkar bar mi 'gyur ba'i mi shes pa'i gti mug gi ling tog de la gang yongs su mi 'dzin cing mi len pa 'di ni/ dam pa'i
83a5(mdo sde): chos yongs su 'dzin pa zhes bya'o/ /rigs kyi bu/ gzhan yang gang bsgrubs nas spang bar bya ba de ni/ chos ma yin/ 'dul ba ma yin no/ /gang bsgrub par yang mi bya/
83a6(mdo sde): spang bar yang mi bya ba 'di ni/ chos so/ /de ni/ 'dul ba'o/ /bsgrubs nas spang bar bya ba'i chos gang zhe na/ 'dus byas kyi lam ste/ bsgrubs nas spang bar bya ba de ni/
83a7(mdo sde): chos ma yin/ 'dul ba ma yin no/ /bsgrub par bya ba'ang ma yin/ spang bar bya ba'ang ma yin pa gang zhe na/ gang brjod du med pa dang / skye ba med pa dang / 'byung ba med pa
83b1(mdo sde): ste| de ni/ bsgrub par bya ba'ang ma yin/ spang bar bya ba'ang ma yin pa'o/ /gang bsgrub par bya ba'ang ma yin/ spang bar bya ba'ang ma yin pa de chos so/ /de ni/ 'dul ba'o/ /ci'i
83b2(mdo sde): phyir de chos yin/ de 'dul ba yin zhe na/ rang bzhin gyis ma skyes pa'i nyon mongs pa rnams skye bar mi byed pas de'i phyir chos de yin/ de 'dul ba yin zhes bya'o/ /chos dang
83b3(mdo sde): 'dul ba gang yin pa de ni/ skye ba med pa 'gag pa med pa'o/ /gang skye ba med 'gag pa med pa de ni/ zad par mi 'gyur ro/ /de ltar zad pa med pa dang / skye ba med pa'i chos dang /
83b4(mdo sde): 'dul ba de ni/ ji ltar 'byung ba med pa de ltar yongs su bzung ba med do/ /gang yongs su bzung ba med pa de dam pa'i chos yongs su 'dzin pa'o/ /rigs kyi bu/ de ltar bcom
83b5(mdo sde): l dan 'das ye shes chen po'i stobs bsgrags pa'i de bzhin gshegs pa des bstan pa 'di bshad pa na byang chub sems dpa' sems dpa' chen po sum khri nyis stong mi skye
83b6(mdo sde): ba'i chos la bzod pa skyes so/ /byang chub sems dpa' chos smra bas bcom ldan 'das de las bstan pa 'di thos nas tshim zhing mgu la yid rangs shing rab tu dga' ste
83b7(mdo sde): dga' ba dang / yid bde ba skyes nas bcom ldan 'das de la 'di skad ces gsol to/ /bcom ldan 'das/ ji tsam du de bzhin gshegs pas byang chub sems dpa' rnams kyi
84a1(mdo sde): dam pa'i chos yongs su 'dzin pa 'di legs par gsungs pa ni/ ngo mtshar to/ /bcom ldan 'das/ ji ltar bdag gis bcom ldan 'das kyis gsungs pa'i
84a2(mdo sde): don 'tshal ba ltar na/ bdag 'di snyam bgyid de/ bcom ldan 'das/ chos thams cad ni/ chos ma lags so/ /gang chos ma lags pa de ni/ chos so/ /de ci'i slad du zhe na/
84a3(mdo sde): bcom ldan 'das/ chos thams cad ni/ mngon par zhen pas chos ma lags so/ /gang mngon par zhen pa ma mchis pa de ni/ chos so/ /bcom ldan 'das/ chos dang / chos
84a4(mdo sde): ma lags pa gnyis kyi 'du shes dang ldan pa'i chos thams cad ni/ chos ma lags pa'o/ /bcom ldan 'das/ 'du shes yongs su shes pa dang ldan pa'i chos thams cad ni/
84a5(mdo sde): chos so| |bcom ldan 'das/ don dam par bstan na chos dang / chos ma lags pa mi dmigs so/ /gang la chos kyi 'du shes kyang ma mchis/ chos ma lags pa'i 'du shes
84a6(mdo sde): kyang ma mchis pa de la chos su bgrang ba gang yang ma mchis so/ /gang la chos su bgrang ba gang yang ma mchis pa de mtha' ma lags pa'o/ /gang mtha' ma lags pa de yang
84a7(mdo sde): dag pa'i mtha'o/ /de ci'i slad du zhe na/ nam mkha'i mtha' ni/ yang dag pa'i mtha' ste/ nam mkha' la ni/ tshar gcad pa'i mtha' gang yang ma mchis so/ /ji ltar nam mkha'
84b1(mdo sde): la tshar gcad pa'i mtha' gang yang ma mchis pa de bzhin du chos thams cad la'ang tshar gcad pa'i mtha' gang yang ma mchis te/ de'i slad du chos thams cad ni/ nam mkha'i mtha'
84b2(mdo sde): zhes bgyi'o/ /bcom ldan 'das/ byang chub sems dpa' gang dag gis yang dag pa'i bstan pa 'di thos nas de bzhin du yang dag pa nyid du khas len pa de dag ni/ chos gang la'ang
84b3(mdo sde): gnyis su dbye bar khas len pa ma lags so/ /bcom ldan 'das/ bdag gis ni/ chos gang yongs su bzung bas dam pa'i chos yongs su 'dzin pa bstan pa'i chos gang yang yang dag
84b4(mdo sde): par rjes su ma mthong ngo / /bcom ldan 'das/ bdag gis de ltar bstan na/ de bzhin gshegs pas gsungs pa smra ba dang / chos smra ba dang / chos kyi rjes su mthun pa'i chos su lung ston pa
84b5(mdo sde): lta lags sam/ yang dag pa'i lung bstan pas lung ston pa lta lags sam/ bcom ldan 'das des bka' stsal pa/ rigs kyi bu/ yang dag pa ste/ de bzhin gshegs pas gsungs
84b6(mdo sde): pa smra ba dang / chos smra ba dang / chos kyi rjes su mthun pa'i chos su lung ston pa yin no/ /yang dag pa'i lung bstan pas lung ston pa yin no/ /rigs kyi bu/ de ltar byang chub sems
84b7(mdo sde): dpa' chos smra bas lung bstan pa 'di bshad pa na lha'i 'khor de las lha'i bu khris rjes su mthun pa'i chos kyi bzod pa thob par gyur to/ /yon tan gyi rgyal po snang ba/ de'i tshe de'i
85a1(mdo sde): dus na byang chub sems dpa' chos smra bar gyur pa zhes bya ba de gzhan zhig yin pa snyam du khyod dogs shing the tshom za'am/ yid gnyis su gyur na/
85a2(mdo sde): de ltar mi blta'o/ /de ci'i phyir zhe na/ yon tan gyi rgyal po snang ba/ khyod nyid de'i tshe de'i dus na chos smra ba'i byang chub sems dpa' zhes bya bar gyur to/ /de'i phyir yon tan gyi
85a3(mdo sde): rgyal po snang ba/ ngas bskal pa grangs med pa bye bar bsgrubs pa bla na med pa yang dag par rdzogs pa'i byang chub 'di khyod la gtad do/ /gzung ba dang / bcang ba dang / kun chub
85a4(mdo sde): par bya ba dang / gzhan dag la'ang rgya cher yang dag par bstan par bya ba'i phyir 'khor 'di'i mdun du ngas khyod la bcol to/ /bcom ldan 'das kyis gsung 'di gsungs ma
85a5(mdo sde): thag tu de nas byang chub sems dpa' bye ba phrag drug cu stan las langs te mgrin gcig tu bcom ldan 'das/ bdag cag gis de bzhin gshegs pa'i byang chub 'di gzung
85a6(mdo sde): bar bgyi'o/ /zhes smras so/ /de skad ces gsol pa dang / bcom ldan 'das kyis byang chub sems dpa' de rnams la 'di skad ces bka' stsal to/ /rigs kyi bu dag /khyed
85a7(mdo sde): kyis chos ji lta bu zhig la gnas te ngas bskal pa grangs med pa bye bar bsgrubs pa'i byang chub 'di 'dzin par byed/ de nas byang chub sems dpa' ri dbang gi rgyal po zhes
85b1(mdo sde): bya ba der 'dus par gyur te 'dug pa des bcom ldan 'das la 'di skad ces gsol to/ /bcom ldan 'das/ lus dang srog la lta bas dam pa'i chos yongs su gzung bar mi nus te/
85b2(mdo sde): bcom ldan 'das/ bdag gis lus dang srog la mi lta bar bgyis la bcom ldan 'das/ dam pa'i chos yongs su gzung bar bgyi'o/ /byang chub sems dpa' dpal brtsegs rgyal
85b3(mdo sde): po zhes bya ba des 'di skad ces gsol to/ /bcom ldan 'das/ thams cad bor la 'phags pa ma lags pa dang stan pa thams cad pa'i chos yongs su gzung bar mi nus te/ bcom ldan
85b4(mdo sde): ' das| bdag gis rnyed pa dang bkur sti dang tshigs su bcad pa thams cad bor la 'phags pa ma lags pa dang stan pa thams cad yongs su spangs te de bzhin gshegs pa'i dam
85b5(mdo sde): pa'i chos yongs su gzung bar bgyi'o/ /byang chub sems dpa' tog chen pos gsol pa/ bcom ldan 'das/ chos dang chos ma lags pa gnyis kyi 'du shes dang ldan pas dam
85b6(mdo sde): pa'i chos yongs su gzung bar mi nus te/ bcom ldan 'das/ bdag gis chos thams cad gnyis dang bral ba mnyam pa nyid thob par bgyis te dam pa'i chos yongs su gzung bar
85b7(mdo sde): bgyi'o| |byang chub sems dpa' dpal sbas kyis gsol pa/ bcom ldan 'das/ nyon mongs pa rnams kyis zil gyis non pas dam pa'i chos yongs su gzung bar mi nus te/
86a1(mdo sde): bcom ldan 'das/ bdag gis 'phags pa'i shes rab dang ye shes kyis nyon mongs pa thams cad zil gyis mnan te dam pa'i chos yongs su gzung bar
86a2(mdo sde): bgyi'o| |byang chub sems dpa' sgron ma 'dzin gyis gsol pa/ bcom ldan 'das/ gti mug gi mun pa'i spyod yul gyis dam pa'i chos yongs su gzung bar mi nus te/ bcom
86a3(mdo sde): ldan 'das/ bdag gis chags pa ma mchis pa'i ye shes kyi snang ba thob par bgyis la chos thams cad la gti mug gi mun pa dang bral bar bgyis te dam pa'i chos yongs
86a4(mdo sde): su gzung bar bgyi'o/ /byang chub sems dpa' glog ltas gsol pa/ bcom ldan 'das/ gzhan la rag las pa'i ye shes kyis dam pa'i chos yongs su gzung bar mi nus
86a5(mdo sde): te| bcom ldan 'das/ bdag gis chos thams cad la gzhan gyi dring mi 'jog par mngon sum gyi ye shes thob par bgyis te dam pa'i chos yongs su gzung bar bgyi'o/ /byang
86a6(mdo sde): chub sems dpa' kun tu sbas kyis gsol pa/ bcom ldan 'das/ dbang po phal pa dang 'khrul pa'i sems kyis dam pa'i chos yongs su gzung bar mi nus te/ bcom ldan 'das
86a7(mdo sde): bdag gis dbang po thams cad dang sgo dang skye mched thams cad shin tu sbas shing shin tu brtul la dam pa'i chos yongs su gzung bar bgyi'o/ /byang chub sems dpa'
86b1(mdo sde): 'od dri ma med pas gsol pa/ bcom ldan 'das/ sems can dang chos tha dad pa'i 'du shes dang ldan pas dam pa'i chos yongs su gzung bar mi nus te/ bcom ldan 'das/ bdag
86b2(mdo sde): gis sems can thams cad la sems snyoms pa dang / chos thams cad la mnyam pa nyid thob par bgyis te dam pa'i chos yongs su gzung bar bgyi'o/ /byang chub sems dpa' khyad
86b3(mdo sde): par du 'gro bas gsol pa/ bcom ldan 'das/ mnyam par ma bzhag cing g.yeng ba'i sems kyis dam pa'i chos yongs su gzung bar mi nus te/ bcom ldan 'das/ bdag
86b4(mdo sde): gis mnyam par bzhag la mi g.yeng ba'i sems kyis dam pa'i chos yongs su gzung bar bgyi'o/ /byang chub sems dpa' deng dpon gyis gsol pa/ bcom ldan 'das/ /lam
86b5(mdo sde): shes pa'i cho ga ma 'tshal cing lam ngan par zhugs pas dam pa'i chos yongs su gzung bar mi nus te/ bcom ldan 'das/ bdag gis lam shes pa'i cho ga 'tshal bar bgyis
86b6(mdo sde): la sems can rnams lam ngan pa las yang dag pa'i lam la rab tu dgod cing dam pa'i chos yongs su gzung bar bgyi'o/ /byang chub sems dpa' blo gros legs pas gsol
86b7(mdo sde): pa| bcom ldan 'das/ dogs pa'i sems the tshom du gyur pas dam pa'i chos yongs su gzung bar mi nus te/ bcom ldan 'das/ bdag gis dogs pa dang bral zhing the tshom
87a1(mdo sde): thams cad spangs la dogs pa'i zug rngu thams cad bsal ba thob par bgyis te dam pa'i chos yongs su gzung bar bgyi'o/ /byang chub sems dpa' rnam par snang byed kyis
87a2(mdo sde): gsol pa/ bcom ldan 'das/ chos la mi gnas shing sgrub pa nyams pas dam pa'i chos yongs su gzung bar mi nus te/ /bcom ldan 'das/ /bdag gis chos la gnas shing
87a3(mdo sde): sgrub pa snying por bgyis te sems can rnams yang dag pa'i nan tan la rab tu dgod cing dam pa'i chos yongs su gzung bar bgyi'o/ /byang chub sems dpa' snang ba mthong
87a4(mdo sde): bos gsol pa/ /bcom ldan 'das/ /shes rab 'chal pa chos kyi snang ba dang bral bas dam pa'i chos yongs su gzung bar mi nus te/ /bcom ldan 'das/
87a5(mdo sde): bdag gis shes rab kyis rnam par nges pa'i ye shes la mkhas shing chos kyi snang ba dang ldan pas dam pa'i chos yongs su gzung bar bgyi'o/ /byang chub sems
87a6(mdo sde): dpa' zhe 'gras pa med pa'i blo gros kyis gsol pa/ /bcom ldan 'das/ /zhe 'gras pa'i sems dang / /sems can rjes su mi srung ba'i blos dam pa'i chos yongs
87a7(mdo sde): su gzung bar mi nus te/ /bcom ldan 'das/ /bdag gis zhe 'gras pa ma mchis pa'i sems dang / /sems can rjes su srung ba la gnas pas dam pa'i chos yongs su
87b1(mdo sde): gzung bar bgyi'o/ /byang chub sems dpa' spyod pa rnam dag blo gros kyis gsol pa/ /bcom ldan 'das/ /sems can gyi dbang po la mi mkhas shing sems can gyi spyod pa'i cho
87b2(mdo sde): ga ma 'tshal bas dam pa'i chos yongs su gzung bar mi nus te/ /bcom ldan 'das/ /bdag gis sems can gyi dbang po dang / /spyod pa shes pa la zhugs la dam pa'i chos yongs
87b3(mdo sde): su gzung bar bgyi'o/ /byang chub sems dpa' bkod pa'i rgyal pos gsol pa/ /bcom ldan 'das/ /chos la yongs su rtog pa'i 'du shes dang ldan pa bdag dang sems can dang chos
87b4(mdo sde): la gnas pas dam pa'i chos yongs su gzung bar mi nus te/ /bcom ldan 'das/ /bdag gis rtog pa dang rnam par rtog pa dang yongs su rtog pa thams cad dang bral zhing 'khor gsum yongs su dag
87b5(mdo sde): la bdag dang sems can dang chos la ma gnas par bgyid cing bcom ldan 'das kyi dam pa'i chos yongs su gzung bar bgyi'o/ /byang chub sems dpa' seng+ge'i tog gis gsol pa/
87b6(mdo sde): bcom ldan 'das/ /'jig rten 'di ni/ /'di lta ste/ /chos thams cad ma skyes pa dang / /ma byung ba la skrag pa'o/ /bcom ldan 'das/ /bdag gis ni/ /chos thams
87b7(mdo sde): cad ma skyes pa dang / /ma byung bar 'tshal nas skrag pa ma mchis/ /kun tu skrag pa ma mchis shing chos gang la'ang nye ba'am ring bar mi gnas pas bcom ldan 'das kyi dam
88a1(mdo sde): pa'i chos yongs su gzung bar bgyi'o/ /byang chub sems dpa' byams pas gsol pa/ bcom ldan 'das/ byang chub la ring ba'i 'du shes can gyis dam pa'i
88a2(mdo sde): chos yongs su gzung bar mi nus te/ bcom ldan 'das/ byang chub sems dpa' gang 'di snyam du bdag gis bla na med pa yang dag par rdzogs pa'i byang chub thob nas byang chub
88a3(mdo sde): lus dang sems dang ldan pa'ang ma yin/ mi ldan pa'ang ma yin par mthong ngo snyam pa des de bzhin gshegs pa'i dam pa'i chos yongs su gzung bar nus so/ /byang chub sems
88a4(mdo sde): dpa' yon tan gyi rgyal po snang bas gsol pa/ bcom ldan 'das/ yon tan la mi gnas shing yon tan dang bral la de bzhin gshegs pa'i yon tan don du mi gnyer bas dam
88a5(mdo sde): pa'i chos yongs su gzung bar mi nus te/ bcom ldan 'das/ bdag gis yon tan thams cad dang ma bral zhing byang chub sems dpa'i yon tan yang dag pa la gnas te de
88a6(mdo sde): bzhin gshegs pa'i yon tan yongs su btsal ba la mngon par brtson pas bcom ldan 'das kyi dam pa'i chos yongs su gzung bar bgyi'o/ /'jam dpal gzhon nur
88a7(mdo sde): gyur pas gsol pa/ bcom ldan 'das/ gang 'di skad du bdag gis dam pa'i chos yongs su gzung ngo / /zhes de skad mchi ba'i 'jig rten de ni/ rnam par smra ba legs
88b1(mdo sde): so| |bcom ldan 'das/ de ci'i slad du zhe na/ bcom ldan 'das byang chub kyi snying po la bzhugs nas chos gang ma brnyes shing mngon par rdzogs par sangs ma rgyas pa de la yongs
88b2(mdo sde): su gzung ba gang yang ma mchis so/ /bcom ldan 'das/ bdag gis chos thams cad yongs su mi gzung ba dang / sems can thams cad yongs su 'dzin pa 'dor du stsal ba'i
88b3(mdo sde): slad du snying rje chen po'i chos nyid 'di gzung bar bgyi/ chos gang yang 'phros par mi bgyi/ 'phros pa dang bral bar yang mi bgyi'o/ /de nas bcom ldan 'das kyis 'jam dpal
88b4(mdo sde): gzhon nur gyur pa la legs so/ /zhes bya ba byin te/ 'jam dpal/ legs so legs so/ /de de bzhin no/ /ji skad smras pa bzhin te/ ngas chos gang yang ma thob par byang chub kyi
88b5(mdo sde): snying po la 'dug go/ ma thob bzhin du byang chub kyi snying po las langs so/ /'jam dpal gyis gsol pa/ bcom ldan 'das/ byang chub kyi snying po la bzhugs sam/ ci nas gang
88b6(mdo sde): 'di skad du ngas ma thob bzhin du byang chub kyi snying po las langs zhes gsung / gal te bzhugs na ni/ byang chub la gnyis 'jug par 'gyur te/ bcom ldan 'das kyang gzhan la
88b7(mdo sde): byang chub kyi snying po'ang gzhan du 'jug par 'gyur ro/ /bcom ldan 'das/ byang chub ni/ gnyis kyis rab tu phye ba ma lags so/ /bcom ldan 'das kyis bka' stsal pa/ 'jam
89a1(mdo sde): dpal| nga byang chub kyi snying po'i ngo bo nyid kyi rjes su zhugs pa'i phyir byang chub kyi snying po la 'dug go / nga'i ngo bo nyid gang yin pa de byang chub kyi snying po'i ngo bo
89a2(mdo sde): nyid de| byang chub kyang de'i ngo bo nyid/ sems can thams cad kyang de'i ngo bo nyid/ chos thams cad kyang de'i ngo bo nyid do/ /'jam dpal/ byang chub kyi snying por gang ngas mngon
89a3(mdo sde): par rdzogs par sangs rgyas pa de ni/ ngo bo nyid gcig pa'o/ /ro gcig pa'o/ /mngon par rdzogs par sangs rgyas nas kyang de bzhin gshegs pas byang chub kyi snying po las
89a4(mdo sde): rnam par grol ba'i chos gang yang ma gzigs so/ /byang chub mnyam pa nyid pas chos thams cad mnyam pa nyid du mngon par rdzogs par sangs rgyas so/ /mnyam pa nyid ni
89a5(mdo sde): chos gang gi grangs su 'gro ba ma yin te/ grangs med pa/ grangs dang bral ba'o/ /de'i phyir de bzhin gshegs pa 'dus ma byas pa zhes bya'o/ /'jam dpal/ de bzhin gshegs
89a6(mdo sde): pa ni| 'dus ma byas thob pa ste/ 'dus byas thams cad las shin tu 'das so/ /'jam dpal/ gang dag de bzhin gshegs pa'i bstan pa 'di la mos pa de dag thams cad
89a7(mdo sde): de bzhin gshegs pa'i rnam par grol bas rnam par grol bar 'gyur ro/ /rnam par grol nas chos nyid de las 'da' bar mi 'gyur ro/ /de nas byang chub sems dpa'
89b1(mdo sde): g ang dag byang chub sems dpa'i blo gros rgya mtsho dang lhan cig tu 'jig rten gyi khams mi mjed 'dir lhags pa de dag gis bstan pa 'di thos nas tshim zhing mgu la yid rangs shing
89b2(mdo sde): rab tu dga' ste dga' ba dang / yid bde ba skyes nas bdag cag sangs rgyas kyi zhing 'dir legs par lhags pa dang / bcom ldan 'das dang / 'jam dpal gzhon nur gyur pa dang
89b3(mdo sde): skyes bu dam pa 'di dag kyang mthong ba dang / chos zab mo bstan pa 'di'ang thos pa ni/ bdag cag gis rnyed pa legs par rnyed do/ /zhes ched du brjod pa ched du brjod do/ /gang du
89b4(mdo sde): chos kyi rnam grangs 'di gnas par 'gyur pa de na sangs rgyas byung bar blta'o/ /gang du chos kyi rnam grangs 'di spyod par 'gyur pa der chos kyi 'khor lo rab tu bskor bar blta'o/ /
89b5(mdo sde): da ltar byung ba'am de bzhin gshegs pa yongs su mya ngan las 'das kyang rung ste/ gang dag chos kyi rnam grangs 'di nyan pa dang / thos nas kyang mos pa dang / 'dzin pa dang / 'chang
89b6(mdo sde): ba dang / klog pa dang / kun chub par byed pa dang / gzhan la'ang rgya cher yang dag par rab tu ston par 'gyur ba'i sems can de dag kyang rnyed pa legs pa rnyed pa dag go /bcom
89b7(mdo sde): ldan 'das kyis bka' stsal pa/ rigs kyi bu dag /khyed kyis ji ltar byang chub sems dpas rnyed pa legs par rnyed pa shes sam/ de dag gis gsol pa/ bcom ldan 'das/
90a1(mdo sde): byang chub sems dpa' rnams kyi rnyed pa ni/ bcu po 'di dag ste/ rnyed pa chen po bsam gyis mi khyab bar 'gyur ba dag go/ bcu gang zhe na/ 'di sta ste/ sangs
90a2(mdo sde): rgyas 'byung ba mnyes par byed pa rab tu 'thob pa dang / mthong nas kyang lhag pa'i bsam pas de la dad pa rab tu 'thob pa dang / sems dad nas chos mnyan pa rab tu 'thob
90a3(mdo sde): ba dang / chos thos nas kyang the tshom ma mchis pa rab tu 'thob pa dang / the tshom ma mchis nas kyang rab tu 'byung ba 'thob pa dang / rab tu byung nas kyang 'tsho ba yongs su
90a4(mdo sde): dag pa rab tu 'thob pa dang / 'tsho ba yongs su dag nas kyang chos bstan pa la mkhas pa rab tu 'thob pa dang / tshe rabs tshe rabs su byang chub kyi sems rab tu 'thob pa dang
90a5(mdo sde): byang chub kyi sems ma brjed nas kyang byang chub sems dpa'i sde snod kyi chos mnyan pa rab tu 'thob pa dang / byang chub sems dpa'i sde snod thos nas kyang sgrub pa rab tu
90a6(mdo sde): 'thob pa ste/ bcom ldan 'das/ rnyed pa bcu po de dag ni/ rnyed pa chen po bsam gyis mi khyab par 'gyur ba dag go /de la rab tu gnas pa'i byang chub sems dpa' sems
90a7(mdo sde): dpa' chen po dag ni/ rnyed pa legs par rnyed pa zhes bgyi'o/ /bcom ldan 'das kyis bka' stsal pa/ skyes bu dam pa dag /khyed kyis byang chub sems dpa' sems
90b1(mdo sde): dpa' chen po rnams kyi rnyed pa de dag legs par smras pa ni/ legs so legs so/ /bstan pa 'di bshad pa na srog chags sum khri drug stong gis bla na med pa yang dag par rdzogs
90b2(mdo sde): pa'i byang chub tu sems bskyed do/ /yongs su gtad pa'i le'u ste/ bdun pa rdzogs te/ /'phags pa blo gros rgya mtshos zhus pa phyed gong ma'o// //bam po drug pa/ de
90b3(mdo sde): nas bcom ldan 'das la byang chub sems dpa' blo gros rgya mtshos 'di skad ces gsol to/ /bcom ldan 'das/ 'di lta ste/ lha dang mi'i phun sum tshogs pa myong bar bgyi ba dang /
90b4(mdo sde): mya ngan las 'das pa'i phun sum tshogs pa bla na med pa thob par bgyi ba'i slad du ji tsam du theg pa chen po sems can thams cad la phan pa bgyid par gyur pa ni/ ngo mtshar to/ /
90b5(mdo sde): bcom ldan 'das/ theg pa chen po sdud par 'gyur ba'i chos rnams ni/ gang lags/ theg pa chen po la gces spras bgyid pa'i chos rnams ni/ gang lags/ theg pa chen po la dka'
90b6(mdo sde): ba bgyid pa'i chos rnams ni/ gang lags/ theg pa chen po ston par 'gyur ba'i chos rnams ni/ gang lags/ bcom ldan 'das/ theg pa chen po'i bar chad du 'gyur ba'i chos rnams
90b7(mdo sde): ni| gang lags/ bcom ldan 'das/ ci'i slad du theg pa chen po la theg pa chen po zhes bgyi/ de skad ces gsol ba dang / bcom ldan 'das kyis byang chub sems dpa' blo gros
91a1(mdo sde): rgya mtsho la 'di skad ces bka' stsal to/ /blo gros rgya mtsho/ de'i phyir nyon cig dang bstan par bya'o/ /blo gros rgya mtsho/ theg pa chen po sdud par 'gyur ba'i
91a2(mdo sde): chos gcig ste/ chos gcig po gang zhe na/ 'di lta ste/ byang chub kyi sems brjod pa med cing bag yod pa ste/ blo gros rgya mtsho/ 'di ni/ theg pa chen po sdud par 'gyur ba'i chos
91a3(mdo sde): gcig go/ blo gros rgya mtsho/ gzhan yang theg pa chen po sdud par 'gyur ba'i chos gcig ste/ chos gcig po gang zhe na/ 'di lta ste/ bya bar 'jug pa la zhugs shing rnam
91a4(mdo sde): par smin pa la yid ches pa'o/ /gzhan yang chos gcig ste/ 'di lta ste/ bstan pa'i chos dang mi 'gal ba yang dag pa'i lta ba'o/ /gzhan yang chos gcig ste/ de sdug
91a5(mdo sde): ba dang mi sdug pa bsal te sems can thams cad la sems mnyam pa nyid do/ /gzhan yang chos gcig ste/ thams cad bskyab pa dang ldan pa'i byams pa chen po'o/ /gzhan
91a6(mdo sde): yang chos gcig ste/ bdag bde ba la mi chags pa'i snying rje chen po'o/ /gzhan yang chos gcig ste/ sangs rgyas kyi sku 'dod pa'i sangs rgyas rjes su dran pa'o/ /gzhan yang
91a7(mdo sde): chos gcig ste/ chos sgrub pa'i snying po byed pa'i chos rjes su dran pa'o/ /gzhan yang chos gcig ste/ phyir mi ldog pa'i dge 'dun dang ldan pa'i dag 'dun rjes su dran
91b1(mdo sde): pa'o| |gzhan yang chos gcig ste/ nyon mongs pa thams cad bsal ba'i gtong ba rjes su dran pa'o/ /gzhan yang chos gcig ste/ byang chub kyi sems ma brjed pa'i tshul khrims
91b2(mdo sde): rjes su dran pa'o/ /gzhan yang chos gcig ste/ rnam par dag pa'i chos dang ldan pa'i lha rjes su dran pa'o/ /gzhan yang chos gcig ste/ phan pa dang bde ba dang ldan pa'i phan
91b3(mdo sde): par 'dod pa'o/ /gzhan yang chos gcig ste/ bsam pa brtan par gyur cing mos pa drag po'o/ /gzhan yang chos gcig ste/ sems can thams cad rab tu thar par bya ba mchog
91b4(mdo sde): tu dga' ba'o/ /gzhan yang chos gcig ste/ chos zab mo la nges par 'byung ba'i dam pa'i chos yongs su tshol ba'o/ /gzhan yang chos gcig ste/ zang zing med pa'i sems kyis
91b5(mdo sde): chos sbyin pa'o/ /gzhan yang chos gcig ste/ chos mnyan pa'i phyir lhags pa rnams la nad par 'du shes pa'o/ /gzhan yang chos gcig ste/ chos la sman du 'du shes pa'o/ /
91b6(mdo sde): gzhan yang chos gcig ste/ bdag la sman par 'du shes pa'o/ /gzhan yang chos gcig ste/ dam pa'i chos yun ring du gnas pa'i phyir kun tu srung ba'o/ /gzhan yang chos gcig
91b7(mdo sde): ste| dkon mchog gsum gyi rigs mi gcod pa'o/ /gzhan yang chos gcig ste/ mi brkam zhing ngan ngon gyis chog shes pa'o/ /gzhan yang chos gcig ste/ bdog pa thams
92a1(mdo sde): cad yongs su gtong ba la zhum pa med pa'o/ /gzhan yang chos gcig ste/ rang gi tshul khrims kyis tshul khrims 'chal ba'i sems can yongs su smin par byed
92a2(mdo sde): pa'o| |gzhan yang chos gcig ste/ nyes par byed pa la shar mi gnyer ba'i bzod pa'o/ /gzhan yang chos gcig ste/ legs pa byas pa la lan glan pa'i blo'o/ /gzhan yang
92a3(mdo sde): chos gcig ste/ byas pa mi gzo ba la snying rje'i blo'o/ /gzhan yang chos gcig ste/ byas pa gzo ba rnams la rim gro bya ba'i blo'o/ /gzhan yang chos gcig ste/ mi shes
92a4(mdo sde): pa rnams la nga rgyal med pa'o/ /gzhan yang chos gcig ste/ shes pa rnams kyi rjes su slob pa'o/ /gzhan yang chos gcig ste/ dge ba'i rtsa ba la lhag pa'i bsam pa'i
92a5(mdo sde): sems mi 'dor ba'o/ /gzhan yang chos gcig ste/ mi dge ba'i sems kyi rjes su mi 'jug pa'o/ /gzhan yang chos gcig ste/ tshul 'chos pa med cing kha gsag med pas
92a6(mdo sde): sdom pa gsum yongs su dag pa'o/ /gzhan yang chos gcig ste/ chos smra ba rnams la ston pa dang bla ma ltar phangs pa rim gro byed pa'o/ /gzhan yang chos gcig ste/
92a7(mdo sde): 'jig rten gyi phan pa dang ma 'dres pa'i legs par thos pa'i chos nyan pa'o/ /gzhan yang chos gcig ste/ dge ba'i rtsa ba yongs su sbyang ba yongs su dag nas 'khor ba na
92b1(mdo sde): yangs su mi skyo ba'o/ /gzhan yang chos gcig ste/ de bzhin gshegs pa bzhugs pa rnams sam/ yongs su mya ngan las 'das pa rnams la mchod pa byed pas mi ngoms pa'o//
92b2(mdo sde): gzhan yang chos gcig ste/ sems can thams cad kyis gsol ba ma btab par bshes gnyen byed pa'o/ /gzhan yang chos gcig ste/ dngos po thams cad la mi gnas shing
92b3(mdo sde): yongs su mi 'dzin mi chags pa'o/ /gzhan yang chos gcig ste/ khyim na gnas pa'i skyon rig nas rtag par rgyun du rab tu 'byung ba la gzhol ba'o/ /gzhan yang chos gcig
92b4(mdo sde): ste| skyes bu dam pa'i las rnams la zhugs pa'o/ /gzhan yang chos gcig ste/ nges par byas pa la zhugs pa'i byang chub kyi lam gyi tshogs gsog pa'o/ /gzhan yang chos gcig
92b5(mdo sde): ste| theg pa mtshungs par yang dag par zhugs pa rnams la zhe mi sdang ba'o/ /gzhan yang chos gcig ste/ byang chub kyi sems yang dag par 'dzin du gzhug pa la yongs su mi skyo
92b6(mdo sde): pa'o| |gzhan yang chos gcig ste/ gsang ba'i sngags rnams kun tu srung bas rnam par 'phros par mi byed pa'o/ /gzhan yang chos gcig ste/ chos dang bzo yongs su btsal ba
92b7(mdo sde): shes pa'o/ /gzhan yang chos gcig ste/ bden pa'i ngag la rab tu gnas pas chos mthong ba'o/ /gzhan yang chos gcig ste/ kha 'og tu lus 'khrus par byed pa'o/
93a1(mdo sde): gzhan yang chos gcig ste/ 'gyod pa med pa'i sems kyis sbyin pa 'gyed pa'o/ /gzhan yang chos gcig ste/ bdud kyi las rnams rtogs nas yongs
93a2(mdo sde): su spong ba'o/ /gzhan yang chos gcig ste/ /nga rgyal dang bral ba'i ye shes kyi las so/ /gzhan yang chos gcig ste/ shes kyi khe bral bar dgon pa na gnas pa'o/ /
93a3(mdo sde): gzhan yang chos gcig ste/ lhag pa'i nga rgyal dang bral zhing bdag la mi bstod/ gzhan la mi smod pa'o/ /gzhan yang chos gcig ste/ nyon mongs pa dang bral zhing
93a4(mdo sde): 'jig rten gyi rjes su mthun pa'o/ /gzhan yang chos gcig ste/ 'tsho ba yongs su dag ste dben pa la dga' ba'o/ /gzhan yang chos gcig ste/ tshul bzhin la brtson
93a5(mdo sde): pas nang du yang dag 'jog pa'o/ /gzhan yang chos gcig ste/ mang du thos nas sems nges par sems pa'o/ /gzhan yang chos gcig ste/ yang dag par rab tu brtson
93a6(mdo sde): pa'i rnal 'byor spyod pa'i sa'o/ /gzhan yang chos gcig ste/ stong pa nyid kyi spyod yul gyi chos la so sor rtog pa'o/ /gzhan yang chos gcig ste/ rnyed pa dang / ma rnyed
93a7(mdo sde): pas khengs pa med cing gdung ba med pa'o/ /gzhan yang chos gcig ste/ 'du 'dzis 'jigs shing skrag nas gcig pur dga' ba'o/ /gzhan yang chos gcig ste /chos
93b1(mdo sde): kyis rnyed pa gzhan dag dang kun tu 'ged pa'o/ /gzhan yang chos gcig ste/ 'phags pa'i bden pa shes pa la mkhas pa'o/ /gzhan yang chos gcig ste/ shes pa thams cad la
93b2(mdo sde): slob dpon gyi dpe mkhyud med pa'o/ /gzhan yang chos gcig ste/ ma bslab pa rnams bslab pa la sbyor zhing mi brnyas pa'o/ /gzhan yang chos gcig ste/ rnyed pa dang ma rnyed pa
93b3(mdo sde): rnams la las kyi rnam par smin pa la yid ches shing yongs su gdung ba med pa'o/ /gzhan yang chos gcig ste/ gus par byas te chos nyan pa rnams la chos ston pa'o/ /
93b4(mdo sde): gzhan yang chos gcig ste/ sdug pa rnams la rjes su chags pa spangs nas sems can thams cad la sems mnyam pa nyid do/ /gzhan yang chos gcig ste/ chos smra ba rnams
93b5(mdo sde): la g.yo ba med par legs so/ /zhes bya ba spyin pa'o/ /gzhan yang chos gcig ste/ cang shes kyi sems kyis sems can thams cad kyi khur khyer ba'o/ /gzhan yang chos gcig
93b6(mdo sde): ste| pha rol tu phyin pa rnams la sbyor ba yongs su tshol ba'o/ /gzhan yang chos gcig ste/ byang chub kyi lam gyi tshogs gsog pa'i brtson 'grus so/ /gzhan yang chos
93b7(mdo sde): gcig ste/ dad pa'i rtsa ba brtan zhing mi g.yo ba'o/ /gzhan yang chos gcig ste/ yul 'khor gyi bsod snyoms don yod par yongs su spyod pa'o/ /gzhan yang chos
94a1(mdo sde): gcig ste/ nor bdun yang dag par 'du bas dbul ba med pa'o/ /gzhan yang chos gcig ste/ snying po blangs pa'i srog gi dbang po'o/ /gzhan
94a2(mdo sde): yang chos gcig ste/ thabs la mkhas pas sems can yongs su smin par byed pa'o/ /gzhan yang chos gcig ste/ chos kyi mchod sbyin sbyin pas bsdu ba'i dngos po'o/ /
94a3(mdo sde): gzhan yang chos gcig ste/ rtsod pa med pa lhur len pa'i chos kyi gtam mo/ /gzhan yang chos gcig ste/ klan ka mi tshol ba'i sems kyis chos mnyan pa'o/ /gzhan
94a4(mdo sde): yang chos gcig ste/ dge sbyong gi dri ma dang bral ba'i dge sbyong nyid do/ /gzhan yang chos gcig ste/ 'dre ba med par grong dang / grong khyer dang / grong rdal du
94a5(mdo sde): 'jug pa'o/ /gzhan yang chos gcig ste/ rang gi 'khrul pa la so sor rtog pas sems can thams cad kun srung ba'o/ /gzhan yang chos gcig ste/ 'jig rten
94a6(mdo sde): gyi sna tshogs la btang snyoms su byed pa'o/ /gzhan yang chos gcig ste/ dge ba'i bshes gnyen rnams la mi slu ba'o/ /gzhan yang chos gcig ste/ rang gi
94a7(mdo sde): sems yongs su dag pas sems can thams cad kyi sems yongs su dag par shes pa'o/ /gzhan yang chos gcig ste/ bcos ma ma yin pas bsam pa dag pa'o/ /
94b1(mdo sde): gzhan yang chos gcig ste/ khyad par du 'gro bas lhag pa'i bsam ba dag pa'o/ /gzhan yang chos gcig ste/ legs par byed pa'i las byed pas sbyor ba dag pa'o/ /gzhan
94b2(mdo sde): yang chos gcig ste/ bsod nams yongs su dag pas mtshan yongs su dag pa'o/ /gzhan yang chos gcig ste/ shes pa yongs su dag pas nyon mongs pa yongs su
94b3(mdo sde): dag pa'o/ /gzhan yang chos gcig ste/ sems can yongs su dag pas zhing yongs su dag pa'o/ /gzhan yang chos gcig ste/ mtshan ma med pa la so sor brtags te
94b4(mdo sde): yongs su bsngo ba la mkhas pa'o/ /gzhan yang chos gcig ste/ rjes su mthun pa'i chos kyi bzod pa'o/ /gzhan yang chos gcig ste/ rnam par thar pa'i sgo gsum yongs
94b5(mdo sde): su bsgoms nas nges par gyur pa la so sor rtog pa'o/ /gzhan yang chos gcig ste/ gnas med pa la gnas pas gnas brtan pa'o/ /gzhan yang chos gcig ste/ mngon par
94b6(mdo sde): shes pas rnam par rtsen zhing zag pa zad pa shes pa la 'jug pa'o/ /gzhan yang chos gcig ste/ zhi gnas dang / lhag mthong gis yongs su sbyang ba byas pa'i rig pa dang / rnam par
94b7(mdo sde): grol ba'o/ /gzhan yang chos gcig ste/ thabs kyis yang dag par zin pa'i shes rab sgom pa'o/ /gzhan yang chos gcig ste/ khams gsum gyi snying po thob pa byang chub kyi snying
95a1(mdo sde): po'i rgyan no/ /gzhan yang chos gcig ste/ 'di lta ste/ chos thams cad mnyam pa nyid du mngon par rdzogs par khong du chud pas bla na med pa yang dag par
95a2(mdo sde): rdzogs pa'i byang chub pa'o/ /blo gros rgya mtsho/ gzhan yang theg pa chen po sdud par 'gyur ba'i chos gcig ste/ chos gcig po gang zhe na/ 'di lta ste/ chos thams cad
95a3(mdo sde): rang bzhin gyis ma skyes pa dang ma byung bar rig nas mi skye pa'i chos la bzod pa rab tu thob pa ste/ blo gros rgya mtsho/ 'di ni/ theg pa chen po sdud par 'gyur ba'i chos gcig
95a4(mdo sde): go / blo gros rgya mtsho/ chos de dag ni/ theg pa chen po sdud par 'gyur ba dang / 'dzin pa dang / gnas pa thams cad 'dor bar 'gyur ba dag go /blo gros rgya mtsho/ gzhan yang
95a5(mdo sde): theg pa chen po la gces spras byed pa'i chos gnyis te/ gnyis gang zhe na/ 'di lta ste/ sangs rgyas kyi chos rnams la mos pa dang / nyan thos dang rang sangs rgyas kyi chos rnams
95a6(mdo sde): la 'dod pa med pa ste/ blo gros rgya mtsho/ chos gnyis po de dag ni/ theg pa chen po la gces spras byed pa'o/ /blo gros rgya mtsho/ theg pa chen po la dka' ba byed pa'i chos
95a7(mdo sde): gnyis te/ gnyis gang zhe na/ mos pas rnam par grol ba de kun tu srung ba dang / rnam par grol ba de'i phyir chos ston pa ste/ blo gros rgya mtsho/ /chos gnyis po de dag ni/ theg
95b1(mdo sde): pa chen po la dka' ba byed pa'o/ /blo gros rgya mtsho/ theg pa chen po la gces spras byed pa'i chos gnyis te/ gnyis gang zhe na/ byang chub kyi sems las mi nyams pa dang / sems
95b2(mdo sde): la lta ba la brtan pa'o/ /dka' ba byed pa'i chos gnyis te/ byang chub kyi sems la sgyu ma lta bur so sor rtog pa dang / sems can thams cad la bdag med par so sor rtog
95b3(mdo sde): pa'o| |gces spras byed pa'i chos gnyis te/ bsam pa mi 'dor ba dang / sbyor ba bcos pa ma yin pa'o/ /dka' ba byed pa'i chos gnyis te/ rtsa ba yongs su dag pa'i
95b4(mdo sde): bsam pa dang / byed pa med cing bral ba'ang ma yin par bsod nams gsog pa'o/ /gces spras byed pa'i chos gnyis te/ dge ba'i rtsa ba rnams la sbyor ba dang / sbyor
95b5(mdo sde): ba'ang nyams 'og tu chud par byed pa'o/ /dka' ba byed pa'i chos gnyis te/ spros pa med par sbyor ba dang / sbyor ba nyams 'og tu chud par byed pas dben pa'o/ /gces
95b6(mdo sde): spras byed pa'i chos gnyis te/ lhag pa'i bsam pas khyad par du 'gro ba dang / khyad par gyis khyad par du lhag par dmigs pa'o/ /dka' ba byed pa'i chos gnyis te/
95b7(mdo sde): bdag nyid nyes pa mi byed pa dang / gzhan yang nyes pa las 'byin pa'o/ /gces spras byed pa'i chos gnyis te/ bdog pa thams cad yongs su gtong ba dang / rnam par
96a1(mdo sde): smin pa la mi re ba'o/ /dka' ba byed pa'i chos gnyis te/ mnyam pa'i sems gtong ba dang / yongs su bsngo ba la mkhas pa'o/ /gces spras
96a2(mdo sde): byed pa'i chos gnyis te/ bslab pa ma nyams pa dang / skye bar smon pa med pa'o/ /dka' ba byed pa'i chos gnyis te/ tshul khrims 'chal pa rnams la cher snying rje ba
96a3(mdo sde): dang / bdag la mi bstod pa'o/ /gces spras byed pa'i chos gnyis te/ bzod cing des pa dang / byang chub tu yongs su bsngo ba'o/ /dka' ba byed pa'i chos gnyis te/ rjes
96a4(mdo sde): su chags pa 'dor ba dang / rje bo la bzod pa sgom pa'o/ /gces spras byed pa'i chos gnyis te/ dge ba'i chos thams cad yongs su btsal bar rtsom pa'i brtson
96a5(mdo sde): 'grus dang / dge ba'i rtsa ba la yi rang ba'o/ /dka' ba byed pa'i chos gnyis te/ lus dang sems dben pa dang / sems gnas pa yongs su thar par byed pa'o/ /
96a6(mdo sde): gces spras byed pa'i chos gnyis te/ bsam gtan gyi yan lag yang dag par sdud pa dang / sems las su rung ba'o/ /dka' ba byed pa'i chos gnyis te/ bsam
96a7(mdo sde): gtan las ldog pa shes pa dang / 'dod pa'i khams la smod pa'o/ /gces spras byed pa'i chos gnyis te/ chos don du gnyer ba dang / chos 'dod pa'o/ /dka' ba
96b1(mdo sde): byed pa'i chos gnyis te/ chos la so sor rtog pa dang / chos nges par sems pa'o/ /gces spras byed pa'i chos gnyis te/ dge ba'i bshes gnyen la bsnyen pa dang / bla ma
96b2(mdo sde): la gus par bsten pa'o/ /dka' ba byed ba'i chos gnyis te/ gus pa dang / dka' blo bde ba'o/ /gces spras byed pa'i chos gnyis te/ dus dang dus ma yin par
96b3(mdo sde): yongs su 'dri ba dang / don myong bar byed pa'o/ /dka' ba byed pa'i chos gnyis te/ don shes pa dang / chos shes pa'o/ /gces spras byed pa'i chos gnyis te/ thos
96b4(mdo sde): pa'i nor gyis mi ngoms pa dang / thos pa'i shes rab kyis ngoms mi myong ba'o/ /dka' ba byed pa'i chos gnyis te/ tshul bzhin chos la so sor rtog pa dang / tshul bzhin
96b5(mdo sde): ma yin pa'i chos rnam par spong ba'o/ /gces spras byed pa'i chos gnyis te/ chos ston pa dang / chos nyan pa rnams la snying rje ba'o/ /dka' ba byed pa'i chos gnyis te/
96b6(mdo sde): slob dpon gyi dpe mkhyud med pa dang / zang zing med pa'i sems kyis chos ston pa'o/ /gces spras byed pa'i chos gnyis te/ rna ba blags te mnyan pa dang / thams cad du
96b7(mdo sde): sems kyis sems pa'o/ /dka' ba byed pa'i chos gnyis te/ sgrib pa sel ba dang / byang chub kyi yan lag sgom pa'o/ /gces spras byed pa'i chos gnyis te/ mchog tu
97a1(mdo sde): dga' ba thob pa dang / dga' ba myong ba'o/ /dka' ba byed pa'i chos gnyis te/ rung ba rnams la tshod shes pa dang / bdag shes pa la 'jug pa'o/ /
97a2(mdo sde): gces spras byed pa'i chos gnyis te/ las kyi rnam par smin pa la yid ches pa dang / legs par bya ba'i las byed pa'o/ /dka' ba byed pa'i chos gnyis te/ las med
97a3(mdo sde): cing rnam par smin pa med par mos pa dang / dge ba'i chos kyang ston pa'o/ /gces spras byed pa'i chos gnyis te/ tshig bden pa dang / 'phags pa'i skye bo la mi slu
97a4(mdo sde): ba'o| |dka' ba byed pa'i chos gnyis te/ ji skad smras pa de bzhin du byed pa dang / sangs rgyas kyi tshul mi 'khrugs par byed pa'o/ /gces spras byed pa'i chos gnyis
97a5(mdo sde): te| lus yongs su dag pa dang / mi dge ba rnam gsum yongs su spangs pa'o/ /dka' ba byed pa'i chos gnyis te/ lus gzugs brnyan lta bu dang / rtswa dang rtsig pa dang
97a6(mdo sde): shing lta bur so sor rtog pa'o/ /gces spras byed pa'i chos gnyis te/ ngag yongs su dag pa dang / ngag gi skyon bzhi yongs su spong ba'o/ /dka' ba byed pa'i chos
97a7(mdo sde): gnyis te/ chos brjod du med par khong du chud pa dang / sgra thams cad brag ca dang mtshungs par shes pa'o/ /gces spras byed pa'i chos gnyis te/ sems yongs
97b1(mdo sde): su dag pa dang / brnab sems dang gnod sems dang log par lta ba yongs su spong ba'o/ /dka' ba byed pa'i chos gnyis te/ nang nye bar zhi ba dang / phyi rol tu mi rgyu ba'o/ /
97b2(mdo sde): gces spras byed pa'i chos gnyis te/ byams pa sgom pa dang / sems can thams cad la sems mnyam pa nyid do/ /dka' ba byed pa'i chos gnyis te/ nam mkha' ltar rnam
97b3(mdo sde): par dag cing dri ma med pa'i byams pa dang / sems can thams cad yongs su bskyab pa'i phyir yongs su bsngo ba'o/ /gces spras byed pa'i chos gnyis te/ snying rje chen po
97b4(mdo sde): mi 'dor ba dang / dge ba'i rtsa ba yongs su tshol ba la yongs su mi skyo'o/ /dka' ba byed pa'i chos gnyis te/ skye ba med par so sor rtog pa dang / nges par gyur pa kun tu
97b5(mdo sde): srung ba'o/ /gces spras byed pa'i chos gnyis te/ chos la dga' bas dga' zhing mos pa dang / mi dga' ba spong ba'o/ /dka' ba byed pa'i chos gnyis te/ mi smra ba'i brtul
97b6(mdo sde): zhugs yongs su rdzogs par byed pa dang / brtul zhugs ma yin pa mi spyod pa'o/ /gces spras byed pa'i chos gnyis te/ rjes su chags pa 'dor ba dang / khong khro ba spong ba'o//
97b7(mdo sde): dka' ba byed pa'i chos gnyis te/ btang snyoms sgom pa dang / sems can la lta pa yongs su spangs pa'o/ /gces spras byed pa'i chos gnyis te/ sangs rgyas rjes su
98a1(mdo sde): dran pa sgom pa dang / dran pa de la gnas par sems bskyed pa'o/ /dka' ba byed pa'i chos gnyis te/ chos kyi sku sgom pa dang / mtshan gyi sku'ang sgrub
98a2(mdo sde): pa'o| |gces spras byed pa'i chos gnyis te/ chos rjes su dran pa sgom pa dang / sems can rnams kyang chos la sbyor ba'o/ /dka' ba byed pa'i chos gnyis te/ 'dod
98a3(mdo sde): chags dang bral ba'i chos nyid la so sor rtog pa dang / 'dod chags la spyod pa'i sems can rnams la cher snying rje pa'o/ /gces spras byed pa'i chos gnyis te/ byang
98a4(mdo sde): chub sems dpa'i dge 'dun rjes su dran pa dang / phyir mi ldog pa'i dge 'dun la'ang rton pa'o/ /dka' ba byed pa'i chos gnyis te/ 'dus ma byas la'ang rtog pa
98a5(mdo sde): dang / 'bras bu thob pa'ang kun tu srung ba'o/ /gces sbras byed pa'i chos gnyis te/ tshul khrims rjes su dran pa dang / byang chub kyi sems mi brjed pa'o/ /dka' ba
98a6(mdo sde): byed pa'i chos gnyis te/ mngon par 'du byed pa med pa'i tshul khrims la so sor rtog pa dang / tshul khrims 'chal pa'i sems can sdud cing yongs su smin par
98a7(mdo sde): byed pa'o/ /gces spras byed pa'i chos gnyis te/ gtong ba rjes su dran pa dang / 'gyod pa med par gtong ba'o/ /dka' ba byed pa'i chos gnyis te/ rang gi nyon
98b1(mdo sde): mongs pa 'dor ba dang / sems can thams cad kyi nyon mongs pa spong ba ston pa'o/ /gces spras byed pa'i chos gnyis te/ lha rjes su dran pa dang / skye bar smon pa med pa'o//
98b2(mdo sde): dka' ba byed pa'i chos gnyis te/ dran pa dang shes bzhin dang / sems g.yeng ba rnams dran pa la 'god pa'o/ /gces spras byed pa'i chos gnyis te/ bsod nams kyi
98b3(mdo sde): tshogs dang / ye shes rnams kyi tshogs so/ /dka' ba byed pa'i chos gnyis te/ mngon par 'du byed pa med pa'i ye shes dang / bsod nams kyi tshogs ma smad pa'o/ /gces
98b4(mdo sde): spras byed pa'i chos gnyis te/ chags pa las shin tu 'da' ba dang / chags pas zhen pa yongs su 'grel ba'o/ /dka' ba byed pa'i chos gnyis te/ 'dun pa drag pa
98b5(mdo sde): dang / sgyu med cing g.yo med pa'o/ /gces spras byed pa'i chos gnyis te/ byas pa gzo ba dang / byas pa shes pa'o/ /dka' ba byed pa'i chos gnyis te/ 'dod pa'i 'dod chags
98b6(mdo sde): spong ba dang / dge ba'i chos la 'dun pa mi 'dor ba'o/ /gces spras byed pa'i chos gnyis te/ sdig pa thams cad 'chags pa dang / sdig pa thams cad mi byed pa'o/ /dka'
98b7(mdo sde): ba byed pa'i chos gnyis te/ 'gyod pa med pa dang / kun nas ldang ba med pa'o/ /gces spras byed pa'i chos gnyis te/ gzhan gyi bsod nams kyi rjes su yi rang ba dang / rang
99a1(mdo sde): gi bsod nams kyis mi ngoms pa'o/ /dka' ba byed pa'i chos gnyis te/ sdig pa thams cad zad pa shes pa dang / bsod nams bsags
99a2(mdo sde): pa zhes bya'o/ /gces spras byed pa'i chos gnyis te/ sangs rgyas thams cad la gsol ba 'debs pa dang / chos thams cad yongs su 'dzin pa'o/ /dka'
99a3(mdo sde): ba byed pa'i chos gnyis te/ chos kyi dbyings 'dres pa med pa dang / tshig rab tu dbye ba thams cad bstan pa shes pa'o/ /gces spras byed pa'i chos gnyis
99a4(mdo sde): te| yongs su bsngo ba la mkhas pa dang / sems can thams cad dang thun mong du yongs su bsngo ba'o/ /dka' ba byed pa'i chos gnyis te/ mtshan ma med pa 'dres
99a5(mdo sde): par byed pa dang / mtshan ma thams cad rnam par 'jig pa'o/ /gces spras byed pa'i chos gnyis te/ stong pa nyid la rtog pa dang / sems can la'ang lta ba'o/ /
99a6(mdo sde): dka' ba byed pa'i chos gnyis te/ shes rab kyis lta ba med pa dang / thabs kyis lta ba dang bcas pa'o/ /gces spras byed pa'i chos gnyis te/ dge ba'i rtsa ba 'dod
99a7(mdo sde): pa dang / dge ba'i rtsa ba thams cad la sems can thams cad sbyor ba'o/ /dka' ba byed pa'i chos gnyis te/ smon pa med pa sgom pa dang / bsam bzhin du skye
99b1(mdo sde): ba shes pa'o/ /gces spras byed pa'i chos gnyis te/ de la ma chags pa dang / mi g.yo ba'o/ /dka' ba byed pa'i chos gnyis te/ nga rgyal med pa dang / nges pa'o/ /gces
99b2(mdo sde): spras byed pa'i chos gnyis te/ dgon pa la gnas pa dang / dgon pa'i yon tan myong ba'o/ /dka' ba byed pa'i chos gnyis te/ nyon mongs pa med par gnas pa dang / sems
99b3(mdo sde): can thams cad yongs su skyob pa'o/ /gces spras byed pa'i chos gnyis te/ 'dod pa chung ba dang / chog shes pa'o/ /dka' ba byed pa'i chos gnyis te/ rang gi nyon mongs
99b4(mdo sde): pa tshol pa dang / sems can thams cad kyi nyon mongs pa spong ba tshol ba'o/ /gces spras byed pa'i chos gnyis te/ nges par sems pa dang / so sor rtog pa'o/ /
99b5(mdo sde): dka' ba byed pa'i chos gnyis te/ rang gi 'khrul pa la rtog pa dang / gzhan gyi 'khrul pa la skyon du mi lta ba'o/ /gces spras byed pa'i chos gnyis te/ bdag la
99b6(mdo sde): mi bstod pa dang / gzhan la mi smod pa'o/ /dka' ba byed pa'i chos gnyis te/ bdag la bdag med pa dang / sems can la sems can med pa'o/ /gces spras byed
99b7(mdo sde): ba'i chos gnyis te/ rang gi byed pa dang / gzhan gyis skabs mi rnyed pa'o/ /dka' ba byed pa'i chos gnyis te/ 'khor ba las ldog pa dang / 'khor ba nas sems can
100a1(mdo sde): yongs su thar par byed pa'o/ /gces spras byed pa'i chos gnyis te/ pha rol tu phyin pa yongs su tshol ba dang / pha rol tu phyin pa yongs su btsal ba
100a2(mdo sde): rnams la ji skad bstan pa bzhin du gnas pa'o/ /dka' ba byed pa'i chos gnyis te/ gzhan la rag ma las pa'i shes pa rab tu thob pa dang / gzhan dag kyang shes
100a3(mdo sde): pa la rab tu sbyor ba'o/ /gces spras byed pa'i chos gnyis te/ thob pa dang bkur sti dang tshigs su bcad pa don du mi gnyer ba dang / dam pa'i chos yongs su btsal ba
100a4(mdo sde): don du gnyer ba'o/ /dka' ba byed pa'i chos gnyis te/ phan ma btags pa rnams la'ang phan 'dogs pa dang / phan btags pa rnams la'ang lhag par dga' ba med
100a5(mdo sde): pa'o| |gces spras byed pa'i chos gnyis te/ byams pa chen po thug pa med par byas pa dang / snying rje chen po yongs su tshad pa med pa'o/ /dka' ba byed pa'i chos gnyis
100a6(mdo sde): te| rgal nas 'jug pa dang / ma rgal pa rnams sgrol ba'o/ /gces spras byed pa'i chos gnyis te/ sems can thams cad yon tan yang dag par 'dzin du 'jug
100a7(mdo sde): pa dang / yon tan med pa'i sems can rnams la cher snying rje ba'o/ /dka' ba byed pa'i chos gnyis te/ slar mi byed pa rnams la'ang phyir byed pa dang / phyir byed pa
100b1(mdo sde): rnams la'ang rlom sems med pa'o/ /gces spras byed pa'i chos gnyis te/ lus la zhugs pa'i dran pa la gnas pa dang / lus yongs su dag pa la gnas pa'o/ /dka' ba
100b2(mdo sde): byed pa'i chos gnyis te/ lus la lus kyi rjes su lta ba dang / lus dang lhan cig song ba'i rnam par rtog pas rnam par mi rtog pa'o/ /gces spras byed pa'i chos gnyis
100b3(mdo sde): te| tshor ba la zhugs pa'i dran pa la gnas pa dang / bde ba dang sdug bsngal gyi tshor ba gnyis kyis mi phigs pa'o/ /dka' ba byed pa'i chos gnyis te/ tshor ba rnams la
100b4(mdo sde): tshor ba'i rjes su lta ba dang / tshor ba dang lhan cig song ba'i rnam par rtog pas rnam par mi rtog pa'o/ /gces spras byed pa'i chos gnyis te/ sems la zhugs pa'i
100b5(mdo sde): dran pa la gnas pa dang / sems yongs su dag pa la gnas pa'o/ /dka' ba byed pa'i chos gnyis te/ sems la sems kyi rjes su lta ba dang / sems dang lhan
100b6(mdo sde): cig song ba'i rnam par rtog pas rnam par mi rtog pa'o/ /gces spras byed pa'i chos gnyis te/ chos la zhugs pa'i dran pa la gnas pa dang / chos rab tu rnam
100b7(mdo sde): par 'byed pa shes pa'o/ /dka' ba byed pa'i chos gnyis te/ chos rnams la chos kyi rjes su lta ba dang / chos dang lhan cig song ba'i rnam par rtog pas rnam par mi
101a1(mdo sde): rtog pa'o/ /gces spras byed pa'i chos gnyis te/ sdig pa mi dge ba'i chos skyes pa rnams spong ba dang / dge ba'i chos ma skyes pa rnams skyed pa'o//
101a2(mdo sde): dka' ba byed pa'i chos gnyis te/ sdig pa mi dge ba'i chos ma skyes pa rnams mi skyed pa dang / dge ba'i chos skyes pa rnams kun tu srung ba'o/ /gces spras byed pa'i chos
101a3(mdo sde): gnyis te/ 'dun pa dang / brtson 'grus dang / sems dang / dpyod pa'i rdzu 'phrul gyi rkang pa sgom pa dang / rdzu 'phrul gyis 'dul ba'i sems can rnams 'dul ba'o/ /
101a4(mdo sde): dka' ba byed pa'i chos gnyis te/ mngon par 'du byed pa med pa'i rdzu 'phrul rab tu thob pa dang / chos kyi dbyings las ma g.yos par sangs rgyas kyi zhing thams cad du
101a5(mdo sde): 'gro ba'o/ /gces spras byed pa'i chos gnyis te/ bdag nyid dad pa las mi g.yo ba dang / ma dad pa rnams kyang dad pa la sbyor ba'o/ /dka' ba byed pa'i chos gnyis te/
101a6(mdo sde): sems gsal ba dang / sems mi gsal ba rnams dang bar byed pa'o/ /gces spras byed pa'i chos gnyis te/ brtson 'grus kyi dbang po bskyed pa dang / dran pa'i dbang po
101a7(mdo sde): mi g.yeng ba'o/ /dka' ba byed pa'i chos gnyis te/ shin tu rnam par phye bas rnam par 'byed pa'i brtson 'grus dang / stong pa nyid kyi rnam par shes pas mngon par
101b1(mdo sde): bsgrubs pa'i dran pa'o/ /gces spras byed pa'i chos gnyis te/ ting nge 'dzin dang / shes rab kyi dbang po'i tshogs yongs su tshol ba dang / tshogs yongs su tshol bas yongs su
101b2(mdo sde): mi skyo ba'o/ /dka' ba byed pa'i chos gnyis te/ rgyu ba med pa shes pa dang / sems can yongs su smin par byed pa'i phyir yang rgyu ba'o/ /gces spras byed pa'i chos gnyis te/ nyon mongs
101b3(mdo sde): pa thams cad la tshul bzhin gyis so sor rtog pa dang / nyon mongs pa skyes pa dang ma skyes pa rnams las byung ba yongs su tshol ba'o/ /dka' ba byed pa'i chos gnyis te/ nyon mongs
101b4(mdo sde): pa med pas chos thams cad dang mi 'dre ba dang / sems can thams cad kyi nyon mongs pa spong ba'i phyir khams gsum du'ang 'dre ba'o/ /gces spras byed pa'i chos gnyis te/ byang
101b5(mdo sde): chub kyi yan lag sgom pa'i brtson 'grus dang / byang chub kyi yan lag bstan pa'i phyir lhag pa'i bsam pa'o/ /dka' ba byed pa'i chos gnyis te/ zad pa shes par mi ltung ba
101b6(mdo sde): dang / mi skye ba shes pa la bzod pa'o/ /gces spras byed pa'i chos gnyis te/ lam bgrod pa la mkhas pa dang / lam gyi bgrod pa la mkhas pa'o/ /dka' ba byed pa'i
101b7(mdo sde): chos gnyis te/ lam gyis 'gro ba shes pa dang / lam rgyun mi 'chad pa shes pa'o/ /gces spras byed pa'i chos gnyis te/ rten cing 'brel par 'byung ba'i rjes su mthun pa
102a1(mdo sde): dang / mthar lta ba gnyis ka yongs su spong ba'o/ /dka' ba byed pa'i chos gnyis te/ rgyu gang dang rkyen gang gis sems can rnams kun nas nyon mongs
102a2(mdo sde): par 'gyur ba dang / rgyu gang dang rkyen gang gis rnam par dag par 'gyur ba de shes pa'o/ /gces spras byed pa'i chos gnyis te/ bdud kyi las rtogs pa dang / bdud kyi
102a3(mdo sde): kyi las rnam par spong ba'o/ /dka' ba byed pa'i chos gnyis te/ bdud thams cad las shin tu 'da' ba dang / bdud thams cad mi mthong ba'o/ /gces spras byed pa'i
102a4(mdo sde): chos gnyis te/ ma smas pa rnams smas par mi byed pa dang / smas pa rnams la bzod cing des pa'o/ /dka' ba byed pa'i chos gnyis te/ gdod ma nas smas pa med pa
102a5(mdo sde): dang / skad cig tu 'jig par so sor rtog pa'o/ /gces smras byed pa'i chos gnyis te/ sems dang po bskyed pa nas byang chub kyi snying po la blta ba dang / byang chub kyi snying
102a6(mdo sde): po la bltas nas theg pa dman pa mi 'dod pa'o/ /dka' ba byed pa'i chos gnyis te/ sems dang po bskyed pa byang chub kyi snying po'i rgyu dang / rgyu las yang dag par 'byung
102a7(mdo sde): ba'i dge ba'i sems bskyed pa rnams la mngon par zhen pa med pa'o/ /gces spras byed pa'i chos gnyis te/ 'khor ba'i rgyun byed pa'i kun tu sbyor ba rnams rnam par
102b1(mdo sde): gcod pa dang / dge ba'i rtsa ba'i rgyun byed pa'i sems bskyed pa mi 'dor ba'o/ /dka' ba byed pa'i chos gnyis te/ yul na mi gnas/ phyogs na mi gnas pa'i dge ba'i rtsa
102b2(mdo sde): ba rnams byang chub tu yongs su bsngo ba dang / byang chub tu yongs su bsngos pa'i sems bskyed pa rnams sgyu ma'i chos su so sor rtog pa'o/ /gces spras byed pa'i chos gnyis
102b3(mdo sde): te| byang chub sems can gyi kha na las par yang dag par rjes su mthong ba dang / sems can rab tu thar pa byang chub kyi kha na las par yang dag par rjes su mthong ba'o/ /dka'
102b4(mdo sde): ba byed pa'i chos gnyis te/ byang chub mnyam pa nyid pas sems can mnyam pa nyid du so sor rtog pa dang / sems can yongs su smin par bya ba'i phyir brtson 'grus
102b5(mdo sde): mi 'dor ba'o/ /blo gros rgya mtsho/ theg pa chen po la gces spras byed pa'i chos gnyis te/ gnyis gang zhe na/ dge ba'i chos thams cad bsags pa'i sems bskyed
102b6(mdo sde): pa dang / sems can thams cad mya ngan las 'das pa'i lam la rab tu dgod pa'i phyir cher snying rje ba ste/ blo gros rgya mtsho/ chos de gnyis ni/ theg pa chen po la
102b7(mdo sde): gces spras byed pa'o/ /blo gros rgya mtsho/ chos 'di gnyis ni/ theg pa chen po la dka' ba byed pa ste/ gnyis gang zhe na/ skye ba med pa las skye ba dang / 'byung ba med
103a1(mdo sde): pa las 'byung ba ste/ blo gros rgya mtsho/ chos de gnyis ni/ theg pa chen po la dka' ba byed pa'o/ /blo gros rgya mtsho/ gzhan yang theg pa chen po ston
103a2(mdo sde): par 'gyur ba'i chos gsum ste/ gsum gang zhe na/ 'di lta ste/ dge ba'i rtsa bas brtan nas byang chub tu sems bskyed pa dang / dge ba'i bshes gnyen gyis yongs su zin
103a3(mdo sde): pas zhum pa med pa dang / snying rje chen po la rab tu gnas pas phyir mi ldog pa ste/ blo gros rgya mtsho/ chos gsum po de dag ni/ theg pa chen po ston par 'gyur ba'o/ /
103a4(mdo sde): gzhan yang theg pa chen po ston par 'gyur ba'i chos gsum ste/ gsum gang zhe na/ tshogs yongs su tshol ba dang / tshogs la so sor rtog pa dang / tshogs la sems
103a5(mdo sde): can sbyor ba ste/ gsum po de dag go /gzhan yang gsum ste/ gsum gang zhe na/ ser sna tshar gcod pa dang / gtong ba 'phel bar byed pa dang / byang chub tu yongs su
103a6(mdo sde): bsngo ba ste/ gsum po de dag go /gzhan yang gsum ste/ tshul khrims yang dag par 'dzin pa dang / tshul khrims 'chal ba'i sems can yongs su smin par byed pa
103a7(mdo sde): dang / byang chub tu yongs su bsngo ba'o/ /gzhan yang gsum ste/ khong khro ba med pa'i sems dang / sems can khros pa dang bar byed pa dang / byang chub tu yongs su
103b1(mdo sde): bsngo ba'o/ /gzhan yang gsum ste/ brtson 'grus ma god pa dang / sems can le lo can rnams yongs su smin par byed pa dang / byang chub tu yongs su bsngo ba'o/ /gzhan yang
103b2(mdo sde): gsum ste/ bsam gtan skyed pa dang / bsam gtan de la ma chags pa dang / byang chub tu yongs su bsngo ba'o/ /gzhan yang gsum ste/ thos pa yongs su tshol ba dang / thos pa
103b3(mdo sde): la so sor rtog pa dang / byang chub tu yongs su bsngo ba'o/ /gzhan yang gsum ste/ sems can la dmigs pa'i byams pa dang / chos la dmigs pa'i byams pa dang / dmigs
103b4(mdo sde): pa med pa'i byams pa'o/ /gzhan yang gsum ste/ rang gis byed pa'i snying rje dang / gzhan byed du 'jug pa'i snying rje dang / mtha' gnyis bsal ba'i snying rje chen po'o/ /
103b5(mdo sde): gzhan yang gsum ste/ bdag la phan pa'i phyir shes pa yongs su tshol ba dang / gzhan la phan pa'i phyir shes pa yongs su tshol ba dang / gnyi ga'i don yongs su rdzogs
103b6(mdo sde): par bya ba'i phyir brtson 'grus rtsom pa'o/ /gzhan yang gsum ste/ 'das pa la zad par shes pa dang / ma 'ongs pa la ma phyin par shes pa dang / da ltar byung ba la chos gnas
103b7(mdo sde): pa med par shes pa'o/ /gzhan yang gsum ste/ nges pa'i sems can rnams la rab tu grol ba'i byams pa dang / ma nges pa'i sems can rnams la rab tu grol ba'i byams
104a1(mdo sde): pa dang / log pa nyid du nges pa'i sems can rnams la bskyab pa chen po'i byams pa'o/ /gzhan yang gsum ste/ 'grogs na bde bas lus las su
104a2(mdo sde): rung ba dang / pha rol kun tu srung bas ngag snyan pa dang / drang bas sems las su rung ba'o/ /gzhan yang gsum ste/ mi sdug pa la'ang gnas la 'dod chags la spyod
104a3(mdo sde): pa'i sems can dang 'grogs pa la'ang mi smod pa dang / byams pa la'ang gnas la zhe sdang la spyod pa'i sems can dang 'grogs pa la'ang mi smod pa dang / rten cing 'brel
104a4(mdo sde): par 'byung ba la'ang rnam par lta la gti mug la spyod pa'i sems can dang 'grogs pa la'ang mi smod pa'o/ /gzhan yang gsum ste/ legs par spyad pa'i phyir phan
104a5(mdo sde): pa dang / chog shes pa'i phyir ran pa dang / phyis 'gyod pa med pa'i phyir bzod pa'o/ /gzhan yang gsum ste/ thos pa yongs su 'dzin pa dang / tshig dang yi ge rnams
104a6(mdo sde): 'dzin pa dang / sgra la sngon gyi mtha' dang phyi ma'i mtha' yongs su chad par shes pa'o/ /gzhan yang gsum ste/ nor bdun yang dag par 'du bas dbul ba med pa
104a7(mdo sde): dang / chos kyi sbyin pa rnam par 'grel bas gtong ba chen po dang / zang zing kun tu 'gyed pas longs spyod che ba'o/ /gzhan yang gsum ste/ don dam par bden
104b1(mdo sde): pas bden pa dang / mi slu bas yang dag pa dang / de bzhin nyid pas de kho na'o/ /gzhan yang gsum ste/ bdag ci 'dra zhes bdag shes pa dang / gtam ci 'dra ba zhig bya zhes
104b2(mdo sde): sems can shes pa dang / dus su gnas pas dus shes pa'o/ /gzhan yang gsum ste/ phung po rnams la chos kyi phung po dang mnyam pa nyid dang / khams la chos kyi dbyings dang
104b3(mdo sde): mnyam pa nyid dang / skye mched rnams la grong stong pa ltar so sor rtog pa'o/ /gzhan yang gsum ste/ rgyus 'bras bu chud mi gzon pa dang / rkyen rnams kyis 'phel ba la
104b4(mdo sde): mkhas pa dang / tshogs nas phan tshun yang dag par 'du ba'o/ /gzhan yang gsum ste/ sangs rgyas dang mi 'gal ba dang / chos mi spong ba dang / dge 'dun la nga rgyal med
104b5(mdo sde): cing bla mar gus par bsnyen bkur byed pa'o/ /gzhan yang gsum ste/ 'dod chags rab tu zhi ba dang / zhe sdang dang bral ba dang / gti mug yang dag par bcom pa'o/ /gzhan
104b6(mdo sde): yang gsum ste/ kun rdzob kyi bden pa la 'jug pa dang / mtshan nyid kyi bden pa ston pa dang / don dam pa'i bden pa la gnas pa'o/ /gzhan yang gsum ste/ sems can
104b7(mdo sde): rnams la brnyas pa med pa dang / sbyin gnas rnams la rab tu 'dud pa dang / nyon mongs pa rnams su mi ltung ba'o/ /gzhan yang gsum ste/ 'dod pa'i khams kyis mi
105a1(mdo sde): gos pa dang / gzugs kyi khams dang ma 'dres pa dang / gzugs med pa'i khams la de ma chags pa'o/ /gzhan yang gsum ste/ ma rnyed pa dang / ma
105a2(mdo sde): grags pa dang / smad pa dang / sdug bsngal rnams kyis sro shi ba med pa dang / rnyed pa dang / grags pa dang / bsngags pa dang / bde ba rnams kyis khengs pa med pa dang /
105a3(mdo sde): 'jig rten gyi chos brgyad dang ma 'dres pas ri ltar mi g.yo ba'o/ /gzhan yang gsum ste/ dbang po rnams shin tu sbas pa dang / mdud pa rnams las shin tu rnam
105a4(mdo sde): par grol ba dang / sems shin tu dul ba'o/ /gzhan yang gsum ste/ sa'i yon tan la gnas pa shes pa dang / sa'i nyes pa zlog pa shes pa dang / sa nas sar 'phar ba
105a5(mdo sde): shes pa'o/ /gzhan yang gsum ste/ bsam pa gya nom pa la gnas pa dang / lhag pa'i bsam pa'i khyad par la gnas pa dang / sbyor ba rgyun mi 'chad par gnas pa'o/ /
105a6(mdo sde): gzhan yang gsum ste/ ting nge 'dzin yongs su dag par bya ba'i phyir lhag pa'i tshul khrims la slob pa dang / shes rab yongs su rdzogs par bya ba'i phyir lhag pa'i
105a7(mdo sde): sems la slob pa dang / rnam par grol ba yongs su rdzogs par bya ba'i phyir lhag pa'i shes rab la slob pa'o/ /gzhan yang gsum ste/ bde ba'i tshor ba la rjes
105b1(mdo sde): su chags pa spong ba dang / sdug bsngal gyi tshor ba la khong khro ba spong ba dang / sdug bsngal yang med bde ba'ang med pa'i tshor ba la ma rig pa spong ba'o/ /gzhan yang gsum
105b2(mdo sde): ste| mngon par 'du bya ba med pas rgyu las ldog pa dang / yongs su mi rtog pas nyon mongs pa las ldog pa dang / smon pa med pas khams gsum las ldog pa'o/ /
105b3(mdo sde): gzhan yang gsum ste/ stong pa nyid kyang 'dris par byed la lta ba dang yang bral ba dang / mtshan ma med pa'ang 'dris par byed la rnam par rtog pa'ang nye bar zhi ba dang / smon
105b4(mdo sde): pa med pa'ang 'dris par byed la khams gsum yang 'gog pa'o/ /gzhan yang gsum ste/ mig stong pa nyid dang / gzugs dben pa nyid dang / mig gi rnam par shes
105b5(mdo sde): pa gnas pa med pa nyid do/ /gzhan yang gsum ste/ rna ba stong pa nyid dang / sgra dben pa nyid dang / rna ba'i rnam par shes pa gnas pa med pa'o/ /gzhan yang gsum
105b6(mdo sde): ste| sna stong pa nyid dang / dri dben pa nyid dang / sna'i rnam par shes pa gnas pa med pa'o/ /gzhan yang gsum ste/ lce stong pa nyid dang / ro dben pa nyid dang / lce'i
105b7(mdo sde): rnam par shes pa gnas pa med pa'o/ /gzhan yang gsum ste/ lus stong pa nyid dang / reg bya dben pa nyid dang / lus kyi rnam par shes pa gnas pa med pa'o/ /gzhan
106a1(mdo sde): yang gsum ste/ yid stong pa nyid dang / chos dben pa nyid dang / yid kyi rnam par shes pa gnas pa med pa'o/ /gzhan yang gsum ste/ tshul
106a2(mdo sde): khrims sbed pa dang / ting nge 'dzin kun tu srung ba dang / shes rab kyis rab tu rnam par 'byed pa shes pa'o/ /gzhan yang gsum ste/ dran pas dam pa'i chos kun
106a3(mdo sde): tu 'dzin pa dang / blo gros kyis tshul bzhin du so sor rtog pa dang / rtogs pas don gyi rnam par khong du chud pa'o/ /gzhan yang gsum ste/ nyan thos rnams la 'phags
106a4(mdo sde): pa'i bden pa'i sgra'i rjes su zhugs pa rnam par grol ba'i tshul ston pa dang / rang sangs rgyas rnams la rten cing 'brel par 'byung ba la rtse gcig tu bya bas rnam
106a5(mdo sde): par grol ba'i tshul ston pa dang / byang chub sems dpa' rnams la pha rol tu phyin pa drug la spyod pas rnam par grol ba'i tshul ston pa'o/ /gzhan yang gsum
106a6(mdo sde): ste| gtong ba dang / gtong ba chen po dang / shin tu gtong ba'o/ /de la gtong ba ni/ rin po che thams cad yongs su gtong ba'o/ /gtong ba chen po ni/ chung ma dang /
106a7(mdo sde): bu dang / bu mo yongs su gtong ba'o/ /shin tu gtong ba ni/ lag pa dang / rkang pa dang / mgo dang / mig yongs su gtong ba'o/ /gzhan yang gsum ste/ dam pa'i
106b1(mdo sde): chos yongs su 'dzin pa dang / chos smra ba yongs su 'dzin pa dang / theg pa chen po yongs su 'dzin pa'o/ /gzhan yang gsum ste/ 'khor ba'i rgyun mi gcod pa dang /
106b2(mdo sde): 'khor ba'i skyon khong du chud pa dang / 'khor ba'i skyon yongs su spong ba'o/ /gzhan yang gsum ste/ sgrib pa dang bral ba'i sems kyis chos nyan pa dang / kun nas ldang
106b3(mdo sde): ba med pa'i sems kyis nang du yang dag par 'jog pa dang / 'byung ba'i sems kyis yang dag par bsgrub pa'o/ /gzhan yang gsum ste/ don la rton pa'i thos pa dang /
106b4(mdo sde): ye shes la rton pa'i so sor rtog pa dang / chos la rton pa'i rnam par grol ba'o/ /gzhan yang gsum ste/ mang du thos pa'i dgon pa na gnas pa dang / dgon pa na
106b5(mdo sde): gnas te tshul bzhin yid la byed pa dang / tshul bzhin yid la byed pa la rab tu brtson te chos thams cad rjes su rtogs pa'o/ /gzhan yang gsum ste/ mkhas
106b6(mdo sde): pa rnams la bsnyen bkur byed pa dang / mang du thos pa rnams la 'dri ba dang / bsam gtan pa rnams kun tu srung ba'o/ /gzhan yang gsum ste/ zang zing med
106b7(mdo sde): pa'i sems kyis chos sbyin pa dang / chos nyan pa rnams la byams pa nye bar sgrub pa dang / thams cad mkhyen pa'i sems mngon du byed pa'i las so/ /gzhan
107a1(mdo sde): yang gsum ste/ sems mnyam pa nyid pas sems can mnyam pa nyid dang / tha dad pa med pa nyid pas chos mnyam pa nyid
107a2(mdo sde): dang / ye shes mnyam pa nyid pas sangs rgyas mnyam pa nyid do/ /gzhan yang gsum ste/ ye shes kyi dus gsum mnyam pa nyid dang / blos rnam par thar pa
107a3(mdo sde): gsum mnyam pa nyid dang / yongs su shes pas khams gsum mnyam pa nyid do/ /gzhan yang gsum ste/ 'du byed thams cad la mi rtag pa dang sdug bsngal
107a4(mdo sde): bar so sor rtog pa dang / chos thams cad la bdag med par so sor rtog pa dang / mya ngan las 'das pa la zhi bar rtog pa'o/ /gzhan yang gsum ste/ nyams
107a5(mdo sde): 'og tu chud par byed pas dam bcas pa snying po nyid dang / nan tan byed pas thos pa snying po nyid dang / shes rab kyis ting nge 'dzin snying po nyid do/ /gzhan
107a6(mdo sde): yang gsum ste/ ltung ba mi 'chab pa dang / sdig pa rnam par 'byed pa dang / phyin chad sdom par byed pa'o/ /gzhan yang gsum ste/ 'gyod pa dang bral
107a7(mdo sde): ba dang / kun nas ldang ba dang bral ba dang / the tshom dang bral ba'o/ /gzhan yang gsum ste/ dgon pa la gnas pa dang / rab tu dben pa la dga' ba dang /
107b1(mdo sde): dge ba'i chos 'dod pa'o/ /gzhan yang gsum ste/ zab mo'i chos la bzod pa dang / chos sna tshogs ston pa dang / spobs pa kun tu 'gro ba'o/ /gzhan
107b2(mdo sde): yang gsum ste/ thos pa rnam par nges pa'i gzungs dang / sangs rgyas kyis byin gyis brlabs pa'i spobs pa dang / lhas yongs su bzung ba'i chos kyi gtam
107b3(mdo sde): mo| |gzhan yang gsum ste/ sa lta bu'i sems dang po bskyed pa dang / spyod pa thams cad nyams 'og tu chud par byed pa'i spyod pa dang 'brel ba dang / 'du shes
107b4(mdo sde): thams cad log pa'i phyir mi ldog pa'i sa'o/ /gzhan yang gsum ste/ sgra'i rjes su 'gro ba'i bzod pa yongs su rdzogs par byed pa dang / bsam pa las byung
107b5(mdo sde): ba'i bzod pa 'phro ba med pa dang / mi skye ba'i chos la bzod pa thob bo/ /blo gros rgya mtsho/ gzhan yang theg pa chen po ston par 'gyur ba'i chos gsum ste/ gsum
107b6(mdo sde): gang zhe na/ thabs dang shes rab dang rab tu ldan pa'i lam sgom pa dang / byams pa chen po dang / snying rje chen po dang rab tu ldan par sems can yongs su smin par byed
107b7(mdo sde): pa dang / brtson 'grus dang bag yod pa dang rab tu ldan par dam pa'i chos yongs su 'dzin pa ste/ blo gros rgya mtsho/ chos gsum po de dag ni/ theg pa chen po ston par 'gyur
108a1(mdo sde): ba'o| |'phags pa blo gros rgya mtshos zhus pa/ bam po bdun pa/ blo gros rgya mtsho/ gzhan yang theg pa chen po'i bar chad du 'gyur ba'i chos bzhi ste/ bzhi
108a2(mdo sde): gang zhe na/ nyes par thos pa nyan pa ste/ 'di ltar 'jig rten rgyang phen pa'i gsang tshig yongs su tshol ba dang / pha rol tu phyin pa drug dang / byang chub sems dpa'i sde snod
108a3(mdo sde): kyi chos kyi rnam grangs 'di mi nyan pa dang / bdud kyi las kun nas langs pas mngon pa'i nga rgyal byed pa dang / chos kyi sgrib pa kun nas langs nas chos spong ba ste/ blo gros
108a4(mdo sde): rgya mtsho| chos bzhi po de dag ni/ theg pa chen po'i bar chad du 'gyur ba'o/ /gzhan yang chos bzhi ste/ chags pa dang / zhe sdang dang / gti mug dang / nyon mongs pas rgyags
108a5(mdo sde): nas chos kyi yon tan don du mi gnyer pa'o/ /gzhan yang chos bzhi ste/ pha rol gyi rnyed pa rnams la phrag dog byed pa dang / chos ston pa rnams la g.yos ston pa dang / gzings
108a6(mdo sde): ba'i blos rgyus nye bar spyod pa dang / slu bas sems mi brtan pa'o/ /gzhan yang bzhi ste/ dge ba'i bshes gnyen la sdig pa'i grogs por 'du shes pa dang / sdig pa'i
108a7(mdo sde): grogs po la dge ba'i bshes gnyen du 'du shes pa dang / chos ma yin pa la chos su 'du shes pa dang / chos la chos ma yin par 'du shes pa'o/ /gzhan yang bzhi ste/
108b1(mdo sde): ser sna'i dri ma can gyi sems dang / slong ba rnams la gnod pa dang tha ba can gyi sems dang / byin nas 'gyod pa'i sems dang / thams cad mkhyen pa nyid la sems mi phyogs pa'o/ /
108b2(mdo sde): gzhan yang bzhi ste/ 'dun pas sbyin pa dang / zhe sdang gis sbyin pa dang / gti mug gis sbyin pa dang / 'jigs pas sbyin pa'o/ /gzhan yang bzhi ste/ brjod pas sbyin pa dang /
108b3(mdo sde): grags pas sbyin pa dang / sgras sbyin pa dang / tshigs su bcad pas sbyin pa'o/ /gzhan yang bzhi ste/ ngor blta ba'i sbyin pa dang / skabs cung zad kyi phyir sbyin pa dang / brnyas
108b4(mdo sde): thabs su sbyin pa dang / rang gi lag nas sbyin pa ma yin pa'o/ /gzhan yang bzhi ste/ ngan pa sbyin pa dang / mi bzod pa'i sbyin pa dang / gus par ma byas pa'i sbyin pa dang /
108b5(mdo sde): mngon pa'i nga rgyal gyis sbyin pa'o/ /gzhan yang bzhi ste/ mtshon cha sbyin pa dang / dug sbyin pa dang / rung ba ma yin pa'i sbyin pa dang / mi chog par sbyin pa'o/ /gzhan
108b6(mdo sde): yang bzhi ste/ tshul khrims dang ldan pa rnams la zhe sdang ba dang / tshul khrims 'chal ba rnams la gnod pa dang tha ba'i sems dang ldan pa dang / bdag nyid lhod pa dang /
108b7(mdo sde): tshul khrims dang sdom pa'i gtam la gsod pa lta bur 'du shes pa'o/ /gzhan yang bzhi ste/ ya nga ba'i rnyed pa yongs su tshol ba dang / chos kyis rnyed pa kun tu 'gyed par
109a1(mdo sde): par mi byed pa dang / gzhan gyis thob pa gcod pa dang / rang gis thob pas chog mi shes pa'o/ /gzhan yang bzhi ste/ spyod lam gyis lus tshul 'chos pa dang /
109a2(mdo sde): log par smra bas ngag tshul 'chos pa dang / sdig pa 'dod pas sems tshul 'chos pa dang / 'tsho ba yongs su ma dag pas thams cad du tshul 'chos pa'o/ /gzhan yang bzhi ste/ theg
109a3(mdo sde): pa mtshungs pa'i yang dag par zhugs pa rnams la zhe sdang ba dang / bdud kyi las khong du ma chud pas mngon pa'i nga rgyal can dang / de dag gi bsngags pa ma yin pa brjod pa dang / de
109a4(mdo sde): dag gi bsngags pa dang yon tan gyis yid mi bde bar 'gyur ba'o/ /gzhan yang bzhi ste/ nga rgyal gyis khengs nas chos rnams la rim gro med pa dang / chos smra ba rnams la mi
109a5(mdo sde): gus pa dang / pha ma dang slob dpon dang mkhan po rnams la mi 'dud pa rnams dang / lus dang sems rtsub pas rtag par rgyun du mi mthun par gnas pa'o/ /gzhan yang bzhi ste/
109a6(mdo sde): bdag gi yon tan brjod pa dang / gzhan gyi yon tan log par brjod pa dang / nga'o snyam pa'i nga rgyal 'bar ba dang / khro ba brtan pa'o/ /gzhan yang bzhi ste/ le lo dang / snyoms
109a7(mdo sde): las dang / bka' blo mi bde ba dang / mthun par mi 'dzin pa'o/ /gzhan yang bzhi ste/ ma dul ba dang / ma zhi ba dang / ma sbas pa dang / ma btul ba'o/ /gzhan yang bzhi
109b1(mdo sde): ste| thos pa nyung dus grong dang grong khyer dang grong rdal du 'jug pa dang / tshul khrims kyi phung po la mi gnas par rnyed pa dang bkur sti dang tshigs su bcad pa 'dod pa dang / dbang po rnams kyi sgo ma
109b2(mdo sde): bsrungs par bud med la lta ba dang / mnyam par ma bzhag pa'i sems kyi sems can gyi dbang po la 'jug pa'o/ /gzhan yang bzhi ste/ bsdu ba'i dngos po la mi brtson pa dang / sems can
109b3(mdo sde): yongs su smin par bye ba la g.yel ba dang / chos spong gi las kun tu mi srung ba dang / chos smra ba'i gang zag rnams la gnod pa byed pa'o/ /gzhan yang bzhi ste/ gti mug gis 'dod
109b4(mdo sde): pa che ba dang / zhe sdang gis sdig pa 'dod pa dang / 'dod chags kyis chog mi shes pa dang / chags pas ngoms mi myong ba'o/ /gzhan yang bzhi ste/ ma dad pas mi 'dun pa dang / sdig
109b5(mdo sde): pa'i grogs po dang bsten pas sdig pa la mi smod pa dang / le los dge ba'i chos yongs su 'grib pa dang / bag med pas dge ba'i rtsa ba byas pa rab tu 'jig pa'o/ /gzhan yang bzhi ste/
109b6(mdo sde): nang du so sor mi rtog pas ngo tsha med pa dang / sangs rgyas la mi rtog pas khrel med pa dang / mtshams med pa dang mtshungs pas byas pa mi gzo ba dang / re bas byas na mi 'jigs pa'o/ /
109b7(mdo sde): gzhan yang bzhi ste/ gnod sems dang / khong khro ba dang / 'khon du 'dzin pa dang / rnam par 'tshe ba'o/ /gzhan yang bzhi ste/ 'phags pa rnams la slu ba dang / 'phags pa
110a1(mdo sde): ma yin pa rnams la rjes su mi srung ba dang / sbyin pa po rnams la brnyas pa dang / sbyin gnas rnams la khyad du gsod pa'o/ /gzhan yang bzhi ste/
110a2(mdo sde): lus kyi las yongs su ma dag pa dang / ngag gi las kun tu mi srung ba dang / sems kyi lus zhum pa dang / theg pa chen po la sgyid lug pa'o/ /gzhan yang bzhi ste/ 'dum pa
110a3(mdo sde): rnams la dbyen byed pa dang / slob dpon dang mkhan po rnams la tshig brlang ba dang / dgos pa don du gnyer ba rnams la tshig kyal pa smra ba dang / lha dang mi rnams la slu ba'o/ /
110a4(mdo sde): gzhan yang bzhi ste/ tshul khrims kyi phung po kun tu mi srung ba dang / 'jig rten pha rol la log par brjod pa dang / dge ba'i rtsa ba rnams 'jig pa dang / tshogs bsags pa
110a5(mdo sde): rab tu 'jig pa'o/ /gzhan yang bzhi ste/ rgod pa'i 'khor dang / khengs shing 'dus pa la chags pa dang / mu cor smra bas ltung ba shin tu 'da' ba dang / tshol ba'i tshig gis
110a6(mdo sde): 'jig rten pa'i gsang tshig brjod pa'o/ /gzhan yang bzhi ste/ mi rtsom par dgon pa la gnas pa dang / khong khro ba mang la 'dri zhing gnas pa dang / dge ba'i rtsa ba ma bskyed par
110a7(mdo sde): bsod nams dang ldan par 'du shes pa dang / byang chub sems dpa'i ming gis thob pas 'tsho ba'o/ /gzhan yang bzhi ste/ cang shes med pa'i sems dang / dmu rgod kyi sems dang
110b1(mdo sde): ma dul ba'i sems dang / sems can rnams la mi snyoms pa'i sems so/ /gzhan yang bzhi ste/ tshul khrims kyis dregs pa dang / mang du thos pas dregs pa dang / dgon pa la
110b2(mdo sde): gnas pas dregs pa dang / sbyangs pa'i yon tan dang yo byad bsnyungs pas dregs pa'o/ /gzhan yang bzhi ste/ bdag la brnyas pa dang / chos la brnyas pa dang / dge ba'i rtsa ba chung du la
110b3(mdo sde): brnyas te byang chub tu yongs su mi bsngo ba dang / skabs skabs su nyan thos dang rang sangs rgyas kyi theg pa pa 'dod pa'o/ /gzhan yang bzhi ste/ lus de la chags pa dang / sems de la
110b4(mdo sde): chags pa dang / tshul khrims dang thos pa de la chags pa dang / khyad par du mi 'gro ba'o/ /gzhan yang bzhi ste/ mdza' bo'i khyim dang slong mo ster ba'i khyim yongs su 'dzin pa dang / rnyed
110b5(mdo sde): pa dang bkur sti yongs su btsal ba yongs su dag par bya ba'i phyir 'chal ba'i tshul khrims yongs su 'dzin pa dang / gnas yongs su 'dzin pa dang / tshul khrims dang ldan pa la zhe
110b6(mdo sde): sdang bas yang ba'i bya bas bcings pa'o/ /gzhan yang bzhi ste/ bya ba mang ba dang / rnyed pa mang ba dang / smra ba mang ba dang / bshes pa mang ba'o/ /gzhan yang bzhi ste/ bdag la
110b7(mdo sde): mngon par zhen pas bdag tu lta ba dang / sems can la mngon par zhen pas sems can du lta ba dang / bya ba ma yin pa la mngon par zhen pas chad par lta ba dang / srog de dang
111a1(mdo sde): lus de la mngon par zhen pas rtag par lta ba'o/ /gzhan yang bzhi ste/ rtsom pa rgyun gcod pa dang / rgyun chad pas yang dag par rab tu mi 'dzin pa dang /
111a2(mdo sde): yang dag par rab tu ma bzung bas yongs su skyo ba dang / yongs su skyo bas ldog cing 'jigs pa'o/ /gzhan yang bzhi ste/ sa nas sar 'phar ba la brnyas pa dang / bsam
111a3(mdo sde): gtan las zlog pa la mi mkhas pa dang / sems can la mi lta bar shes rab kyis rnam par dpyod pa dang / dmigs pa can du gyur la thabs la khas 'che ba'o/ /blo gros
111a4(mdo sde): rgya mtsho| gzhan yang theg pa chen po'i bar chad du 'gyur ba'i chos bzhi ste/ bzhi gang zhe na/ chos kyi sgrib pa kun nas langs pas dman pa dang / las kyi sgrib pa kun nas
111a5(mdo sde): langs pas dge ba'i rtsa ba rnams la mi brtson pa dang / nyon mongs pa'i sgrib pa kun nas langs pas phung po gsum gyi rjes su mi 'jug pa dang / bdud kyi las kun nas
111a6(mdo sde): langs pas byang chub kyi sems brjed pa ste/ blo gros rgya mtsho/ chos bzhi po de dag ni/ theg pa chen po'i bar chad du 'gyur ba'o/ /bcom ldan 'das kyis theg pa chen po sdud
111a7(mdo sde): pa 'di bshad pa na lha dang mi'i skye rgu'i srog chags bzhi khri bzhi stong gis bla na med pa yang dag par rdzogs pa'i byang chub tu sems bskyed do/ /byang chub sems dpa' nyi
111b1(mdo sde): khri brgyad stong gis mi skye ba'i chos la bzod pa rab tu thob par gyur to/ /stong gsum gyi stong chen po'i 'jig rten gyi khams 'di'ang rnam pa drug tu g.yos te/ snang ba chen pos kyang
111b2(mdo sde): 'jig rten gyi khams gsal bar gyur to/ /steng gi bar snang la 'khod pa'i lha'i bu brgyad stong dag kyang a la la zhes ca co dang / gzha'i sgra phyung ste me tog dag gi char yang rab
111b3(mdo sde): tu phab| sil snyan dang glu dbyangs kyang byas te/ kye ma'o 'di ni/ chos kyi gter chen po ste/ de bzhin gshegs pas phye ba/ thugs rje chen po la gnas nas sems can
111b4(mdo sde): thams cad la yang dag par rab tu bstan pa'o/ /bcom ldan 'das/ de la chos rin po che'i gter chen po 'di las gang gis tha na cung zad tsam zhig yongs su 'dzin pa de dag thams
111b5(mdo sde): cad kyang ngan 'gror rnam par ltung ba'i 'jigs pa rnams las yongs su thar bar 'gyur/ rim gyis chos kyi 'khor lo rin po che bla na med pa rab tu bskor bar 'gyur ro/ /'di
111b6(mdo sde): lta ste| dper na/ bcom ldan 'das/ skyes bu la la zhig gis grong ngam/ grong khyer ram/ grong rdal dang ha cang yang mi ring ba zhig na gter chen po'i rin po che thams cad kyis
111b7(mdo sde): yongs su gtams pa bas mi 'tshal ba zhig mthong ste/ skyes bu de'ang phan pa'i dngos po phun sum tshogs par gyur la des gter chen po de mthong nas kyang grong ngam/ grong
112a1(mdo sde): khyer ram/ grong rdal du mchis te skye bo'i tshogs phal po che la bsgo'o snyam du bsam nas skyes bu khyod tshur shog /khyed kyi nang nas su la rin po
112a2(mdo sde): che dgos pa la ngas gter chen po zad mi shes pa de bstan par bya'o/ /zhes bgyis pa dang / bcom ldan 'das/ de'i nang nas kha cig ni/ de la dad par gyur/ kha
112a3(mdo sde): cig ni| dad par ma gyur la/ de'i nang nas gang dag dad par gyur pa de dag gter chen po'i gan du mchis te kha cig ni/ stobs ci tsam pa de snyed kyi rin po che rnams
112a4(mdo sde): 'tshal te mchis/ kha cig ni/ ji ltar rtogs pa de 'dra ba'i rin po che 'tshal te mchis kyang gter chen po de bas par mi 'gyur zhing 'di dag la ni/ stsal to/ /'di
112a5(mdo sde): dag ni| mi stsal te/ 'di dag ni/ 'tshal kyang rung / 'di dag ni/ 'tshal du mi rung ngo / /snyam du yongs su mi rtog go /de ci'i slad du zhe na/ bcom ldan 'das/
112a6(mdo sde): gter chen po de rnam par mi rtog pa'i slad du'o/ /de bzhin du bcom ldan 'das kyis bskal pa bye ba khrag khrig brgya stong phrag grangs ma mchis par chos rin po che'i gter
112a7(mdo sde): chen po bla na ma mchis pa 'di bsgrubs so/ /bsgrubs nas kyang byang chub kyi snying por mngon par rdzogs par sangs rgyas so/ /mngon par rdzogs par sangs rgyas nas
112b1(mdo sde): kyang grong khyer wA ra NA si drang srong lhung bar chos kyi 'khor lo rin po che chen po rab tu bskor to/ /da ltar yang bcom ldan 'das kyis 'dir 'dus pa chen po'i le'u'i chos kyi
112b2(mdo sde): rnam grangs chos rin po che'i gter chen po bla na ma mchis pa 'di phye ste/ bcom ldan 'das kyis bsri ba mi mnga' ba'i thugs kyis sems can thams cad la thugs rje
112b3(mdo sde): chen po'i thugs bskyed de phan pa'i dngos po yang dag par bskyed nas tshangs pa'i dbyangs kyis go bar mdzad pa'i gsung gis lha dang / mi dang / lha ma yin du bcas
112b4(mdo sde): pa'i 'jig rten la tshur shog / chos rin po che'i gter chen po bla na med pa skye ba dang / rga ba dang / na ba dang / 'chi ba'i mthar 'byin pa/ zad mi shes pa/ bde ba thams
112b5(mdo sde): cad sbyin pa 'di longs shig / ces go bar mdzad pa de la bcom ldan 'das/ skyes bu gti mug can ma dad pa kha cig ni/ ma mos/ glo ba mi ches/ mi rtog cing dad
112b6(mdo sde): bar mi bgyid do/ /dad pa rtog pa'i rang bzhin can kha cig ni/ mos shing glo ba ches la rtog cing dad par bgyid de/ de dag gis de bzhin gshegs pa'i chos rin po
112b7(mdo sde): che'i gter chen po las ci nus ci 'os su chos rin po che len cing theg pa la ji ltar mos pa bzhin du rnam par 'grel te/ kha cig ni/ nyan thos nyid kyi slad du/ kha cig ni/
113a1(mdo sde): rang sangs rgyas nyid kyi slad du/ kha cig ni/ bla na med pa yang dag par rdzogs pa'i byang chub kyi slad du zhugs kyang de bzhin gshegs pa'i chos rin
113a2(mdo sde): po che'i gter chen po bla na ma mchis pa ni/ yongs su bas par mi 'gyur zhing yongs su mi rtog go /bcom ldan 'das/ de la gang gis de bzhin gshegs pa'i chos
113a3(mdo sde): r in po che'i gter chen po 'di ltar rab tu gtang ba 'di ltar rnam par phye ba 'di las tha na gang cung zad tsam yang mi 'dzin pa de dag rin po che las yongs su nyams shing rin po
113a4(mdo sde): che las slad rol du gyur te/ yun ring por ngan song gsum po dag la dga' bar 'gyur ro/ /bcom ldan 'das/ gang dag chos rin po che'i gter chen po 'di las tha na
113a5(mdo sde): tshig bzhi pa'i tshigs su bcad pa tsam 'dzin pa de dag ni/ 'phags pa'i nor dang ldan te/ dbul po ma lags na/ gang 'dus pa chen po'i le'u chos kyi rnam grangs
113a6(mdo sde): 'di las tha na le'u gcig tsam 'dzin tam/ gnyis sam/ gsum mam/ bzhi'am/ lnga'am/ bcu'am/ nyi shu 'am/ sum cu'am/ bzhi bcu'am/ lnga bcu'am/
113a7(mdo sde): drug cu'am/ bdun cu'am/ mtha' dag rdzogs par 'dzin pa lta smos kyang ci 'tshal te/ skyes bu dam pa de dag gi bsod nams kyi mtha' rtogs par mi nus so/ /
113b1(mdo sde): bcom ldan 'das/ byang chub kyi sems dang ma bral ba/ sems can thams cad la snying rje chen po rab tu non pa gang dag chos kyi sgo'i le'u 'di 'dzin pa dang / 'chang ba dang / klog pa dang /
113b2(mdo sde): kun chub par bgyid pa dang / gzhan dag la'ang rgya cher yang dag par rab tu ston pa de dag bla na med pa yang dag par rdzogs pa'i byang chub tu lung bstan pa dang / de dag bdud chom ba
113b3(mdo sde): dang / de dag theg pa chen po 'di la mngon par shes pa thob par rig par bgyi'o/ /zhes ched du brjod pa ched du brjod do/ /de nas bcom ldan 'das kyis lha'i bu de dag la legs
113b4(mdo sde): so| |zhes bya ba byin te/ lha'i bu dag /tshig 'di legs par smra ba legs so legs so/ /gang dag chos kyi sgo'i le'u 'di nyan pa dang / thos nas kyang mos pa dang / mos nas
113b5(mdo sde): kyang len pa dang / 'dzin pa dang / klog pa dang / kun chub par byed pa dang / de bzhin nyid du sgrub pa'i skyes bu dam pa de dag byang chub kyi snying po la gzhol bar lta/ de dag yon
113b6(mdo sde): tan thams cad la gnas par lta/ de dag thams cad mkhyen pa'i gtsug tu phyin pa dang / 'jig rten gnas pa long ba la shes rab kyi sgron ma byed pa dag tu lta ste/ de dag
113b7(mdo sde): ring por mi thogs par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /de ci'i phyir zhe na/ 'di lta ste/ de dag theg pa chen po'i
114a1(mdo sde): theg pa la gzhol ba'i phyir ro/ /de nas de'i tshe bcom ldan 'das kyis tshigs su bcad pa 'di dag gsungs so/ /sangs rgyas theg pa chen po'i theg 'di
114a2(mdo sde): khyad par 'phags/ /nam mkha'i dkyil dang 'dra ste 'jig rten kun las 'das/ /srid pa gsum las 'das nas byang chub snying por 'gro /chags pa med de chags pa kun
114a3(mdo sde): las shin tu 'das/ /sbyin dang dul dang zhi dang tshul bzhin bsam pa yis/ /bskal pa bye bar rgya chen las byung bsags par brjod/ /tshul khrims kyis ni sdig bsal lus dang
114a4(mdo sde): ngag dang sems/ /srid pa thams cad bor nas byang chub snying por 'gro /mnyam zhing rjes su mnyam sems sems can kun skabs 'byed/ /de las gzhan pa'i theg dman ji snyed
114a5(mdo sde): zil gyis mnon/ /gang dag rdzu 'phrul rkang gi ri rab rgyal mtshan mtho/ /theg pa chen por 'gro zhing sems can tshim par byed/ /thos dang dul bar ldan zhing bsam gtan tshul
114a6(mdo sde): khrims ldan/ /bzod stobs rab tu thob cing shes rab dbang bskur ba/ /pha rol tshogs rnams bcom zhing bdud kyi sde spangs nas/ /chags med theg pa che dang byang chub snying
114a7(mdo sde): por 'gro / byams pa'i go cha'i chos kyi dgra yis thub par dka'/ /chos dang ldan nas snying rje chen por rim gyis 'gro /bsam gtan rdzu 'phrul rkang dang tshad med bzhon pa ste//
114b1(mdo sde): lam de mi 'dor kha lo sgyur ba byang chub sems/ /phyogs bcu mtha' yas sems can khams rnams ji snyed pa/ /theg pa chen po 'di la bskyod pa thams cad ni/ /gnod pa med
114b2(mdo sde): cing 'grib pa med cing gang ba med/ /bde bar gshegs kyi theg pa'i cho 'phrul 'di 'dra'o/ /dran gnas yang dag sbyor dang spong ba bzhi dag dang / /rdzu 'phrul rkang pa bzhi dang dbang po
114b3(mdo sde): stobs rnams dang / /rgyal bas bsngags pa'i byang chub yan lag rin chen bdun/ /lam gyis 'gro bar ldan pa byang chub snying por 'gro /zhi gnas nyon mongs zhi zhing chos la snang
114b4(mdo sde): bar 'gyur/ /rdul dang mun pa bsal nas srid pa gsum na mdzes/ /brgya byin dang ni tshangs pas spyi bos phyag byas te/ /legs so mtshungs med theg 'dir kun gyis bzhon par bgyi/ /
114b5(mdo sde): pha rol phyin pa gang dag sbyin tshul bzod pa dag /brtson 'grus bsam gtan shes rab ye shes mngon par shes/ /de bzhin thabs dang bsdu ba snying po ldan pa ste/ /bdud rnams
114b6(mdo sde): brgya stong gis kyang gdul phyir thub pa med/ /sems can gang dag tshul ngan sdig las brtson pa dang / /byang chub sems dpa' gang dag yon tan brgyas 'phags dang / /gang dag
114b7(mdo sde): byang chub sems kyi sems rgya cher gyur pa/ /kun kyang theg pa mchog la zhugs nas mnyam par mthong / /gang dag sna tshogs sngags dang 'jig rten don ldan dang / /gang dag dge
115a1(mdo sde): chos yang dag 'jig rten 'das gyur pa/ /slob dang mi slob gang dag rang rgyal rnams kyi dang / /sgo der sangs rgyas theg pa che ba'i bdag nyid zhugs/ /
115a2(mdo sde): gang dag nyon mongs rnam mang sna tshogs sems ldan dang / /sdug bsngal sems can gang dag 'dus byas 'khor gyur pa/ /de dag shin tu rab tu zhi bar byed cing 'gro/ byang
115a3(mdo sde): chub sems dpa' theg pa mchog la gnas nas ston/ /le lo can gyi mi gang nyam chung mthu zhan la/ /sems can sdug bsngal zad par bya phyir sems mi bskyed/ /bdag
115a4(mdo sde): bde tshol gyi sems can don la mi brtson pa/ /de dag theg pa mchog thos nas ni sems skrag 'gyur/ /byang chub sems dpa' mkhas gsal bdag nyid chen po gang / /brtson
115a5(mdo sde): 'grus stobs ldan rtag tu sems can don brtson la/ /snying rje che dang ldan zhing bsam pa dag gyur la/ /de dag rab tu dga' ba'i sems kyis theg mchog zhon/ /theg pa
115a6(mdo sde): mchog rab gya nom gtso bo 'dir gnas te/ /'jig rten kun gyi spyod rnams mtha' yas ji snyed dang / /dbang po tha ma 'bring dang rab dang bsam pa rnams/ /spyod kun byang chub
115a7(mdo sde): sems dpa' skad cig tsam las shes/ /rlabs po che yi theg pa mchog 'dir gnas nas ni/ /de yi lus kyi yan lag mtshan gyis brgyan par 'gyur/ /tshig snyan yid du
115b1(mdo sde): 'ong zhing 'jig rten kun tshim byed/ /sems nyid rnam dag bsam gtan mngon shes ldan par 'gyur/ /'di las rgyal ba rnams kyi sangs rgyas tshul mi 'chad/ /'di las chos tshul
115b2(mdo sde): gya nom tshul yang tu 'bar/ /'di las 'gro ba'i sbyin gnas dge 'dun 'byung bar 'gyur/ /des na sangs rgyas theg 'di 'jig rten gsum du grags/ /theg pa 'di ni stong pa'i zhing
115b3(mdo sde): du mi 'gro ste/ /rgyal ba rnams kyi 'di ni skad cig mi snang 'gro/ /phyogs bcur song yang yongs su mi skyo 'grib pa med/ /mtshungs pa med pa'i theg pa'i cho 'phrul ci 'dra ltos/ /'jig
115b4(mdo sde): rten kun tu bskor kyang gang zhig de 'dra'am/ /de las lhag par gyur pa'i sems can de mi rnyed/ /byang chub sems dpa'i tshe nyid 'gro ba'i dpa' bo gcig /theg pa mchog la gnas
115b5(mdo sde): nas bdud sde skrag par byed/ /theg pa mchog la gnas nas gzugs dang stobs mthu dang / /longs spyod dbang phyug thob cing brgya byin tshangs pa dang / /'khor los bsgyur dang skyong
115b6(mdo sde): dang gang yang srid gsum na/ /lha dang mi yi bde skyid skyid pa thams cad 'thob/ /theg pa mchog la gnas nas sems zhum brgya lam med/ /gong ba med la phangs shing phangs pa
115b7(mdo sde): rnams kyang gtong / /byin nas zhum pa med cing mig dang mgo btang nas/ /dga' zhing byams pa'i sems su gyur te byang chub 'gro /theg pa mchog la gnas nas de ni skyabs
116a1(mdo sde): 'gyur te/ /tshul khrims ldan zhing tshangs par spyod pas yongs su dag /tshul khrims brtul zhugs dka' thub kyis ni nyi zla 'gog /srid pa dang ni
116a2(mdo sde): gzugs dang longs spyod 'dod mi 'gyur/ /mi snyan tshig rnams thos kyang mi khro 'khrugs mi 'gyur/ /lus ni rnam par gtor kyang sems can rjes su srung / /bdag lus
116a3(mdo sde): rnyed sla chos kyi rgyal srid rnyed dka' snyam/ /theg pa mchog gnas bzod pa dag pa 'di 'dra'o/ /bskal pa brgya phrag mtha' yas ji snyed 'khor gyur pa/ /de srid du yang
116a4(mdo sde): ngan song rnams su 'khor byed cing / /sems can bsgral ba'i phyir ni brtson 'grus stobs bskyed de/ /theg pa mchog la gnas pa'i brtson 'grus mthu 'di 'dra/ /
116a5(mdo sde): shin tu rab zhi mnyen des bsam gtan cho ga shes/ /'gro ba rnams kyi don phyir byams pa'i bsam gtan pa/ /bsam gtan bde ba de la nam yang mi chags te/ /dran
116a6(mdo sde): dang ldan pa 'dren pa rnams la blta bar 'dod/ /chos rnams thams cad rgyu las 'byung zhing stong par shes/ /de ni bdag dang sems can chos rnams mi dmigs te/ /lta ba
116a7(mdo sde): yongs dag shes rab ldan zhing sems kyang dul/ /theg pa mchog gnas shes rab dag pa 'di 'dra'o/ /gang yang bden dang tshad med pa dang bsam gtan bzhi/ /mngon
116b1(mdo sde): shes lnga dang sangs rgyas kyi ni yang dag rig / rton pa bzhi dang chos kyi sbyin pa dam pa rnams/ /thams cad sangs rgyas theg pa dam pa 'di las 'byung / /gang gis mi dbang sangs
116b2(mdo sde): rgyas seng+ge'i sgra sgrog pa/ /stobs bcu'i sangs rgyas chos rnams mtha' yas gang yin dang / /smin mtshams spu dang spyi gtsug bltar ni mi mthong ba/ /theg pa mchog la gnas
116b3(mdo sde): pas rnyed par dka' ma yin/ /gang gis 'gro ba 'dul zhing bsam pa tshim byed pa/ /rgyal ba rnams kyi cho 'phrul khyad 'phags gsum gang dang / /thub pa'i bstan pa gzhar yang don
116b4(mdo sde): med mi 'gyur ba/ /de dag theg pa mchog la gnas pa myur du 'thob/ /'jig rten kun na skad kyi rnam pa ji snyed pa/ /thams cad stobs bcu'i gsung ni 'khrul pa med pa dang / /mnyen
116b5(mdo sde): 'jam yid 'ong don ldan kha na ma tho med/ /tshangs dang mi ci'i dbyangs 'dra gsung rgya chen pos tshim/ /de 'dra'i sangs rgyas gsung ni mi ring thob 'gyur te/ /nam mkha'i dkyil tshad
116b6(mdo sde): sangs rgyas zhing rnams go bar byed/ /ji snyed cig gis chos don ldan pa'i tshig thos pas/ /kun gyis nyon mongs thams cad bsal nas bde bar 'gyur/ /rdzu 'phrul stobs kyis nam mkha'i
116b7(mdo sde): mtha' mar bgrod par nus/ /phyogs bcu rnams kyi rgya mtsho'i chu ni tshad byar nus/ /sems gcig gis ni sems can spyod pa mtha' yas shes/ /sangs rgyas theg pa'i yon tan brjod pas
117a1(mdo sde): zad mi 'gyur/ /le'u brgyad pa'o// //de nas yang bcom ldan 'das kyis byang chub sems dpa' blo gros rgya mtsho la bka' stsal pa/ blo gros
117a2(mdo sde): rgya mtsho| de lta bas na/ byang chub sems dpa' chos kyi rnam grangs 'di kun tu bsrung ba dang / sba ba dang / yun ring du gnas par bya ba dang / bdag gi sems yongs su dga'
117a3(mdo sde): bar bya ba dang / sems can gzhan dag dang gang zag gzhan rnams kyi dbang po mchog dang mchog ma yin pa shes par bya ba'i phyir sgo'i tshig dang / phyag rgya'i tshig dang / rdo
117a4(mdo sde): rje'i tshig 'di dag gzung bar bya'o/ /bzung nas kyang brtag par bya'o/ /shes rab dang rab tu ldan pa'i sbyor bas nges par bsam par bya'o/ /blo gros rgya mtsho/ sgo'i tshig rnams
117a5(mdo sde): gang zhe na/ 'di lta ste/ rnam par rig pa ni/ chos thams cad kyi sgo'i tshig ste/ chos rnams dben pa'i don du ston to/ /a zhes bya ba ni/ chos thams cad kyi sgo ste/ chos
117a6(mdo sde): rnams skye ba med pa'i don du ston to/ /pa zhes bya ba ni/ chos thams cad kyi sgo ste/ chos rnams don dam pa'i don du ston to/ /na zhes bya ba ni/ chos thams cad kyi sgo ste/
117a7(mdo sde): chos rnams kyi ming dang gzugs yongs su shes pa ston to/ /da zhes bya ba ni/ chos thams cad kyi sgo ste/ chos rnams dul ba dang / zhi ba nyid du ston to/ /sa zhes bya ba ni/
117b1(mdo sde): chos rnams kyi sgo ste/ chos thams cad chags pa las shin tu 'das par ston to/ /ta zhes bya ba ni/ chos thams cad kyi sgo ste/ chos rnams de bzhin nyid kyi rjes su 'gro ba ston
117b2(mdo sde): to| |ka zhes bya ba ni/ chos thams cad kyi sgo ste/ chos rnams kyi las kyi rnam par smin pa dang bral bar ston to/ /sa zhes bya ba ni/ chos thams cad kyi sgo ste/ chos rnams mnyam
117b3(mdo sde): zhing khyad par med par ston to/ /ma zhes bya ba ni/ chos thams cad kyi sgo ste/ chos rnams kyi snying rje chen po ston to/ /ga zhes bya ba ni/ chos thams cad kyi sgo ste/ chos rnams kyi
117b4(mdo sde): zab cing gting dpag dka' ba nyid ston to/ /dza zhes bya ba ni/ chos thams cad kyi sgo ste/ chos rnams rga shi las shin tu 'das par ston to/ /d+ha zhes bya ba ni/ chos thams
117b5(mdo sde): cad kyi sgo ste/ chos rnams kyi dbyings 'dres pa med par ston to/ /sha zhes bya ba ni/ chos thams cad kyi sgo ste/ chos rnams la zhi gnas yongs su rdzogs par bya bar ston to/ /
117b6(mdo sde): kha zhes bya ba ni/ chos thams cad kyi sgo ste/ chos rnams nam mkha' dang mtshungs par ston to/ /k+Sha zhes bya ba ni/ chos thams cad kyi sgo ste/ chos rnams zad pa dang /
117b7(mdo sde): mi skye bar bya bar ston to/ /dz+nyA zhes bya ba ni/ chos thams cad kyi sgo ste/ chos rnams la ye shes chags pa med pa nyid ston to/ /tha zhes bya ba ni/ chos thams cad kyi sgo ste/
118a1(mdo sde): chos rnams kyi gnas dang gnas ma yin pa la mkhas pa ston to/ /ska zhes bya ba ni/ chos thams cad kyi sgo ste/ chos rnams kyi phung po yongs su shes
118a2(mdo sde): pa ston to/ /tha zhes bya ba ni/ chos thams cad kyi sgo ste/ chos rnams mthar thug pa nyid du ston to/ /lus dben pa ni/ chos thams cad kyi sgo ste/ chos rnams 'dod chags
118a3(mdo sde): dang bral ba'i mthar ston to/ /sems dben pa ni/ chos thams cad kyi sgo ste/ chos rnams kyi zhe sdang dang / gti mug 'dul ba ston to/ /nye bar zhi ba ni/ chos thams cad kyi sgo ste/
118a4(mdo sde): chos rnams chags pa med pa la rton pa nyid du ston to/ /tshul bzhin ni/ chos thams cad kyi sgo ste/ chos rnams kyi 'byung ba'i mtha' ston to/ /gnas pa nyid ni/ chos thams
118a5(mdo sde): cad kyi sgo ste/ chos rnams kyi dbyings gnas par ston to/ /len pa med pa ni/ chos thams cad kyi sgo ste/ chos thams cad kyi rnam par grol ba'i mtshan nyid du ston to/ /
118a6(mdo sde): yongs su mi 'dzin pa ni/ chos thams cad kyi sgo ste/ chos rnams la 'thab pa dang / rtsod pa 'dor bar ston to/ /kun nas nyon mongs pa med pa ni/ chos thams cad kyi
118a7(mdo sde): sgo ste| chos rnams rnam par dag pa'i mtshan nyid du ston to/ /rang bzhin ni/ chos thams cad kyi sgo ste/ chos rnams 'od gsal ba nyid du ston to/ /snang ba ni/ chos thams
118b1(mdo sde): cad kyi sgo ste/ chos thams cad gsal ba nyid du ston to/ /sgom pa ni/ chos thams cad kyi sgo ste/ chos rnams kyi 'brel ba ston to/ /gzhi med pa ni/ chos thams cad kyi sgo
118b2(mdo sde): ste| chos rnams 'dres pa med pa nyid du ston to/ /byang chub ni/ chos thams cad kyi sgo ste/ chos rnams dang mnyam pa nyid du ston to/ /mya ngan las 'das pa ni/ chos thams
118b3(mdo sde): cad kyi sgo ste/ chos rnams kyi phung po thams cad so sor 'dor bar ston to/ /blo gros rgya mtsho/ sgo'i tshig 'di dag ni/ rang gi sems yongs su dag par 'gyur ro/ /sems
118b4(mdo sde): can gzhan dag dang / gang zag gzhan rnams kyi dbang po mchog dang mchog ma yin pa shes par 'gyur ba'o/ /blo gros rgya mtsho/ phyag rgya'i tshig de dag gang zhe na/ 'di lta ste/
118b5(mdo sde): blo gros rgya mtsho/ chos thams cad ni/ rnam par grol ba'i phyag rgyas btab pa ste/ gnyis su med cing gnyis su yongs su dag pa'o/ /blo gros rgya mtsho/ chos thams cad ni/ mtha'
118b6(mdo sde): dang / mtha' yas pa dang / mtha' med pa las rnam par grol ba'i phyag rgyas btab pa ste/ chad pa dang / rtag pa yongs su dag pa'o/ /blo gros rgya mtsho/ /chos thams cad ni/ zad
118b7(mdo sde): pa dang / 'dod chags dang bral ba'i phyag rgyas btab pa ste/ zad pa'i sgo/ zad pa'i mtha'/ zad pa'i mur thug pa'o/ /blo gros rgya mtsho/ chos thams cad ni/ gdeg pa med cing
119a1(mdo sde): gzhag pa med pa'i phyag rgyas btab pa ste/ mnyam pa nyid kyi mtha' yongs su dag pa'o/ /blo gros rgya mtsho/ chos thams cad ni/ nam mkha'i phyag
119a2(mdo sde): rgyas btab pa ste/ mig lha'i lam las shin tu 'das pa'o/ /blo gros rgya mtsho/ chos thams cad ni/ chos kyi dbyings dang / nam mkha'i dbyings kyi phyir nam mkha'i dkyil
119a3(mdo sde): gyi phyag rgyas btab pa'o/ /blo gros rgya mtsho/ chos thams cad ni/ chos kyi dbyings su yang dag par 'du ba'i phyir 'dres pa med pa'i phyag rgyas btab pa'o/ /blo gros rgya mtsho/ chos
119a4(mdo sde): thams cad ni/ chos ma 'dres pa med pa'i mtshan nyid kyi phyir chos kyi dbyings kyi phyag rgyas btab pa'o/ /blo gros rgya mtsho/ chos thams cad ni/ sngon gyi mtha' dang / phyi ma'i
119a5(mdo sde): mtha' de bzhin nyid kyi phyir de bzhin nyid kyi phyag rgyas btab pa'o/ /blo gros rgya mtsho/ chos thams cad ni/ gdod ma nas shin tu yongs su dag pa'i phyir yang dag pa'i mtha'i
119a6(mdo sde): phyag rgyas btab pa'o/ /blo gros rgya mtsho/ chos thams cad ni/ 'dus byas dang / 'dus ma byas mnyam zhing mtshungs pa'i phyir stong pa nyid kyi phyag rgyas btab pa'o/ /blo gros
119a7(mdo sde): rgya mtsho| chos thams cad ni/ dmigs pa tha dad dang bral ba'i phyir mtshan ma med pa'i phyag rgyas btab pa'o/ /blo gros rgya mtsho/ chos thams cad ni/ smon lam thams cad
119b1(mdo sde): dang bral ba'i phyir smon pa med pa'i phyag rgyas btab pa'o/ /blo gros rgya mtsho/ chos thams cad ni/ ngo bo nyid kyis ngo bo nyid med pa'i mtshan nyid kyi phyir mi rtag pa'i phyag rgyas
119b2(mdo sde): btab pa'o/ /blo gros rgya mtsho/ chos thams cad ni/ phung po lngar yongs su bsdu ba'i mtshan nyid kyi phyir sdug bsngal gyi phyag rgyas btab pa'o/ /blo gros rgya mtsho/ chos thams
119b3(mdo sde): cad ni| rang bzhin gyis bdag med pa'i phyir bdag med pa'i phyag rgyas btab pa'o/ /blo gros rgya mtsho/ chos thams cad ni/ shin tu mi g.yo ba'i phyir zhi ba'i phyag rgyas btab
119b4(mdo sde): pa'o| |blo gros rgya mtsho/ chos thams cad ni/ don dam pa'i bden par yang dag par 'du ba'i phyir bden pa'i phyag rgyas btab pa'o/ /blo gros rgya mtsho/ chos thams cad ni/ sa
119b5(mdo sde): bon mi gnas pa'i phyir dri ma med pa'i phyag rgyas btab pa'o/ /blo gros rgya mtsho/ chos thams cad ni/ shin tu thub pa'i phyir mi 'khrugs pa'i phyag rgyas btab pa'o/ /blo gros
119b6(mdo sde): rgya mtsho| chos thams cad ni/ sngon gyi mtha' dang / phyi ma'i mtha' yongs su dag pa'i phyir ji lta ba bzhin gyi phyag rgyas btab pa'o/ /blo gros rgya mtsho/ chos thams cad ni/
119b7(mdo sde): khams gsum thams cad ro gcig pa'i phyir dus gsum mnyam pa nyid kyi phyag rgyas btab pa'o/ /blo gros rgya mtsho/ chos thams cad ni/ rang bzhin gyis 'byung ba med pa'i
120a1(mdo sde): phyir mi 'byung ba'i phyag rgyas btab pa'o/ /blo gros rgya mtsho/ chos thams cad ni/ rang bzhin gyis skye ba med pa'i phyir 'gog pa med pa'i phyag rgyas btab pa'o//
120a2(mdo sde): blo gros rgya mtsho/ chos thams cad ni/ nga rgyal gyis lhag par byed pa lhag par mi phyed pa'i phyir sgro 'dogs pa med pa'i phyag rgyas btab pa'o/ /blo gros rgya mtsho/ chos
120a3(mdo sde): thams cad ni/ rnam par rtog pa thams cad kun tu rgyu ba med pa'i phyir spros pa med pa'i phyag rgyas btab pa'o/ /blo gros rgya mtsho/ chos thams cad ni/ gzugs
120a4(mdo sde): med cing bstan du med pa'i phyir mtshan gyis mtshan btab pa med pa'i phyag rgyas btab pa'o/ /blo gros rgya mtsho/ chos thams cad ni/ gzhi yang dag par rab tu chad pa'i phyir
120a5(mdo sde): gos pa med pa'i phyag rgyas btab pa'o/ /blo gros rgya mtsho/ chos thams cad ni/ gnyen po mi dmigs pa'i phyir skyon du bya ba med pa'i phyag rgyas btab pa'o/ /blo gros rgya
120a6(mdo sde): mtsho| chos thams cad ni/ mngon par 'du bya ba thams cad med pa'i phyir las med cing rnam par smin pa med pa'i phyag rgyas btab pa'o/ /blo gros rgya mtsho/ chos thams
120a7(mdo sde): cad ni| skye ba dang / gnas pa dang bral ba'i phyir 'dus ma byas kyi phyag rgyas btab pa'o/ /blo gros rgya mtsho/ chos thams cad ni/ nam mkha'i dkyil dang bye brag med pa'i phyir chos
120b1(mdo sde): thams cad mnyam pa nyid kyi phyag rgyas btab pa'o/ /blo gros rgya mtsho/ phyag rgya'i tshig de dag ni/ phyag rgya'i tshig gang dag gis 'das pa dang / ma 'ongs pa dang / da ltar byung ba'i sangs
120b2(mdo sde): rgyas bcom ldan 'das rnams kyi byang chub phyag rgyas btab pa ste/ phyag rgya'i tshig de dag gis chos kyi phung po brgyad khri bzhi stong phyag rgyas btab pa'o/ /blo gros rgya mtsho/ byang chub
120b3(mdo sde): sems dpa' phyag rgya de lta bus btab na/ de bzhin gshegs pa'i ye shes kyi phyag rgyar yang dag par 'dus te myur du mi skye ba'i chos la bzod pa rab tu 'thob pa'o/ /blo gros rgya
120b4(mdo sde): mtsho| phyag rgya'i tshig de dag ni/ dge ba'i rtsa ba ma bskyed pa'i sems can rnams kyi rna lam du grag par mi 'gyur ro/ /'dis bdud kyi las thams cad tshar gcod do/ /blo gros rgya mtsho/
120b5(mdo sde): chos thams cad yang dag par 'du ba mi zad pa'i za ma tog gi gzungs gang yin pa de'ang phyag rgya'i tshig 'di nyid du 'du ste rjes su zhugs so/ /blo gros rgya mtsho/ ting nge 'dzin brgyad khri bzhi
120b6(mdo sde): stong dang / sems can gyi spyod pa la 'jug pa'i pha rol tu phyin pa brgyad khri bzhi stong gang yin pa de dag kyang phyag rgya'i tshig 'di nyid du 'du ste rjes su zhugs so/ /blo gros rgya mtsho/ de la rdo
120b7(mdo sde): rje'i tshig de dag gang zhe na/ 'di lta ste/ rang bzhin gyis 'dres pa med pa'i phyir 'jig tshogs ni/ rdo rje'i tshig ste/ rdo rje'i tshig 'di ni/ lta ba thams cad nges par rtogs par 'gyur ba'o/ /rig
121a1(mdo sde): pa la 'jug pa'i phyir ma rig pa ni/ rdo rje'i tshig ste/ rdo rje'i tshig 'di ni/ lhag par dmigs pa'i dngos po yongs su shes par 'gyur ba'o/ /mngon par 'du
121a2(mdo sde): byed pa med pa dang mnyam pa nyid kyi phyir mtshams med pa'i mtha' ni/ rdo rje'i tshig ste/ rdo rje'i tshig 'di ni/ mngon par 'du byed pa thams cad yongs su shes par 'gyur ba'o/ /'dod chags
121a3(mdo sde): dang bral ba'i mtha' dang mnyam pa nyid kyi phyir 'dod chags kyi mtha' ni/ rdo rje'i tshig ste/ rdo rje'i tshig 'di ni/ 'dod chags dang bral bar 'gyur ba'o/ /byams pa'i mtha' dang mnyam
121a4(mdo sde): pa nyid kyi phyir zhe sdang gi mtha' ni/ rdo rje'i tshig ste/ rdo rje'i tshig 'di ni/ zhe sdang thams cad yang dag par 'joms par 'gyur ba'o/ /shes rab kyi snang ba dang mnyam pa nyid kyi phyir
121a5(mdo sde): gti mug gi mtha' ni/ rdo rje'i tshig ste/ rdo rje'i tshig 'di ni/ mun pa med cing snang bar 'gyur ba'o/ /sems can thams cad mnyam pa nyid la 'jug pa'i phyir sems can thams cad sems
121a6(mdo sde): can gcig pa 'di ni/ rdo rje'i tshig ste/ rdo rje'i tshig 'di ni/ sems can thams cad kyi ngo bo nyid rjes su rtogs par 'gyur ba'o/ /sems can thams cad kyi sems mnyam pa nyid la 'jug
121a7(mdo sde): pa'i phyir sems can thams cad kyi sems rnams sems gcig pa 'di ni/ rdo rje'i tshig ste/ rdo rje'i tshig 'di ni/ sems rang bzhin gyis 'od gsal bar rjes su rtogs par 'gyur
121b1(mdo sde): ba'o| |de bzhin nyid mnyam pa nyid la 'jug pa'i phyir sangs rgyas thams cad sangs rgyas gcig pa 'di ni/ rdo rje'i tshig ste/ rdo rje'i tshig 'di ni/ mnyam pa nyid kyi ye shes rjes su rtogs par
121b2(mdo sde): 'gyur ba'o/ /zhing mi zad pa la 'jug pa'i phyir zhing thams cad zhing gcig pa 'di ni/ rdo rje'i tshig ste/ rdo rje'i tshig 'di ni/ nam mkha' dang mnyam pa nyid du rjes su rtogs par 'gyur ba'o/ /
121b3(mdo sde): chos thams cad mnyam pa nyid la 'jug pa'i phyir chos thams cad gcig pa 'di ni/ rdo rje'i tshig ste/ rdo rje'i tshig 'di ni/ gnyis su med pa'i chos kyi sgo rjes su rtogs par 'gyur ba'o/ /
121b4(mdo sde): thams cad du ye shes kyi rjes su 'gro ba la 'jug pa'i phyir chos thams cad sangs rgyas kyi chos 'di ni/ rdo rje'i tshig ste/ rdo rje'i tshig 'di ni/ rdo rje lta bu'i ting nge 'dzin rjes su rtogs par
121b5(mdo sde): 'gyur ba'o/ /bdud kyi las rjes su rtogs pa la 'jug pa'i phyir las thams cad sangs rgyas kyi 'phrin las 'di ni/ rdo rje'i tshig ste/ rdo rje'i tshig 'di ni/ bdud kyi las thams cad las
121b6(mdo sde): shin tu 'da' bar 'gyur ba'o/ /skad thams cad rjes su rtogs pa la 'jug pa'i phyir tshig thams cad de bzhin gshegs pa'i gsung 'di ni/ rdo rje'i tshig ste/ rdo rje'i tshig 'di ni/ chos
121b7(mdo sde): brjod du med par rtogs par 'gyur ba'o/ /'chi 'pho med pa la 'jug pa'i phyir chos thams cad ma skyes pa 'di ni/ rdo rje'i tshig ste/ rdo rje'i tshig 'di ni/ skye ba dang / rga ba dang / na ba dang / 'chi
122a1(mdo sde): pa'i lam las shin tu 'da' bar 'gyur ba'o/ /'gog pa med pa la 'jug pa'i phyir chos thams cad ma byung ba 'di ni/ rdo rje'i tshig ste/ rdo rje'i tshig 'di ni/
122a2(mdo sde): chos thams cad skye ba med pa dang / 'gag pa med par 'gyur ba'o/ /blo gros rgya mtsho/ rdo rje'i tshig de dag ni/ mi phyed pa'i tshig /snying po'i tshig /mnyam pa'i tshig/ bden pa'i tshig /brtan
122a3(mdo sde): pa'i tshig/ tha dad med pa'i tshig /rjes su 'gro ba'i tshig /rgyun chad pa med pa'i tshig /zhi ba dang rab tu zhi ba dang nye bar zhi ba'i tshig /skyon du bya ba med pa'i tshig /sgro btags pa med pa'i
122a4(mdo sde): tshig / 'gro ba med pa rtogs pa la 'jug pa'i tshig /'gro ba med pa'i tshig /de kho na'i tshig /yang dag pa'i tshig /sangs rgyas dang mi 'gal ba'i tshig /chos mi spong ba'i tshig /dge 'dun
122a5(mdo sde): yongs su sdud pa'i tshig / ji lta ba bzhin gyi tshig /'khor gsum yongs su dag pa'i tshig /dpa' bo'i tshig /tshangs pa'i tshig /g.yo ba med pa'i tshig /nam mkha' dang mnyam pa'i tshig /
122a6(mdo sde): byang chub kyi rjes su 'gro ba'i tshig /mtshan ma med pa'i tshig /chos kyi mtshan nyid mtshan nyid med pa'i tshig /sems dang yid dang rnam par shes pa la mi gnas pa'i tshig /bdud dang phyir
122a7(mdo sde): rgol ba bcom pa'i tshig / dag cing dri ma med la 'od gsal ba'i tshig /byang chub la rnam par lta ba'i tshig /shes rab kyi snang ba'i tshig /mun pa med cing bsal ba'i tshig /shin tu skye ba
122b1(mdo sde): med cing 'gag pa med pa'i tshig/ rang gi yul yongs su dag pa'i tshig /sangs rgyas kyi yul la 'jug pa'i tshig /mi rtog cing rnam par mi rtog la yongs su mi rtog pa'i tshig /chos kyi dbyings
122b2(mdo sde): 'dres pa med pa'i tshig/ gnas med pa'i gnas la 'jug pa'i tshig rnams so/ /blo gros rgya mtsho/ rdo rje'i tshig de dag byang chub sems dpa' gang gis nges par rtogs pa'i don du khong du
122b3(mdo sde): chud pa de byang chub kyi snying por gnas te seng+ge'i khri la 'dug pa'o/ /zhes nga smra'o/ /bcom ldan 'das kyis sgo'i tshig dang / phyag rgya'i tshig dang / rdo rje'i tshig 'di dag bshad pa na byang chub sems
122b4(mdo sde): dpa' brgya stong gis chos thams cad kyi phyag rgya'i sgo la 'jug pa'i gzungs thob par gyur to/ /sems can thams cad kyi bsam pa mnyam pa nyid la 'jug pa zhes bya ba'i ting nge 'dzin kyang
122b5(mdo sde): t hob bo| |de nas phyogs bcu'i 'jig rten gyi khams nas 'dus pa'i byang chub sems dpa' sems dpa' chen po de dag gis bstan pa 'di thos nas tshim zhing mgu ste yid rangs nas
122b6(mdo sde): mngon par shes pa'i rdzu 'phrul gyi stobs kyis sangs rgyas kyi zhing gang dang gang nas lhags pa de dag 'di lta ste/ bcom ldan 'das la mchod pa dang / chos kyi rnam grangs 'di'ang yun ring du
122b7(mdo sde): gnas par bya ba'i phyir sangs rgyas kyi zhing de dag na me tog dang / spos dang / phreng ba dang / byug pa ci 'dra ba yod pa de 'dra ba'i me tog dang / spos dang / phreng ba dang / byug pa dag gi char chen
123a1(mdo sde): po mngon par phab bo/ /de dag gis bcom ldan 'das la mchod pa byas nas sgra skad dang / nga ro gcig gis bcom ldan 'das la mngon par bstod pa/ gzugs
123a2(mdo sde): kyi mtshan nyid mtshan gzhi med gzigs pa/ /mtshan nyid gcig gis mtshan gzhi bral ston pa/ /mtshan kun mtshan gzhi ma mchis mtshan gzhi mnyam/ /yang dag mtshan gnas
123a3(mdo sde): khyod la phyag 'tshal lo/ /sems can kun gyi skad dang sgra la zhugs/ /skad la zhugs pa'i ye shes de la'ang zhugs/ /sgra skad dbyangs rnams kun las rnam par grol/ /sems grol
123a4(mdo sde): mnyam pa'i sems la phyag 'tshal lo/ /sems kyi rgyu ba rgya chen ci mchis pa/ /sgyu ma'i sems dang mnyam nyid thugs su chud/ /rab tu mi rgyu rgyu mnyam rgyu mi mnga'/ /mkha' 'dra'i
123a5(mdo sde): thugs dang ldan la phyag 'tshal lo/ /mchis dang ma mchis mtha' dang mtha' la lags/ /chos dang chos min yongs rtog rnam rtog mnyam/ /sems dang yid rnams thams cad nye bar
123a6(mdo sde): zhi| |sems yid zhi bar gyur la phyag 'tshal lo/ /rgyu dang rkyen dang bya ba rnams kyang mkhyen/ /rgyu las 'byung ba'i rim pa'ang gsung bar mdzad/ /rgyu dang rkyen ni rnam grol ba mtha' yas te/ /
123a7(mdo sde): yang dag mtha' dang mnyam par rab tu mkhyen/ /'di ni thams cad mnyam pa'i gzugs su zhugs/ /bde gshegs sku ni sku ma lags par mthong / /khyod kyi thugs ni rnam rtog mi
123b1(mdo sde): 'gyur ba/ /khyod ni rgya chen gzugs ston gzugs ma mchis/ /phyogs na rgyal ba'i zhing rnams ji snyed pa/ /zhing rnams thams cad zhing 'dir rab zhugs kyang / /zhing 'dir rnam par 'phel
123b2(mdo sde): ba ma mchis la/ /de nas ma g.yos 'phos pa'ang mchis ma lags/ /sems kun sems ma mchis pas mnyam pa'i sems/ /sems ni sgyu mar 'gyur dang rtog ma mchis/ /byang
123b3(mdo sde): chub sems ni mnyam nyid thugs su chud/ /des na sangs rgyas mnyam pa'i chos la gnas/ /chos dbyings mnyam pa'i dbyings la rab tu zhugs/ /chos rnams thams cad dngos por
123b4(mdo sde): 'jug ma mchis/ /dngos dang dngos med chags bral chags mnyam pa/ /'gro ba'i don mdzad khyod la phyag 'tshal lo/ /gdugs dang dgung zla dog sar lhung yang gda'/ /bser ma zhags
123b5(mdo sde): bas gzung du rung yang gda'/ /ri rgyal kha yi dbugs kyis gtor du rung / /rgyal ba'i gsung ni log par gsung mi mnga'/ /yang dag kho na gsung can yongs su dag /thugs dag nam mkha'
123b6(mdo sde): 'dra ba'i thugs mnga' ba/ /'jig rten chos dang rnyed dang sred pa bsam/ /pad+ma lta bur srid gsum chags mi mnga'/ /bsngags pa'i phreng ba gsan kyang dgyes mi 'gyur/ /smad pa gsan kyang zhe
123b7(mdo sde): sdang yong mi mnga'/ /ri rab lta bur yongs su rtog las grol/ /'gro la bde stsol khyod la phyag 'tshal lo/ /de nas byang chub sems dpa' sems dpa' chen po de dag gis bcom ldan 'das
124a1(mdo sde): la tshigs su bcad pa de dag gis mngon par bstod nas bcom ldan 'das la 'di skad ces gsol to/ /bcom ldan 'das/ sangs rgyas byung ba ni/
124a2(mdo sde): rin po che byung ba'o/ /bcom ldan 'das/ byung ba ni/ bden pa byung ba'o/ /dran pa byung ba'o/ /blo gros byung ba'o/ /rtogs pa byung ba'o/ /ngo tsha shes pa byung ba'o/ /mos pa byung ngo / /sbyin
124a3(mdo sde): pa byung ba'o/ /tshul khrims byung ba'o/ /bzod pa byung ba'o/ /brtson 'grus byung ba'o/ /bsam gtan byung ba'o/ /shes rab byung ba'o/ /bcom ldan 'das/ sangs rgyas byung ba ni/
124a4(mdo sde): byams pa byung ba'o/ /snying rje byung ba'o/ /dga' ba byung ba'o/ /btang snyoms byung ba'o/ /don byung ba'o/ /bde ba byung ba'o/ /chos byung ba'o/ /bcom ldan 'das/ sangs rgyas byung ba ni/ yang
124a5(mdo sde): dag par dga' bar 'gyur ba'i chos byung ba'o/ /dran pa nye bar gzhag pa byung ba'o/ /yang dag par spong ba byung ba'o/ /rdzu 'phrul gyi rkang pa byung ba'o/ /dbang po byung ba'o/ /stobs byung
124a6(mdo sde): ba'o| |byang chub kyi yan lag byung ba'o/ /lam byung ba'o/ /zhi gnas byung ba'o/ /lhag mthong byung ba'o/ /mngon par shes pa byung ba'o/ /rig pa byung ba'o/ /rnam par grol ba byung ba'o/ /
124a7(mdo sde): bcom ldan 'das/ sangs rgyas byung ba ni/ mi dge ba'i chos thams cad spong ba dang / dge ba'i chos thams cad byung ba'o/ /de nas byang chub sems dpa' sems dpa' chen po shes
124b1(mdo sde): rab brtsegs zhes bya ba 'khor de nyid du 'dus par gyur te 'dug pa des bcom ldan 'das la 'di skad ces gsol to/ /bcom ldan 'das kyis gsungs pa'i don ji ltar bdag gis 'tshal ba ltar
124b2(mdo sde): na| bdag 'di snyam bgyid de/ bcom ldan 'das/ 'di ltar sangs rgyas byung ba ni/ 'jigs tshogs la lta ba byung ba'o/ /bcom ldan 'das/ sangs rgyas byung ba ni/ ma rig pa dang / srid pa
124b3(mdo sde): dang / sred pa byung ba'o/ /bcom ldan 'das/ sangs rgyas byung ba ni/ 'dod chags dang / zhe sdang dang / gti mug byung ba'o/ /bcom ldan 'das/ sangs rgyas byung ba ni/ phyin ci log bzhi byung
124b4(mdo sde): ba'o| |bcom ldan 'das/ sangs rgyas byung ba ni/ sgrib pa lnga byung ba'o/ /bcom ldan 'das/ sangs rgyas byung ba ni/ skye mched drug byung ba'o/ /bcom ldan 'das/ sangs rgyas byung ba ni/
124b5(mdo sde): rnam par shes pa'i gnas bdun byung ba'o/ /log pa nyid brgyad byung ba'o/ /gnod pa'i dngos po dgu byung ba'o/ /bcom ldan 'das/ sangs rgyas byung ba ni/ mi dge ba bcu'i las kyi lam
124b6(mdo sde): byung ba'o/ /de ci'i slad du zhe na/ bcom ldan 'das/ sdig pa mi dge ba'i chos de dag spang ba'i slad du sangs rgyas byung ba legs kyi/ bcom ldan 'das/ sangs rgyas byung ba gnyen pos
124b7(mdo sde): rab tu phye ba ni/ ma lags te/ bcom ldan 'das/ sangs rgyas byung ba ni/ gnyen po ma mchis pa/ gnyen po dang bral ba'o/ /bcom ldan 'das/ sangs rgyas byung ba ni/ rjes su mchi bar
125a1(mdo sde): 'tshal ba'i byang chub sems dpa' rjes su 'gro ba ma mchis pa'i tshul gyis de ltar sangs rgyas byung ba'i rjes su mchi bar bgyi'o/ /bcom ldan 'das kyis bka'
125a2(mdo sde): stsal pa| rigs kyi bu/ de de bzhin no/ /ji skad smras pa bzhin te/ rjes su 'gro ba med pa'i tshul gyis sangs rgyas byung ba'i rjes su 'gro bar bya ste/ sangs rgyas byung ba la ji lta ba bzhin
125a3(mdo sde): du chos thams cad byung ba'i rjes su 'gro bar bya'o/ /de nas bcom ldan 'das la byang chub sems dpa' blo gros rgya mtsho 'di skad ces gsol to/ /bcom ldan 'das/ las dang
125a4(mdo sde): po pa'i byang chub sems dpa' rnams kyis ni/ sangs rgyas 'byung ba 'di lta bu 'di ma 'tshal ni/ bcom ldan 'das/ de dag la sangs rgyas 'byung ba lta mchis sam/ bcom
125a5(mdo sde): ldan 'das kyis bka' stsal pa/ blo gros rgya mtsho/ ji ltar sems yongs su dag pa bzhin du de dag la'ang sangs rgyas 'byung ngo / /de ci'i phyir zhe na/ blo gros rgya mtsho/ byang
125a6(mdo sde): chub sems dpa' ni/ bzhi po 'di dag ste/ bzhi gang zhe na/ 'di lta ste/ sems dang po bskyed pa'i byang chub sems dpa' dang / spyod pa la zhugs pa dang / phyir mi
125a7(mdo sde): ldog pa dang / skye ba gcig gis thogs pa'i byang chub sems dpa' ste/ blo gros rgya mtsho/ byang chub sems dpa' bzhi po de dag go /blo gros rgya mtsho/ de la sems dang po
125b1(mdo sde): bskyed pa'i byang chub sems dpa' gang yin pa des ni/ de bzhin gshegs pa la gzugs dang / mtshan du mthong ngo / /spyod pa la zhugs pa'i byang chub sems dpa' gang yin pa des ni/
125b2(mdo sde): de bzhin gshegs pa la yon tan yongs su grub par mthong ngo / /phyir mi ldog pa'i byang chub sems dpa' gang yin pa des ni/ de bzhin gshegs pa la chos kyi skus rab tu phye bar
125b3(mdo sde): mthong ngo / /blo gros rgya mtsho/ skye ba gcig gis thogs pa'i byang chub sems dpa' gang yin pa des ni/ de bzhin gshegs la gzugs dang / mtshan dang / yon tan yongs su grub
125b4(mdo sde): pa dang / skye ba dang / rigs dang / rus dang / chos nyid du khas mi len to/ /de ci'i phyir zhe na/ de'i mig ni/ shes rab kyis rnam pa lta ba'o/ shes rab la gnas pa'o/ /shes rab
125b5(mdo sde): tu yang dag par 'du ba'o/ /shes rab kyang rgyu ba med pa'i spros pa med pa ste/ de ni/ mthong ba'ang ma yin/ mi mthong ba'ang ma yin no/ /de ci'i phyir zhe na/ mthong ba dang / mi mthong
125b6(mdo sde): ba de gnyi ga'ang mtha' ste/ mthong ba dang / mi mthong ba'i mtha' gnyis dang bral ba ni/ sangs rgyas mthong ba'o/ /gang sangs rgyas mthong ba de bdag mthong ba ste/ bdag mthong ba rnam
125b7(mdo sde): par dag pas sangs rgyas mthong ba rnam par dag pa/ sangs rgyas mthong ba rnam par dag pas chos thams cad mthong ba rnam par dag par khong du chud par bya'o/ /gang mthong ba rnam par
126a1(mdo sde): dag pa de la ye shes mthong ba 'di ni/ sangs rgyas mthong ba zhes bya'o/ /blo gros rgya mtsho/ ngas kyang de bzhin gshegs pa mar me mdzad de ltar mthong ste/ mthong
126a2(mdo sde): ma thag tu ngas thob pa med pa dang / mi dmigs pa'i tshul gyis mi skye ba'i chos la bzod pa thob bo/ /bzod pa thob ma thag tu ngas las shing tA la bdun tsam du 'phags te/ nga nam
126a3(mdo sde): mkha'i dkyil de la gnas nas thams cad mkhyen pa'i ye shes kyi 'byor ba la rnam par brtags/ lta bar gyur ba thams cad yang dag par chad/ rtog pa dang rnam par rtog pa
126a4(mdo sde): d ang yongs su rtog pa thams cad las shin tu 'das shing rnam par shes pa la yul thams cad la mi gnas te ting nge 'dzin drug khri mngon sum du gyur nas bcom ldan 'das de
126a5(mdo sde): bzhin gshegs pa mar me mdzad des nga la bram ze'i khye'u/ khyod ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas shAkya
126a6(mdo sde): thub pa zhes bya bar 'gyur ro/ /zhes lung bstan to/ /lung bstan pa'i bstan pa de'ang nga'i rna ba'i dbang po la grag par yang ma gyur/ nga ye shes gzhan du rig par
126a7(mdo sde): yang ma gyur/ nga kun tu rmongs par yang ma gyur/ dmigs pa lta ba la gnas pa'ang med/ nga sangs rgyas la sangs rgyas su 'du shes pa'ang med/ bdag la bdag tu
126b1(mdo sde): 'du shes pa'ang med/ lung bstan pa'i bstan pa la'ang lung bstan pa'i bstan par 'du shes pa'ang med par gyur to/ /blo gros rgya mtsho/ 'di ni/ byang chub sems dpa'i 'khor
126b2(mdo sde): gsum yongs su dag pa'i lung bstan pa ste/ gang la sangs rgyas su 'du shes pa med pa dang / bdag tu 'du shes pa med pa dang / lung bstan pa'i bstan par 'du shes pa med pa
126b3(mdo sde): 'di ni| 'khor gsum yongs su dag pa zhes bya'o/ /blo gros rgya mtsho/ gzhan yang 'khor gsum yongs su dag pa gang zhe na/ gang la bdag tu 'dzin pa med pa dang / sems can du 'dzin pa
126b4(mdo sde): med pa dang / chos su 'dzin pa med pa'o/ /gzhan yang 'khor gsum yongs su dag pa ni/ gang la ming du 'dzin pa med pa dang / gzugs su 'dzin pa med pa dang / dmigs par 'dzin
126b5(mdo sde): pa med pa'o/ /gzhan yang 'khor gsum yongs su dag pa ni/ 'das pa la zad par shes pa dang / ma 'ongs pa la ma phyin par shes pa dang / da ltar byung ba la gnas pa med par shes
126b6(mdo sde): pa'o| |gzhan yang 'khor gsum yongs su dag pa ni/ lus la gzugs brnyan lta bur shes pa dang / ngag la brag ca lta bur shes pa dang / sems la sgyu ma lta bur shes pa'o/ /gzhan
126b7(mdo sde): yang 'khor gsum yongs su dag pa ni/ phung po rnams la chos kyi phung po dang mnyam pa nyid dang / khams rnams la chos kyi dbyings dang mnyam pa nyid dang / skye mched rnams la grong stong lta
127a1(mdo sde): bur so sor rtog pa'o/ /gzhan yang 'khor gsum yongs su dag pa ni/ stong pa nyid la mos pa dang / mtshan ma med pa la yid ches pa dang / smon pa med
127a2(mdo sde): pa la som nyi med pa ste/ blo gros rgya mtsho/ 'khor gsum yongs su dag pa 'di ni/ chos thams cad yongs su dag par 'gyur ba'o/ /blo gros rgya mtsho/ de lta bas na/
127a3(mdo sde): byang chub sems dpas 'khor gsum yongs su dag pa'i ye shes la mkhas par bya'o/ /'phags pa blo gros rgya mtshos zhus pa/ bam po brgyad pa/ de nas bcom
127a4(mdo sde): ldan 'das la byang chub sems dpa' blo gros rgya mtshos 'di skad ces gsol to/ /bcom ldan 'das/ ji tsam du slar mi ldog pa'i byang chub sems dpa' chos zab mo 'tshal
127a5(mdo sde): ba dang ldan pa ni/ ngo mtshar to/ /bcom ldan 'das/ chos 'tshal ba 'di lta bu dang ldan pa'i byang chub sems dpa'i yongs su bsngo ba la mkhas pa ci 'dra lags/ de skad
127a6(mdo sde): ces gsol pa dang / bcom ldan 'das kyis byang chub sems dpa' blo gros rgya mtsho la 'di skad ces bka' stsal to/ /blo gros rgya mtsho/ sa 'di la gnas pa'i byang chub
127a7(mdo sde): sems dpa' rnams sngon gyi shugs kyis bya ba byed de/ de dag gang gi tshe mnyam par ma bzhag par gnas pa de'i tshe na'ang sngon 'phangs pa'i yongs su bsngo ba 'di brgya
127b1(mdo sde): lam na'ang chud za bar mi 'gyur ro/ /blo gros rgya mtsho/ de'i phyir skyes bu mkhas pa kha cig dpe bstan pas bshad pa'i don shes par 'gyur bas khyod la dpe bya'o/ /blo
127b2(mdo sde): gros rgya mtsho/ 'di lta ste/ dper na/ gang gi tshe bu ram shing gi zhing ngam/ 'bras sA lu'i zhing ngam/ rgun 'brum gyi zhing rnang sgal byas par gyur pa de la mi zhig gis rnang
127b3(mdo sde): thams cad la yur ba ci rigs par btod nas rka nas chu phab ste yal bar bor nas nyal ba dang / de nas mi de nyal yang yur ba ji lta btod pa bzhin du chu 'bab ste/ de la mi
127b4(mdo sde): de brtson par bya mi dgos shing sgrim mi dgos par rnang thams cad chus gang bar 'gyur ro/ /blo gros rgya mtsho/ de bzhin du byang chub sems dpa' mnyam par ma bzhag kyang
127b5(mdo sde): dge ba'i rtsa ba de dag sems can thams cad kyi rgyud rnams la yongs su bsngo bar byed de/ thabs kyi dngos po ji lta ba bzhin du dge ba'i rtsa ba de dag sangs rgyas kyi chos thams
127b6(mdo sde): cad kyi phyir yongs su bsngo'o/ /de bsam pa shin tu yongs su dag cing tshul khrims kyi phung po kun tu bsrungs pa'i phyir mnyam par bzhag par gnas kyang dge ba'i rtsa ba de
127b7(mdo sde): dag sangs rgyas kyi chos thams cad kyi phyir yongs su bsngo zhing / sngon gyi smon lam legs par btab pa'i phyir sems can thams cad kyi rgyud rnams rlan par byed do/ /blo
128a1(mdo sde): gros rgya mtsho/ khyod kyis rnam grangs 'dis kyang ji ltar byang chub sems dpa' mnyam par bzhag pa las langs kyang rung ste/ dge ba'i rtsa ba rnams sngon shin
128a2(mdo sde): tu 'phangs pa dang / sems las su rung ba dang / dran pa mi g.yeng ba dang / theg pa dman pa dang bral ba dang / theg pa chen por smon lam btab pa'i phyir dge ba'i rtsa ba rnams brgya
128a3(mdo sde): lam na'ang thams cad mkhyen par yongs su mi bsngo mi srid par 'di ltar rig par bya'o/ /blo gros rgya mtsho/ 'di lta ste/ dper na/ re sul chen po zhig na shing zhig skyes par gyur
128a4(mdo sde): la de mi zhig gis rtsa ba nas gcad par brtsams nas de chod ma thag tu gang du yo ba dang / gang du phyogs pa der 'gyel lo/ /blo gros rgya mtsho/ de bzhin du byang chub sems
128a5(mdo sde): dpa' yang yun ring po nas thams cad mkhyen pa nyid la gzhol/ thams cad mkhyen pa nyid la 'bab pas dge ba'i rtsa ba thams cad gsog ste bsags nas kyang thams cad
128a6(mdo sde): mkhyen pa nyid du yongs su bsngo bar byed/ sems can thams cad yongs su bskyab pa'i phyir yongs su bsngo bar byed/ dkon mchog gsum gyi rigs mi gcad par bya ba'i
128a7(mdo sde): phyir yongs su bsngo bar byed/ lus kyi rgyan dang / mtshan dang / dpe byad bzang po yongs su rdzogs par bya ba'i phyir yongs su bsngo bar byed/ tshig gi rgyan dang / chos bstan pa don
128b1(mdo sde): yod par bya ba'i phyir yongs su bsngo bar byed/ sems kyi rgyan dang / sangs rgyas rjes su dran pa'i ting nge 'dzin las mi g.yeng bar bya ba'i phyir yongs su bsngo bar byed de/ sgrim pa
128b2(mdo sde): med cing lhun gyis grub par dge ba'i rtsa ba thams cad thams cad mkhyen pa nyid du yongs su bsngo'o/ /sngon thabs la mkhas pas yongs su bsngos pa des theg pa gzhan du mi ltung
128b3(mdo sde): zhing mnyam par bzhag kyang rung / langs kyang rung ste/ brgya lam na'ang byang chub kyi phyogs kyi chos rnams sgom pa yongs su rdzogs par mi 'gyur mi srid do/ /blo gros rgya mtsho/ 'di
128b4(mdo sde): lta ste| dper na/ dge slong 'gog pa la snyoms par 'jug pa'i tshe gaN+Di'i sgra la gnas par byas te snyoms par zhugs na/ gaN+Di'i sgra de de'i 'gog pa la'ang mi gnas ma 'brel
128b5(mdo sde): mod kyi| gaN+Di'i sgra des 'gog pa las ldang ngo / /blo gros rgya mtsho/ de bzhin du byang chub sems dpa' yang sems can thams cad rab tu thar par bya ba'i phyir snying rje chen po la
128b6(mdo sde): gnas par bya ste/ bdag gis sems can thams cad yongs su bskyab par bya/ yongs su dgrol bar bya'o/ /zhes byang chub kyi rnam pas mngon par sgrub pa'i byams pas sems
128b7(mdo sde): can thams cad khyab par byas nas zab pa/ zab mor snang ba/ sems dang / yid dang / rnam par shes pa mi rgyu ba'i ting nge 'dzin la snyoms par zhugs kyang de sngon sems can rab tu
129a1(mdo sde): thar par bya ba'i snying rje chen po la gnas pa de dang ldan pas nyan thos kyi sar mi ltung / rang sangs rgyas kyi sar mi ltung ste/ dran pa dang / shes bzhin gyis ting
129a2(mdo sde): nge 'dzin de las langs nas yang byang chub kyi phyogs kyi chos rnams yang dag par sgrub cing sems can rnams kyang yongs su smin par byed do/ /blo gros rgya mtsho/ 'di ltar zhi ba'i ting
129a3(mdo sde): nge 'dzin la snyoms par zhugs kyang nyan thos kyi rnam par grol ba'am/ rang sangs rgyas kyi rnam par grol bar mi ltung ba byang chub sems dpa' rnams kyi yongs su sbyang ba byed pa'i
129a4(mdo sde): khyad par la ltos/ blo gros rgya mtsho/ 'di lta ste/ dper na/ mi gnyis shig yod pa la de la mi gcig ni/ bdag rdo rje'i go cha bgos nas me 'bar ba'i nang du mchongs/ mi gcig
129a5(mdo sde): shos ni| bdag rtswa dang / sog ma'i go cha bgos nas me 'bar ba'i nang du mchongs na/ blo gros rgya mtsho/ /'di ji snyam du sems/ mi de gnyis las gang tshig par 'gyur/ gang
129a6(mdo sde): tshig par mi 'gyur/ gsol pa/ bcom ldan 'das/ mi gang rdo rje'i go cha 'tshal nas zhugs 'bar ba'i nang du mchongs pa de ni/ rdo rje'i go cha des yongs su bsrungs pas zhugs
129a7(mdo sde): kyi nang du mchis kyang mi 'tshig go / bcom ldan 'das/ mi gang rtswa dang / sog ma'i go cha 'tshal nas zhugs 'bar ba'i nang du mchongs pa de ni/ der mchongs ma thag tu tshig par
129b1(mdo sde): 'gyur ro/ /de ci'i slad du zhe na/ bcom ldan 'das/ rtswa dang / sog ma ni/ 'tshig pa'i bdag nyid lags te/ zhugs kyis 'tshig pa srung mi bzod do/ /bcom ldan 'das kyis
129b2(mdo sde): bka' stsal pa/ blo gros rgya mtsho/ ji ltar rdo rje'i go cha bgos pa'i mi de me'i nang du song yang mi 'tshig pa de bzhin du byang chub sems dpa' 'byams pa chen po dang / snying rje'i go
129b3(mdo sde): cha dang / lhag pa'i bsam pa sra ba'i rdo rje'i go cha bgos nas sems can rab tu thar par bya bar dmigs pa la gnas te chos thams cad la stong pa nyid dang / mtshan ma med pa dang /
129b4(mdo sde): smon pa med pa dang / mngon par 'du mi byed pa dang / ma skyes pa dang / ma byung bar rtogs pa'ang btang la zhi ba'i ting nge 'dzin de la'ang snyoms par 'jug cing nyan thos dang rang sangs
129b5(mdo sde): rgyas kyi nges par gyur pa la'ang mi 'jug / 'bras bu thob par yang mi byed par ting nge 'dzin de'ang myong zhing zil gyis mnan cing ma nyams ma snad par ldang ngo / /langs nas kyang
129b6(mdo sde): sangs rgyas kyi zhing yongs su sbyong / sangs rgyas kyi ye shes yongs su rdzogs par byed do/ /blo gros rgya mtsho/ ji ltar rtswa dang / sog ma'i go cha bgos pa'i mi de mchongs ma thag tu
129b7(mdo sde): mes tshig par 'gyur ba de bzhin du blo gros rgya mtsho/ nyan thos kyi theg pa pa'i gang zag 'khor bas 'jigs skrag pa srid pa la kun tu 'bar bar blta ste/ sems can rnams yal
130a1(mdo sde): bar bor nas snying rje chen po dang bral te zhi ba zhi ba'i ting nge 'dzin la reg nas gnas ma yin zhing go skabs med de/ gang brgyad pa la 'bras bu ma thob
130a2(mdo sde): par ldang ba de ni/ gnas med do/ /de ci'i phyir zhe na/ nyan thos ni/ bsod nams dang / ye shes kyi tshogs ma bsags pa'i phyir ro/ /byang chub sems dpa' ni/ bsod nams dang /
130a3(mdo sde): ye shes kyi tshogs tshad med pa bsags pa ste/ de ni/ sangs rgyas kyi chos thams cad yongs su ma rdzogs kyi bar du bar skabs su yang dag pa'i mtha' mngon sum du mi byed do//
130a4(mdo sde): blo gros rgya mtsho/ de lta bas na/ byang chub sems dpas stong pa nyid dang / mtshan ma med pa dang / smon pa med pa dang / mngon par 'du bya ba med pa dang / ma skyes pa dang / ma
130a5(mdo sde): byung ba'i chos thams cad la me 'bar ba lta bu'i 'du shes bskyed la chos de dag la'ang so sor brtag par bya/ chos de dag shes pa la'ang rnam par dpyad par bya zhing yang
130a6(mdo sde): dag pa'i mtha' yang mngon sum du mi bya'o/ /blo gros rgya mtsho/ de lta bas na/ byang chub sems dpa' yongs su bsngo ba la mkhas par bya'o/ /blo gros rgya mtsho/ yongs su bsngo
130a7(mdo sde): ba la mkhas pa'i byang chub sems dpa' ni/ chos zab mo rnams la'ang spyod la bar skabs su yang dag pa'i mtha' mngon sum du mi byed do/ /blo gros rgya mtsho/ yongs su bsngo ba
130b1(mdo sde): zhes bya ba ci la bya zhe na/ 'di lta ste/ theg pa chen po de nyid la sems gzhol ba dang / 'dun pa dang / mngon par phyogs pa dang / yongs su phyogs te theg pa gzhan du ma yin pa'o/ /
130b2(mdo sde): de'i phyir yongs su bsngo ba zhes bya'o/ /blo gros rgya mtsho/ 'di lta ste/ dper na/ rdza mkhan gyis 'jim pa'i gong bu 'khor lo'i steng du bzhag kyang ma bskor na/ snod kyi ming mi 'thob ste/
130b3(mdo sde): 'dzim pa'i gong bu nyid kyi grangs su 'gro'o/ /gang gi tshe bskor bar gyur pa de'i tshe snod kyi ming 'thob bo/ /blo gros rgya mtsho/ de bzhin du byang chub sems dpas dge ba'i rtsa ba shin tu mang
130b4(mdo sde): po bsags pa'ang thams cad mkhyen pa nyid du yongs su ma bsdos na/ pha rol tu phyin pa'i ming mi 'thob kyi/ gang gi tshe thams cad mkhyen pa nyid du yongs su bsngos par gyur pa de'i tshe pha
130b5(mdo sde): rol tu phyin pa'i ming 'thob bo/ /blo gros rgya mtsho/ 'di lta ste/ dper na/ gser dul ma'i gar bu yongs su ma bsgyur na/ rgyan gyi ming mi 'thob ste/ gser gyi gar bu nyid kyi grangs su
130b6(mdo sde): 'gro'o| |de nyid yongs su bsgyur na/ rgyan gyi ming 'thob bo/ /blo gros rgya mtsho/ de bzhin du byang chub sems dpa'i dge ba'i rtsa ba'ang yongs su ma bsngos na/ pha rol tu phyin pa'i ming
130b7(mdo sde): mi 'thob kyi/ de nyid yongs su bsdos na/ pha rol tu phyin pa'i ming 'thob bo/ /blo gros rgya mtsho/ de lta bas na/ byang chub sems dpas rtag par rgyun du 'dres pa med pa'i yid kyis dge
131a1(mdo sde): ba'i rtsa ba bsags pa rnams thams cad mkhyen pa nyid du yongs su bsngo bar bya'o/ /thams cad mkhyen pa nyid du yongs su bsngos pa'i byang chub sems
131a2(mdo sde): dpa' ni/ chos zab mo rnams la'ang spyod la bar skabs su yang dag pa'i mtha' mngon sum du mi byed do/ /yongs su bsngo ba'i le'u zhes bya ste/ dgu pa'o// //de nas
131a3(mdo sde): bcom ldan 'das la byang chub sems dpa' blo gros rgya mtshos 'di skad ces gsol to/ /bcom ldan 'das/ byang chub sems dpa' gang 'khrul pa 'di snyed cig srung yang 'khrul
131a4(mdo sde): par mi 'gyur ba ni/ bgyid dka' ba bgyid pa'o/ /bcom ldan 'das/ de lta lags kyis kyang byang chub sems dpas thams cad du yongs su bsngo ba la mkhas pa dang / thabs la
131a5(mdo sde): mkhas pa 'tshal bar bgyi'o/ /de ci'i slad du zhe na/ bcom ldan 'das/ thabs kyis ni/ byang chub sems dpa' bsam gtan dang / rnam par thar pa dang / ting nge 'dzin dang /
131a6(mdo sde): snyoms par 'jug pa la snyoms par zhugs kyang bsam gtan dang / rnam par thar pa dang / ting nge 'dzin dang / snyoms par 'jug pa rnams kyis 'khrugs par mi 'gyur te/
131a7(mdo sde): thabs mkhas pa des bgyi ba thams cad kyang ston la bgyi bar ltung bar yang mi 'gyur/ chos mnyam pa nyid la'ang gnas la sems can log pa nyid du mchis pa rnams la
131b1(mdo sde): yang dag pa nyid kyi nges par gyur pa'i slad du chos kyang ston cing bsam pa yongs su ma rdzogs kyi par du bdag nges par gyur pa der yang mi ltung ngo / /de skad ces gsol pa dang / bcom
131b2(mdo sde): ldan 'das kyis byang chub sems dpa' blo gros rgya mtsho la 'di skad ces bka' stsal to/ /blo gros rgya mtsho/ /de de bzhin no/ /ji skad du smras pa bzhin te/ byang chub sems dpas thams
131b3(mdo sde): cad du thabs la mkhas pa 'dod par bya'o/ /de ci'i phyir zhe na/ blo gros rgya mtsho/ thabs la mkhas pa'i byang chub sems dpa' la byang chub yod kyi/ thabs la mi mkhas pa la ni/
131b4(mdo sde): byang chub med do/ /blo gros rgya mtsho/ 'di lta ste/ dper na/ snod gcig gi nang du tshon sna gsum ste/ sna gcig ni/ kha dog sngon po/ /sna gcig ni/ kha dog dmar po/ sna gcig ni/
131b5(mdo sde): gser gyi kha dog lta bu ser po blugs la tshon gyi snod gcig pu der ras kha bsgyur ba gsum ste/ gcig ni/ ras shog po yug sngon por kha bsgyur ba/ gcig ni/ ras phran yug
131b6(mdo sde): dmar por kha bsgyur ba/ gcig ni/ ras bcos bu rin thang med pa ser po gser gyi kha dog lta bur kha bsgyur ba zung gcig bcug la/ de dag snod gcig gi nang du bcug ste bstsubs
131b7(mdo sde): na| ji ltar kha bsgyur ba'i bye brag bzhin du tshon 'dzin te/ gang tshon sngon pos kha bsgyur ba de ni/ kha dog sngon por 'gyur/ gang tshon dmar pos kha bsgyur ba de ni/ kha dog dmar por
132a1(mdo sde): 'gyur| gang tshon ser po gser lta bus kha bsgyur ba de ni/ kha dog gser lta bur 'gyur yang snod de la ni/ rnam par rtog par 'gyur ba gang yang med do/ /
132a2(mdo sde): blo gros rgya mtsho/ de bzhin du stong pa nyid dang / mtshan ma med pa dang / smon pa med pa'i snod gcig la gang zag gsum ste/ gcig ni/ nyan thos kyi theg pa pa/ gcig ni/ rang
132a3(mdo sde): sangs rgyas kyi theg pa pa/ gcig ni/ theg pa chen po la yang dag par zhugs pa btsud la de dag tshud pa dang / gang gis ci 'dra ba'i bsam pa dang / sems kyi tshon bsags pa de
132a4(mdo sde): 'dra bar de ye shes kyi tshon yongs su 'dzin kyang stong pa nyid dang / mtshan ma med pa dang / smon pa med pa'i snod la ni/ rnam par rtog pa gang yang med do/ /de la ras shog po'i yug
132a5(mdo sde): lta bur ni/ nyan thos kyi theg pa pa blta'o/ /ras phran gyi yug lta bur ni/ rang sangs rgyas kyi theg pa pa blta'o/ /rin thang med pa'i ras bcos bu'i zung lta bur ni/ theg pa chen
132a6(mdo sde): po la yang dag par zhugs pa blta'o/ /blo gros rgya mtsho/ chos rnams ni/ snying po med pa/ byed pa po med pa/ bdag med pa/ sems can med pa/ srog med pa/ gang zag med pa/
132a7(mdo sde): bdag po med pa ste/ 'di ltar ji ltar 'dod pa de ltar rnam par sgrub ste rnam par bsgrubs kyang sems pa ma yin/ rab tu rtogs pa ma yin pa la ltos/ blo gros rgya mtsho/ chos rnam
132b1(mdo sde): par sgrub pa 'di la mos pa'i byang chub sems dpa' ni/ chos gang la'ang yongs su skyo ba mi bskyed do/ /de de ltar ye shes mthong ba shin tu rnam par dag pa yin te/ 'dir gang la'ang
132b2(mdo sde): phan pa'am gnod pa mi byed do/ /de ltar chos rnams kyi chos nyid yang dag pa ji lta ba bzhin du rab tu shes pa ni/ snying rje chen po'i go cha de'ang mi 'dor ro/ /blo gros rgya mtsho/ 'di lta ste/
132b3(mdo sde): dper na/ nor bu rin po che bai DUR+ya rin thang med pa/ shin tu byang ba/ shin tu rnam par dag pa/ shin tu dri ma med pa rdzab kyi nang du bcug nas lo stong lon la de lo stong 'das nas rdzab
132b4(mdo sde): de nas phyung ste bkrus shing yongs su sbyangs te byi dor byas na/ shin tu dag cing shin tu yongs su dag la shin tu byang nas de nyid ngag pa dri ma med pa'i nor bu rin po che'i rang bzhin mi
132b5(mdo sde): 'dor ro/ /blo gros rgya mtsho/ de bzhin du byang chub sems dpa' yang sems can thams cad kyi sems rang bzhin gyis 'od gsal bar rab tu shes la de'ang glo bur gyi nye ba'i nyon
132b6(mdo sde): mongs pas nyon mongs pa can du byas par mthong ngo / /de la byang chub sems dpa' 'di snyam du sems te/ nyon mongs pa 'di dag ni/ sems can rnams kyi sems rang bzhin
132b7(mdo sde): gyis 'od gsal ba la zhugs pa med kyi/ nyon mongs pa de dag ni/ yang dag pa ma yin pa kun brtags pa las byung du zad pas bdag gis sems can de dag gi glo bur gyi nyon
133a1(mdo sde): mongs pa spang ba'i phyir chos bstan nus so snyam nas de zhum pa'i sems mi skyed kyi/ de de bas kyang shas cher sems can thams cad rab tu thar par bya ba'i
133a2(mdo sde): sems bskyed pa skyed do/ /de'ang 'di snyam du sems te/ nyon mongs pa de dag la ni/ stobs dang / mthu cung zad kyang med de/ nyon mongs pa de dag ni/ stobs med pa/ nyam chung ba
133a3(mdo sde): dag go / de dag ni/ yang dag pa la cung zad kyang mi gnas kyi/ nyon mongs pa de dag ni/ yang dag pa ma yin pa kun brtags pa dag ste/ de dag la yang dag pa ji lta ba bzhin du
133a4(mdo sde): tshul bzhin yid la byed pas brtags na 'khrugs par mi 'gyur bas bdag gis de dag la ci nas kyang 'dre bar mi 'gyur ba de lta de ltar brtag par bya'o/ /nyon mongs pa rnams
133a5(mdo sde): dang mi 'dre ba ni/ legs pa yin gyi/ 'dre ba ni/ ma yin no/ /gal te bdag nyon mongs pa rnams dang 'dre bar gyur na/ nyon mongs pa'i bcing bas bcings pa'i sems can
133a6(mdo sde): r nams kyi nyon mongs pa'i bcing ba spang ba'i phyir ji ltar chos bstan gyis bdag nyon mongs pa rnams dang mi 'dre bar byas la nyon mongs pa'i bcing ba spang ba'i phyir sems
133a7(mdo sde): can rnams la chos bstan par bya'o/ /bdag sems can yongs su smin par byed pa'i phyir gang dag 'khor ba'i rgyun byed la dge ba'i rtsa ba dang mtshungs par ldan pa'i nyon
133b1(mdo sde): mongs pa de dag dang mi 'dre bar bya'o snyam mo/ /'khor ba'i rgyun byed la dge ba'i rtsa ba dang mtshungs par ldan pa'i nyon mongs pa de dag gang zhe na/ 'di lta ste/ bsod nams kyi tshogs
133b2(mdo sde): yongs su btsal bar mi ngoms pa dang / bsam bzhin du srid par skye ba yongs su 'dzin pa dang / sangs rgyas dang phrad par smon pa dang / sems can yongs su smin par bya ba la yongs
133b3(mdo sde): su mi skyo ba dang / dam pa'i chos yongs su 'dzin pa la brtson pa dang / sems can gyi bya ba ci yod snyam pa la spro ba dang / chos 'dod pa'i bag la nyal mi 'dor ba dang / pha rol tu phyin
133b4(mdo sde): pa la sbyor ba rnams yongs su mi gtong ba'o/ /blo gros rgya mtsho/ de dag ni/ dge ba'i rtsa ba dang mtshungs par ldan pa'i nyon mongs pa rnams te/ byang chub sems dpa' ni/ de dag dang
133b5(mdo sde): 'dre'ang nyon mongs pa'i skyon rnams kyis mi gos so/ /blo gros rgya mtshos gsol pa/ bcom ldan 'das/ dge ba'i rtsa ba lags na/ ci'i slad du nyon mongs pa rnams zhes bgyi/
133b6(mdo sde): bcom ldan 'das kyis bka' stsal pa/ blo gros rgya mtsho/ 'di ltar nyon mongs pa de lta bu de dag gis byang chub sems dpa' khams gsum dang 'dre zhing khams gsum pa ni/
133b7(mdo sde): nyon mongs pa las byung ba yin yang de la byang chub sems dpa' ni/ thabs la mkhas pa dang / dge ba'i rtsa ba'i stobs bskyed pas bsam bzhin du khams gsum dang 'dre'o/ /de'i
134a1(mdo sde): phyir dge ba'i rtsa ba dang mtshungs par ldan pa'i nyon mongs pa zhes bya ste/ khams gsum du 'dre bas de skad bya yi/ sems nye bar nyon mongs pas ni/ ma yin
134a2(mdo sde): no| |blo gros rgya mtsho/ 'di lta ste/ dper na/ tshong dpon nam khyim bdag cig la bu sdug pa/ phangs pa/ yid du 'ong ba/ blta ba dang mthun pa gcig pu zhig yod par gyur la/ khye'u
134a3(mdo sde): de'ang byis par gyur pas gar byed bzhin du khron pa btsog pa zhig tu lhung ba dang / de nas khye'u de'i ma dang / mdza' bshes dang / nye du dag gis khye'u de khron pa btsog par
134a4(mdo sde): lhung bar mthong la/ mthong nas kyang sgra cher phyung ste mya ngan byed cing smre sngags 'don gyi/ khron pa btsog pa der zhugs te bu gcig pa de mi 'byin la/ de nas khye'u de'i pha 'ongs
134a5(mdo sde): t e des bu gcig pa khron pa btsog par lhung ba de mthong la mthong nas kyang bu gcig pa de la bsam pa thag pa nas byams shing rjes su chags pas mi smod par myur du skyen par
134a6(mdo sde): la gor du khron pa btsog pa der zhugs te bu gcig pa phyung ba 'di lta bu 'di ni/ blo gros rgya mtsho/ ji tsam du don shes par bya ba'i phyir dper byas pa yin no/ /'dir don du blta
134a7(mdo sde): ba gang zhe na/ blo gros rgya mtsho/ khron pa btsog pa zhes bya ba ni/ khams gsum gyi tshig bla dwags so/ /bu gcig pa zhes bya ba ni/ sems can thams cad kyi tshig bla dwags te/
134b1(mdo sde): de dag la byang chub sems dpa' bu gcig pa ltar 'du shes so/ /ma dang / mdza' bshes dang / nye du zhes bya ba de ni/ nyan thos dang / rang sangs rgyas kyi theg pa'i gang zag rnams kyi
134b2(mdo sde): tshig bla drags te/ de dag ni/ 'khor bar lhung ba'i sems can rnams mthong na/ mya ngan byed cing smre sngags 'don gyi/ 'byin ni/ mi nus so/ /tshong dpon nam khyim bdag ces
134b3(mdo sde): bya ba de ni/ byang chub sems dpa'i tshig bla dwags te/ de ni/ sems dag cing dri ma med de dri ma dang bral la 'dus ma byas kyi chos mngon sum du gyur kyang sems can yongs su smin
134b4(mdo sde): par bya ba'i phyir bsam bzhin du khams gsum du mtshams sbyor ro/ /blo gros rgya mtsho/ 'di ni/ byang chub sems dpa' rnams kyi snying rje chen po ste/ gang nyon mongs pa'i bcing
134b5(mdo sde): b a thams cad las shin tu yongs su grol yang thabs mkhas pas srid par skye ba nye bar len la shes rab kyis yongs su zin pas rang gi nyon mongs pa rnams kyis kyang gnod
134b6(mdo sde): pa med cing nyon mongs pa'i bcing ba thams cad spang ba'i phyir sems can rnams la chos kyang ston to/ /byang chub sems dpa' blo gros rgya mtshos gsol pa/ bcom ldan 'das/
134b7(mdo sde): byang chub sems dpa' sems dri ma ma mchis shing dri ma dang bral te/ de dag kyang 'khor ba la mi smod cing chos zab mo la ji lta ba bzhin du rtog pas kyang 'dus ma byas su mi ltung
135a1(mdo sde): zhing 'bras bu'ang thob par mi bgyid pa ni/ bgyi dka' ba bgyid pa'o/ /bcom ldan 'das kyis bka' stsal pa/ blo gros rgya mtsho/ 'di ni/ byang chub sems
135a2(mdo sde): dpa' rnams kyi yan lag gnyis dang rab tu ldan pa'i lam ste/ 'di ltar shes rab kyi pha rol tu phyin pa dang / thabs la mkhas pa'o/ /blo gros rgya mtsho/ gang gi tshe byang chub
135a3(mdo sde): sems dpa' sems dri ma med cing dri ma dang bral te dag par gyur pa 'di ni/ de'i shes rab kyi pha rol tu phyin pa'o/ /blo gros rgya mtsho/ gang gi tshe byang chub sems dpa' 'khor
135a4(mdo sde): ba la mi smod cing sems can yongs su smin par bya ba'i phyir skye bar yang 'dzin pa 'di ni/ de'i thabs la mkhas pa'o/ /blo gros rgya mtsho/ gzhan yang gang gi tshe byang chub
135a5(mdo sde): sems dpa' 'du byed thams cad la stong pa nyid dang / mtshan ma med pa dang / smon pa med pa dang / mngon par 'du byed pa med pa dang / ma skyes pa dang / ma byung bar so sor
135a6(mdo sde): rtog pa 'di ni/ de'i shes rab kyi pha rol tu phyin pa'o/ /gang gi tshe snying rje chen po sngon du btang ba'i sems kyis 'dus ma byas su mi ltung zhing 'bras bu thob par yang mi
135a7(mdo sde): byed pa 'di ni/ de'i thabs la mkhas pa'o/ /blo gros rgya mtsho/ gzhan yang gang gi tshe byang chub sems dpa' dus gsum mnyam pa nyid kyi phyir tha dad du bya ba'i chos gang
135b1(mdo sde): yang mi mthong ste/ chos kyi dbyings kyi mnyam pa nyid gang yin pa de sems can gyi khams kyi mnyam pa/ sems can gyi khams kyi mnyam pa gang yin pa de mya ngan las 'das pa'i
135b2(mdo sde): dbyings kyi mnyam pa/ mya ngan las 'das pa'i dbyings kyi mnyam pa gang yin pa de chos kyi dbyings kyi mnyam pa ste/ chos kyi dbyings la 'jug pas mnyam pa nyid la 'jug pa 'di ni/
135b3(mdo sde): de'i shes rab kyi pha rol tu phyin pa'o/ /gang gi tshe sems can gyi khams gcig tu rab tu shes shing mya ngan las 'das pa'i dbyings kyang mngon sum du mi byed la/ sems can gyi
135b4(mdo sde): khams la lta bas chos kyi dbyings la mi lta bar yang mi 'gyur ba 'di ni/ de'i thabs la mkhas pa'o/ /rigs kyi bu/ gzhan yang sbyin pa dag pa ni/ shes rab bo/ /yongs su bsngo ba
135b5(mdo sde): dag pa ni/ thabs so/ /tshul khrims dang / bzod pa dang / brtson 'grus dang / bsam gtan dag pa ni/ shes rab bo/ /yongs su bsngo ba dag pa ni/ thabs so/ /mdor bsdu na/ dge ba'i
135b6(mdo sde): rtsa ba thams cad dag pa ni/ shes rab bo/ /yongs su bsngo ba dag pa ni/ thabs so/ /blo gros rgya mtshos gsol pa/ bcom ldan 'das/ byang chub sems dpa'i dge ba'i rtsa ba yongs
135b7(mdo sde): su bug pa ni/ gang lags/ yongs su bsngo ba dag pa ni/ gang lags/ shes rab dag pa ni/ gang lags/ thabs dag pa ni/ gang lags/ bcom ldan 'das kyis bka' stsal pa/ blo
136a1(mdo sde): gros rgya mtsho/ dge ba'i rtsa ba dag pa ni/ gang bdag dang / sems can dang / srog dang / gso ba dang / skyes bu dang / gang zag tu lta ba dang bral bar dge ba'i rtsa
136a2(mdo sde): ba de dag gsog pa'o/ /yongs su bsngo ba dag pa ni/ gang stong pa nyid dang / mtshan ma med pa dang / smon pa med pa yongs su 'dris par dge ba'i rtsa ba de dag byang chub tu yongs su
136a3(mdo sde): bsngo ba'o/ /shes rab dag pa ni/ gang sems can thams cad kyi dbang po mchog dang mchog ma yin pa shes pa'i ye shes so/ /thabs dag pa ni/ gang sems can thams cad la so
136a4(mdo sde): so ci rigs par chos ston pa la mkhas pa'o/ /blo gros rgya mtsho/ gzhan yang dge ba'i rtsa ba dag pa ni/ gang srid par 'gro ba'i skye ba thams cad la mi gnas par dge ba'i rtsa
136a5(mdo sde): ba de dag thams cad gsog pa'o/ /yongs su bsngo ba dag pa ni/ gang theg pa thams cad la yang dag par gzhol pas nyan thos dang / rang sangs rgyas thams cad kyi yid la
136a6(mdo sde): byed pa dang bral bar dge ba'i rtsa ba de dag theg pa chen por yongs su bsngo'o/ /shes rab dag pa ni/ gang bag chags kyi mtshams sbyor bar 'gyur ba'i nyon mongs pa thams cad
136a7(mdo sde): yang dag par 'joms pa'o/ /thabs dag pa ni/ sems can gang dag yongs su smin par byed pa de dag don mthun pas theg pa chen po yang dag par 'dzin du 'jug pa'o/ /gzhan
136b1(mdo sde): yang dge ba'i rtsa ba dag pa ni/ 'di lta ste/ longs spyod mi zad pa dang / lag na rin po che'o/ /yongs su bsngo ba dag pa ni/ gang sems can thams cad dang / slob pa dang / mi slob pa dang /
136b2(mdo sde): rang sangs rgyas thams cad dang / byang chub sems dpa' thams cad dang / sangs rgyas thams cad kyi dge ba'i rtsa ba rnams yongs su bsngo ba des yongs su 'dzin cing yang dag par
136b3(mdo sde): 'jug pa'o/ /shes rab dag pa ni/ gang gzungs kyi phyag rgyas btab nas sangs rgyas thams cad kyis gsungs pa kun tu 'dzin cing chud mi za bar byed pa'o/ /thabs dag pa ni/ gang
136b4(mdo sde): spobs pa rgyun mi 'chad pa dang / spobs pa chags pa med pa dang / chos bstan pa don yod pas legs par bshad pas sems can thams cad yang dag par tshim par byed pa'o/ /
136b5(mdo sde): blo gros rgya mtsho/ gzhan yang dge ba'i rtsa ba dag pa ni/ gang tshe rabs tshe rabs dag tu byang chub kyi sems mi brjed pa'o/ /yongs su bsngo ba dag pa ni/ gang byang chub kyi sems ma
136b6(mdo sde): brjed par dge ba'i rtsa ba thams cad thams cad mkhyen pa nyid du yongs su bsngo ba'o/ /shes rab dag pa ni/ gang mi gnas pa'i dge ba'i rtsa ba de byang chub kyi sems su shes pa'o/ /
136b7(mdo sde): thabs dag pa ni/ byang chub kyi sems mnyam pa nyid pha rol khong du chud par bya ba'i phyir yang dag par 'dzin du 'jug pa'o/ /de nas bcom ldan 'das la byang chub sems dpa' blo
137a1(mdo sde): gros rgya mtshos 'di skad ces gsol to/ /bcom ldan 'das kyis gsungs pa'i don ji ltar bdag gis 'tshal ba ltar na/ bcom ldan 'das/ bdag 'di
137a2(mdo sde): snyam bgyid do/ /byang chub sems dpa' thabs la mkhas pa dang / shes rab kyi pha rol tu phyin pa yongs su dag pa rnams kyi byang chub ni/ kun tu 'gro ba ste/ bcom ldan 'das/
137a3(mdo sde): de dag gi byang chub ma lags pa'i chos gang yang ma mchis so/ /de ci'i slad du zhen/ bcom ldan 'das/ chos thams cad mnyam pa nyid du rtogs pa ni/ byang chub bo/ /bcom ldan
137a4(mdo sde): 'das/ de lta bas na/ byang chub sems dpas byang chub la ring ba'i 'du shes mi bgyi'o/ /yul drug po dag gi nang nas chos gang de la snang bar 'gyur ba de nyid yang dag pa ji lta ba
137a5(mdo sde): bzhin du rtogs pa ni/ byang chub bo/ /bcom ldan 'das/ de ltar mos pa'i byang chub sems dpa' ni/ thabs la mkhas pa dag pa dang / shes rab kyi pha rol tu phyin pa dag pa
137a6(mdo sde): thob par 'gyur ro/ /de nas bcom ldan 'das kyis byang chub sems dpa' blo gros rgya mtsho la legs so/ /zhes bya ba byin te/ blo gros rgya mtsho/ legs so legs so/ /de de
137a7(mdo sde): bzhin no/ /ji skad smras pa bzhin te/ yul drug po dag gi nang nas chos gang byang chub sems dpa' thabs la mkhas pa dang / shes rab kyi pha rol tu phyin pa yongs su dag pa
137b1(mdo sde): rnams la snang bar 'gyur ba de nyid yang dag pa ji lta ba bzhin du rtogs pa ni/ byang chub ste/ blo gros rgya mtsho/ /khyod kyis rnam grangs 'dis kyang 'di ltar rig par bya'o/ /blo gros rgya mtsho/ /
137b2(mdo sde): sngon byung ba 'das pa'i dus na bskal pa grangs med pa'i yang ches grangs med pa/ shin tu rgyas pa/ tshad med pa/ bsam gyis mi khyab pa/ mtshungs pa med par gyur pa de'i tshe de'i dus na
137b3(mdo sde): s kar mdog gi bskal pa la shin tu sprul pa'i 'jig rten gyi khams su bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od zer snang ba
137b4(mdo sde): mtha' yas zhes bya ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs
137b5(mdo sde): rgyas bcom ldan 'das 'jig rten du byung ngo / /ci'i phyir de bzhin gshegs pa de 'od zer snang ba mtha' yas zhes bya zhe na/ bcom ldan 'das de thams cad mkhyen pa ma thob cing byang
137b6(mdo sde): chub sems dpar gyur bzhin du byang chub kyi snying po la 'dug nas lus las 'od 'di lta bu phyung ste/ 'od rab tu phyung ba nges phyogs bcu'i sangs rgyas kyi zhing tshad med grangs med bgrang ba
137b7(mdo sde): las shin tu 'das pa dag snang ba chen pos gsal bar gyur to/ /sangs rgyas kyi zhing de dag na byang chub sems dpa' gang dag phyir mi ldog pa dang / skye ba gcig gis thogs pa 'khod pa
138a1(mdo sde): de dag gis byang chub sems dpa' byang chub kyi snying po la 'dug pa de mthong ngo / /mthong nas kyang byang chub sems dpa' de ga la ba de logs su me tog
138a2(mdo sde): dag gtor to/ /gtor ba dang / sangs rgyas kyi mthus 'ongs nas byang chub sems dpa' de'i lus la bab bo/ /me tog de dag gis 'jig rten gyi khams shin du sprul pa der mi
138a3(mdo sde): bdun gyi 'phang tsam gyi me tog bkram pa gcig pu gnas par gyur to/ /'jig rten gyi khams de na dbang che ba dbang che bar grags pa'i lha gang dag dang / byang chub sems dpa'
138a4(mdo sde): g ang dag 'khod pa de dag gis 'od de mthong nas gang 'di lta bu rnam par dag pa'i 'od byung ba las na kye ma 'di ni de bzhin gshegs pa'i 'od zer snang ba mtha' yas su
138a5(mdo sde): 'gyur ro zhes ched du brjod pa ched du brjod de/ de ltar de bzhin gshegs pa de'i mtshan 'od zer snang ba mtha' yas/ 'od zer snang ba mtha' yas shes bya bar gyur
138a6(mdo sde): to/ /ci'i phyir 'jig rten gyi khams de shin du sprul pa zhes bya zhe na/ 'jig rten gyi khams de na 'khod pa'i mi de dag gi longs spyod dang yongs su spyad pa ni/ gzhan 'phrul
138a7(mdo sde): dbang byed kyi lha'i bu rnams kyi longs spyod dang yongs su spyad pa ci 'dra ba de 'dra bar gyur pas de'i phyir 'jig rten gyi khams de shin du sprul pa zhes bya'o/ /ci'i phyir bskal
138b1(mdo sde): pa de skar mdog ces bya zhe na/ blo gros rgya mtsho/ bskal pa khri 'das nas bskal pa de la sangs rgyas byung bar gyur te/ de bzhin gshegs pa skar ma la dga' ba zhes bya ba byung
138b2(mdo sde): ngo / /gang gi 'og tu bcom ldan 'das de bzhin gshegs pa 'od zer snang ba mtha' yas des byang chub thob pa'i de bzhin gshegs pa de'i mtshan gyis bskal pa de skar mdog
138b3(mdo sde): ces bya'o/ /blo gros rgya mtsho/ bskal pa de la de bzhin gshegs pa bye ba phrag bcu bzhi byung ngo / /blo gros rgya mtsho/ 'jig rten gyi khams shin du sprul pa de ni/ 'byor pa rgyas
138b4(mdo sde): pa/ zhi ba/ lo legs pa/ lha dang mis gang ba/ yangs shing tha gru che bar gyur te/ gling bye ba brgya stong phrag dgu bcu rtsa drug yod do/ /gling re re'i tshad kyang dpag tshad brgya stong
138b5(mdo sde): phrag brgyad cu rtsa bzhi yod do/ /dpag tshad brgya stong phrag brgyad cu rtsa bzhi re re la yang grong khyer brgyad khri bzhi stong bzhi stong yod par gyur to/ /grong khyer re re yang grong dang / tshong
138b6(mdo sde): 'dus dang ri 'or gyi grong brgyad khri bzhi stong bzhi stong gis kun nas bskor bar gyur to/ /grong khyer de dag thams cad na yang srog chags bye ba khrag khrig brgya stong phrag bcu bcu
138b7(mdo sde): yod par gyur to/ /grong dang tshong 'dus dang / ri 'or gyi grong de dag thams cad na yang mi'i skye dgu'i srog chags bye ba phrag brgyad brgyad gnas par gyur to/ /dbang che ba dbang che
139a1(mdo sde): bar grags pa'i mi rnams lta smos kyang ci dgos te/ de ltar 'jig rten gyi khams de rgyas par gyur to/ /'jig rten gyi khams de ni/ gser dang /
139a2(mdo sde): dngul dang / shel dang / bai dUr+ya dang / rin po che sna bzhi las grub par gyur to/ /de na bza' ba dang / btung ba dang / gos dang / rgyan dang / yongs su spyad pa dag bsams pa
139a3(mdo sde): tsam gyis 'byor to/ /lha dang / mi de dag kyang nga yir 'dzin pa med cing yongs su 'dzin pa med par gyur to/ /bcom ldan 'das de bzhin gshegs pa 'od zer snang ba mtha' yas de'i
139a4(mdo sde): tshe'i tshad ni/ bar gyi bskal pa bcu thub par gyur to/ /de'i nyan thos kyi dge 'dun chen po ni/ nyan thos bye ba brgya stong phrag sum bcu rtsa drug yod do/ /byang chub sems dpa'i
139a5(mdo sde): 'dus pa chen po ni/ byang chub sems dpa' bye ba brgya phrag bcu gnyis yod do/ /rgyal po'i pho brang grong khyer shin du rnam par dag pa zhes bya ba ni/ bcom ldan 'das de'i sku skye
139a6(mdo sde): ba'i sar gyur to/ /bcom ldan 'das de de nas mngon par byung nas bcom ldan 'das de grong khyer chen po dga' ba 'byung ba zhes bya bar gnas te zhugs so/ /blo gros rgya
139a7(mdo sde): mtsho/ de'i tshe de'i dus na grong khyer chen po dga' ba 'byung ba der 'khor los sgyur ba'i rgyal po yul shin du rnam par dag pa zhes bya ba stong gsum gyi stong chen po'i 'jig rten
139b1(mdo sde): gyi khams kyi dbang phyug rin po che sna bdun dang ldan pa zhig byung ngo / /de'i rin po che sna bdun ni/ 'di lta ste/ 'di ltar 'khor lo rin po che dang / glang po rin po che dang / rta rin po che
139b2(mdo sde): dang / bud med rin po che dang / nor bu rin po che dang / khyim bdag rin po che dang / blon po rin po che dang bdun no/ /rgyal po yul shin du rnam par dag pa de yang bla na med pa yang dag
139b3(mdo sde): par rdzogs pa'i byang chub la yang dag par zhugs par gyur te/ lhag pa'i bsam pa phun sum tshogs pas sems can thams cad la sems zhe 'gras pa med pa'o/ /rgyal po
139b4(mdo sde): yul shin tu rnam par dag pa da'i btsun mo'i 'khor gyi bud med ni/ bye ba phrag bzhi yod de/ gzugs bzang ba/ mdzes pa/ blta na sdug pa/ lha'i bu mo'i gzugs dang 'dra ba/
139b5(mdo sde): bla na med pa yang dag par rdzogs pa'i byang chub la yang dag par zhugs pa sha stag go /de la bu stong yod de/ dpa' ba/ rtul phod pa/ yan lag bzang po mchog gi gzugs dang
139b6(mdo sde): ldan pa| pha rol gyi sde rab tu 'joms pa/ sred med kyi bu'i stobs kyi shugs phyed bdog pa/ skyes bu chen po'i mtshan nyi shu rtsa brgyad kyi yan lag rnam par sbras pa/ bla na med pa
139b7(mdo sde): yang dag par rdzogs pa'i byang chub la yang dag par zhugs pa sha stag go / de la bu mo brgyad 'bum yod de/ gzugs bzang ba/ mdzes pa/ blta na sdug pa/ lha'i bu mo'i gzugs
140a1(mdo sde): 'dra ba/ bla na med pa yang dag par rdzogs pa'i byang chub la yang dag par zhugs pa sha stag go /blo gros rgya mtsho/ rgyal po yul shin tu rnam par dag pas
140a2(mdo sde): bcom ldan 'das de bzhin gshegs pa 'od zer snang ba mtha' yas de 'khor dang bcas pa la bar gyi bskal pa gnyis kyi bar du rung ba/ kha na ma tho ba med pa/ dge sbyong
140a3(mdo sde): dang mthun pa/ yid du 'ong ba'i gos dang / zas dang / mal cha dang / na ba'i gsos sman dang / yo byad rnams kyis spyan drangs par gyur to/ /rgyal po des bcom ldan 'das de la
140a4(mdo sde): mchod pa'i las kyi phyir 'khor gyi khyams yangs shing tha gru che ba/ chu zheng dpag tshad lnga 'bum yod pa/ sa phyogs nor bu rin po che bai DUR+yas spras pa/ rin po che sna bdun gyi
140a5(mdo sde): phyi rwas bskor ba/ tsan+dan dmar po dang / tsan+dan sbrul gyi snying po gshibs te sbyar ba sna tshogs blta na sdug pa/ lha'i gzhal med khang 'dra bar byas so/ /gzhan yang dge slong
140a6(mdo sde): gi dge 'dun gyis yongs su spyad pa'i khang pa brtsegs pa sa ya byas so/ /blo gros rgya mtsho/ de ltar rgyal po yun shin tu rnam par dag pa las gang gzhan mi byed par rgyun du
140a7(mdo sde): tshangs par spyad pa yang dag par blangs/ bslab pa'i gnas lnga yongs su bzung ste btsun mo'i 'khor dang bcas/ rang gi skye bo dang bcas/ g.yog 'khor dang bcas pas
140b1(mdo sde): bar gyi bskal pa gnyis su bcom ldan 'das de la bsnyen bkur byas nas bar gyi bskal pa de gnyis 'das pa dang / bcom ldan 'das de bzhin gshegs pa 'od zer snang ba
140b2(mdo sde): mtha' yas de ga la ba der song ste phyin nas bcom ldan 'das de'i zhabs la mgo bos phyag btsal te lan bdun bskor ba byas nas phyogs gcig tu 'dug go / phyogs gcig
140b3(mdo sde): tu 'dug nas kyang rgyal po yul shin tu rnam par dag pas bcom ldan 'das de bzhin gshegs pa 'od zer snang ba mtha' yas de la 'di skad ces gsol to/ /bcom ldan
140b4(mdo sde): 'das| ji ltar na/ byang chub sems dpa' theg pa chen po la gzhan gyi dring mi 'jog pa rnams lags/ bcom ldan 'das/ ji ltar na/ byang chub sems dpa' khyad par du mchi
140b5(mdo sde): bas de la gang ma chags pa rnams lags/ bcom ldan 'das/ ji ltar na/ byang chub sems dpa' blo mi g.yo mi 'gyur zhing shin tu brtan pa rnams lags/ bcom ldan 'das/
140b6(mdo sde): ji ltar na/ byang chub sems dpa' thabs dang / shes rab yongs su dag pa rnams lags/ bcom ldan 'das/ ji ltar na/ byang chub sems dpa' rgyang ring du lta la rtsa ba'ang ma
140b7(mdo sde): chad pa rnams lags/ bcom ldan 'das/ ji ltar na/ byang chub sems dpa' yul yang 'byor la bag mchis pa'ang mi 'dor ba rnams lags/ bcom ldan 'das/ ji ltar na/
141a1(mdo sde): byang chub sems dpa' don zab mo'i tshul la mi skrag pa rnams lags/ bcom ldan 'das/ ji ltar na/ byang chub sems dpa' la byang chub sems dpa'
141a2(mdo sde): yang dag par nams zhes bgyi/ de skad ces gsol pa dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od zer snang ba mtha'
141a3(mdo sde): yas des rgyal po yul shin tu rnam par dag pa la 'di skad ces bka' stsal to/ /rgyal po chen po/ de'i phyir legs par rab tu nyon la yid la zungs shig dang bshad do/ /rgyal
141a4(mdo sde): po chen po/ byang chub sems dpa' sems dpa' chen po chos bzhi dang ldan na/ theg pa chen po la gzhan gyi dring mi 'jog pa rnams yin no/ /bzhi gang zhe na/ mos pa las
141a5(mdo sde): nges par byung ba'i dad pa 'phags pa 'jig rten las 'das pa dang / phyir mi ldog pa'i brtson 'grus 'bar bas sems can yongs su smin par bya ba la brtson pa dang / shin tu
141a6(mdo sde): rnam par brtags pa'i blos mngon par shes pa'i ye shes kyis rnam par rtsen pa dang / so so yang dag par shes pa dang ldan pa'i shes rab kyis chos nges par rtogs pa'i mtshan
141a7(mdo sde): nyid de/ rgyal po chen po/ byang chub sems dpa' sems dpa' chen po chos bzhi po de dag dang ldan na/ theg pa chen po la gzhan gyi dring mi 'jog pa rnams yin no/ /rgyal po chen
141b1(mdo sde): po| byang chub sems dpa' sems dpa' chen po chos bzhi dang ldan na/ khyad par du 'gro bas de la ma chags pa rnams yin no/ /bzhi gang zhe na/ sems las su rung bas bsam
141b2(mdo sde): gtan las ldog pa la mkhas pa rnams yin/ gzhan la bde ba rab tu sbyin pas bdag bde ba la mi chags pa rnams yin/ snying rje chen po la rab tu gnas shing byams pa chen
141b3(mdo sde): po la gnas pa rnams yin/ gong nas gong ma'i khyad par 'dod pas rgya chen po la mos pa rnams yin te/ rgyal po chen po/ /byang chub sems dpa' sems dpa' chen po chos
141b4(mdo sde): bzhi po de dag dang ldan na/ khyad par du 'gro bas de la ma chags pa rnams yin no/ /rgyal po chen po/ byang chub sems dpa' sems dpa' chen po chos bzhi dang ldan na/ blo mi
141b5(mdo sde): g.yo mi 'gyur zhing shin tu brtan pa rnams yin no/ /bzhi gang zhe na/ sgyu dang g.yo med pa'i bsam pa dang / bsam pa yongs su dag pa'i sbyor ba dang / sbyor ba las mi ldog pa'i lhag
141b6(mdo sde): pa'i bsam pa dang / lhag pa'i bsam pa ma bor bar sgrub pa ste/ rgyal po chen po/ byang chub sems dpa' sems dpa' chen po chos bzhi po de dag dang ldan na/ blo mi g.yo mi
141b7(mdo sde): 'gyur zhing shin tu brtan pa rnams yin no/ /rgyal po chen po/ byang chub sems dpa' sems dpa' chen po chos bzhi dang ldan na/ thabs dang / shes rab yongs su dag pa rnams
142a1(mdo sde): yin no| |bzhi gang zhe na/ sems can thams cad la bdag med par yang mthong la bsdu ba'i dngos po bzhis sems can rnams kyang yongs su smin par
142a2(mdo sde): byed pa dang / chos thams cad brjod du med par yang rab tu shes la yi ge dang nges pa'i tshig gis sems can rnams la chos kyang ston cing dam pa'i chos kyang yongs su 'dzin
142a3(mdo sde): pa dang / sangs rgyas thams cad chos kyi skus rab tu phye bar yang mos la mtshan dang dpe byad bzang po yongs su bsgrub pa'i phyir brtson 'grus kyang nyams par mi byed pa dang /
142a4(mdo sde): sangs rgyas kyi zhing thams cad la nam mkha'i ngo bo nyid du'ang rtog la sangs rgyas kyi zhing yongs su dag par bya ba'i phyir rtsol ba'i rgyun kyang mi gcod pa ste/ rgyal po chen po/ byang
142a5(mdo sde): chub sems dpa' sems dpa' chen po chos bzhi po de dag dang ldan na/ thabs dang / shes rab yongs su dag pa rnams yin no/ /rgyal po chen po/ byang chub sems dpa'
142a6(mdo sde): sems dpa' chen po chos bzhi po 'di dag dang ldan na/ rgyang ring du'ang lta la/ rtsa ba'ang ma chad pa rnams yin no/ /bzhi gang zhe na/ byang chub kyi snying po la'ang lta la byang chub kyi
142a7(mdo sde): sems kyang mi 'dor ba rnams yin/ sangs rgyas kyi ye shes la'ang lta la rang gi shes pas kyang zhum pa med pa rnams yin/ chos kyi 'khor lo rab tu bskor ba la'ang lta la ji ltar
142b1(mdo sde): thos pa'i chos bstan pas kyang yongs su mi skyo ba rnams yin/ yongs su mya ngan las 'das pa chen po la'ang lta la tshe dang / 'chi 'pho dang / skye ba la'ang mi smod pa rnams yin te/
142b2(mdo sde): rgyal po chen po/ byang chub sems dpa' sems dpa' chen po chos bzhi po de dag dang ldan na/ rgyang ring du'ang lta zhing rtsa ba'ang ma chad pa rnams yin no/ /rgyal po chen po/ byang chub
142b3(mdo sde): sems dpa' sems dpa' chen po chos bzhi dang ldan na/ yul yang 'byor la bag yod pa'ang mi 'dor ba rnams yin no/ /bzhi gang zhe na/ mi yongs su smin par bya ba'i phyir
142b4(mdo sde): 'khor los bsgyur ba'i rgyal por yang gyur la 'du byed la mi rtag par so sor rtog pas yul 'byor kyang bag med par mi 'gyur ba rnams yin/ lha yongs su smin par bya ba'i phyir
142b5(mdo sde): lha rnams kyi dbang po brgya byin du'ang gyur la 'du byed sdug bsngal bar so sor rtog pas yul 'byor kyang bag med par mi 'gyur ba rnams yin/ bdud kyi ris kyi lha yongs su smin
142b6(mdo sde): par bya ba'i phyir bdud nyid du'ang nye bar ston la chos la bdag med par so sor rtog pas yul 'byor kyang bag med par mi 'gyur ba rnams yin/ tshangs ris kyi lha yongs su smin
142b7(mdo sde): par bya ba'i phyir tshangs pa dbang bsgyur du'ang gyur la mya ngan las 'das pa la zhi bar rtog pas yul 'byor kyang bag med par mi 'gyur ba rnams yin te/ rgyal po chen po/ byang chub
143a1(mdo sde): sems dpa' sems dpa' chen po chos bzhi po de dag dang ldan na/ yul yang 'byor la bag yod pa'ang mi 'dor ba rnams yin no/ /rgyal po chen po/ byang
143a2(mdo sde): chub sems dpa' sems dpa' chen po chos bzhi dang ldan na/ don zab mo'i tshul la mi skrag pa rnams yin no/ /bzhi gang zhe na/ yang dag pa'i dge ba'i bshes gnyen gang
143a3(mdo sde): dag phyi rol tu mi byed par rgyun du sangs rgyas kyi byang chub zab mo 'di yang dag par rab tu ston pa la brten pa dang / mdo sde zab mo tshul 'di lta bu de dag mnyan pa'i phyir dpag tshad
143a4(mdo sde): brgyar yang 'gro ba dang / ji ltar thos pa'i chos rnams kyi don la tshul bzhin du dpyod pa dang / don la rton pa yin gyi tshig 'bru la rton pa ma yin pa ste/ rgyal po chen po/ byang chub
143a5(mdo sde): sems dpa' sems dpa' chen po chos bzhi po de dag dang ldan na/ don zab mo'i tshul la mi skrag pa rnams yin no/ /rgyal po chen po/ byang chub sems dpa' sems dpa' chen
143a6(mdo sde): po chos bzhi dang ldan na/ byang chub sems dpa' yang dag pa rnams zhes bya'o/ /bzhi gang zhe na/ pha rol tu phyin pa thams cad yongs su tshol ba la brtson pa'i brtson 'grus
143a7(mdo sde): dang / sems can thams cad la yongs su smin par bya ba la brtson pa'i snying rje chen po dang / sangs rgyas kyi chos thams cad yongs su rdzogs par byed pa la brtson pa'i stobs
143b1(mdo sde): kyis rnam par gnon pa dang / 'khor ba dpag tu med pa yongs su 'dzin pa la yongs su mi skyo bar brtson pas bsod nams dang ye shes kyi tshogs gsog pa ste/ rgyal po chen po/
143b2(mdo sde): byang chub sems dpa' sems dpa' chen po chos bzhi po de dag dang ldan na/ byang chub sems dpa' yang dag pa rnams zhes bya'o/ /blo gros rgya mtsho/ de ltar bcom ldan 'das
143b3(mdo sde): de bzhin gshegs pa 'od zer snang ba mtha' yas des bzhi pa sgrub pa bstan pa 'di bshad pa na/ srog chags bye ba khrag khrig phrag bcus bla na med pa yang dag par rdzogs
143b4(mdo sde): pa'i byang chub tu sems bskyed do/ /dge slong bye ba phrag brgyad len pa med par zag pa rnams las sems rnam par grol lo/ /rgyal bu gzhon nu de dag dang / rgyal po'i bu mo rnams
143b5(mdo sde): dang / rgyal po'i btsun mo'i 'khor ni/ chung ngu'i rjes su mthun pa'i chos la bzod pa skyes so/ /rgyal po chen po yul shin tu rnam par dag pa ni/ rno ba'i rjes su mthun pa'i chos
143b6(mdo sde): la bzod pa skyes so/ /de nas rgyal po yul shin tu rnam par dag pa tshim zhing mgu la yid rangs shing rab tu dga' ste dga' ba dang / yid bde ba skyes nas rgyal srid thams cad bcom
143b7(mdo sde): ldan 'das de la yongs su spyad pa'i phyir phul lo/ /'phags pa blo gros rgya mtshos zhus pa/ bam po dgu pa/ blo gros rgya mtsho/ de nas bcom ldan 'das de bzhin gshegs
144a1(mdo sde): pa 'od zer snang ba mtha' yas des rgyal po yul shin tu rnam par dag pa la 'di skad ces bka' stsal to/ /rgyal po chen po/ khyod kyis yongs su spyad pa'i phyir rgyal
144a2(mdo sde): srid thams cad de bzhin gshegs pa la phul zin na/ rgyal po chen po/ khyod dad pas legs par gsungs pa'i chos 'dul ba la khyim nas khyim med par rab tu byung zhig /de ci'i
144a3(mdo sde): phyir zhe na/ rgyal po chen po/ legs par gsungs pa'i chos 'dul ba la rab tu byung ba ni/ don che ba/ phan yon che ba/ rgya che ba'o/ /rgyal po chen po/ rab tu byung bar gtogs
144a4(mdo sde): pa'i byang chub sems dpa'i thob pa chen po ni/ nyi shu po 'di dag ste/ thams cad mkhyen pa bla na med pa'i thob pa yongs su rdzogs par 'gyur ba dag go /nyi shu po gang zhe na/
144a5(mdo sde): 'di lta ste/ rgyal srid dang / longs spyod dang / g.yog 'khor dang / dbang phyug 'dor bas nga yi ba med cing yongs su 'dzin pa med pa thob pa dang / khyim nas 'byung ba la
144a6(mdo sde): gzhol bas nyon mongs pa las byung ba thob pa dang / dur smrig 'dzin pas rnyog pa med pa'i sems thob pa dang / 'phags pa'i rigs chog shes pas dgang sla ba dang /
144a7(mdo sde): gso sla ba thob pa dang / sbyangs pa'i yon tan yo byad bsnyungs pa yang dag par len pas 'dod pa che ba dang / sdig pa 'dod pa spong ba thob pa dang / tshul khrims kyi phung po
144b1(mdo sde): yongs su dag pas lha dang mir skye ba thob pa dang / byang chub kyi sems mi 'dor bas pha rol tu phyin pa drug thob pa dang / dgon pa dben pa na gnas pas 'du 'dzi dang mi 'dre ba thob
144b2(mdo sde): pa dang / gnod pa med pas chos sems pa'i bde ba thob pa dang / bsam gtan gyi yan lag yang dag par sgrub pas sems las su rung ba thob pa dang / thos pa yongs su tshol
144b3(mdo sde): bas shes rab chen po thob pa dang / nga rgyal med pas ye shes chen po thob pa dang / don nyung zhing byed pa nyung bas chos rab tu rnam par 'byed pa thob pa dang / sems can thams cad
144b4(mdo sde): la sems mnyam ba nyid pas byams pa chen po thob pa dang / sems can thams cad rab tu thar bar byed pa'i sems kyis snying rje chen po thob pa dang / lus dang srog la mi lta
144b5(mdo sde): bas dam pa'i chos yongs su 'dzin pa thob pa dang / sems rab tu sbyangs pas mngon par shes pa chen po thob pa dang / sangs rgyas rjes su dran pas sangs rgyas mthong ba thob pa
144b6(mdo sde): dang / tshul bzhin gyis chos la so sor rtog pas mi skye ba'i chos la bzod pa thob pa thob pa dang / yon tan thams cad yang dag par 'dzin pa'i spyod pas myur du thams cad mkhyen pa
144b7(mdo sde): rab tu thob pa ste/ rgyal po chen po/ rab tu byung bar gtogs pa'i byang chub sems dpa' la thob pa chen po nyi shu po 'di dag rnyed dka' bar mi 'gyur ro/ /rgyal po chen po/ de lta bas
145a1(mdo sde): na| khyod legs par gsungs pa'i chos 'dul ba la rab tu byung zhig / blo gros rgya mtsho/ de nas bcom ldan 'das des rgyal po yul shin tu rnam par
145a2(mdo sde): dag pa rab tu 'byung ba yang dag par 'dzin du bcug pas rgyal srid thams cad spangs/ rgyal srid kyi dpal yang spangs te khyim na gnas pas yid byung bas skra dang / kha spu bregs
145a3(mdo sde): te gos ngur smrig bgos nas bcom ldan 'das de'i bstan pa la dad pas khyim nas khyim med par rab tu byung ngo / /de rab tu byung par rig nas rgyal po'i btsun mo'i 'khor kyang
145a4(mdo sde): rab tu byung ngo / /de dag rab tu byung bar rig nas rgyal bu gzhon nu rnams kyang rab tu byung ngo / /de dag rab tu byung bar rig nas rgyal po'i bu mo gzhon nu ma rnams kyang rab tu byung
145a5(mdo sde): ngo / /de dag rab tu byung bar rig nas rgyal po'i yul na gnas pa'i srog chags bye ba khrag khrig brgya stong phrag dgu bcu rtsa dgu'ang rab tu byung ngo / /de ltar de dag rab tu byung nas
145a6(mdo sde): dge ba'i rtsa ba'i chos tshol ba la yongs su brtson pa'i brtson 'grus brtsams te gnas so/ /blo gros rgya mtsho/ sems can bsod nams byas pa thams cad kyi gnas su gyur
145a7(mdo sde): pas ji tsam du bcom ldan 'das de'i gsung rab mdzes par gyur pa la ltos/ blo gros rgya mtsho/ de nas rgyal po chen po yul shin tu rnam par dag pa de ltar rab tu byung nas bcom
145b1(mdo sde): ldan 'das de bzhin gshegs pa 'od zer snang ba mtha' yas de ga la ba der song ste phyin nas bcom ldan 'das de la 'di skad ces gsol to/ /bcom ldan 'das/ bdag gang la sgrub
145b2(mdo sde): pa snying por bgyid par gnas shing don mchis par yul 'khor gyi bsod snyoms yongs su 'tshal bar 'gyur ba'i gdams ngag dang / rjes su bstan pa bdag la stsal du gsol/ de
145b3(mdo sde): skad ces gsol pa dang / bcom ldan 'das des dge slong yul shin tu rnam par dag pa la 'di skad ces bka' stsal to/ /dge slong / khyod kyi ming ni/ yul shin tu rnam par dag pa
145b4(mdo sde): zhes bya'o/ /khyod song la rang gi yul rnam par dag par bya ba'i phyir brtson par gyis shig /rang gi yul la tshul bzhin gyis so sor rtogs shig /ci nas kyang yul drug po dag gi nang
145b5(mdo sde): nas chos gang khyod la snang bar 'gyur ba de nyid yang dag pa ji lta ba bzhin du yang dag par rdzogs pa khong du chud pas byang chub mthong bar 'gyur ba de ltar so sor rtogs shig / byang
145b6(mdo sde): chub la ring ba'i 'du shes ma byed cig / nye ba'i 'du shes kyang ma byed cig /blo gros rgya mtsho/ de nas bcom ldan 'das des dge slong yul shin tu rnam par dag pa la gdams ngag
145b7(mdo sde): 'dis gdams pa dang gcig pu dben par brtun cing shes bzhin dang ldan la bag yod par gnas te rang gi yul la yang dag pa ji lta ba bzhin du so sor rtog go / de'i tshul bzhin
146a1(mdo sde): gyis so sor rtog pa gang zhe na/ 'di lta ste/ mig gi yul ni/ stong pa nyid kyi yul lo/ /stong pa nyid kyi yul ni/ sems can thams cad kyi yul lo/ /sems
146a2(mdo sde): can thams cad kyang stong pa nyid kyi yul te/ sangs rgyas kyi yul lo/ /rna ba'i yul ni/ stong pa nyid kyi yul lo/ /stong pa nyid kyi yul ni/ sems can thams cad kyi yul lo/ /sems can
146a3(mdo sde): thams cad kyang stong pa nyid kyi yul te/ sangs rgyas kyi yul lo/ /de bzhin du sna dang / lce dang / lus dang / yid kyi yul ni/ stong pa nyid kyi yul lo/ /stong pa nyid kyi yul ni/ sems can
146a4(mdo sde): thams cad kyi yul lo/ /sems can thams cad kyang stong pa nyid kyi yul te/ sangs rgyas kyi yul lo/ /mig gi yul ni/ mtshan ma med pa'i yul lo/ /mtshan ma med pa'i yul ni/
146a5(mdo sde): sems can thams cad kyi yul lo/ /sems can thams cad kyang mtshan ma med pa'i yul te/ sangs rgyas kyi yul lo/ /yid kyi bar gyi yul ni/ mtshan ma med pa'i yul lo/ /
146a6(mdo sde): mtshan ma med pa'i yul ni/ sems can thams cad kyi yul lo/ /sems can thams cad kyang mtshan ma med pa'i yul te/ sangs rgyas kyi yul lo/ /de bzhin du mig gi yul
146a7(mdo sde): ni| smon pa med pa'i yul lo/ /mngon par 'du bya ba med pa'i yul lo/ /ma skyes pa dang ma byung ba'i yul lo/ /ma byung ba'i yul ni/ sems can thams cad kyi yul lo/ /sems
146b1(mdo sde): can thams cad kyang ma byung ba'i yul te/ sangs rgyas kyi yul lo/ /de bzhin du yid kyi bar gyi yul dang sbyar ro/ /blo gros rgya mtsho/ de ltar dge slong yul shin tu rnam par dag pa yul la
146b2(mdo sde): 'jug pa 'dis lus dang sems las su rung ste 'dun pa dang / brtson 'grus dang / sems dang / dpyod pa'i rdzu 'phrul gyi rkang pa bsgoms pas ring po ma thogs par mngon par shes pa
146b3(mdo sde): lnga bskyed par gyur to/ /bag yod pa'i spyod pa des kyang don dang nges par byung ba'i tshig thams cad sdud pa zhes bya ba'i gzungs rab tu thob bo/ /blo gros rgya mtsho/ de'i tshe de'i dus na gang
146b4(mdo sde): ' khor los bsgyur ba'i rgyal srid 'byor pa spangs te bcom ldan 'das de'i bstan pa la rab tu byung nas yul shin tu rnam par dag pa zhes bya ba'i dge slong du gyur ba de gzhan zhig yin
146b5(mdo sde): ba snyam du khyod dogs shing yid gnyis su gyur tam/ the tshom za na/ khyod kyis de ltar mi blta'o/ /de ci'i phyir zhe na/ blo gros rgya mtsho/ khyod nyid de'i tshe de'i dus na dge slong yul shin
146b6(mdo sde): tu rnam par dag ba zhes bya bar gyur to/ /blo gros rgya mtsho/ de'i tshe de'i dus na gang dag dge slong rab tu byung ba de'i rjes su rab tu byung ba'i srog chags bye ba khrag khrig brgya stong mang bor
146b7(mdo sde): gyur pa de dag gzhan dag cig yin pa snyam du khyod sems na/ de de ltar mi blta ste/ chos ma nyan pa'i phyir gang dag khyod kyi phyi bzhin 'brang pa'i byang chub sems dpa' 'di dag go/
147a1(mdo sde): bcom ldan 'das kyis sngon byung ba'i le'u 'di bshad pa na srog chags khri brgyad stong gis bla na med pa yang dag par rdzogs pa'i byang chub tu sems bskyed do//
147a2(mdo sde): byang chub sems dpa' brgyad stong gis mi skye ba'i chos la bzod pa thob par gyur to/ /sngon byung ba'i le'u zhes bya ste/ bcu pa'o// //de nas bcom ldan 'das kyis
147a3(mdo sde): byang chub sems dpa' blo gros rgya mtsho la bka' stsal pa/ blo gros rgya mtsho/ de lta bas na/ bla na med pa yang dag par rdzogs pa'i byang chub myur du mngon par rdzogs par 'tshang rgya
147a4(mdo sde): bar 'dod pa'i byang chub sems dpa' sems dpa' chen pos skyes bu dam pa khyod kyi rjes su bslab par bya ste/ byang chub sems dpas tshig tu byas shing tshig lhur blang bar mi bya'i/
147a5(mdo sde): byang chub sems dpas ji skad smras pa de bzhin du bya bar bya'o/ /ji ltar na byang chub sems dpa' ji skad smras pa de bzhin byed pa yin zhe na/ blo gros rgya mtsho/ sangs rgyas su
147a6(mdo sde): 'gyur bar bya'o/ /zhes bya ba'i tshig 'di ni/ brjod par sla'i/ dge ba byang chub kyi phyogs kyi chos rnams sgrub pa ni/ dka' snyam pa'o/ /blo gros rgya mtsho/ byang chub sems dpa' gang
147a7(mdo sde): la las chos kyi sbyin pas sems can thams cad mgron du gnyer te kho bos sems can khyod chos kyi sbyin pas tshim par bya'o/ /zhes byas la mang du thos pa dang / de las gzhan
147b1(mdo sde): pa'i dge ba byang chub kyi phyogs kyi chos rnams la'ang brtson par mi byed na/ de sems can de dag la slu ba yin te/ de ji skad smras pa de bzhin byed pa ma yin no/ /blo gros rgya mtsho/
147b2(mdo sde): gang gi tshe byang chub kyi phyogs kyi chos kyi sbyin pas sems can thams cad mgron du gnyer te kho bos sems can khyod chos kyi sbyin pas tshim par bya'o/ /zhes byas la mang du thos pa
147b3(mdo sde): dang | de las gzhan pa'i dge ba byang chub kyi phyogs kyi chos rnams la'ang brtson par byed pa 'di ni/ byang chub sems dpa' ji skad smras pa de bzhin byed pa yin no/ /blo gros rgya mtsho/
147b4(mdo sde): 'di lta ste/ dper na/ rgyal po'am rgyal po'i blon pos grong khyer gyi skye bo thams cad la sang zan sbyin no/ /zhes mgron du bos la yal bar bor te bza' ba dang btung ba ma sbyar na /
147b5(mdo sde): des skye bo'i tshogs de thams cad bslus pa yin te/ de dag kyang bza' ba dang / btung ba'i zas ma thob pas 'phya zhing slar 'ong ba de bzhin du/ blo gros rgya mtsho/ byang chub sems
147b6(mdo sde): dpas ma rgal ba bsgral ba dang / ma grol ba dgrol ba dang / dbugs ma phyin pa dbugs dbyung ba dang / yongs su mya ngan las ma 'das pa yongs su mya ngan las bzla ba'i phyir sems
147b7(mdo sde): can thams cad dbugs phyung la mang du thos pa dang / de las gzhan pa'i dge ba byang chub kyi phyogs kyi chos rnams la'ang brtson par mi byed na/ byang chub sems dpa' de ni/ ji skad
148a1(mdo sde): smras pa de bzhin byed pa ma yin te/ lha dang bcas pa'i 'jig rten la slu ba yin no/ /de lta bu de sngon sangs rgyas mthong ba'i lha rnams kyis mthong na/ 'phya
148a2(mdo sde): zhing gzhogs 'phyas byed la rnam par smod de/ gang dag mchod sbyin bya bar dam bcas pa nyams 'og tu chud par byed pa'i mchod sbyin gyi bdag po byed pa de dag ni/ dkon no//
148a3(mdo sde): de bas kyang gang dag mchod sbyin chen po de brtsams na bla na med pa'i theg pa chen po la yongs su skyo bar mi 'gyur ba dag ni/ ches dkon no/ /blo gros rgya mtsho/ byang chub sems
148a4(mdo sde): dpas gang gis lha dang / mi dang / lha ma yin du bcas pa'i 'jig rten la slu bar 'gyur ba'i tshig brjod par mi bya'o/ /blo gros rgya mtsho/ gzhan yang la la zhig gis byang chub sems
148a5(mdo sde): dpa' gang la chos kyi don bya bar gsol ba btab la/ de la byang chub sems dpas kho bos khyed kyi chos kyi don 'di yongs su thob par bya'o/ /zhes tshig smras par gyur na/
148a6(mdo sde): byang chub sems dpas de la lus ni/ yongs su gtang bar bya'i/ sems can bslu bar ni/ mi bya'o/ /blo gros rgya mtsho/ khyod kyis rnam grangs 'dis kyang 'di ltar rig par bya'o/ /
148a7(mdo sde): blo gros rgya mtsho/ sngon byung ba'i 'das pa'i dus na bskal pa grangs med pa'i yang chos grangs med pa dpag tu med par gyur pa de'i tshe de'i dus na seng+ge'i rgyal po dar dkar lta bu'i
148b1(mdo sde): ral pa can yan lag ma smad pa zhes bya ba sems can thams cad la byams pa'i rjes su zhugs pa/ rtsa ba dang / lo ma dang / me tog dang / 'bras bu la mos pa zhig ri'i phug bgrod
148b2(mdo sde): dka' ba zhig na gnas so/ /ri phug bgrod dka' ba de na spre'u pho mo gnyis shig kyang gnas so/ /de nas dus gzhan zhig na spre'u mo de la bu 'brangs nas de las phru gu gnyis byung ngo / /
148b3(mdo sde): de nas spre'u de dang / spre'u mo des phru gu de gnyis ri dwags kyi rgyal po seng+ge la gtams te spyod yul du dong ngo / /de nas bya rgod kyi rgyal po spu gri ba zhes bya ba steng gi bar snang las babs
148b4(mdo sde): te spre'u'i phru gu de gnyis blangs nas steng gi bar snang la gnas par gyur pa dang / ri dwags kyi rgyal po seng+ges bya rgod kyi rgyal po spu gri bas spre'u'i phru ge de gnyis khyer ba mthong ngo / /mthong
148b5(mdo sde): nas kyang tshigs su bcad de smras pa/ bya rgod rgyal po khyod la bdag gsol ba/ /bdag gi spre'u phrug de gnyis khyed kyis thong / /bdag ni de dag 'jigs med bya phyir gnas/ /skyabs
148b6(mdo sde): su dong ba ma bsad khyed kyis thong / /de nas bya rgod kyi rgyal pos ri dwags kyi rgyal po seng+ge de la tshigs su bcad de smras pa/ ri dwags rgyal po gal te khyod ni bdag 'dor na/ /de ltar na ni
148b7(mdo sde): 'di gnyis mi gsad gtang bar bya/ /kho bos 'di gnyis thos nas kho bo mkha' la gnas/ /khyod ni khros par gyur kyang bdag la ci byar yod/ /ri dwags kyi rgyal pos yang smras pa/ bdag
149a1(mdo sde): ni gtang gi yongs su bza' bar gyis/ /bdag gi spre'u phrug gnyis ni gtang bar gsol/ /byang chub zhugs pa dam bcas srung bar byed/ /mkhas pa dag ni
149a2(mdo sde): brdzun du smra ba med/ /bdag rdzun 'gyur du 'ong ste lhag bsam pas/ /de nas drang srong chen po lus 'dor te/ /de nas lhag pa'i bsam pas dgar gyur nas/ /sems can rnams kyi
149a3(mdo sde): ched du lus gtong ngo / /de nas bya rgod kyi rgyal po des rmad du byung ba de mthong nas nam mkha' la gnas te ched du brjod de ched du brjod pa/ gang dag gzhan phyir rang gi lus 'dor
149a4(mdo sde): ba| |de dag 'tsho ba'i 'jig rten 'dir bder 'tsho/ /kho bos spre'u phrug 'di gnyis gtang bar bya/ /khyod kyang 'tsho zhing ring du chos spyod cig /blo gros rgya mtsho/ de'i tshe de'i dus na
149a5(mdo sde): ri dwags kyi rgyal po seng+ger gyur pa de gzhan zhig yin pa snyam du khyod sems na/ de ltar mi blta'o/ /de ci'i phyir zhe na/ blo gros rgya mtsho/ nga nyid de'i tshe de'i dus na ri dwags kyi rgyal po
149a6(mdo sde): seng+ger gyur to/ /'od srung chen po ni/ spre'ur gyur to/ /ser skya bzang mo ni/ spre'u mor gyur to/ /sgra gcan zin dang / kun dga' bo ni/ spre'u phrug tu gyur to/ /dge slong phreng ba bzang po
149a7(mdo sde): ni| de'i tshe de'i dus na bya rgod kyi rgyal po spu gri ba zhes bya bar gyur to/ /blo gros rgya mtsho/ de ltar na/ byang chub sems dpa' rnams kyis lus ni/ yongs su gtang bar bya'i/
149b1(mdo sde): skyabs su dong ba rnams ni/ yongs su gtang bar mi bya ste/ ji skad smras pa de bzhin du bsgrub par bya'o/ /de la ji skad smras pa de bzhin byed pa gang zhe na/ blo gros rgya mtsho/ byang chub
149b2(mdo sde): sems dpa' sbyin pa smra ba ni/ ji skad smra ba ste/ gang gi tshe bdog pa thams cad yongs su gtong bar snang ba 'di ni/ de'i de bzhin byed pa'o/ /de ltar na/ ji skad smras pa de bzhin byed pa
149b3(mdo sde): yin no| |byang chub sems dpa' tshul khrims smra ba ni/ ji skad smra ba ste/ gang gi tshe tshul khrims dang / bslab pa dang / sbyangs pa'i yon tan thams cad yang dag par 'dzin cing spyod par
149b4(mdo sde): kun tu snang ba 'di ni/ de'i de bzhin byed pa'o/ /byang chub sems dpa' bzod pa smra ba ni/ de skad smra ba ste/ gang gi tshe gnod sems dang / tha ba dang / zhe sdang spong bar snang ba 'di ni/ de'i
149b5(mdo sde): de bzhin byed pa'o/ /byang chub sems dpa' brtson 'grus smra ba ni/ ji skad smra ba ste/ gang gi tshe dge ba'i chos thams cad yongs su tshol ba la brtson 'grus snang ba 'di ni/ de'i de bzhin
149b6(mdo sde): byed pa'o/ /byang chub sems dpa' bsam gtan smra ba ni/ ji skad smra ba ste/ gang gi tshe bsam gtan dang / rnam par thar pa dang / ting nge 'dzin dang / snyoms par 'jug pa rnams la snang ba
149b7(mdo sde): 'di ni| de'i de bzhin byed pa'o/ /de bzhin du byang chub sems dpa' shes rab smra ba ni/ ji skad smra ba ste/ gang gi tshe rab tu dbye ba'i spobs pa rnam par nges pa'i ye shes la mkhas
150a1(mdo sde): par snang ba 'di ni/ de'i de bzhin byed pa'o/ /de bzhin du mi dge ba'i chos thams cad kyi bar dag spong bar smra ba dang / dge ba'i chos thams cad yongs
150a2(mdo sde): su rdzogs par bya ba smra ba ni/ byang chub sems dpa' ji skad smra ba ste/ gang gi tshe mi dge ba'i chos thams cad spong ba dang / dge ba'i chos thams cad yongs su tshol ba la
150a3(mdo sde): brtson par snang ba 'di ni/ de'i de bzhin byed pa'o/ /gzhan yang bsam pa ni/ ji skad smra ba'o/ /g.yo med cing sgyu med pa ni/ de bzhin byed pa'o/ /sbyor ba ni/ ji skad smra ba'o/ /
150a4(mdo sde): sbyor ba nyams 'og tu chud par byed pa ni/ de bzhin byed pa'o/ /rtsom pa ni/ ji skad smra ba'o/ /rtsom pa la zhum pa med pa ni/ de bzhin byed pa'o/ /lhag pa'i bsam pa ni/ ji skad
150a5(mdo sde): smra ba'o| |de la ma chags par khyad par du 'gro ba ni/ de bzhin byed pa'o/ /dam bcas pa ni/ ji skad smra ba'o/ /dam bcas pa nyams 'og tu chud par byed pa ni/ de bzhin byed
150a6(mdo sde): pa'o| |thos pa kun tu 'dzin pa ni/ ji skad smra ba'o/ /thos pa sgrub pa ni/ de bzhin byed pa'o/ /tshig gis yang dag par blangs pa ni/ ji skad smra ba'o/ /lus dang / sems zhum pa
150a7(mdo sde): med pa ni/ de bzhin byed pa'o/ /nga rgyal med pa ni/ ji skad smra ba'o/ /ye shes yongs su rdzogs par byed pa ni/ de bzhin byed pa'o/ /bslab pa yang dag par blangs pa ni/ ji skad
150b1(mdo sde): smra ba'o| |bslab pa ma nyams pa ni/ de bzhin byed pa'o/ /sems dang po bskyed pa ni/ ji skad smra ba'o/ /byang chub sems dpa'i spyod pa ni/ de bzhin byed pa'o/ /mi skye ba'i chos la
150b2(mdo sde): bzod pa ni/ ji skad smra ba'o/ /phyir mi ldog pa'i sa ni/ de bzhin byed pa'o/ /skye ba gcig gis thogs pa ni/ ji skad smra ba'o/ /byang chub kyi snying por 'dug pa ni/ de bzhin byed pa'o/ /
150b3(mdo sde): yang dag par blangs pa brtan pa ni/ ji skad smra ba'o/ /thams cad mkhyen pa nyid mngon par rdzogs par byang chub pa ni/ de bzhin byed pa'o/ /chos kyi 'khor lo rab tu bskor ba ni/ ji
150b4(mdo sde): skad smra ba'o/ /dkon mchog gsum gyi rigs mi 'chad par byed pa ni/ de bzhin byed pa'o/ /blo gros rgya mtsho/ /byang chub sems dpa' sems dpa' chen po de lta bu ni/ ji skad smras
150b5(mdo sde): pa de bzhin byed pa yin no/ /bcom ldan 'das kyis ji skad smras pa de bzhin byed pa'i bstan pa 'di bshad pa na byang chub sems dpa' lnga stong gis mi skye ba'i chos la bzod pa rab tu
150b6(mdo sde): thob par gyur to/ /de nas bcom ldan 'das la byang chub sems dpa' sems dpa' chen po pad+ma bkod pas 'di skad ces gsol to/ /bcom ldan 'das/ ji tsam du de bzhin
150b7(mdo sde): gshegs pas ji skad smras pa de bzhin bgyid pas sangs rgyas kyi chos 'di thams cad bstan pa ni/ ngo mtshar to/ /bcom ldan 'das/ 'di lta ste/ de bzhin gshegs pa'i gsung
151a1(mdo sde): sgrub pa 'di'ang ji skad smras pa de bzhin bgyid pa lags so/ /bcom ldan 'das kyis bka' stsal pa/ rigs kyi bu/ khyod sgrub pa shes sam/ gsol pa/
151a2(mdo sde): bcom ldan 'das/ 'tshal to/ /bcom ldan 'das kyis bka' stsal pa/ rigs kyi bu/ khyod sgrub pa las rtsoms la spobs par gyis shig /gsol pa/ bcom ldan 'das/
151a3(mdo sde): sgrub pa zhes bgyi ba ni/ gang / chos thams cad mnyam pa nyid kyis mnyam pa nyid du 'tshal nas yang dag pa nyid kyi nges par gyur pa la 'jug pa shes pa la mkhas kyang mngon
151a4(mdo sde): sum du'ang mi bgyid pa 'di ni/ byang chub sems dpa'i sgrub pa yang dag pa'o/ /bcom ldan 'das la byang chub sems dpa' ri dbang rgyal pos 'di skad ces gsol to/ /bcom
151a5(mdo sde): ldan 'das/ bdag kyang sgrub pa las brtsams te spobs lags so/ /bcom ldan 'das kyis bka' stsal pa/ rigs kyi bu/ khyod spobs par gyis shig /gsol pa/
151a6(mdo sde): bcom ldan 'das/ sgrub pa ni/ sgrub pa ma mchis pa'o/ /de ci'i slad du zhe na/ bcom ldan 'das/ byang chub sems dpa' gang gis chos thams cad ma dmigs te/ gang
151a7(mdo sde): bsgrub pa dang / gang la sgrub pa'i chos de yang dag par rjes su mi mthong ba 'di ni/ de'i sgrub pa yang dag pa lags so/ /byang chub sems dpa' yon tan gyi rgyal po snang bas
151b1(mdo sde): gsol pa/ bcom ldan 'das/ gang la sems kyi rjes su 'brang ba'i rnam par shes pa 'jug pa de la sgrub pa ga la mchis/ bcom ldan 'das/ byang chub sems dpa' gang chos
151b2(mdo sde): thams cad la rnam par shes pa mi gnas pa de chos gang la'ang mi gnas pa lags so/ /gang chos thams cad la'ang mi gnas pa de nyid de'i sgrub pa yang dag pa lags so/ /byang
151b3(mdo sde): chub sems dpa' lhun po'i sgron me'i rgyal pos gsol pa/ bcom ldan 'das/ lta ba ma mchis pa ni/ sgrub pa lags te/ lta ba dang bcas pa la sgrub pa ma mchis so/ /bcom
151b4(mdo sde): ldan 'das/ byang chub sems dpa' gang chos thams cad gdeg pa ma mchis pa dang / gzhag pa ma mchis pas chos gang la mi lta ba 'di ni/ de'i sgrub pa yang dag pa lags
151b5(mdo sde): so| |byang chub sems dpa' nyi ma'i snying pos gsol pa/ bcom ldan 'das/ gnas pa ni/ g.yo ba lags te/ mi gnas pa la g.yo ba ma mchis so/ /bcom ldan 'das/
151b6(mdo sde): byang chub sems dpa' gang gnas par mi bgyid pa de ni/ mi g.yo'o/ /gang mi g.yo ba de chos thams cad kyis mi 'khrugs te/ 'di ni/ de'i sgrub pa yang dag pa lags so/ /
151b7(mdo sde): byang chub sems dpa' dpa' bos gsol pa/ bcom ldan 'das/ 'jig rten ni/ sems kyis spyod do/ /bcom ldan 'das/ 'jig rten ni/ sems kyis rgyug go/ rjes su rgyug go/
152a1(mdo sde): bcom ldan 'das/ byang chub sems dpa' gang sems can thams cad sems ma mchis par gyur pa de ni/ mi sems mi rtog ste/ 'di ni/ de'i sgrub pa yang
152a2(mdo sde): dag pa lags so/ /byang chub sems dpa' mthong dgas gsol pa/ bcom ldan 'das/ tshor ba thams cad ni/ de bzhin gshegs pas sdug bsngal du gsungs te/ bcom
152a3(mdo sde): ldan 'das/ byang chub sems dpa' gang tshor ba thams cad kyi rgyun bkum nas tshor ba ma mchis shing len pa ma mchis kyang tshor ba 'gog pa la'ang reg par mi bgyid la snying
152a4(mdo sde): rje chen pos sems can thams cad kyang yongs su mi gtong ba 'di ni/ de'i sgrub pa yang dag pa lags so/ /byang chub sems dpa' glang chen spos kyi bal glang gis gsol pa/
152a5(mdo sde): bcom ldan 'das/ byis pa so so'i skye bo dag ni/ phung po lnga la lta bas glags par gyur pas khur gyis non pa lags/ bcom ldan 'das/ byang chub sems dpa' gang
152a6(mdo sde): p hung po lnga yongs su btsal ba dang ldan te khur myur du 'dor ba de byis pa so so'i skye bo phung po lnga la lta bas glags par gyur pas khur gyis non pa rnams kyi khur spang ba'i
152a7(mdo sde): phyir chos ston kyang chos thams cad ma skyes shing mngon par grub pa ma mchis pas chos gang la'ang yang dag pa'i 'du shes su mi 'gyur ba 'di ni/ de'i sgrub pa yang dag pa
152b1(mdo sde): lags so/ /byang chub sems dpa' 'gro ba 'dzin gyis gsol pa/ bcom ldan 'das/ yang dag par sbyor ba'i sgrub pa lags kyi yang ba'i sbyor ba ma legs te/ bcom ldan
152b2(mdo sde): 'das| byang chub sems dpas yang dag pa'i sbyor ba la brtson par bgyi'o/ /de la yang dag pa'i sbyor ba gang zhe na/ 'di lta ste/ nam mkha' dang mnyam pa nyid pas gang chos thams
152b3(mdo sde): cad mnyam pa nyid du 'tshal ba 'di ni/ de'i sgrub pa yang dag pa lags so/ /byang chub sems dpa' blo gros brtan pas gsol pa/ byang chub sems dpa' gang thabs dang shes rab
152b4(mdo sde): kyi ye shes kyis ma skyes pa las kyang skye/ ma byung ba las kyang 'byung yang skye ba dang / 'jig pa dang / gnas pa la mi gnas pa 'di ni/ de'i sgrub pa yang dag pa lags so/ /byang
152b5(mdo sde): chub sems dpa' dpal brtsegs rgyal pos gsol pa/ bcom ldan 'das/ byang chub sems dpa' gang sems can thams cad rang bzhin gyis yongs su mya ngan las 'das par
152b6(mdo sde): yang mthong la snying rje chen po'i go cha de'ang mi 'dor zhing rtsol ba'ang don mchis par mthong ba 'di ni/ de'i sgrub pa yang dag pa lags so/ /byang chub sems dpa' 'od zer thogs pa
152b7(mdo sde): med pas gsol pa/ bcom ldan 'das/ rgyu ba'i gnas ji tsam pa de tsam du bdud kyi las so/ /ji tsam du bdud kyi las lags pa de tsam du sgrub pa ma mchis te/ bcom ldan 'das/
153a1(mdo sde): rgyu ba ma mchis pa'i gnas la gnas pa la ni/ bdud kyis glags mi rnyed de/ bdud kyi lam las shin tu 'das pa'i byang chub sems dpa' ni/ sgrub pa
153a2(mdo sde): yang dag pa la gnas pa zhes bgyi'o/ /byang chub sems dpa' brtson 'grus 'bar gyis gsol pa/ bcom ldan 'das/ gang dag chos 'ga' zhig yongs su 'grub par 'tshal
153a3(mdo sde): ba de dag gi 'bad pa don ma mchis pa lags so/ /bcom ldan 'das/ chos thams cad yongs su grub pa ma mchis par yang 'dir 'tshal la 'tshal ba gang lags pas
153a4(mdo sde): kyang rlom sems su mi bgyid pa 'di ni/ de'i sgrub pa yang dag pa lags so/ /byang chub sems dpa' ngan spong gis gsol pa/ bcom ldan 'das/ gang dag 'gyur ba dang / rnam
153a5(mdo sde): par rtog pa la spyod pa de dag la sgrub pa ga la mchis/ bcom ldan 'das/ 'gyur ba ma mchis pa dang / rtog pa ma mchis pa ni/ sgrub pa ste/ gang 'gyur ba ma mchis pa dang /
153a6(mdo sde): rnam par rtog pa ma mchis pa ni/ sems can gyi sems kyi rang bzhin lags so/ /sems kyi rang bzhin yongs su 'tshal ba dang ldan pa ni/ sgrub pa yang dag pa la gnas pa zhes
153a7(mdo sde): bgyi'o| |byang chub sems dpa' bsam pa legs par sems kyis gsol pa/ bcom ldan 'das/ byang chub sems dpas ni/ sems can thams cad kyi sems kyi rjes su 'jug par
153b1(mdo sde): bgyi ste| gang 'dir sems can thams cad kyi sems rnams kyang sems ma lags par sems 'tshal ba la 'jug pa 'di ni/ de'i sgrub pa yang dag pa lags so/ /byang chub sems
153b2(mdo sde): dpa' zhi ba'i blo gros kyis gsol pa/ bcom ldan 'das/ nye bar zhi ba ni/ sgrub pa lags te/ ma zhi ba la ni/ sgrub pa ma mchis so/ /bcom ldan 'das/ byang chub sems dpa'
153b3(mdo sde): gang sems kyi dmigs pa thams cad las zhi ba dang / rab tu zhi ba dang / nye bar zhi ba de rtog pa dang / spong bar mi bgyid de/ rtog pa dang spong ba dang bral ba mnyam pa nyid du rtogs pa
153b4(mdo sde): 'di ni| de'i sgrub pa yang dag pa lags so/ /byang chub sems dpa' ded dpon bzang pos gsol pa/ bcom ldan 'das/ byang chub sems dpa' dge ba'i rtsa bas brtan pa ni/
153b5(mdo sde): sgrub pa thob par bgyid pa lags te/ dge ba'i rtsa bas mi brtan pa ni/ ma lags so/ /bcom ldan 'das/ byang chub sems dpa' gang bsod nams kyi tshogs kyis kyang brtan/
153b6(mdo sde): ye shes kyi tshogs kyis kyang brtan te/ bsod nams mnyam pa nyid pas ye shes mnyam pa nyid/ ye shes mnyam pa nyid pas bsod nams mnyam pa nyid/ bsod nams dang
153b7(mdo sde): ye shes mnyam pa nyid pas byang chub mnyam pa nyid/ byang chub mnyam pa nyid bas chos thams cad mnyam pa nyid du khong du chud pa 'di ni/ de'i sgrub pa yang dag pa lags so/ /byang
154a1(mdo sde): chub sems dpa' dus dpog rgyal pos gsol pa/ bcom ldan 'das/ chos thams cad dbyer ma mchis pa ni/ sgrub pa lags te/ bcom
154a2(mdo sde): ldan 'das/ byang chub sems dpa' gang chos thams cad chos kyi dbyings su yang dag par 'du bar 'tshal nas chos gang yang 'byed par yang mi bgyid/ sbyor bar yang mi bgyid
154a3(mdo sde): pa 'di ni/ de'i sgrub pa yang dag pa lags so/ /byang chub sems dpa' don legs sems kyis gsol pa/ bcom ldan 'das/ don la rton pa lags kyi tshig 'bru la ma
154a4(mdo sde): lags te/ bcom ldan 'das/ byang chub sems dpa' gang don gyi rjes su zhugs pa'i blos chos kyi phung po brgyad khri bzhi stong kun tu 'dzin pa dang / ston par bgyid kyang yang dag
154a5(mdo sde): pa'i don brjod du ma mchis pa de las kyang mi g.yo ba 'di ni/ de'i sgrub pa yang dag pa lags so/ /byang chub sems dpa' blo gros rnam par dag pas gsol pa/ bcom ldan 'das/
154a6(mdo sde): lhag pa'i bsam pa ni/ sgrub pa lags te/ bcom ldan 'das/ byang chub sems dpa' gang lhag pa'i bsam pa la zhugs pa de ni/ skad dang / tshig dang / brjod pa lhur len pa ma
154a7(mdo sde): lags kyi/ de ni/ yang dag pa'i sgrub pa tshol ba lags te/ ji ltar 'gro ba dang / 'ong ba yang dag par rjes su mi mthong ba de ltar tshol ba 'di ni/ de'i sgrub pa yang dag pa lags
154b1(mdo sde): so| |byang chub sems dpa' shin tu dri ma med pa sems pas gsol pa/ bcom ldan 'das/ 'di lta ste/ dper na/ gos dri ma can bkru bar bgyi'i/ dri ma ma mchis pa ni/ ma lags
154b2(mdo sde): so| |bcom ldan 'das/ de bzhin du sems yongs su ma dag pa ni/ yang dag pa ji lta ba bzhin du so sor rtog pas yongs su sbyang bar bgyi'o/ /bcom ldan 'das/ byang chub sems
154b3(mdo sde): dpa' gang gi sems dang / yid la nyon mongs pa dang / nye ba'i nyon mongs pa thams cad mi 'jug pa de dag pa'o/ /dag pa gang lags pa de sgrub pa yang dag pa la gnas ba zhes
154b4(mdo sde): bgyi'o| |byang chub sems dpa' blo gros rgya mtshos gsol pa/ bcom ldan 'das/ byang chub sems dpa' dge ba'i bshes gnyen gyis yongs su zin pa 'di ni/ tshegs chung ngus
154b5(mdo sde): sgrub pa yang dag par 'phags pa thob par 'gyur ro/ /de ci'i slad du zhe na/ bcom ldan 'das/ byang chub sems dpa' gang dag la gnas shing bdud kyi lcags kyu las mi 'da' ba de
154b6(mdo sde): dag thams cad ni/ sdig pa'i grogs pos yongs su zin pa lags so/ /gang dag bdud kyi lcags kyu las shin tu 'da' ba de dag thams cad ni/ dge ba'i bshes gnyen gyis yongs
154b7(mdo sde): su zin pa lags so/ /bcom ldan 'das/ de lta bas na/ byang chub sems dpa' bdud kyi lcags kyu las shin tu 'da' bar 'tshal bas dge ba'i bshes gnyen rnams la bsnyen par bgyi/
155a1(mdo sde): bsten par bgyi/ bsnyen bkur bgyi'o/ /dge ba'i bshes gnyen gyis yongs su zin pa'i byang chub sems dpa' ni tshegs chung ngus sgrub pa yang
155a2(mdo sde): dag par 'phags pa thob par 'gyur ro/ /de nas bcom ldan 'das kyis byang chub sems dpa' blo gros rgya mtsho la 'di skad ces bka' stsal to/ /blo gros rgya mtsho khyod kyis bdud
155a3(mdo sde): kyi lcags kyu rnams shes sam/ gsol pa/ bcom ldan 'das bdag gis bdud kyi lcags kyu rnams 'tshal to/ /bcom ldan 'das kyis bka' stsal pa/ blo gros rgya mtsho
155a4(mdo sde): g ang thos pas byang chub sems dpa' rnams shin tu 'da' bar 'gyur zhing bdud dang phyir rgol ba bcom ste myur du bla na med pa yang dag par rdzogs pa'i byang chub tu mngon par
155a5(mdo sde): rdzogs par 'tshang rgya bar 'gyur bar khyod bdud kyi lcags kyu bstan pa las brtsams te spobs par gyis shig / blo gros rgya mtshos gsol pa/ bcom ldan 'das 'di lta ste/
155a6(mdo sde): sangs rgyas kyi mthus bdag gis bdud kyi lcags kyu bshad par bgyi'o/ /bdud kyi lcags kyu rnams gang zhe na/ bcom ldan 'das bdud kyi lcags kyu ni bcu gnyis po 'di
155a7(mdo sde): dag ste| bcu gnyis gang zhe na/ bcom ldan 'das 'di la byang chub sems dpa' sbyin pa'i pha rol tu phyin pa la spyod pa na mi phangs pa'i dngos po yongs su gtang ba'i sems
155b1(mdo sde): 'jug gi/ phangs pa'i dngos po yongs su gtang ba'i sems mi 'jug pa dang / sems can gang dag de la dga' bar gyur pa de dag la ni sbyin par bgyid sems can gang dag dga'
155b2(mdo sde): bar ma gyur pa de dag la ni sbyin par mi bgyid cing des dngos po tha dad du bgyid sems can tha dad du bgyid na/ bcom ldan 'das 'di ni byang chub sems dpa'i sbyin pa dang
155b3(mdo sde): rab tu ldan pa'i bdud kyi lcags kyu ste dang po'o/ /bcom ldan 'das gzhan yang byang chub sems dpa' tshul khrims dang ldan zhing dge ba'i chos can du gyur te/ so sor thar pa'i sdom
155b4(mdo sde): pas bsdams/ cho ga dang spyod yul phun sum tshogs/ kha na ma tho ba phra rab la'ang 'jigs par lta/ 'tsho ba yongs su dag /bslab pa'i gnas yang dag par blangs pa rnams la
155b5(mdo sde): slob ste| de tshul khrims dang ldan pa'i dge slong dang bram ze la bsnyen cing bsten la bsnyen bkur bgyid de/ tshul khrims 'chal ba'i sems can rnams la khro ba dang / sdang ba dang / zhe 'gras
155b6(mdo sde): par bgyid cing tshul khrims de nyid kyis bdag la bstod de gzhan la smod na/ bcom ldan 'das 'di ni byang chub sems dpa'i tshul khrims dang ldan pa'i bdud kyi lcags kyu ste gnyis pa'o/ /
155b7(mdo sde): bcom ldan 'das gzhan yang byang chub sems dpa' bzod pa sgrub ste/ lus kyis kyang bzod/ ngag gis kyang bzod na sems kyi gnod pa bgyid de sems can stobs dang ldan pa rnams
156a1(mdo sde): la ni| bzod/ sems can nyam chung ba rnams la ni/ mi bzod pa/ sems can stobs dang ldan pa rnams la ni/ bzod pa'i stobs nye bar ston/
156a2(mdo sde): sems can nyam chung ba rnams la ni/ gnod sems kyi sems kyi stobs nye bar ston te/ de re zhig ni/ bzod/ re zhig ni/ mi bzod/ kha cig la ni/ bzod/ kha cig la ni/ mi
156a3(mdo sde): bzod la/ de gang gi tshe bzod pa de'i tshe bzod pas rgyags te rlom sems su bgyid/ gang gi tshe mi bzod pa de'i tshe ni/ myur du so sor mi 'chags na/ bcom ldan 'das/ 'di ni/
156a4(mdo sde): byang chub sems dpa'i bzod pa dang rab tu ldan pa'i bdud kyi lcags kyu ste/ gsum pa'o/ /bcom ldan 'das/ gzhan yang byang chub sems dpa' brtson 'grus brtsams par
156a5(mdo sde): gyur la| de brtson 'grus brtsams par gnas par nyan thos dang / rang sangs rgyas kyi theg pa la sems can rnams yongs su smin par bgyid kyi/ theg pa chen po la sems can
156a6(mdo sde): yongs su smin par mi bgyid/ nyan thos dang / rang sangs rgyas kyi gtam rgyun du ston gyi/ theg pa chen po'i gtam 'chab par bgyid/ 'jig rten pa'i bgyi ba la zhal ta bgyid
156a7(mdo sde): par brtson gyi/ 'jig rten las 'das pa'i chos yongs su mi tshol/ de bzhin gshegs pa la mchod pas dga' ba thob ste/ 'di lta ste/ me tog dang / spos dang / phreng ba dang /
156b1(mdo sde): bdug pa dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis de bzhin gshegs pa rnams la mchod par bgyid de/ de la gzhol/
156b2(mdo sde): de la 'bab/ de la bab par gyur kyang thos pa yongs su btsal ba dang / thos pa bstan pa dang / thos pa la so sor brtag pa dang / thos pa sgrub par brtson 'grus mi rtsom na/ bcom ldan
156b3(mdo sde): 'das| 'di ni/ byang chub sems dpa'i brtson 'grus dang rab tu ldan pa'i bdud kyi lcags kyu ste/ bzhi pa'o/ /bcom ldan 'das/ gzhan yang byang chub sems dpa' bsam gtan
156b4(mdo sde): bzhi skyed/ gzugs ma mchis pa'i snyoms par 'jug pa bzhi skyed cing sgrub ste/ de dag la rgyun du mang du gnas par gyur la/ de zhi ba'i snyoms par 'jug pa de dag la gnas
156b5(mdo sde): shing sems can yongs su smin par bgyid pa la smod/ chos bstan pa la smod/ sems can dang 'dre ba la smod/ bsod nams kyi 'du byed rnams la smod cing mi g.yo ba'i 'du byed
156b6(mdo sde): kyi ro myang bar bgyid cing / gcig pur dga' bas dga' ba thob ste/ 'bad ba chung ngus gnas par gyur nas bsam gtan las ldog par yongs su mi tshol gyi/ 'dod pa'i khams
156b7(mdo sde): dang / gzugs kyi khams la gsad par 'du shes shing gzugs ma mchis pa'i khams kyi ro myang bar bgyid la/ de lus dman pas gzugs ma mchis pa'i khams rnams su skye bar
157a1(mdo sde): bgyid cing lha tshe ring po rnams dang skal ba mnyam par skye ste/ de der skyes nas kyang gang sangs rgyas mang po/ sangs rgyas brgya phrag mang po/ sangs rgyas
157a2(mdo sde): stong phrag mang po mnyes par mi bgyid pa de'i gnas ma mchis so/ /sangs rgyas mthong ba dang / chos mnyan pa dang / dge 'dun la bsnyen bkur bgyid pa dang bral bar 'gyur/
157a3(mdo sde): sems can yongs su smin par bgyid pa dang / dam pa'i chos yongs su gzung ba dang / bsod nams kyi tshogs bsags pa dang bral bar 'gyur/ de'i dbang po rnams blun
157a4(mdo sde): zhing rtul ba'i rang bzhin can du 'gyur/ de nas shi 'phos nas gang dang gang du skyes pa de dang der yang rtul ba'i rgyud can du 'gyur zhing rmugs pa dang / gnyid che bar 'gyur ba
157a5(mdo sde): 'di ni| bcom ldan 'das/ byang chub sems dpa'i bsam gtan dang rab tu ldan pa'i bdud kyi lcags kyu ste/ lnga pa'o/ /bcom ldan 'das/ gzhan yang byang chub sems
157a6(mdo sde): dpa' shes rab dang ldan par gyur te rkyen shin tu mthong ba'i slad du rgyu yongs su shes pa dang ldan par gyur/ rgyu ma mchis pa dang / rgyu dang bral ba dang / mngon par 'du bgyi ba
157a7(mdo sde): ma mchis par gyur te/ bsod nams kyi 'du byed rnams la smod/ thabs dang bral/ sbyin pa'i pha rol tu phyin pa la brtson par mi bgyid/ tshul khrims dang / bzod pa dang /
157b1(mdo sde): brtson 'grus dang / bsam gtan gyi pha rol tu phyin pa rnams la brtson par mi bgyid la/ de 'di snyam du sems te/ shes rab kyi pha rol tu phyin pa ni/ mchog /shes rab kyi pha rol tu
157b2(mdo sde): phyin pa ni/ khyad par du 'phags pa ste/ de las gzhan pa'i pha rol tu phyin pa rnams ni/ dman pa'o snyam na/ de'i dbang po yongs su ma smin pa btang snyoms su ltung ba ste/ bsdu ba'i
157b3(mdo sde): dngos po bzhis sems can rnams mi sdud cing spros pa ma mchis pa/ mngon par 'du bgyi ba ma mchis pa de nyid kyi ro myang bar bgyid pa 'di ni/ bcom ldan 'das/ byang chub sems
157b4(mdo sde): dpa'i shes rab dang rab tu ldan pa'i bdud kyi lcags kyu ste/ drug pa'o/ /bcom ldan 'das/ gzhan yang byang chub sems dpa' dgon par gyur te/ bas mtha'i gnas mal la
157b5(mdo sde): mngon par dga' zhing 'dod pa chung la chog shes te rab tu dben cing khyim pa dang / rab tu byung ba rnams dang mi 'dre ste/ de don nyung ba dang / bgyi ba nyung bas bde bar gnas te g.yo
157b6(mdo sde): ba ma mchis kyang mang du thos pa yongs su btsal ba dang / sems can yongs su smin par bgyi ba dang / chos mnyan pa la brtson par mi gnas/ chos kyi 'bel ba'i bka'
157b7(mdo sde): mchid dang / don rnam par nges pa'i bka' mchid bgyi ba la rgyun dgum par sems te/ yongs su 'dri ba'i rang bzhin can ma lags/ dge ba ci zhes tshol ba la mi brtson /de dgon
158a1(mdo sde): pa la gnas pa dang / gcig pur dga' bas nyon mongs pa rnams kun tu mi rgyu ba ste/ de kun nas ldang ba gnon pa tsam gyis dga' ba thob cing bag la
158a2(mdo sde): nyal yang dag par gzhom pa'i slad du lam sgom par mi bgyid/ de de na bdag gi don dang / gzhan gyi don gyi slad du brtson par mi 'gyur ba 'di dag ni/ bcom ldan 'das/ byang
158a3(mdo sde): chub sems dpa'i dgon pa la gnas pa dang rab tu ldan pa'i bdud kyi lcags kyu ste/ bdun pa'o/ /bcom ldan 'das/ gzhan yang byang chub sems dpa' mang du thos par gyur
158a4(mdo sde): te| chos kyi gtam can ni/ tshig mnyan par 'os pa/ tshig gzung bar 'os pa/ snyan pa sna tshogs kyi gtam can dang / spobs pa phun sum tshogs par gyur kyang de zang zing gi
158a5(mdo sde): slad du chos ston te/ zang zing ma mchis pa'i sems kyis ma lags/ gang las de'i gos dang / zas dang / ma la cha dang / na ba'i gsos sman dang / yo byad rnams mchi bar
158a6(mdo sde): 'gyur ba de dag la chos ston gyi/ sems can gang dag dad pa dang ldan zhing dang ba mang ba/ legs par bshad pa'i don 'tshal nus shing stobs dang ldan pa zang zing gis de
158a7(mdo sde): rjes su 'dzin par mi bgyid pa de dag la chos mi ston pa dang / gang dag de la bged par bgyid pa/ dman pa/ dman par gyur pa/ gti mug gi rang bzhin can/ chos rgya chen
158b1(mdo sde): po'i snod du ma gyur pa de dag la chos ston pa dang / de zang zing gis spags pa'i rgyud des gang dag chos bstan par bgyi ba ma lags pa/ snod du ma gyur pa de dag la chos ston cing gang
158b2(mdo sde): dag bstan par bgyi ba de dag la mi ston pa 'di ni/ bcom ldan 'das/ byang chub sems dpa'i chos bstan pa dang rab tu ldan pa'i bdud kyi lcags kyu ste/ brgyad pa'o/ /bcom ldan
158b3(mdo sde): 'das| gzhan yang byang chub sems dpa' 'jig rten rgyang phan pa yongs su tshol te/ de gzhan dag la zab mo'i bka' mchid rgyun bkum nas 'jig rten rgyang pan pa'i bka' mchid sna
158b4(mdo sde): tshogs ston te/ de 'jig rten rgyad pan pa'i bka' mchid ston pas 'jig rten dga' zhing mngon par dga' ba'i tshig dang / lan gyi tshig la mkhas pas sems can rnams dga' bar
158b5(mdo sde): 'gyur te/ de la legs so legs so/ /zhes bgyi ba'ang stsol bar 'gyur la/ des kyang byang chub sems dpa' yid rangs par 'gyur ba dang / lha'i bu gang dag sngon sangs rgyas mthong
158b6(mdo sde): ba| chos zab mo la mos pa/ chos mnyan pa'i phyir der 'dus par gyur pa de dag sdug bsngal zhing yid mi bde ste/ yid ma rangs nas gang 'jig rten gyi dga' bas mngon par dga' ba'i
158b7(mdo sde): sems can de dag la zab mo'i gtam gyi rgyun bcad de 'jig rten rgyad pan pa'i gtam sna tshogs ston pa'i rigs kyi bu 'di ni/ dam pa'i chos nub par byed pa yin gyi/ dam pa'i chos yongs
159a1(mdo sde): su 'dzin pa ma yin no/ /de ci'i phyir zhe na/ don zab mo'i phyir sangs rgyas bcom ldan 'das rnams 'byung gi /'jig rten rgyang pan pa'i gtam sna tshogs kyi phyir ma yin
159a2(mdo sde): no| |zhes mchi zhing 'khor de nas mchi bar 'gyur ba de lta bu'i tshig smra'o/ /bcom ldan 'das/ de lta bas na/ byang chub sems dpa' gang 'jig rten rgyang phan pa'i bka' mchid sna tshogs
159a3(mdo sde): bgyid kyi| zab mo'i bka' mchid 'chab pa de ni/ sangs rgyas 'byung ba nub par bgyi ba'i slad du zhugs pa lags te/ bcom ldan 'das/ 'di ni/ byang chub sems dpa'i bka'
159a4(mdo sde): mchid zab mo 'chab cing 'jig rten rgyang phan pa dang rab tu ldan pa'i bdud kyi lcags kyu ste/ dgu pa'o/ /bcom ldan 'das/ gzhan yang byang chub sems dpa' dge ba'i bshes gnyen
159a5(mdo sde): ltar bcos pa/ sdig pa'i grogs po gang dag de la bsdu ba'i dngos po rnams las 'dun pa zlog pa dang / sems can yongs su smin par bgyid pa las 'dun pa zlog pa dang / dam
159a6(mdo sde): pa'i chos yongs su bzung ba las 'dun pa zlog pa dang / bsod nams kyi tshogs las 'dun pa zlog pa dang / rab tu dben pa la sbyor ba dang / don nyung zhing bgyid pa nyung ba la
159a7(mdo sde): sbyor ba dang / nyan thos dang / rang sangs rgyas dang ldan pa'i bka' mchid de la rgyun du mang du ston pa dang / theg pa chen po dang ldan pa'i bka' mchid de la mi ston pa dag la bsnyen cing
159b1(mdo sde): bsten te bsnyen bkru bgyid pa dang / gang gi tshe byang chub sems dpa' dben par gnas pas theg pa chen po las ldang ba de'i tshe byang chub sems dpas gdon mi za bar zhal ta byed
159b2(mdo sde): par bya'o/ /zhes byang chub sems dpa' zhal ta bgyid pa'i dri ma la sbyor la/ gang gi tshe byang chub sems dpa' zhal te bgyid pa'i dri ma la sbyor ba de'i tshe dben pa la sbyor zhing mtshan ma
159b3(mdo sde): dang bcas pa dang / rgyu dang bcas pa'i bzod pa'i sa nye bar ston gyi/ byang chub sems dpa'i las yang dag pa yang dag phul gang lags pa de dag de la mi ston to/ /byang chub sems
159b4(mdo sde): dpa'i las yang dag pa yang dag phul de dag gang lags she na/ bcom ldan 'das/ bcu po 'di dag ni/ byang chub sems dpa'i las yang dag pa yang dag phul lags so/ /bcu po
159b5(mdo sde): de dag gang zhe na/ 'di lta ste/ dad pa'i rtsa ba la rab tu gnas te dge ba'i bshes gnyen rnams la bsnyen cing bsten te bsnyen bkur bgyid pa dang / mgo dang gos la zhugs 'bar ba
159b6(mdo sde): bzhin du dge ba'i chos ci zhes yongs su tshol ba dang / dge ba'i chos la 'dun pa gnas te yang dag pa'i brtson pa mi 'dor ba dang / bag mchis par las bgyid pa chud mi gzon pa
159b7(mdo sde): dang / bdag bde ba la mi chags par rtag par rgyun du sems can yongs su smin par bgyid pa dang / lus dang srog la mi lta bar dam pa'i chos yongs su 'dzin pa dang / mtshan dang dpe
160a1(mdo sde): byad bzang po dang / sangs rgyas kyi zhing yongs su sbyang ba'i slad du bsod nams kyi tshogs yongs su tshol bas mi ngoms pa dang / gzungs dang spobs pa
160a2(mdo sde): rab tu thob par bgyi ba'i slad du ye shes kyi tshogs yongs su tshol ba dang / so so'i skye bo thams cad kyi sas mi gos par bgyi ba'i slad du shes rab kyi pha rol tu phyin pa sgom pa
160a3(mdo sde): dang / nyan thos dang rang sangs rgyas thams cad kyis las shin tu bzla ba'i slad du thabs la mkhas pa yongs su tshol ba ste/ bcom ldan 'das/ bcu po de dag ni/ byang chub sems
160a4(mdo sde): dpa'i las yang dag par yang dag phul lags te/ gang dag la byang chub sems dpas bslab par bgyi ba de dag de la mi ston pa dang / de la 'di skad du byang chub ni/ byang chub sems
160a5(mdo sde): dpa' brtson 'grus rtsom pa'i yin gyi/ le lo can gyi ma yin no/ /gal te khyod bskal pa brgyad dam bcus bla na med pa yang dag par rdzogs pa'i byang chub mngon par sangs
160a6(mdo sde): ma rgyas na/ phyis khyod bla na med pa yang dag par rdzogs pa'i byang chub mngon par rdzogs par 'tshang rgya bar mi nus so/ /zhes mchi la/ bcom ldan 'das/ de la byang chub sems
160a7(mdo sde): dpa' gang sgyid lug nas 'bras bu thob par bgyid pa'i gnas mchis na/ bcom ldan 'das/ 'di ni/ byang chub sems dpa' dge ba'i bshes gnyen ltar bcos pa'i bdud kyi
160b1(mdo sde): lcags kyu ste/ bcu pa'o/ /bcom ldan 'das/ gzhan yang byang chub sems dpa' nga rgyal gyis khengs shing nga rgyal gyis rengs par gyur te/ de nga rgyal des bla ma rnams dang / sbyin
160b2(mdo sde): gnas rnams dang / pha ma dang / slob dpon dang / mkhan po rnams dang / de las gzhan pa bla ma lta bu'i gang zag rnams la kun tu 'dud pa dang / 'dud pa dang / rab tu 'dud par mi
160b3(mdo sde): bgyid cing de lam gus par gyur pa dang / gang dag byang chub sems dpa'i spyod pa rnams la mkhas pa/ khyad par thob pa/ gzungs dang spobs pa phun sum tshogs pa/ byang chub sems
160b4(mdo sde): dpa'i bgyi ba thams cad tshar phyin pa de dag gi gan du mi mchi/ mi bsnyen/ mi bsten/ bsnyen bkur mi bgyid/ yongs su mi 'dri/ yongs su 'drir mi stsol cing de ma thos pa'i chos
160b5(mdo sde): nyan par mi bgyid/ thos pa'i chos rnams kyang yongs su dkar bar mi bgyid| de las gzhan pa'i byang chub sems dpa'i theg pa pa'i gang zag bdud kyi lcags kyus zin pa/ chos
160b6(mdo sde): ngan pa la spyod pa de dag la dga' ba rnyed pa dang / de dag kyang de bzhin du de'i rjes su 'jug par gyur pa dang / de dman pa la sten cing khyad par dang bral bas 'di lta ste/ zhan pa'i 'gro
160b7(mdo sde): ba| blun pa/ 'on pa/ lkug pa'i 'gro ba/ 'gro ba dman pa nyid du mchi bar 'gyur ro/ /bcom ldan 'das/ 'di lta ste/ dper na/ skyes bu la la zhig gis gram pa'i sa phyogs su
161a1(mdo sde): shing tsam+pa ka bskrun la chab stsol bar mi bgyid kyi/ gang nas chab mchi bar mthong ba'i phyogs der yang gor ma dang / gyo mo dag gis bkum na/ bcom ldan
161a2(mdo sde): 'das| de ltar na/ zhugs shing tsam+pa ka chab dang bral ba de la yal ga dang / lo ma dang / yal ga phre'u ma chags pa rnams kyang chags par mi 'gyur/ yal ga dang / lo ma dang /
161a3(mdo sde): yal ga phre'u chags pa rnams kyang bskams te dgo sa la ltung bar 'gyur ro/ /bcom ldan 'das/ de bzhin du byang chub sems dpa' gang byang chub kyi sems bskyed la nga rgyal gyis
161a4(mdo sde): khengs shing nga rgyal gyis rengs par gyur na/ de dge ba'i bshes gnyen dang / chos mnyan pa dang bral te/ ma thos pa'i chos rnams kyang mi nyan/ thos pa'i chos rnams kyang yongs
161a5(mdo sde): su dkar bar mi bgyid do/ /bcom ldan 'das/ 'di lta ste/ dper na/ gang gi tshe rgya mtsho chen po mchis par gyur pa de'i tshe gzhol ba'i phyogs na mchis par 'gyur ro/ /de gzhol
161a6(mdo sde): ba'i slad du chu klung thams cad dang / chab mig dang / 'bab chu thams cad tshegs chung dus der 'bab bo/ /bcom ldan 'das/ de bzhin du byang chub sems dpa' nga rgyal ma mchis pa
161a7(mdo sde): bla ma dang / sbyin gnas la gus pa'ang tshegs chung ngus chos zab mo'i sgo rnams rna ba'i dbang po la grags par 'gyur ro/ /de dran pa la'ang gnas par 'gyur ro/ /bcom ldan
161b1(mdo sde): 'das| de lta bas na/ byang chub sems dpa' nga rgyal gyis khengs/ nga rgyal gyis rengs par gyur te bla ma dang / sbyin gnas rnams la kun tu mi 'dud cing 'dud par mi bgyid la rab
161b2(mdo sde): tu mi 'dud na/ bcom ldan 'das/ kye ma'o byang chub sems dpa' 'di ni/ bdud kyi lcags kyus zhin par rig par bgyi ste/ bcom ldan 'das 'di ni/ byang chub sems dpa'i nga
161b3(mdo sde): rgyal dang rab tu ldan pa'i bdud kyi lcags kyu ste/ bcu gcig pa'o/ /bcom ldan 'das/ gzhan yang byang chub sems dpa' gzugs bzang zhing mdzes la phyug cing nor che ba dang /
161b4(mdo sde): longs spyod che ba nor mang la mdzod dang bang ba mang po phun sum tshogs par gyur te/ gzugs dang / longs spyod dang / rus dang / rigs dang / g.yog 'khor dang / bsod nams kyi
161b5(mdo sde): tshogs kyis brtan par gyur/ ye shes kyi tshogs yongs su btsal ba la mngon par brtson zhing de gzugs dang / longs spyod dang / g.yog 'khor dang / dbang phyug gi stobs kyis
161b6(mdo sde): rgyags shing bag ma mchis par gyur te/ byang chub sems dpa' gang dag rab tu byung bar gtogs pa/ khyim gyi gnas nas mngon par byung ba/ ye shes kyi tshogs yongs su tshol
161b7(mdo sde): ba la brtson pa/ gdugs dang bser mas sha dang khrag bskams pa/ rke ba/ nyam chung ba/ lus rtswas yog pa/ mgo dang gos la zhugs 'bar ba bzhin du gdugs mtshan du brtson
162a1(mdo sde): 'grus brtsams pa/ dge ba'i chos yongs su tshol ba la rtag tu brtson pa dang ldan pa de dag la rke zhing nyam chung la mdog ngan cing mi sdug par rig nas brnyas par
162a2(mdo sde): bya'o snyam du sems shing / de dag las legs par bshad pa nyan par mi 'tshal gyi/ de de bas shas cher dman zhing ches rmugs par 'gyur ba 'di ni/ bcom ldan 'das/ byang
162a3(mdo sde): chub sems dpa'i rgyags pa dang bag ma mchis pa dang rab tu ldan pa'i bdud kyi lcags kyu ste/ bcu gnyis pa'o/ /bcom ldan 'das/ bcu gnyis po de dag ni/ byang chub sems
162a4(mdo sde): dpa' rnams kyi bdud kyi lcags kyu ste/ byang chub sems dpa' de dag las shin tu ma 'das na tha na rjes su mthun pa'i bzod pa'ang mi 'thob na/ bla na med pa yang dag par rdzogs
162a5(mdo sde): pa'i byang chub mngon par rdzogs par 'tshang rgya ba lta smos kyang ci 'tshal te/ de ni/ gnas ma mchis so/ /bcom ldan 'das/ de lta bas na/ byang chub sems dpa' bla na med pa
162a6(mdo sde): yang dag par rdzogs pa'i byang chub mngon par rdzogs par 'tshang rgya bar 'tshal bas bdud kyi lcags kyu 'di dag las shin tu 'da' bar bgyi'o/ /'phags pa blo gros
162a7(mdo sde): rgya mtshos zhus pa/ bam po bcu pa ste mtha' ma/ de nas bcom ldan 'das kyis byang chub sems dpa' blo gros rgya mtsho la legs so/ /zhes bya ba byin te/ blo gros rgya mtsho/ khyod kyis byang
162b1(mdo sde): chub sems dpa' rnams kyi bdud kyi lcags kyu 'di dag legs par bshad pa legs so legs so/ /blo gros rgya mtsho/ de'i phyir legs par rab tu nyon la yid la zungs shig dang byang
162b2(mdo sde): chub sems dpa' dag gang la gnas na/ bdud kyi lcags kyu thams cad las shin tu 'da' bar 'gyur ba bdud kyi lcags kyu rab tu gcod pa'i chos kyi sgo khyod la bshad do/ /blo gros rgya
162b3(mdo sde): mtsho| bdud kyi lcags kyu rab tu gcod pa'i chos kyi sgo de dag gang zhe na/ blo gros rgya mtsho/ bcu po 'di dag ni/ bdud kyi lcags kyu rab tu gcod pa'i chos kyi sgo yin no/ /bcu gang zhe
162b4(mdo sde): na| 'di lta ste/ blo gros rgya mtsho/ /chos thams cad ni/ stong pa nyid kyi rang bzhin pas stong pa nyid kyi rnam par zhugs kyang bdag nyid skyabs byed pas/ sems can thams cad la cher
162b5(mdo sde): byams pa 'di ni/ bdud kyi lcags kyu rab tu gcod pa'i chos kyi sgo dang po'o/ /blo gros rgya mtsho/ chos thams cad ni/ mtshan ma med pa'i rang bzhin pas mtshan ma med pa'i rnam par
162b6(mdo sde): zhugs kyang yongs su thar par byed pas/ sems can thams cad la cher snying rje ba 'di ni/ bdud kyi lcags kyu rab tu gcod pa'i chos kyi sgo gnyis pa'o/ /blo gros rgya mtsho/ chos thams
162b7(mdo sde): cad ni| smon pa med pa'i rang bzhin pas smon pa med pa'i rnam par zhugs kyang sems can thams cad yongs su smin par bya ba'i phyir bsam bzhin du skye ba 'di ni/ bdud kyi lcags gyu
163a1(mdo sde): rab tu gcod pa'i chos kyi sgo gsum pa'o/ /blo gros rgya mtsho/ chos thams cad ni/ 'dod chags dang bral ba'i rang bzhin pas 'dod chags dang bral ba'i rnam
163a2(mdo sde): par zhugs kyang 'dod chags la spyod pa'i sems can yongs su smin par byed pa ni/ bdud kyi lcags kyu rab tu gcod pa'i chos kyi sgo bzhi pa'o/ /blo gros rgya mtsho/ chos thams
163a3(mdo sde): cad ni| zhe sdang dang bral ba'i rang bzhin pas zhe sdang dang bral ba'i rnam par zhugs kyang zhe sdang la spyod pa'i sems can yongs su smin par byed pa 'di ni/ bdud kyi lcags kyu rab
163a4(mdo sde): tu gcod pa'i chos kyi sgo lnga pa'o/ /blo gros rgya mtsho/ /chos thams cad ni/ gti mug dang bral ba'i rang bzhin pas gti mug dang bral ba'i rnam par zhugs kyang gti mug la spyod
163a5(mdo sde): pa'i sems can yongs su smin par byed pa 'di ni/ bdud kyi lcags kyu rab tu gcod pa'i chos kyi sgo drug pa'o/ /blo gros rgya mtsho/ chos thams cad ni/ kun nas nyon mongs pa
163a6(mdo sde): med pa'i rang bzhin pas kun nas nyon mongs pa med pa'i rnam par zhugs kyang kun nas nyon mongs can gyi sems can yongs su smin par byed pa 'di ni/ bdud kyi lcags kyu
163a7(mdo sde): rab tu gcod pa'i chos kyi sgo bdun pa'o/ /blo gros rgya mtsho/ chos thams cad ni/ skye ba med cing 'byung ba med pa'i rang bzhin pas skye ba med cing 'byung ba med pa'i rnam par
163b1(mdo sde): zhugs kyang skye ba dang / rga ba dang / na ba dang / 'chi ba spong ba'i phyir sems can rnams la chos ston pa 'di ni/ bdud kyi lcags kyu rab tu gcod pa'i chos kyi sgo brgyad pa'o/ /blo gros
163b2(mdo sde): rgya mtsho| chos thams cad ni/ ngang mnyam zhing bye brag med pa'i rang bzhin pas ngang mnyam zhing bye brag med pa'i rnam par zhugs kyang theg pa chen po'i bsam pa yongs su mi 'dor bar
163b3(mdo sde): sems can rnams la theg pa gsum rnam par dgod pa'i chos ston pa 'di ni/ bdud kyi lcags kyu rab tu gcod pa'i chos kyi sgo dgu pa'o/ /blo gros rgya mtsho/ gzhan yang byang chub sems
163b4(mdo sde): dpa' sems dang / yid dang / rnam par shes pa'ang mi gnas la/ byang chub kyi sems kyang mi brjed/ rtsom pa thams cad dang yang bral la sems can thams cad rab tu thar par bya ba'i
163b5(mdo sde): rtsom pa'ang mi 'dor/ spyod pa thams cad las kyang shin tu 'das la byang chub sems dpa'i spyod pa las kyang mi ldog pa 'di ni/ blo gros rgya mtsho/ byang chub sems dpa'i bdud kyi
163b6(mdo sde): lcags kyu rab tu gcod pa'i chos kyi sgo bcu pa'o/ /blo gros rgya mtsho/ bcu po 'di dag ni/ bdud kyi lcags kyu rab tu gcod pa'i chos kyi sgo ste/ byang chub sems dpa' de dag la rab tu
163b7(mdo sde): sbyor na| bdud kyi lcags kyu thams cad las shin tu 'da' bar 'gyur ro/ /bdud kyi lcags kyu rab tu gcod pa'i chos kyi rnam grangs 'di bshad pa na/ bdud kyi gnas thams cad mog
164a1(mdo sde): mog por gyur te rnam pa drug tu g.yos so/ /'di lta ste/ dper na/ byang chub kyi snying po la 'dug pa'i byang chub sems dpa'i mdzod spu nas 'od rab tu phyung
164a2(mdo sde): bas bdud kyi gnas thams cad mog mog por gyur pa de bzhin du de'i tshe bdud kyi gnas thams cad mog mog por gyur to/ /de nas bdud sdig can gyis ltas chen po 'di mthong
164a3(mdo sde): n as rings shing myur ba la gor du dpung gi tshogs yan lag bzhi pa bsdus te bkod pa ci 'dra bas byang chub kyi snying po la 'dug pa'i byang chub sems dpa'i gan du 'gro ba'i bkod
164a4(mdo sde): pa de 'dra ba'i dpag tshad sum cu rtsa drug tshun chad bdud kyi sdes bkang nas bcom ldan 'das kyi 'khor gyi dkyil 'khor gyi khyams ga la ba der dong ba dang / sangs rgyas kyi mthus
164a5(mdo sde): der de bsgrims par gyur te 'ongs kyang de bzhin gshegs pa dang / gang dag phyir mi ldog pa'i byang chub sems dpa' rnams dang / 'khor de las sems can gang dag 'dul bar
164a6(mdo sde): gyur pa rnams dang / gang dag srid par kun tu sbyor ba spangs pa'i dgra bcom pa lta ba phun sum tshogs pa'i gang zag rnams ma gtogs par gang gis kyang de ma mthong ngo / /de nas
164a7(mdo sde): bcom ldan 'das kyis byang chub sems dpa' blo gros rgya mtsho la bka' stsal pa/ blo gros rgya mtsho/ khyod kyis bdud sdig can bkod pa ji lta bu dang ldan pas 'ong ba mthong ngam/
164b1(mdo sde): gsol pa/ bcom ldan 'das/ mthong lags so/ /bcom ldan 'das kyis bka' stsal pa/ blo gros rgya mtsho/ bdud sdig can 'di ni/ chos kyi rnam grangs 'di la bar chad bya ba'i phyir
164b2(mdo sde): 'ongs na/ 'di ci zhig bya/ gsol pa/ bcom ldan 'das/ deng 'di bde ba thams cad kyis brgyan pa'i 'jig rten gyi khams su 'phang bar bgyi'o/ /de nas tshe dang ldan pa shA ra dwa ti'i bus byang
164b3(mdo sde): chub sems dpa' blo gros rgya mtsho la 'di skad ces smras so/ /rigs kyi bu/ bde ba thams cad kyis brgyan pa'i 'jig rten gyi khams de ni/ ga la yod/ de na chos ston pa'i de bzhin
164b4(mdo sde): gshegs pa'i mtshan ni/ ci zhig bya/ blo gros rgya mtshos smras pa/ btsun pa shA ra dwa ti'i bu/ shar phyogs logs su sangs rgyas kyi zhing 'di nas gang+gA'i klung bcu gnyis kyi bye ma snyed kyi
164b5(mdo sde): sangs rgyas kyi zhing 'das pa na bde ba thams cad kyis brgyan pa zhes bya ba'i 'jig rten gyi khams yod de/ de na de bzhin gshegs pa dgra bcom pa yang dag par rdzogs pa'i sangs
164b6(mdo sde): rgyas bdud rab tu 'joms pa zhes bya ba chos ston to/ /ci'i phyir 'jig rten gyi khams bde ba thams cad kyis brgyan pa zhes bya zhe na/ btsun pa shA ra dwa ti'i bu/ bde ba thams cad kyis
164b7(mdo sde): brgyan pa'i 'jig rten gyi khams de na bde ba'i rgyu dang / yon tan gyi rgyu dang / bkod pa'i rgyu bskal par brjod kyang zad par mi nus te/ de'i phyir 'jig rten gyi khams de bde ba thams cad
165a1(mdo sde): kyis brgyan pa zhes bya ba'o/ /gang gi tshe bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bdud rab tu 'joms
165a2(mdo sde): p a des byang chub thob pa de'i tshe des byang chub kyi snying po la 'dug ste thams cad mkhyen pa nyid ma thob par lus las bdud kun tu skul ba zhes bya ba'i 'od zer byung nas 'od zer des
165a3(mdo sde): b skul bas 'jig rten gyi khams de na bdud thams cad bye ba phrag brgyar 'khod pa'i bdud re re zhing yang g.yog 'khor bye ba brgya phrag bcu yod pa de dag thams cad byang chub
165a4(mdo sde): kyi snying po ga la ba der song ste phyin nas byang chub sems dpa' la bar chad bya bar brtsams pa dang / byang chub sems dpa' la bar chad byed ma nus te/ de dag ngo mtshar du gyur
165a5(mdo sde): nas bcom ldan 'das de'i zhabs gnyis la gtugs so/ /nges kyang ji lta ji ltar de dag bsam pa thag pa nas bla na med pa yang dag par rdzogs pa'i byang chub tu sems bskyed
165a6(mdo sde): par 'gyur ba de lta de ltar bdud de dag la chos bstan nas bcom ldan 'das de phyis byang chub thob ste/ de'i phyir de bzhin gshegs pa de bdud rab tu 'joms pa zhes bya'o/ /
165a7(mdo sde): de byang chub thob pa'i mchog gi phrugs dang / bzang po'i phrugs kyang bdud las btul ba'i byang chub sems dpa' rnams so/ /rim gro pa'ang bdud las btul ba'i byang chub
165b1(mdo sde): sems dpa' rnams so/ /bcom ldan 'das de bzhin gshegs pa bdud rab tu 'joms pa de ni/ byang chub sems dpa'i gtam 'ba' zhig yang dag par rab tu ston te/ de na theg
165b2(mdo sde): pa gzhan gyi ming yang med do/ /btsun pa shA ra dwa ti'i bu/ bde ba thams cad kyis brgyan pa'i 'jig rten gyi khams de ni/ de 'dra ste/ der 'bangs na/ phyis bdud kyi las byed par
165b3(mdo sde): mi 'gyur gyi/ bdud las btul ba'i byang chub sems dpa' de dag dang lhan cig tu byang chub tu sems bskyed nas byang chub kyi phyogs kyi chos rnams yongs su rdzogs par 'gyur ro/ /
165b4(mdo sde): de nas bdud sdig can dngangs skrag 'jigs te spu zing zhes byed nas 'khor de nas 'gro bar 'dod na/ 'gro ma nus te/ mi snang bar ma gyur na/ de de bas kyang cher dngangs shing skrag
165b5(mdo sde): ste bcom ldan 'das kyi zhabs gnyis la gtugs nas 'di skad ces gsol to/ /byang chub sems dpa' blo gros rgya mtshos 'jig rten gyi khams der 'phang bar mi 'gyur bar bcom
165b6(mdo sde): ldan 'das/ bdag la bskyab tu gsol/ bde bar gshegs pa/ bdag la bskyab tu gsol/ bcom ldan 'das kyis bka' stsal pa/ sdig can/ ma 'jigs shig /skyes
165b7(mdo sde): bu dam pa 'di lta bu 'di dag ni/ sems can la rnam par 'tshe ba'i phyir gnas pa ma yin no/ /sdig can/ khyod byang chub sems dpa' blo gros rgya mtsho 'di la bzod pa gsol cig
166a1(mdo sde): dang / 'di nyid khyod la skyob par 'gyur ro/ /de nas bdud sdig can gyis thal mo sbyar te byang chub sems dpa' blo gros rgya mtsho la phyag btsal nas 'di
166a2(mdo sde): skad ces smras so/ /skyes bu dam pa/ khyod bdag la bzod pa mdzad du gsol/ bdag bde ba thams cad kyis brgyan pa'i 'jig rten gyi khams der mi 'phang bar gsol/ ji
166a3(mdo sde): ltar gang na skyes bu dam pa khyod lta bu chos ston par gyur pa'i 'khor der bar chad bgyi ba'i slad du lan 'ga' yang mchi bar mi 'gyur ba de ltar bgyi'o/ /blo gros rgya mtshos
166a4(mdo sde): smras pa/ sdig can/ kho bo lta bu dag la bzod pa gsol mi dgos so/ /byang chub sems dpa' rnams ni/ sems can thams cad la shin tu bzod pa nyid do/ /sdig can/
166a5(mdo sde): khyod bde ba thams cad kyis brgyan pa'i 'jig rten gyi khams der song la 'jig rten gyi khams kyi bkod pa de dang / bcom ldan 'das de bzhin gshegs pa bdud rab tu
166a6(mdo sde): 'joms pa de la ltos shig dang khyod la 'tshe bar mi 'gyur ro/ /de nas byang chub sems dpa' blo gros rgya mtshos lag pa g.yas pa gser gyi kha dog can brkyangs nas bdud
166a7(mdo sde): sdig can gyi spyi bor bzhag nas bden pa dang / bden pa'i tshig gang gis byang chub sems dpa' rnams la chos kyi ser sna dang / slob dpon chos kyi dpe mkhyud med pa'i bden pa
166b1(mdo sde): dang / bden pa'i tshig des bdag gi rdzu 'phrul gyi rkang pa ci 'dra bar bdud sdig can gyi'ang de dang 'dra bar gyur cig /ces de lta bu'i bden pa'i byin gyi rlabs byas so/ /byang chub sems
166b2(mdo sde): dpa' blo gros rgya mtshos tshig de skad ces smras ma thag tu de nas bdud sdig can rdzu 'phrul gyi stobs mchog dang ldan par gyur te/ des stong gsum gyi stong chen po'i 'jig rten gyi
166b3(mdo sde): khams 'di rnam pa drug tu g.yos par byas nas sangs rgyas kyi zhing 'di nas mi snang bar gyur te/ 'di ltar byang chub sems dpa' blo gros rgya mtsho'i byin gyi rlabs kyis skad cig thang
166b4(mdo sde): gcig yud tsam de la bde ba thams cad kyis brgyan pa'i 'jig rten gyi khams der gnas par gyur to/ /de nas bdud sdig can bcom ldan 'das de bzhin gshegs pa dgra bcom pa
166b5(mdo sde): y ang dag par rdzogs pa'i sangs rgyas bdud rab tu 'joms pa ga la ba der song ste phyin nas bcom ldan 'das kyi zhabs la mgo bos phyag btsal te lan bdun bskor ba byas nas
166b6(mdo sde): phyogs gcig tu 'dug go / de nas bcom ldan 'das de bzhin gshegs pa bdud rab tu 'joms pa de'i sangs rgyas kyi zhing na bdud las btul ba'i byang chub sems dpa' gang
166b7(mdo sde): dag 'khod pa de dag gis bdud sdig can de mthong nas bcom ldan 'das de bzhin gshegs pa bdud rab tu 'joms pa de la 'di skad ces gsol to/ /bcom ldan 'das/ sems
167a1(mdo sde): can dbang chung zhing mdog ngan la mi sdug pa 'di lta bu 'di gang nas mchis/ bcom ldan 'das des bka' stsal pa/ rigs kyi bu/ nub phyogs logs su
167a2(mdo sde): sangs rgyas kyi zhing 'di nas gang+gA'i klung bcu gnyis kyi bye ma snyed kyi sangs rgyas kyi zhing 'das pa na 'jig rten gyi khams mi mjed ces bya ba yod do/ /de na de bzhin gshegs pa
167a3(mdo sde): dgra bcom pa yang dag par rdzogs pa'i sangs rgyas shAkya thub pa zhes bya ba bzhugs so/ /'tsho'o/ /gzhes so/ /de 'dus pa chen po'i le'u'i chos kyi rnam grangs rgya cher ston to//
167a4(mdo sde): yang dag par rab tu 'chad do/ /der phyogs bcu nas byang chub sems dpa' tshad med grangs med cing bgrang ba las shin tu 'das pa dag chos kyi rnam grangs 'di mnyan pa'i phyir
167a5(mdo sde): 'dus so/ /byang chub sems dpa'i 'khor der byang chub sems dpa' sems dpa' chen po blo gros rgya mtsho zhes bya ba go cha bsam gyis mi khyab pa bgos pa/ bcom ldan
167a6(mdo sde): 'das de la yongs su 'dri zhing yongs su 'drir 'jug pa'ang 'dus par gyur to/ /chos kyi rnam grangs de'i tha ma bshad pa'i tshe bdud sdig can mig gi mi rtsol bar bya ba'i phyir
167a7(mdo sde): 'ongs pa dang / skyes bu dam pa des 'dul ba'i dbang nye bar bzung ste bdud sdig can de 'jig rten gyi khams 'dir 'phangs so/ /de nas bdud las btul ba'i byang chub sems
167b1(mdo sde): dpa' de dag gis bdud sdig can la 'di skad ces smras so/ /kho bo cag kyang khyod kyi grogs yin gyi/ sdig can/ khyod bla na med pa yang dag par rdzogs pa'i byang chub tu sems
167b2(mdo sde): skyed cig / de ci'i phyir zhe na/ kho bo cag kyang bdud du gyur te/ sems can rnams kyi dge ba'i rtsa ba bar chad bya ba'i phyir zhugs pa las/ kho bo cag de bzhin gshegs pas bla na
167b3(mdo sde): med pa yang dag par rdzogs pa'i byang chub tu sems bskyed do/ /de lta bas na/ sdig can/ khyod bla na med pa yang dag par rdzogs pa'i byang chub tu sems skyed cig /de nas bdud
167b4(mdo sde): s dig can gyis lhag pa'i bsam pas bla na med pa yang dag par rdzogs pa'i byang chub tu sems bskyed nas tshig 'di skad ces bdag gis bla na med pa yang dag par rdzogs pa'i byang
167b5(mdo sde): chub tu sems bskyed de phyin chad bdud kyi las mi bya'o/ /zhes smras so/ /de nas byang chub sems dpa' de dag gis bdud sdig can rin po che bkod pa'i seng+ge'i khri la bzhag ste/ de
167b6(mdo sde): na 'dus pa chen po'i le'u'i chos kyi rnam grangs kyi gtam rgyud ci 'dra ba la rigs kyi bu khyod spobs par gyis shig ces gsol ba btab bo/ /de nas byang chub sems dpa' blo gros rgya
167b7(mdo sde): mtshos gang bdud sdig can seng+ge'i khri la 'dug pa'i kha'i sgo dang / ba spu'i khung thams cad nas ji ltar bcom ldan 'das shAkya thub pas 'dus pa chen po'i le'u rab tu bshad pa lta
168a1(mdo sde): bu'i gtam byung ste/ yi ge de dag dang / tshig dang / yi ge'i 'bru de dag dang mnyam zhing mi nyung mi mang ma lhag par 'gyur ba de lta bu'i byin gyi rlabs
168a2(mdo sde): b yas so| |de nas byang chub sems dpa' de dag gis bdud sdig can de las 'dus pa chen po'i le'u'i gtam thos nas ngo mtshar du gyur te bcom ldan 'das de la 'di skad ces
168a3(mdo sde): gsol to/ /bcom ldan 'das/ bdag cag 'jig rten gyi khams mi mjed de dang / bcom ldan 'das de bzhin gshegs pa shAkya thub pa de dang / byang chub sems dpa' blo gros
168a4(mdo sde): rgya mtsho de dang / phyogs bcu'i 'jig rten gyi khams nas 'dus pa'i byang chub sems dpa' de dag blta bar bgyi'o/ /de nas bcom ldan 'das de bzhin gshegs pa bdud rab
168a5(mdo sde): tu 'joms pas mdzod spu nas gzugs thams cad ston pa zhes bya ba'i 'od zer phyung ste/ 'od zer byung ba des sangs rgyas kyi zhing gang+gA'i klung bcu gnyis kyi bye ma snyed de dag
168a6(mdo sde): las 'das te 'jig rten gyi khams mi mjed 'di snang ba chen pos khyab par gyur to/ /der byang chub sems dpa' de dag gis bcom ldan 'das de bzhin gshegs pa shAkya thub
168a7(mdo sde): pa rin po che bkod pa'i 'khor gyi khyams na bskal pa brgyar yang bsngags pa'i mthar mi phyin pa'i seng+ge'i khri chen po la bzhugs te/ phyogs bcu'i 'jig rten gyi khams nas
168b1(mdo sde): 'dus pa'i byang chub sems dpa' rnams la 'dus pa chen po'i le'u'i chos kyi rnam grangs rgya cher yang dag par rab tu ston pa dang / byang chub sems dpa' blo gros rgya mtsho'ang mthong
168b2(mdo sde): ngo / /'jig rten gyi khams mi mjed chus yongs su gang ba'i rgya mtsho gcig lta bur gnas pa 'di'ang mthong ngo / /de nas sgrib pa ci'ang med par mthong ngo / /phyogs bcu'i 'jig rten gyi
168b3(mdo sde): khams nas 'dus pa'i byang chub sems dpa' rgyang grags kyi tshad tsam gyi rin po che'i pad+ma dag la 'khod cing chos nyan pa de dag kyang mthong ngo / /mthong nas kyang tshim zhing mgu la yid
168b4(mdo sde): rangs shing rab tu dga' ste/ dga' ba dang / yid bde ba skyes nas bcom ldan 'das de bzhin gshegs pa shAkya thub pa ga la ba de logs su me tog gtor to/ /gtor ma thag tu
168b5(mdo sde): sangs rgyas kyi mthus 'ongs nas bcom ldan 'das shAkya thub pa'i spyi gtsug gi mtshams su me tog gi gdugs chen por gyur to/ /der thams cad dang ldan pa'i 'khor des me tog
168b6(mdo sde): gi gdugs de mthong nas ngo mtshar du gyur te bcom ldan 'das la 'di skad ces gsol to/ /bcom ldan 'das/ gang me tog gi gdugs 'di lta bur gyur pa'i me tog 'di dag
168b7(mdo sde): gang nas mchis/ bcom ldan 'das kyis bka' stsal pa/ grogs po dag /me tog 'di dag ni/ bde ba thams cad kyis brgyan ba'i 'jig rten gyi khams de nas 'ongs te/ byang
169a1(mdo sde): chub sems dpa' de dag gis nga la mchod pa'i las kyi phyir gtor to/ /gsol pa/ bcom ldan 'das/ bdag cag gis bde ba thams cad kyis brgyan pa'i
169a2(mdo sde): 'jig rten gyi khams de dang / bcom ldan 'das de bzhin gshegs pa bdud rab tu 'joms pa de dang / bdud sdig can 'jig rten gyi khams de na ci bgyid pa blta bar
169a3(mdo sde): bgyi'o| |de nas bcom ldan 'das kyis 'khor des gsol ba btab pa mkhyen nas byang chub sems dpa' blo gros rgya mtsho la bka' stsal pa/ rigs kyi bu/ khyod kyis bde ba
169a4(mdo sde): thams cad kyis brgyan pa'i 'jig rten gyi khams de dang / bcom ldan 'das de bzhin gshegs pa bdud rab tu 'joms pa de dang / bdud sdig can de 'khor 'di la ston cig /
169a5(mdo sde): de nas bcom ldan 'das kyis skabs phye bas byang chub sems dpa' blo gros rgya mtshos sor mo bcu las 'od zer stong phrag bcu phyung nas 'od zer de dag gis sangs rgyas
169a6(mdo sde): kyi zhing gang+gA'i klung bcu gnyis kyi bye ma snyed po de dag las 'das nas bde ba thams cad kyis brgyan pa'i 'jig rten gyi khams snang ba chen pos khyab par gyur to/ /der thams
169a7(mdo sde): cad dang ldan pa'i 'khor des bde ba thams cad kyis brgyan pa'i 'jig rten gyi khams de dang / bcom ldan 'das de bzhin gshegs pa bdud rab tu 'joms pa de dang / bdud
169b1(mdo sde): sdig can chos kyi khri chen po la 'dug ste 'dus pa chen po'i le'u'i gtam rgya cher yang dag par rab tu ston pa'ang mthong ngo / /mthong nas kyang thams cad dang ldan pa'i 'khor de ngo
169b2(mdo sde): mtshar du gyur nas rang rang gi pad+ma'i stan las langs te bcom ldan 'das de bzhin gshegs pa bdud rab tu 'joms pa de la phyag btsal nas de dag gis mu tig dang / me tog
169b3(mdo sde): gis gtor to/ /gtor ma thag tu sangs rgyas kyi mthus 'ongs nas bcom ldan 'das kyi spyi gtsug gi mtshams su me tog gi khang pa brtsegs pa chen por gnas par kun tu
169b4(mdo sde): snang ngo / /de nas bdud sdig can gyis bcom ldan 'das de bzhin gshegs pa bdud rab tu 'joms pa de la 'di skad ces gsol to/ /bcom ldan 'das/ bdag mi mjed kyi
169b5(mdo sde): 'jig rten gyi khams su bcom ldan 'das shAkya thub pa'i gan du mchi'o/ /bcom ldan 'das des bka' stsal pa/ rigs kyi bu/ de'i dus la da bab par shes na/ khyod song
169b6(mdo sde): zhig/ de nas bdud sdig can gyis bcom ldan 'das de'i zhabs la mgo bos phyag btsal te lan bdun bskor ba byas nas sangs rgyas kyi zhing de nas mi snang bar gyur te/ byang
169b7(mdo sde): chub sems dpa' blo gros rgya mtsho'i byin gyi rlabs dang / rdzu 'phrul gyis skad cig thang gcig yud tsam de la mi mjed kyi 'jig rten gyi khams 'dir gnas par gyur to/ /de
170a1(mdo sde): n as bcom ldan 'das ga la ba der song ste phyin nas bcom ldan 'das kyi zhabs la mgo bos phyag btsal te lan bdun bskor ba byas nas bcom ldan
170a2(mdo sde): 'das la phyag btsal te phyogs gcig tu 'dug go / de nas tshe dang ldan pa shA ra dwa ti'i bus bdud sdig can la 'di skad ces smras so/ /grogs po/ khyod kyis 'jig rten gyi khams
170a3(mdo sde): bde ba thams cad kyis brgyan pa de mthong ngam/ smras pa/ btsun pa shA ra dwa ti'i bu/ bdag gis 'jig rten gyi khams ji tsam du yongs su dag pa de mthong ste/ ji ltar dag cing dri
170a4(mdo sde): ma med pa'i sems can mchog byang chub sems dpa' rnams kyi gnas de ngo mtshar to/ /bdag gis de mthong nas kyang bla na med pa yang dag par rdzogs pa'i byang chub tu sems
170a5(mdo sde): bskyed do/ /smras pa/ grogs po/ khyod kyis bla na med pa yang dag par rdzogs pa'i byang chub tu sems bskyed na/ khyod da bdud kyi las lta byed dam/ smras pa/ btsun pa shA ra dwa ti'i
170a6(mdo sde): bu| lhag pa'i bsam pa la yang dag par zhugs pa'i byang chub sems dpa' rnams la gang gis kyang bdud kyi las byed mi nus so/ /de ci'i phyir zhe na/ lhag pa'i bsam pa la
170a7(mdo sde): y ang dag par zhugs pa'i byang chub sems dpa' rnams la ji lta ji ltar bdud kyi las byed pa de lta de ltar byang chub sems dpa' rnams ches stobs dang ldan zhing brtson 'grus
170b1(mdo sde): rtsom mo| |btsun pa shA ra dwa ti'i bu/ khyod kyis rnam grangs 'dis kyang gang gis byang chub sems dpa' rnams la bdud kyi las byed pa de nyid sangs rgyas kyi 'phrin las su brjod kyi/
170b2(mdo sde): bdud kyi las ni/ ma yin pa de ltar rig par bya'o/ /sangs rgyas kyi zhing kun tu bstan pa dang / bdud kyi cho 'phrul bstan pa 'di bshad pa na 'khor de las srog chags nyi khris bla na
170b3(mdo sde): med pa yang dag par rdzogs pa'i byang chub tu sems bskyed do/ /bdud kyi 'khor de las kyang bdud kyi bu khri bla na med pa yang dag par rdzogs pa'i byang chub tu sems bskyed nas
170b4(mdo sde): mgrin gcig tu bcom ldan 'das/ bdag cag 'jig rten gyi khams bde ba thams cad kyis brgyan pa der skye bar gyur cig /ces tshig de skad ces smras pa dang / bcom ldan
170b5(mdo sde): 'das kyis kyang de dag sangs rgyas kyi zhing der skye bar lung bstan to/ /sangs rgyas kyi zhing kun tu bstan pa'i le'u ste/ bcu gcig pa'o// //de nas bcom ldan 'das
170b6(mdo sde): la byang chub sems dpa' blo gros rgya mtshos 'di skad ces gsol to/ /bcom ldan 'das/ de bzhin gshegs pa rnams kyi byang chub 'di ni/ bar chad mang ba/ phyir rgol ba mang ba
170b7(mdo sde): lags na/ gang 'di lta bu'i mdo sde 'di dag de bzhin gshegs pa'i byin gyi rlabs kyis nub par mi 'gyur zhing rgyas par 'gyur ba dang / gang dag 'dzin pa dang / klog pa dang /
171a1(mdo sde): ston pa de dag la'ang bdud dam bdud kyi ris kyi lha rnams kyis glags rnyed par mi 'gyur ba dang / dam pa'i chos yun ring du gnas pa dang / mdo sde 'di
171a2(mdo sde): lta bu 'di dag kyang kun tu bsrung ba dang / sba ba dang / yongs su gzung ba'i slad du bcom ldan 'das/ de bzhin gshegs pas legs par byin gyis brlab tu gsol/ de skad
171a3(mdo sde): ces gsol pa dang / bcom ldan 'das kyis byang chub sems dpa' blo gros rgya mtsho la 'di skad ces bka' stsal to/ /blo gros rgya mtsho/ sems can gang dag mdo sde 'di lta bu
171a4(mdo sde): 'di dag 'dzin pa dang / ston par 'gyur zhing 'dod pa/ brtson 'grus brtsams pa/ dge ba'i rtsa ba bskyed pa de dag 'dul ba'i dbang nye bar bzung ste chos kyi rnam grangs 'di
171a5(mdo sde): byin gyis brlabs zin to/ /blo gros rgya mtsho/ de'i phyir legs par rab tu nyon la yid la zungs shig dang / tshig gang dag gis rgyal po chen po bzhi dag bkug nas chos kyi
171a6(mdo sde): rnam grangs 'di kun tu bsrung ba dang / chos smra ba de dag kyang yongs su gzung ba'i phyir nan tan byed par 'gyur ba'i rgyal po chen po bzhi dgug pa'i tshig rnams brjod par bya'o/ /blo
171a7(mdo sde): gros rgya mtsho/ /dgug pa'i tshig de dag gang zhe na/ 'di lta ste/ sa me sa ma san+d+hi/ sa ra ne/ sa ra ba ti/ d+ha ne/ d+ha na ba ti/ d+hu d+hu me/ d+hu d+hu ma ti/ a brte/ a ma le/ bi ma le/
171b1(mdo sde): bi dza re| ka ka re/ ka ru Ne/ hu hu bi ta/ hu hu san+d+hi/ nir+g+ha ta ni/ a baT+Te/ bi baT+Te/ ma d+hu ma ti/ ma ra dzi te/ bi shud+d+he/ bi shud+d+ha ba ti/ mi su le/ ma no ha re/ blo gros rgya mtsho/ 'di dag
171b2(mdo sde): ni| dgug pa'i tshig rnams yin te/ tshig de dag gis rgyal po chen po bzhi bkug nas chos kyi rnam grangs 'di kun tu bsrung ba dang / chos smra ba de yang yongs su gzung ba'i phyir nan tan byed
171b3(mdo sde): par 'gyur ro/ /sngags kyi tshig 'di rnams chos smra ba des legs par kha ton du byas te phyogs bzhir byams pas khyab par byas la rgyal po chen po bzhi bsam na/ sngags kyi
171b4(mdo sde): tshig 'di dag gis rgyal po chen po bzhi bkug nas 'ong bar 'gyur ro/ /de nas rgyal po chen po bzhi 'khor de nyid du 'dus par gyur te 'dug pa de dag stan las langs te bcom ldan
171b5(mdo sde): 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das/ rgyal po chen po bzhi po bdag cag lhan cig tu mthun par
171b6(mdo sde): gang na yang dag pa dang ldan pa'i rgyud kyis chos kyi rnam grangs 'di 'chad par 'gyur ba der chos kyi rnam grangs 'di'ang kun tu bsrung ba dang / chos smra ba de'ang yongs su gzung ba dang / ci
171b7(mdo sde): nas gang gis kyang ma bsgribs pa'am gnod par bgyid par mi 'gyur bar bgyi ba'i slad du mchi bar bgyi'o/ /blo gros rgya mtsho/ gzhan yang lha'i dbang po brgya byin dgug pa'i tshig brjod
172a1(mdo sde): par bya ste/ tshig de dag gis lha'i dbang po brgya byin 'gugs par 'gyur ro/ /lha'i dbang po brgya byin 'gugs par 'gyur ba'i tshig de dag gang zhe na/ 'di
172a2(mdo sde): lta ste| dza ye/ dza ya ma ti/ aT+Te maT+Te maM ku re/ sid+d+ha ma ti/ shu b+he shAn+ti kA re/ na da ne/ dAn+te/ dAn+te ma ti/ tang+ka re/ k+Sha ye/ k+Sha ya mu khe/ a baT+Ta ni/ bi baT+Ta ni/ pa ri baT+Ta ni/ pa
172a3(mdo sde): ri ts+tshe de/ smr-i ti smr-i ti san+d+hi/ A gats+tsha kau shi ka / nirdzi tA/ a su ra/ dza yan+ti de ba/ sa ma yaste/ a ra bad+ho/ d+harma ni rdza to/ /ra ma hi/ swasti ya nA ma b+hu tA nAM/ a rak+Sha d+harma tsA ri NAM/
172a4(mdo sde): blo gros rgya mtsho/ 'di dag ni/ lha'i dbang po brgya byin dgug pa'i tshig ste/ de dag gis lha'i dbang po brgya byin 'gugs par 'gyur ro/ /der chos smra ba des sngags kyi tshig 'di
172a5(mdo sde): dag legs par kha ton du byas la gtsang ba dang / gtsang sbra'i cho gas khrus legs par byas te gos bzang po bgos la/ shar phyogs su me tog gtor te sangs rgyas thams
172a6(mdo sde): cad bsam pa'i dran pa dang / sems can thams cad la snying rje chen po dang rab tu ldan pas seng+ge'i khri la 'dug ste lha'i dbang po brgya byin bsam la/ kau shi ka /'khor legs par
172a7(mdo sde): yongs su gzhag pa'i phyir tshur shog / sngags grub pa mngon sum du gyis shig ces brjod na/ de'i bsam pa shin tu rnam par dag cing yongs su dag la tshul khrims yongs su dag
172b1(mdo sde): pas bsam ma thag tu lha'i dbang po brgya byin 'ongs nas 'khor yongs su 'jog par 'gyur/ sngags kyi grub pa'ang nye bar sgrub par 'gyur ro/ /de nas lha'i dbang po brgya byin 'khor de nyid du
172b2(mdo sde): 'dus par gyur te 'dug pa des bcom ldan 'das la 'di skad ces gsol to/ /bcom ldan 'das/ chos kyi rnam grangs 'di yongs su gzung ba dang / yun ring du gnas par bgyi ba'i
172b3(mdo sde): slad du bdag chos smra ba de'i drung du mchi bar bgyi/ de'i 'khor kyang yongs su gzhag par bgyi/ sngags kyi grub pa'ang nye bar bsgrub par bgyi'o/ /bcom ldan 'das/ bdag gis chos kyi
172b4(mdo sde): rnam grangs 'di sum cu rtsa gsum gyi lha rnams la rgya cher yang dag par rab tu bshad par bgyi'o/ /de ci'i slad du zhe na/ bcom ldan 'das/ 'das pa dang / ma byon pa dang / da ltar byung
172b5(mdo sde): ba'i sangs rgyas bcom ldan 'das rnams kyi byang chub sems dpa'i spyod pa 'di las bstan pa'i slad du'o/ /bcom ldan 'das/ bdag gis 'das pa dang / ma byon pa dang / da ltar byung
172b6(mdo sde): ba'i sangs rgyas bcom ldan 'das rnams kyi chos la gus par bgyis te/ chos kyi rnam grangs 'di rgya cher yang dag par rab tu bstan par bgyi'o/ /de nas bcom ldan 'das kyis lha'i
172b7(mdo sde): dbang po brgya byin la legs so/ /zhes bya ba byin te/ kau shi ka /khyod kyis dam pa'i chos yongs su gzung ba'i phyir seng+ge'i sgra bsgrags pa legs so legs so/ /de lta bu ni/ khyod kyi bya
173a1(mdo sde): ba'o| |lha'i dbang po/ khyod kyis chos kyi rnam grangs 'di bsam na/ lha rnams ni/ rgyal zhing / lha ma yin rnams ni/ pham par 'gyur bar shes par bya'o/ /
173a2(mdo sde): blo gros rgya mtsho/ gzhan yang bdud dang / bdud kyi ris kyi lha rnams tshar gcad pa'i sngags kyi tshig 'di rnams brjod par bya ste/ sngags kyi tshig de dag gis bdud dang / bdud kyi
173a3(mdo sde): ris kyi lha rnams tshar gcod par 'gyur ro/ /sngags kyi tshig de dag gang zhe na/ 'di lta ste/ sha me/ sha ma ba ti/ sha mi ta sha truM/ aM gu re/ maM gu re/ mA ra dzi te/ ka rA Te/ ke yU
173a4(mdo sde): re| te dzo pa ti/ o ho ka ma ti/ bi sha Tha/ nirma le/ ma lA ba na ye/ o kha re/ o kha rA/ gra se/ kha yA gra se/ gra sa te/ he mu khI/ pa rA mu khi/ a mu khI/ sha mi tA ni/ sarba gra
173a5(mdo sde): ha ban+d+ha nA ni/ ni gr-i hi tA/ sarba pa ra pra pA di na/ bi muk+tA mA ra pA shA/ s+thA pi tA bud+d+ha mu drA/ sa mud+g+ha ti tAH/ sarba mA rA/ su tsa ri ta pa da pa ri shud+d+h+ya d+hI gats+tshan+ti sarba mA ra karma Ni/ blo gros
173a6(mdo sde): rgya mtsho| 'di dag ni/ bdud tshar gcod pa'i tshig /nyon mongs pa bsal ba'i tshig ste/ de dag chos smra ba des legs par kha ton du byas la chos kyi khri la 'dug ste/ byang chub
173a7(mdo sde): kyi rnam pas mngon par bsgrubs pa'i byams pas 'khor thams cad la khyab par byas la/ bdag la sman par 'du shes dang / chos la sman gyi 'du shes dang / chos nyan pa la
173b1(mdo sde): nad pa'i 'du shes dang / de bzhin gshegs pa la skyes bu dam pa'i 'du shes dang / chos kyi tshul la yun ring du gnas pa'i 'du shes bskyed la/ sngags kyi tshig 'di dag mngon du byas te
173b2(mdo sde): chos kyi gtam byed na/ de'i khor yug dpag tshad brgya tshun chad du bdud dang / bdud kyi ris kyi lha rnams mig gis mi rtsol bar bya ba'i las kyi phyir 'ong bar mi 'gyur ro/ /gang dag 'ong
173b3(mdo sde): ba de dag kyang bar chad byed par mi nus so/ /de nas bcom ldan 'das la bdud sdig can gyis 'di skad ces gsol to/ /bcom ldan 'das/ gang bdag byang chub sems dpa' blo gros
173b4(mdo sde): rgya mtshos 'jig rten gyi khams bde ba thams cad kyis brgyan par 'phangs pa skyes bu dam pa de dag gis byin gyi rlabs dang / rdzu 'phrul dang / cho 'phrul 'di bdag la mngon sum du
173b5(mdo sde): gyur to| |bcom ldan 'das/ bdag deng slan chad bdud kyi sug las thams cad 'dor ro/ /gang dag na chos kyi rnam grangs 'di ston pa dang / yang dag par rab tu ston par 'gyur ba'i
173b6(mdo sde): grong ngam/ grong khyer ram/ grong rdal lam/ gtsug lag khang der chos mnyan pa'i slad du bdag nga rgyal ma mchis pa dang / gus pa dang bcas shing zhe sa dang bcas pas mchis par
173b7(mdo sde): bgyi'o| |bcom ldan 'das kyis bka' stsal pa/ sdig can/ legs so legs so/ /khyod chos la gus pa'i rnam par smin pa 'dis rim gyis bdud kyi las thams cad las shin tu
174a1(mdo sde): 'das te/ gang skyes bu dam pa de dag gis thos pa'i chos de dag rjes su 'thob par 'gyur ro/ /blo gros rgya mtsho/ /gzhan yang mi mjed kyi bdag po tshangs
174a2(mdo sde): pa dgug pa'i sngags kyi tshig rnams brjod par bya ste/ dgug pa'i sngags kyi tshig de dag gis tshangs pa bkug nas chos smra ba'i gan du 'ong bar 'gyur ro/ /sngags kyi tshig de dag
174a3(mdo sde): gang zhe na/ 'di lta ste/ mai tre ka re/ ka ru Na ka re/ mu di ta ka re/ u pe k+Sha ka re/ bud+d+ha ka re/ d+harma ka re/ saM g+ha ka re/ su gri ta bi tsa ye/ ma hA bi tA ne/ nispa re/ dA g+he/ o dzo ba
174a4(mdo sde): ti| o dzo ga me/ d+harmA Na/ na da ni/ sa t+ya pra tISh+Tha ne/ u pa pa ti/ bu shud+d+he/ swa tsit+ta u pa sha me/ bya ba lo ka ya brah+ma Na/ byu tiSh+Thi na maste/ a bek+Sha sra d+ha ma tsa ra NAM/ ku ru sa d+harma
174a5(mdo sde): pa ri grA ha Na/ kri ta ma nu pA la ya/ bud+d+ha ni/ trI ma ma bya ba tsha ba si sma ra ta/ d+harma tsakra pra brta nAM/ ku ru satwa bi sho d+ha nAM/ pra ti gri ha na/ d+harma nA ga ra mA lA nAM/ bud+d+ha a d+hiSh+Tha nAM/ ma
174a6(mdo sde): bi ka u pa ya/ blo gros rgya mtsho/ mi mjed kyi bdag po tshangs pa dgug pa'i sngags pa'i tshig 'di dag chos smra ba des legs par kha ton du byas la tshangs pa'i lam la
174a7(mdo sde): shin tu gnas te zhe 'gras pa med pa'i sems kyi rgyud dang / dbang po shin tu spas pa dang / shin tu bsgrungs pa'i dran pa dang / shin tu dkar ba'i phyag rgya dang / shin tu yongs
174b1(mdo sde): su dag pa'i lus kyi las dang / shin tu dben pas zin pa'i ngag gi las dang / shin tu brtan pa'i blo dang / legs par byas pa'i bzod pa'i las dang / shin tu yongs su sbyangs ba'i tshul
174b2(mdo sde): khrims kyi phung po dang / legs par brtsams pa'i brtson 'grus kyi stobs dang / shin tu bsten pa'i mang du thos pa dang / shin tu yongs su bsgoms pa'i sems las su rung ba dang / shin
174b3(mdo sde): tu rno ba'i shes rab kyi dbang po dang / shin tu brtson pa'i yang dag pa'i sbyor ba dang / byang chub kyi sems kyis legs par zin pa dang / shin tu yongs su bsgoms pa'i byams pa dang /
174b4(mdo sde): shin tu brtan pa'i snying rje chen pos sems can thams cad kyi bde ba yang dag par skyed pa dang / sems can thams cad sdug bsngal las shin tu yongs su dgrol ba'i phyir seng+ge'i
174b5(mdo sde): khri la 'dug ste mi mjed kyi bdag po tshangs pa bsam la chos kyi gtam yang dag par rab tu brjod na/ des bsam ma thag tu tshangs pa tshangs ris kyi lha'i bu rnams dang lhan cig
174b6(mdo sde): tu 'ong bar 'gyur ro/ /blo gros rgya mtsho/ de la tshangs pa 'ong bar 'gyur ba'i ltas ni/ 'di lta bu 'di dag 'byung bar 'gyur te/ 'di lta ste/ 'khor thams cad byams pa'i sems
174b7(mdo sde): su 'gyur ba dang / dbang po nyams pa med pa dang / gcig la gcig mi gnod par gnas pa dang / chos dang chos smra ba la ston pa dang bla ma ltar phangs par sems pa dang / thal mo
175a1(mdo sde): sbyar ba dang / sems rtse gcig pa dang / mi g.yeng bar yid la byed pa dang / rus shing ltar byed pa dang / yid la byed pa dang / sems can thams cad kyis
175a2(mdo sde): sems pa dang / rna ba blags te nyan pa dang / chos smra ba de'ang sngon lung ma ma nos pa dang / sngo ma thos pa'i chos nams kyang mngon du 'gyur ba ste/ 'khor der mi mjed kyi bdag
175a3(mdo sde): po tshangs pa 'ongs par rig par bya'o/ /de nas mi mjed kyi bdag po tshangs pa 'khor de nyid du 'dus par gyur te 'dug pa des bcom ldan 'das la 'di skad ces gsol to/ /bcom
175a4(mdo sde): ldan 'das/ bdag tshangs pa'i 'jig rten du gnas te bsam gtan dang / tshad med pa'i bde ba la gnas pa bor la gang na chos kyi nam grags 'di ston pa'i 'khor der mchi bar
175a5(mdo sde): bgyi'o| |chos smra ba de la'ang chos brgyad bsgrub par bgyi'o/ /brgyad gang zhe na/ ji ltar thos pa'i chos mi bskyud par bgyi ba'i slad du de la dran pa bsgrub par bgyi/ /chos zab mo
175a6(mdo sde): rtogs par bgyi ba'i slad du de la blo gros bsgrub par bgyi/ don gyi rnam pa rtogs par bgyi ba'i slad du de la rtogs pa bsgrubs par bgyi/ the tshom thams cad gcad pa'i slad du
175a7(mdo sde): de la spobs pa bsgrub par bgyi/ skad dang nges pa'i tshig thams cad kyis yongs su tshim par bgyi ba'i slad du de la lung bstan pa phun sum tshogs pa bsgrub par bgyi/ 'khor
175b1(mdo sde): thams cad zil gyis mi non par bgyi ba'i slad du la 'dul ba srung ba bsgrub par bgyi/ mi dman par lung bstan pa'i slad du de la chos kyi snang ba bsgrub par bgyi/ de bgyid cing chos
175b2(mdo sde): bsgrub pa'i slad du de la nges par 'byung ba'i sgo bsgrub par bgyi ste/ bcom ldan 'das/ chos smra ba de la chos brgyad po 'di dag bsgrub par bgyi'o/ /chos smra ba de la bsrung zhing sba ba
175b3(mdo sde): dang / dam pa'i chos kyang yun ring du gnas par bgyi ba'i slad du 'di lta ste/ de bzhin gshegs pa nyid kyi byin gyi rlabs kyis ji ltar chos kyi rnam grangs 'di rgyas par 'gyur ba de
175b4(mdo sde): ltar bdud thams cad dang / phas kyi rgol ba thams cad shin tu tshar gcad par bgyi'o/ /de nas bcom ldan 'das la byang chub sems dpa' blo gros rgya mtshos 'di skad ces gsol
175b5(mdo sde): to| |de bzhin gshegs pa yongs su mya ngan las 'das te tha ma'i dus kyi tshe ci nas dge ba'i rtsa ba bskrun pa'i sems can rnams kyi sug par mchi ba dang / mdzod du chud pa dang /
175b6(mdo sde): glegs bam du 'gyur zhing nub par mi 'gyur bar bcom ldan 'das nyid kyis chos kyi rnam grangs 'di byin gyis brlab tu gsol/ de nas bcom ldan 'das kyis byang chub sems dpa'
175b7(mdo sde): blo gros rgya mtshos gsol ba btab pa mkhyen nas mdzod spu nas 'di lta bu'i 'od phyung ste/ 'od des stong gsum gyi stong chen po'i 'jig rten gyi khams 'di snang ba chen po khyab par gyur
176a1(mdo sde): nas stong gsum gyi stong chen po'i 'jig rten gyi khams 'di na rtswa dang / shing gel pa dang / sman dang / nags tshal dang / rdo dang / gyo mo dang / gzugs su snang ba de
176a2(mdo sde): dag thams cad de bzhin gshegs pa'i gzugs su snang ngo / /rin po che bkod pa'i khyams na mchod pa'i las byin gyis brlabs pa'i gzugs kyi rnam pa gang dag yod pa de dag
176a3(mdo sde): kyang de bzhin gshegs pa'i gzugs nyid du gnas par kun tu snang ngo / /de bzhin gshegs pa'i gzugs de dag gis gsung gcig tu kye ma'o chos kyi rnam grangs 'di ni/ bcom
176a4(mdo sde): ldan 'das shAkya thub pas byin gyis brlabs so/ /gang bcom ldan 'das kyis byin gyis brlabs pa de phyogs bcu'i sangs rgyas bcom ldan 'das thams cad kyis byin gyis brlabs
176a5(mdo sde): pa'o| |gang sangs rgyas bcom ldan 'das thams cad kyis byin gyis brlabs pa de la bdud thams cad kyis bar chad bya bar mi nus so/ /bcom ldan 'das/ gal te gang+gA'i klung gi
176a6(mdo sde): bye ma snyed kyi bdud dpung dang bcas/ g.yog 'khor dang bcas te chos kyi rnam grangs 'di la bar chad bya bar brtun kyang de dag gis chos kyi rnam grangs 'di la bar chad bya bar mi nus
176a7(mdo sde): so| |de ci'i phyir zhe na/ sa ni/ 'gas kyang srid/ rgya mtsho thams cad ni/ skam yang srid/ ri thams cad ni/ rnam par 'thor yang srid/ rlung ni/ zhags pas bcing du rung yang srid/
176b1(mdo sde): nyi ma dang zla ba ni/ sa'i steng du lhung yang srid/ nam mkha' ni/ gzugs kyi rnam par bstan du rung yang srid/ me ni/ chur 'gyur yang srid/ chu ni/ mer 'gyur yang srid/ 'byung ba
176b2(mdo sde): chen po bzhi ni/ gzhan du 'gyur yang srid/ sems can thams cad kyi sems ni/ gcig tu byar rung yang srid/ nam mkha' dang sa ni/ 'byar yang srid kyi/ de bzhin gshegs pa'i
176b3(mdo sde): byin gyis brlabs ni/ sus kyang skyod pa'am/ g.yo ba'am/ 'khrug par byed mi nus so/ /zhes gsungs so/ /de nas bcom ldan 'das kyis tshe dang ldan pa kun dga' bo'i spyi bor phyag
176b4(mdo sde): bzhag ste tshe dang ldan pa kun dga' bo la 'di skad ces bka' stsal to/ /kun dga' bo/ /khyod kyis dam pa'i chos yun ring du gnas par bya ba nye bar bzung ste chos kyi rnam grangs 'di
176b5(mdo sde): zungs shig / chongs shig /lhogs shig /kun chub par gyis shig /gzhan dag la'ang rgya cher yang dag par rab tu ston cig /de nas bcom ldan 'das la byang chub sems dpa' blo gros
176b6(mdo sde): rgya mtshos 'di skad ces gsol to/ /bcom ldan 'das kyis don gyi dbang gang gzigs nas de la rgya mtsho dang / mtsho chen po ltar gting dpag dka' ba'i dran pa dang / blo rab tu
176b7(mdo sde): thob pa'i byang chub sems dpa' gzhan dag mchis bzhin du/ dge slong kun dga' bo nyi tshe ba'i 'chal ba dang ldan pa la chos kyi le'u 'di lta bu 'di yongs su gtad/ bcom ldan 'das
177a1(mdo sde): kyis bka' stsal pa/ blo gros rgya mtsho/ dge slong kun dga' bo rang gi blo'i stobs bskyed pas mdo sde 'di lta bu 'dzin pa ma yin gyi/ de bzhin gshegs
177a2(mdo sde): pa'i byin gyi rlabs kyis 'dzin to/ /blo gros rgya mtsho/ sems can gang dag dge slong kun dga' bo las chos kyi rnam grangs 'di thos nas dga' ba dang / dad pa dang / mchog tu dga'
177a3(mdo sde): pa thob par 'gyur ba yod de/ de dag 'di snyam du 'di lta ste/ de bzhin gshegs pa'i byin gyi rlabs kyis 'di ltar nyan thos kyang 'di lta bu'i mdo sde 'di 'dzin cing ston pa ni/ de
177a4(mdo sde): bzhin gshegs pa'i byin gyi rlabs ji tsam du bsam gyis mi khyab pa ngo mtshar to snyam du sems par 'gyur ro/ /de nas 'khor de las lha dang mi kha cig 'di snyam du sems te /
177a5(mdo sde): ci byang chub sems dpa' blo gros rgya mtsho 'di dran pa dang rab tu ldan pa yin gyi/ gang bcom ldan 'das kyis mang du thos pa'i mchog tu bstan pa'i tshe dang ldan pa kun dga' bo
177a6(mdo sde): ni| de lta ma yin no snyam mo/ /de nas tshe dang ldan pa 'od srung chen pos 'khor de'i sems kyi rnam par rtog pa sems kyis shes nas 'khor gyi sems can rnams la rnam par
177a7(mdo sde): bltas te bcom ldan 'das la 'di skad ces gsol to/ /bcom ldan 'das/ byang chub sems dpa' blo gros rgya mtsho 'di rab tu dran pa dang ldan pa lags kyi/ gang bcom
177b1(mdo sde): ldan 'das kyis mang du thos pa rnams kyi mchog tu bstan pa'i tshe dang ldan pa kun dga' bo ni/ ma lags sam/ bcom ldan 'das kyis bka' stsal pa/ 'od srung / gang+gA'i klung gi
177b2(mdo sde): bye ma snyed kyi sangs rgyas kyi zhing dag na sems can ji tsam du bsdu bar bsdus pa'i sems can gyi khams ni/ rab tu mang gi /sa'i khams ni/ de lta ma yin no/ /zhes gang de skad du
177b3(mdo sde): bya ba de la ji snyam du sems/ 'od srung / sems can gyi khams de mang ngam/ 'od srung gis gsol pa/ bcom ldan 'das/ mang lags so/ /bde par gshegs pa/ tshad ma
177b4(mdo sde): mchis so/ /bcom ldan 'das kyis bka' stsal pa/ 'od srung / yongs su brtag pa nye bar bzung ste sems can de dag thams cad snga phyi med par mi'i lus thob par gyur la/
177b5(mdo sde): de bzhin du ji ltar dge slong kun dga' bo ltar dran pa dang / gzungs kyi stobs dang yang ldan par gyur kyang kun dga' bo lta bu'i sems can de dag gis dran pa dang / gzungs kyi
177b6(mdo sde): stobs de ni/ byang chub sems dpa' blo gros rgya mtsho'i dran pa dang / gzungs kyi stobs bskyed par brgya'i char yang nye bar mi 'gro ba nas dpe'i bar du'ang mi bzod do/ /'od
177b7(mdo sde): srung / byang chub sems dpa' blo gros rgya mtsho ni/ phyogs bcu'i sangs rgyas bcom ldan 'das thams cad kyis gsungs pa 'dzin to/ /de bzhin gshegs pa gcig gi chos
178a1(mdo sde): bstan pas de bzhin gshegs pa gnyis kyi chos bstan pa la sgrib pa'am/ kun nas ldang ba'i bya ba mi byed de/ 'od srung / 'di lta ste/ dper na/ rgya
178a2(mdo sde): mtsho chen por shing rta'i srog shing tsam gyi char pa'i rgyun 'bab pa'i chu rgyun gcig gis chu'i rgyun gnyis pa la sgrib pa'am kun nas ldang ba'i bya ba mi byed de/ chu'i rgyun
178a3(mdo sde): thams cad kyang rgya mtsho chen pos blangs nas de la 'grib pa'am/ gang ba'ang med do/ /'od srung / de bzhin du byang chub sems dpa' blo gros rgya mtsho sangs rgyas bcom ldan
178a4(mdo sde): 'das thams cad kyi chos bstan pa kun tu 'dzin kyang de bzhin gshegs pa gcig gis chos bstan pas de bzhin gshegs pa gnyis kyi chos bstan pa la sgrib pa 'am/ kun nas ldan ba'i bya ba mi byed de/
178a5(mdo sde): de'i dran pa'i stobs bskyed pa la bri ba'am/ gang ba'ang med do/ /bstan pa 'di bshad pa na srog chags brgya stong gis bla na med pa yang
178a6(mdo sde): dag par rdzogs pa'i byang chub tu sems bskyed de/ tshig 'di skad ces bdag cag kyang byang chub sems dpa' blo gros rgya mtsho'i dran pa'i stobs bskyed pa ci 'dra bar gyur
178a7(mdo sde): cig ces smras so/ /thams cad dang ldan pa'i 'khor gyi lha'i dbang / mi'i me tog gis bcom ldan 'das dang / byang chub sems dpa' blo gros rgya mtsho la gtor/ mngon par
178b1(mdo sde): gtor to/ /de nas bcom ldan 'das la byang chub sems dpa' pad+ma bkod pas 'di skad ces gsol to/ /bcom ldan 'das/ rigs kyi bu'am rigs kyi bu mo gang chos kyi sgo'i le'u 'di
178b2(mdo sde): thos nas mos pa dang / mos nas kyang 'dzin pa dang / 'chang ba dang / klog pa dang / 'don pa dang / rtog pa dang / de bzhin du nan tan bgyid pa de bsod nams ji tsam zhig skyed par 'gyur
178b3(mdo sde): de nas bcom ldan 'das kyis byang chub sems dpa' pad+ma bkod pa la tshigs su bcad de bka' stsal pa/ stong chen po yi 'jig rten khams 'di ni/ /gser gyis bkang ste bde
178b4(mdo sde): gshegs phul ba bas/ /gang gis chos kyi mdzod 'di thos nas ni/ /mos pa'i bsod nams 'di ni khyad par 'phags/ /gang gis 'jig rten khams khri rin chen bkad/ /de bzhin
178b5(mdo sde): gshegs pa rnams la phul ba bas/ /gang gis mdo sde 'di la 'jug byas pa/ /bsod nams de la snga mas skyed du med/ /gang gis 'jig ren khams ni stong phrag bcu/ /rin chen
178b6(mdo sde): bkang ste sbyin pa byin pa bas/ /gang gis mdo 'di bton nas ston pa yi/ /bsod nams de yi cha ni snga ma min/ /zhing ni bye ba khrag khrig stong gi rnams/ /rin chen bkang ste 'jig rten
178b7(mdo sde): slob dpon skyob/ /sangs rgyas rnams la dbul bar phul ba bas/ /gang gis tshul 'dir rab tu sbyor ba dang / /phyogs bcu rnams su gang+gA'i bye snyed zhing / /rin chen bkang ste rgyal la phul
179a1(mdo sde): ba bas| |ji ltar bstan pa bzhin du gang gnas pa'i/ /bsod nams de la mnyam pa yod ma yin/ /rdzogs pa'i byang chub sems dad chos 'dzin dang / /
179a2(mdo sde): chos sgrub pa dang srog chags snying rje ba/ /chos bzhi 'di dag bsod nams mtha' yas te/ /de dag mtha' ni bde gshegs mi gsung ngo / /nam mkha'i khams dang de bzhin
179a3(mdo sde): sems can khams/ /sangs rgyas ye shes dang ni byang chub sems/ /chos bzhi 'di dag dpag tu med pa ste/ /mkhas pa rnams kyis de thos dogs mi bya/ /dkon mchog chos
179a4(mdo sde): 'di rab tu bshad pa na/ /phyogs bcu'i zhing ni bye ba g.yos par 'gyur/ /snang ba byung zhing me tog char yang bab/ /sil snyan brgya dag ma dkrol sgra yang byung / /byang chub sems
179a5(mdo sde): dpa' mkhas pa de dag kun/ /mgu nas ched du brjod pa ched du brjod/ /chos bstan 'di 'dra 'di thos bdag cag rnams/ /'tsho ba don yod rnyed pa legs par rnyed/ /gang dag
179a6(mdo sde): 'di 'dra 'di ni thos gyur pa/ /sems can de dag rnyed pa rab rnyed pa/ /gang dag byang chub sems ni mi brjed de/ /de dag de bzhin gshegs pas shin tu bzung / /phyogs bcu'i
179a7(mdo sde): sangs rgyas stong phrag bye ba rnams/ /phyag ni g.yas pa rab tu brkyang mdzad de/ /yon tan rgya mtsho'i spyi bor bzhag nas ni/ /shAkya seng+ge'i bskul ba legs zhes gsung / /lha
179b1(mdo sde): dang klu dang lha min mi'am ci/ /dri za gnod sbyin mkha' lding lto 'phye che/ /brgya byin tshangs pa 'jig rten skyong ba rnams/ /nam mkhar gnas te ched du brjod pa rjod/ /shAkya seng+ge 'di dang
179b2(mdo sde): dge 'dun dang / /mdo sde 'di 'dra ba ni 'dzin byed pa/ /byang chub sems dpa' dpa' bo ring gnas gyur/ /legs gsungs chos ni gzhan yang nub mi 'gyur/ /gang dag chos kyi tshul ni
179b3(mdo sde): 'di 'dzin pa/ /de dag la ni bdag cag bsnyen bkur bgyi/ /bdag cag thams cad gus dang bcas par ni/ /kun tu srung zhing sba bar spro bar bgyi/ /de nas bcom ldan 'das kyis
179b4(mdo sde): byang chub sems dpa' blo gros rgya mtsho la bka' stsal pa/ blo gros rgya mtsho/ chos kyi tshul/ chos kyi phyag rgya/ chos btus pa/ chos rab tu dbye ba 'di ni/ 'das pa dang / ma 'ongs pa
179b5(mdo sde): dang / da ltar byung ba'i sangs rgyas bcom ldan 'das rnams kyis bshad pa/ 'chad pa/ 'chad par 'gyur ba ste/ blo gros rgya mtsho/ khyod kyis de la gus pa dang bcas pa dang / zhes
179b6(mdo sde): dang bcas pa dang / sgrub pa snying por bya'o/ /bcom ldan 'das kyis de skad ces bka' stsal nas byang chub sems dpa' sems dpa' chen po blo gros rgya mtsho dang / thams cad dang ldan
179b7(mdo sde): pa'i byang chub sems dpa'i tshogs de dang / dge slong gi dge 'dun dang / lha dang / mi dang / lha ma yin dang / dri zar bcas pa'i 'jig rten yi rang ste bcom ldan 'das kyis gsungs
180a1(mdo sde): pa la mngon par bstod do/ /byin gyis rlabs kyi le'u ste/ bcu gnyis pa'o/ /'dus pa chen po'i le'u'i chos kyi rnam grangs las/ 'phags pa blo
180a2(mdo sde): gros rgya mtshos zhus pa zhes bya ba'i le'u ste/ lnga pa rdzogs so// //rgya gar gyi mkhan po dzi na mi tra dang / dA na shI la dang / bud+d+ha pra b+ha dang / zhu chen gyi lo tsA ba ban+d+he
180a3(mdo sde): ye shes sdes bsgyur cing zhus te skad gsar bcad kyis kyang bcos nas gtan la phab pa/ /rgya gar skad du/ AR+ya sA ga ra nA ga rA dza pa ri pr-its+tsha nA ma ma hA yA na sU tra/
180a4(mdo sde): bod skad du/ 'phags pa klu'i rgyal po rgya mtshos zhus pa zhes bya ba theg pa chen po'i mdo/ bam po dang po/ sangs rgyas dang / byang chub sems dpa' thams cad la phyag 'tshal
180a5(mdo sde): lo| |'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong brgyad stong gi dge slong gi dge 'dun chen po dang /
180a6(mdo sde): byang chub sems dpa' mngon par shes pa mngon par shes pas phyogs bcu'i 'jig rten gyi khams nas 'dus pa/ rnam pa'i mchog thams cad dang ldan pa/ gzungs dang mdo
180a7(mdo sde): sde rtogs par khong du chud pa/ sems can thams cad kyi spobs pas mgu bar byed pa/ mngon par shes pa'i ye shes ston pa la mkhas pa/ pha rol tu phyin pa thams cad kyi
180b1(mdo sde): dam pa'i pha rol tu son pa/ byang chub sems dpa'i ting nge 'dzin dang / snyoms par 'jug pa dang ldan pa shes pa lam pas pa/ sangs rgyas thams cad kyis bstod cing bsngags la
180b2(mdo sde): snyan par brjod pa/ sangs rgyas kyi zhing thams cad du rdzu 'phrul gyis 'gro ba shes pa la mkhas pa/ bdud thams cad skrag par bya ba shes pa la mkhas pa/ chos thams cad ji
180b3(mdo sde): lta ba bzhin du shes pa la mkhas pa/ sems can thams cad kyi dbang po mchog dang mchog ma yin pa shes pa la mkhas pa/ byang chub kyi phyogs kyi chos thams cad yang dag
180b4(mdo sde): par sgrub pa shes pa la mkhas pa/ sangs rgyas thams cad kyi mchod pa'i las yang dag par sgrub pa'i shes pa la mkhas pa/ 'jig rten gyi chos thams cad kyis ma gos pa/
180b5(mdo sde): lus dang dag dang sems kyi rgyan thams cad kyis brgyan pa/ byams pa chen po dang / snying rje chen po la spro ba'i go cha bgos pa/ bskal pa grangs med par brtson 'grus chen
180b6(mdo sde): pos yid yongs su mi skyo ba/ seng+ge'i sgra chen po bsgrags pa/ phas kyi rgol ba thams cad kyis zil gyis mi non pa/ phyir mi ldog pa'i chos kyi phyag rgyas btab pa/ sangs rgyas
180b7(mdo sde): kyi chos thams cad kyi dbang bskur ba thob pa khri nyis stong la 'di lta ste/ byang chub sems dpa' sems dpa' chen po lhun po dang / ri rab dang / lhun po chen po dang / lhun po'i rtse
181a1(mdo sde): 'dzin dang / lhun po mar me'i rgyal po dang / lhun po brtsegs pa dang / lhun po'i rgyal mtshan dang / lhun po'i rgyal po dang / lhun po'i rtse mo rdob pa'i rgyal
181a2(mdo sde): po dang / 'brug sgra dang / rnga sgra dang / rin chen 'byung gnas dang / rin chen tog dang / rin chen rtse mo dang / rin chen dpal dang / rin chen 'byung dang / rin chen 'od dang / rin chen
181a3(mdo sde): khar ba can dang / rin chen rtse mo dang / lag na rin chen phyag rgya dang / rin chen dra ba dang / rin chen bkod pa dang / rin chen 'od dang / rin chen gling dang / rin chen sgron ma dang /
181a4(mdo sde): lag na rin chen dang / dga' byed dang / chos la dga' ba bkod pa dang / bkod pa'i rgyal po dang / mtshan gyis yang dag par brgyan pa dang / tshig bkod pa'i 'od dang / tshig
181a5(mdo sde): rnam par dag pa'i 'od dang / gtsug na rin po che dang / lha brtsegs dang / rin chen brtsegs dang / 'od zer stong ldan dang / me lce dang / skar ma la dga' ba dang / zla 'od
181a6(mdo sde): dang / sems bskyed ma thag tu chos kyi 'khor lo bskor ba dang / gser bzang rnam dag 'od dang / byang chub sems dpa' sems dpa' chen po rtag tu rgyun mi chad par mi
181a7(mdo sde): 'jigs pa sbyin pa dang / byams pa la sogs pa bskal pa bzang po'i byang chub sems dpa' sems dpa' chen po thams cad dang / 'jam dpal la sogs pa sems
181b1(mdo sde): dpa' dpe med pa drug cu dang / bzang skyong la sogs ba skyes bu dam pa bcu drug dang / rgyal po chen po bzhi la sogs pa rgyal chen bzhi'i ris kyi lha rnams dang / lha'i dbang po brgya
181b2(mdo sde): byin la sogs pa sum cu rtsa gsum pa'i lha rnams dang / lha'i rgyal po rab 'thab bral la sogs pa 'thab bral pa'i lha rnams dang / lha'i rgyal po yongs su dga' ldan la sogs
181b3(mdo sde): pa dga' ldan gyi ris kyi lha rnams dang / lha'i rgyal po rab 'phrul dga' la sogs pa 'phrul dga'i lha rnams dang / lha'i rgyal po dbang byed la sogs pa gzhan 'phrul dbang byed kyi
181b4(mdo sde): lha rnams dang / lha'i bu ded dpon la sogs pa bdud kyi ris kyi lha'i bu dkar po'i phyogs thams cad dang / rab tshangs pa la sogs pa tshangs pa'i mdun na 'don pa'i lha rnams
181b5(mdo sde): dang / mi mjed kyi bdag po tshangs pa la sogs pa tshangs chen gyi ris kyi lha rnams dang / lha'i rgyal po 'od gsal la la sogs pa 'od gsal gyi lha rnams dang / lha'i rgyal po dge
181b6(mdo sde): rgyas la sogs pa dge rgyas kyi lha rnams dang / lha'i rgyal po 'bras bu che la sogs pa 'bras bu che ba'i lha rnams dang / lha'i rgyal po dbang phyug chen po la sogs pa gnas gtsang
181b7(mdo sde): ma'i ris kyi lha'i bu rnams dang / lha'i rgyal po dri med 'od la sogs pa 'og min gyi lha'i bu rnams dang / lha ma yin gyi dbang po sgra gcan la sogs pa lha ma yin gyi dbang po
182a1(mdo sde): drug khri dang / mi 'am ci'i rgyal po ljon pa la sogs pa mi 'am ci'i rgyal po bzhi khri nyis stong dang / dri za'i rgyal po phreng thogs la sogs pa dri za'i rgyal
182a2(mdo sde): po sum khri nyis stong dang / klu'i rgyal po ma dros pa la sogs pa klu'i rgyal po bdun khri nyis stong dang / bya'i rgyal po nam mkha' lding bzhi stong dang / de ma yin pa'i lha dang /
182a3(mdo sde): klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po 'og gzi brjid che ba gzi brjid che ba stong dag dang thabs cig tu bzhugs so/ /de
182a4(mdo sde): nas bcom ldan 'das 'khor stong phrag du mas yongs su bskor cing mdun gyis bltas te chos ston cing / lha thams cad kyi bkod pas legs par brgyan pa'i seng+ge'i khri
182a5(mdo sde): la ri'i rgyal po ri rab rgya mtsho'i nang nas gyen du 'phags pa bzhin du bzhugs te/ bcom ldan 'das kyis lha dang bcas pa'i 'jig rten zil gyis mnan nas dge slong
182a6(mdo sde): gi tshogs kyis yongs su bskor te lam me/ lhan ne/ lhang nge nge zhing bzhugs so/ /de nas de ltar 'dus pa'i 'khor de'i nang na de bzhin gshegs pa de ltar bzhugs pa'i steng
182a7(mdo sde): gi bar snang la rin po che'i gdugs rin po che thams cad kyi 'od dang ldan zhing rin po che thams cad kyis legs par brgyan pa zhig byung ste/ rin po che'i gdugs des thams
182b1(mdo sde): cad dang ldan pa'i gling bzhi pa chen po'i 'jig rten 'di kun tu khebs par gyur to/ /rin po che'i gdugs de las kyang mu tig kha dog du ma'i rgyan phreng 'bum phrag dum 'di lta ste/ mu
182b2(mdo sde): tig dkar po dang / mu tig dmar po dang / mu tig dri ma med pa dang / gser lta bu'i mu tig dang / zla ba lta bu'i mu tig dang / pad+ma lta bu'i mu tig dang / nam mkha' lta bu'i mdog
182b3(mdo sde): can gyi mu tig rnams 'phyang ngo / /mu tig gi rgyan phreng de dag las kyang 'od zer dag byung ngo / /'od zer de dag las kyang me tog kha dog sna tshogs pa/ kha dog 'bum phrag du ma/
182b4(mdo sde): dri zhim pa/ blta na sdug pa/ yid du 'ong ba dag gi char mngon par bab bo/ /me tog de dag gis kyang 'khor gyi khyams thams cad pus mo nub pa tsam du gang bar gyur to/ /bar snang
182b5(mdo sde): la'ang 'brug sgra chen po bsgrags par gyur to/ /a ga ru dang / tsan+dan gyi phye ma dag dang / tsan+dan dus kyi rjes su 'brang ba'i phye ma dag gi char yang bab bo/ /de nas sangs rgyas kyi
182b6(mdo sde): m thus tshe dang ldan pa maud+gal gyi bu chen po stan las langs nas bla gos phrag pa gcig tu gzar te pus mo g.yas pa'i lha ngas la btsugs nas bcom ldan 'das ga la ba de
182b7(mdo sde): logs su thal mo sbyar ba btud de bcom ldan la 'di skad ces gsol to/ /bcom ldan 'das/ sngon ma mthong ma thos pa'i cho 'phrul 'di lta bu gda' ba 'di dag su'i snga
183a1(mdo sde): ltas lags/ de skad ces gsol pa dang / bcom ldan 'das kyis tshe dang ldan pa maud+gal gyi bu chen po la 'di skad ces bka' stsal to/ /maud+gal gyi
183a2(mdo sde): bu| 'di ni/ klu'i rgyal po rgya mtsho de bzhin gshegs pa la bltar 'ong ba de'i snga ltas yin no/ /de nas bcom ldan 'das kyis tshig de skad ces bka' stsal nas ring po ma
183a3(mdo sde): lon par klu'i rgyal po rgya mtsho klu bye ba phrag brgyad cu rtsa bzhi dang / klu'i bu mo bye ba phrag bdun cu rtsa gnyis kyis bskor cing mdun du bdar te me tog dang / bdug pa dang / spos
183a4(mdo sde): dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan thams cad dang / sil snyan dang / pheg rdob pa dang / glu dbyangs brgya
183a5(mdo sde): stong dag len cing bcom ldan 'das ga la ba der dong ste lhags nas bcom ldan 'das kyi zhabs la mgo bos phyag btsal te ji ltar thogs pa'i me tog dang / bdug pa dang /
183a6(mdo sde): spos dang / me tog phreng dang / byug pa la sogs pa dang / gdugs dang / rgyal mtshan dang / bdan la sogs pa dang / sil snyan dang / pheg rdob pa dang / glu dbyangs rnams
183a7(mdo sde): kyis bcom ldan 'das la mchod pa byas nas btsun mo'i 'khor dang bcas pa dang / gnyen 'dab kyi 'khor dang bcas pas de'i tshe bcom ldan 'das la tshul dang mthun pa'i
183b1(mdo sde): tshigs su bcad pa 'di dag gis mngon par bstod do/ /'jig rten dag na 'jig rten phan par bzhed pa 'jig rten gyis mchod 'jig rten mig sbyin pa/ /'jig rten du skyes 'jig rten
183b2(mdo sde): dri ma rnams kyis ma gos pad+ma chus mi chags pa bzhin/ /'jig rten snang ba rnam par gzigs pa spyan gsum mnga' ba 'jig rten bde ba sbyin mdzad pa/ /'jig rten nyi ma rkyen la
183b3(mdo sde): mkhas pa 'jig rten gtso bo khyod la de ring bdag phyag 'tshal/ /dul zhing dul bas yongs bskor stobs bcu mnga' ba sbyin pa rnams dang dul ba rnams kyis 'phags/ /'dren pa
183b4(mdo sde): nyon mongs rdul dang mun pa dang ni dri ma tha ba bsregs shing myu gu bsregs/ /snying rjes nor gyi gtso bo bdun po sbyin par mdzad cing sems can rnams la byams pas 'phags/ /
183b5(mdo sde): bsod snyoms zhing ste 'jig rten rtsa lag brtan po khyod la bdag ni mgo bos phyag 'tshal lo/ /khyod kyi zhal gyi smin mtshams mdzod spu 'bar ba me tog kund zla ba dung mdog
183b6(mdo sde): 'dra| |'di na tshangs pa'i gnas na 'khod pa'i lha rnams kyis kyang khyod kyi spyi gtsug mthong mi 'gyur/ /zla ba lta bu'i zhal nas byung ba'i rmad byung 'od kyis 'gro ba ma lus snang bar
183b7(mdo sde): mdzad| |de yis reg par gyur pa'i dbang gis mtshams med sems can rnams kyang bde ba nyid du gyur/ /khyod kyi gsung ni shin tu yid 'ong tshig ste zla ba bzhin du yid kyang tshim par
184a1(mdo sde): bgyid| |lha dang mi yi sgra skad zil gyis gnon cing gcig tu nges par dag la gtsang ba ste/ /'dod chags zhe sdang mun pa rdul rnams rab tu zhi bar bgyid
184a2(mdo sde): cing shes rab gsal bar bgyid/ /dga' dang mgu bgyid bde ba shin tu skyed par bgyid cing thar pa yang dag ston pa lags/ /khyod kyi ye shes dus gsum gtogs pa
184a3(mdo sde): thogs pa ma mchis gar yang chags pa ma mchis te/ /khyod kyis sems can rnams kyi spyod pa chung dang 'bring dang dam pa ma lus thugs su chud/ /gang dag gis ni dbang po
184a4(mdo sde): bsam pa dag dang 'gro dang thar pa tha dad ji 'dra ba/ /thams cad khyod kyis skad cig tsam gyis thugs su chud pa de slad khyod la phyag 'tshal lo/ /rdzogs pa'i byang chub shing
184a5(mdo sde): rgyal drung du glags blta'i phyir brtson bdud rnams bye ba brgya phrag snyed/ /khyod kyi thad du lhags par gyur kyang gnas las ma g.yos thugs brtser ldan pa'i blo mnga' ba/ /
184a6(mdo sde): mnga' bdag khyod kyis bden dang brtul zhugs dpal dang yon tan rnams dang byams pas pham par mdzad/ /de slad mi rnams su zhig deng 'dir khyod la mchod pa'i slad
184a7(mdo sde): du khyod la ngom par 'dzin/ /mnga' bdag khyod kyis chos rnams byed pa med dang ya ma brla dang zla ba 'dra ba dang / /dbu ba glog sprin chu yi chu bur 'dra zhing sgyu ma smig rgyu lta bur
184b1(mdo sde): thugs su chud/ /gang la rgyu med rtog pa mi 'byung khyod kyis chos de dag ni rtag tu bdag med de/ /de ltar 'gro ba'i 'dod pa lnga bskyed mdzad pas mnga' bdag khyod ni thar pa lags
184b2(mdo sde): par 'os/ /gang gi don du bskal pa bye ba khrag khrig mang por dka' ba rnams ni bsten pa dang / /gang gi don du rtag tu 'gro la phan mdzad 'dren pa rnams la mchod pa mdzad pa dang / /
184b3(mdo sde): gang gi don du sbyin dang yang dag sdom dang dul dang bzod pa rtag tu bsten pa yi/ /rnam 'dren khyod kyi smon lam chen po shin tu rmad du byung ba de ni rdzogs par gyur/ /de nas klu'i rgyal
184b4(mdo sde): po rgya mtshos bcom ldan 'das la tshul dang mthun pa'i tshigs su bcad pa 'di dag gis mngon par bstod nas bcom ldan 'das la 'di skad ces gsol to/ /gal te zhus nas
184b5(mdo sde): zhu ba lung bstan pa'i slad du bcom ldan 'das kyis bdag la skabs phye na/ bcom ldan 'das/ /de bzhin gshegs pa dgra bcom pa yang dag par rdzogs pa'i sangs rgyas la
184b6(mdo sde): phyogs 'ga' zhig zhu bar 'tshal lo/ /de skad ces gsol pa dang / bcom ldan 'das kyis klu'i rgyal po rgya mtsho la 'di skad ces bka' stsal to/ /klu'i bdag po/ khyod ci dang ci
184b7(mdo sde): 'dod pa de bzhin gshegs pa la dris shig dang / ngas dri ba dris ba de dang de lung bstan pas khyod kyi sems rangs par bya'o/ /de nas bcom ldan 'das kyis dri ba lung bstan pa'i
185a1(mdo sde): skabs phye nas bcom ldan 'das la klu'i rgyal po rgya mtshos 'di skad ces gsol to/ /bcom ldan 'das/ ji ltar na/ byang chub sems dpa' rnams
185a2(mdo sde): ngan 'gro dang / ngan song thams cad yang dag par chad pa dang / mi khom pa brgyad las 'das pa dang / lha dang / mi'i skye bar 'gro ba lags/ bcom ldan 'das/ ji ltar na/ byang
185a3(mdo sde): chub sems dpa' rnams rtag tu rgyun mi 'chad par sangs rgyas mthong ba thob pa dang / dge ba'i bshes gnyen dang phrad pa dang / 'tsham pa'i yul du gnas pa 'thob pa lags/
185a4(mdo sde): bcom ldan 'das/ ji ltar na/ byang chub sems dpa' rnams dad pa dang / dga' ba'i shas che ba dang / las kyi rnam par smin pa la rton pa dang / mi dge ba'i chos thams cad
185a5(mdo sde): spangs nas dge ba'i chos thams cad kyis 'bogs pa lags/ bcom ldan 'das/ ji ltar na/ byang chub sems dpa' rnams chos don du gnyer ba dang / chos 'tshal ba
185a6(mdo sde): dang / chos kyi kun dga' la dga' bas dga' ba dang / thos pa tshol bas chog ma 'tshal ba dang / thos pa sgrub pas mngon par 'phags pa lags/ bcom ldan 'das/
185a7(mdo sde): ji ltar na/ byang chub sems dpa' rnams rab tu 'byung ba la mos pa dang / nags dang / nags 'dabs na rgyu ba dang / 'phags pa'i rigs dang / sbyangs pa'i yon tan dang / yo
185b1(mdo sde): byad bsnyungs pa la mngon par dga' ba dang / rab tu byung ba'i yon tan rnams yongs su rdzogs par bgyid pa lags/ bcom ldan 'das/ ji ltar na/ byang chub sems dpa' ches zab
185b2(mdo sde): mo'i tshul la gnas pa dang / chad pa dang rtag par lta ba yongs su spangs pa dang / rgyu dang rkyen gyi chos rnams la zhugs pa dang / lta ba'i rnam pa thams cad dang bral ba lags/ bcom
185b3(mdo sde): ldan 'das/ ji ltar na/ byang chub sems dpa' rnams mngon par shes pa'i ye shes kyis rnam par rtse ba dang / sgrib pa ma mchis pa'i ye shes mthong ba lags/ bcom ldan 'das/
185b4(mdo sde): ji ltar na/ byang chub sems dpa' rnams sems can gyi spyod pa dang / bsam pa dang / cho ga 'tshal ba lags/ bcom ldan 'das/ ji ltar na/ byang chub sems dpa' rnams yongs
185b5(mdo sde): su smin par bgyi ba dang / gzung ba dang / bklag pa dang / brda sprod pa la mkhas pa lags/ bcom ldan 'das/ ji ltar na/ byang chub sems dpa' rnams bdud kyis phyir rgol ba
185b6(mdo sde): bcom pa dang / skrag pa dang / 'jigs pa thams cad dang bral nas byang chub sems dpa'i spyad pa spyod pa lags/ bcom ldan 'das/ ji ltar na/ byang chub sems dpa' rnams phyir
185b7(mdo sde): mi ldog pa'i chos la yang dag par gzhol ba dang / bzod pa thob pa dang / lung bstan pa thob pa lags/ de skad ces gsol pa dang / bcom ldan 'das kyis klu'i rgyal po rgya mtsho
186a1(mdo sde): la 'di skad ces bka' stsal to/ /klu'i bdag po/ legs so legs so/ /khyod de bzhin gshegs pa la don 'di 'dri bar sems pa ni/ klu'i bdag po/
186a2(mdo sde): legs so/ /klu'i bdag po/ de'i phyir legs par rab tu nyon la yid la zungs shig dang ngas khyod la bshad do/ /bcom ldan 'das/ legs so zhes gsol te klu'i rgyal
186a3(mdo sde): po rgya mtsho bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /klu'i bdag po/ chos bzhi dang ldan na/ byang chub sems
186a4(mdo sde): dpa' rnams ngan 'gro dang / ngan song thams cad yang dag par chad par 'gyur te/ bzhi gang zhe na/ 'di lta ste/ sems can thams cad la khong khro ba'i sems med pa dang /
186a5(mdo sde): dge ba bcu'i las kyi lam yang dag par blangs nas thams cad srung ba dang / gzhan gyi nyes pa mi gleng zhing brnyas par mi byed pa dang / bdag gis 'khrul pa rtog par byed
186a6(mdo sde): kyi| gzhan gyi 'khrul pa la mi rtog pa ste/ klu'i bdag po/ chos bzhi po de dag dang ldan na/ byang chub sems dpa' rnams ngan 'gro dang / ngan song thams cad yang dag par
186a7(mdo sde): chad par 'gyur ro/ /klu'i bdag po/ chos bzhi dang ldan na/ byang chub sems dpa' rnams mi khom pa thams cad spong bar 'gyur te/ bzhi gang zhe na/ 'di lta ste/ dkon mchog
186b1(mdo sde): gsum po 'di lta ste/ sangs rgyas dkon mchog dang / chos dkon mchog dang / dge 'dun dkon mchog gi bsngags pa rgyun du brjod pa dang / chos 'dod pa rnams g.yeng par mi byed
186b2(mdo sde): pa dang / gzhan dag gi 'gyod pa mi skyed pa dang / sems can 'gyod cing 'dug pa rnams kyi 'gyod pa sel ba ste/ klu'i bdag po/ chos bzhi po de dag dang ldan na/ byang chub sems
186b3(mdo sde): dpa' rnams kyi mi khom pa thams cad spong bar 'gyur ro/ /klu'i bdag po/ chos bzhi dang ldan na/ byang chub sems dpa' rnams lha dang / mi'i skye bar 'gro bar 'gyur te/ bzhi gang
186b4(mdo sde): zhe na| 'di lta ste/ byang chub kyi sems mi gtong zhing gzhan dag la'ang sgrog pa dang / tshul khrims yang dag par blangs pa mi gtong zhing nyams par mi byed pa dang / smon lam la
186b5(mdo sde): bsam pa rnam par dag pa dang / sems can yongs su smin par bya ba'i phyir de dag la snying rje chen po skyed pa ste/ klu'i bdag po/ chos bzhi po de dag dang ldan na/ byang chub sems
186b6(mdo sde): dpa' rnams lha dang / mi'i skye bar 'gro bar 'gyur ro/ /klu'i bdag po/ chos brgyad dang ldan na/ byang chub sems dpa' rnams sangs rgyas mthong ba dang 'bral bar mi 'gyur
186b7(mdo sde): te| brgyad gang zhe na/ 'di lta ste/ sangs rgyas rjes su dran pa yid la byed pa dang / de bzhin gshegs pa la bsnyen bkur dang / mchod pa byed pa dang / de bzhin gshegs pa'i
187a1(mdo sde): bsngags pa rgyun du brjod pa dang / de bzhin gshegs pa'i sku gzugs byed du 'jug pa dang / de bzhin gshegs pa lta ba la sems can rnams yang dag par
187a2(mdo sde): 'dzud pa dang / sangs rgyas kyi zhing gang na de bzhin gshegs pa bzhugs pa thos pa der skye bar smon lam 'debs pa dang / rgyud zhum pa med cing rgya chen po la mos pa dang / sangs
187a3(mdo sde): rgyas kyi ye shes 'dod pa ste/ klu'i bdag po/ chos brgyad po de dag dang ldan na/ byang chub sems dpa' rnams sangs rgyas mthong ba dang 'bral bar mi 'gyur ro/ /klu'i bdag po/
187a4(mdo sde): chos bzhi dang ldan na/ byang chub sems dpa' rnams dge ba'i bshes gnyen rnyed par 'gyur te/ bzhi gang zhe na/ 'di lta ste/ dge ba'i bshes gnyen la sgyu med pa dang g.yo
187a5(mdo sde): med par bsnyen bkur byed pa dang / chos la gces pa dang gus pa dang ri mo byed pa dang / bka' blo bde zhing gso sla la des pa dang / nga rgyal med cing sri zhu byed pa ste/ klu'i bdag
187a6(mdo sde): po| chos bzhi po de dag dang ldan na/ byang chub sems dpa' rnams dge ba'i bshes gnyen rnyed par 'gyur ro/ /klu'i bdag po/ chos gsum dang ldan na/ byang chub sems
187a7(mdo sde): dpa' rnams 'tshal ba'i yul du gnas pa thob par 'gyur te/ gsum gang zhe na/ 'di lta ste/ mi brlang zhing gya gyu med pa'i sems dang ldan pa dang / phrag dog dang ser sna bsal
187b1(mdo sde): ba dang / gzhan dag gi rnyed pa dang bkur sti dang bde bar sbyar ba'i bar dga' ba ste/ klu'i bdag po/ gsum po de dag dang ldan na/ byang chub sems dpa' rnams 'tshal ba'i yul du
187b2(mdo sde): gnas pa thob par 'gyur ro/ /klu'i bdag po/ chos lnga dang ldan na/ byang chub sems dpa' rnams dad pa dang ldan par 'gyur te/ lnga gang zhe na/ 'di lta ste/ mos pa'i stobs dang /
187b3(mdo sde): bsod nams kyi stobs dang / las kyi rnam par smin pa la 'jug pa'i stobs dang / byang chub kyi sems mi gtong ba'i stobs dang / chos nyid la rton pa'i stobs te/ klu'i bdag po/
187b4(mdo sde): chos lnga po de dag dang ldan na/ byang chub sems dpa' rnams dad pa dang ldan par 'gyur ro/ /klu'i bdag po/ chos gnyis dang ldan na/ dga' ba'i shas che bar 'gyur te/ gnyis
187b5(mdo sde): gang zhe na/ 'di lta ste/ rgyu'i stobs dang / yang dag par sbyor ba'i stobs te/ klu'i bdag po/ chos de gnyis dang ldan na/ byang chub sems dpa' rnams dga' ba'i shas che bar
187b6(mdo sde): 'gyur ro/ /klu'i bdag po/ chos gsum dang ldan na/ byang chub sems dpa' rnams las kyi rnam par smin pa la rton par 'gyur te/ gsum gang zhe na/ 'di lta ste/ bdag med
187b7(mdo sde): pa la mos pa dang / bzod pa'i stobs dang / yang dag pa'i las la legs par brtson pa ste/ klu'i bdag po/ chos gsum po de dag dang ldan na/ byang chub sems dpa' rnams las
188a1(mdo sde): kyi rnam par smin pa la rton par 'gyur ro/ /klu'i bdag po/ chos gnyis dang ldan na/ byang chub sems dpa' rnams mi dge ba'i chos thams cad spangs nas dge
188a2(mdo sde): ba'i chos thams cad kyis 'bogs par 'gyur te/ gnyis gang zhe na/ phung po gsum gyi yongs su bsngo ba dang ldan pa dang / bag yod par gnas pa ste/ de gnyis so/ /gzhan yang
188a3(mdo sde): gnyis te/ 'di lta ste/ dge ba'i rang bzhin du gyur pa dang / rnam par smin pa la mi re ba ste/ klu'i bdag po/ chos de gnyis dang ldan na/ byang chub sems dpa' sems mi dge ba'i
188a4(mdo sde): chos thams cad spangs nas dge ba'i chos thams cad kyis 'bogs par 'gyur ro/ /klu'i bdag po/ chos lnga dang ldan na/ byang chub sems dpa' rnams chos don du gnyer ba
188a5(mdo sde): yin te| lnga gang zhe na/ 'di lta ste/ gzugs don du gnyer ba ma yin pa dang / sgra don du gnyer ba ma yin pa dang / dri don du gnyer ba ma yin pa dang / ro don du gnyer ba ma yin
188a6(mdo sde): pa dang | reg bya don du gnyer ba ma yin pa ste/ lnga po ni/ de dag yin no/ /klu'i bdag po/ gzhan yang chos lnga dang ldan na/ byang chub sems dpa' rnams chos don du gnyer ba
188a7(mdo sde): yin te| lnga gang zhe na/ 'di lta ste/ chos don du gnyer ba yin gyi lus don du gnyer ba ma yin pa dang / yon tan don du gnyer ba yin gyi srog don du gnyer ba ma yin pa dang /
188b1(mdo sde): shes rab don du gnyer ba yin gyi reg pa don du gnyer ba ma yin pa dang / dge ba don du gnyer ba yin gyi tshor ba don du gnyer ba ma yin pa dang / sems can yongs su bskyab
188b2(mdo sde): pa don du gnyer ba yin gyi bdag gi dge ba don du gnyer ba ma yin pa ste/ klu'i bdag po/ chos lnga po de dag dang ldan na/ byang chub sems dpa' rnams chos don du gnyer ba yin
188b3(mdo sde): no| |klu'i bdag po/ chos drug dang ldan na/ byang chub sems dpa' rnams chos 'dod pa yin te/ drug po dag gang zhe na/ 'di lta ste/ rab tu byung ba'i yon tan 'dod kyi gos tshon
188b4(mdo sde): can gyi rtags 'dzin pa tsam 'dod pa ma yin pa dang / chos nyan pa 'dod kyi 'jig rten rgyang pan pa'i gsang tshig nyan 'dod pa ma yin pa dang / chos bstan pa 'dod kyi 'jig rten
188b5(mdo sde): gyi zang zing 'dod pa ma yin pa dang / chos la so sor rtog par 'dod kyi tshul bzhin ma yin pa yid la byed 'dod pa ma yin pa dang / chos sgrub pa 'dod kyi yi ge dang nges pa'i tshig dang
188b6(mdo sde): brda yongs su tshol ba 'dod pa ma yin pa dang / sangs rgyas kyi chos nyan 'dod kyi nyan thos dang rang sangs rgyas kyi chos 'dod pa ma yin pa ste/ klu'i bdag po/ chos drug po de dag
188b7(mdo sde): dang ldan na/ byang chub sems dpa' rnams chos 'dod pa yin no/ /klu'i bdag po/ chos brgyad dang ldan na/ byang chub sems dpa' rnams chos kyi kun dga' la dga' bas
189a1(mdo sde): dga' ba yin te/ brgyad gang zhe na/ 'di lta ste/ byang chub kyi sems kyi gtam la dga'i theg pa dman pa'i gtam la ma yin pa dang / bsdu ba'i dngos po'i
189a2(mdo sde): gtam la dga'i phyin ci log gi gtam la ma yin pa dang / chos kyi lugs kyi gtam la dga'i 'jig rten rgyang pan pa'i gtam la ma yin pa dang / sangs rgyas kyi che ba nyid kyi
189a3(mdo sde): gtam la dga'i 'khor ba gcad pa'i gtam la ma yin pa dang / zab cing gting dpag dka' ba'i rten cing 'bral bar 'byung ba'i gtam la dga'i bdag tu lta ba 'dzin pa'i
189a4(mdo sde): gtam la ma yin pa dang / chos bdag med pa'i rang bzhin dang rkyen rnam par dag pa'i gtam la dga'i chad pa dang / rtag pa dang / bdag dang / sems can dang / srog dang / skyes
189a5(mdo sde): bu dang / gang zag tu 'dzin pa'i gtam la ma yin pa dang / stong pa nyid dang / mtshan ma med pa dang / smon pa med pa'i gtam yang dag pa ji lta ba la dga'i dmigs par lta
189a6(mdo sde): ba'i gtam la ma yin pa dang / rab tu byung ba la dmigs pa dang / sangs rgyas kyi zhing gi rgyan bkod pa'i gtam la dga'i zhi ba la btang snyoms su byed pa'i gtam la ma yin pa
189a7(mdo sde): ste| klu'i bdag po/ chos brgyad po de dag dang ldan na/ byang chub sems dpa' rnams chos kyi kun dga' la dga' ba yin no/ /klu'i bdag po/ byang chub sems dpa' rnams ni/
189b1(mdo sde): don gyi dbang rnam pa lnga mthong ba'i phyir thos pa yongs su tshol ba na chog mi shes te/ lnga gang zhe na/ byang chub sems dpa' rnams thos pa las shes rab 'byung bar yang dag par
189b2(mdo sde): mthong ba'i phyir thos pa yongs su tshol ba na chog mi shes pa dang / byang chub sems dpa' rnams thos pas 'gyod pa dang / the tshom med par 'gyur ba yang dag par mthong ba'i phyir thos
189b3(mdo sde): pa yongs su tshol ba na chog mi shes pa dang / byang chub sems dpa' rnams thos pas kun nas nyon mongs pa dang / rnam par byang ba rtog par 'gyur bar yang dag par mthong ba'i phyir
189b4(mdo sde): thos pa yongs su tshol ba na chog mi shes pa dang / byang chub sems dpa' rnams thos pas sems can thams cad kyi nyon mongs pa spang ba'i phyir nyon mongs pa spong bar 'gyur bar
189b5(mdo sde): yang dag par mthong ba'i phyir thos pa yongs su tshol ba na chog mi shes pa dang / byang chub sems dpa' rnams thos pas mi 'jigs par 'gyur la mi 'jigs pa las sems can
189b6(mdo sde): thams cad kyi the tshom chad par 'gyur bar yang dag par mthong ba'i phyir thos pa yongs su tshol ba na chog mi shes pa ste/ lnga po de dag go /gzhan yang byang chub sems dpa' rnams
189b7(mdo sde): ni| don gyi dbang rnam pa gnyis mthong ba'i phyir thos pa yongs su tshol ba na chog mi shes te/ gnyis gang zhe na/ 'phags pa'i yang dag pa'i lta ba skye ba dang / chags pa med
190a1(mdo sde): pa'i gzungs thob pa ste/ de gnyis so/ /klu'i bdag po/ chos bcu dang ldan na/ byang chub sems dpa' rnams thos pa sgrub pas mngon par 'phags par
190a2(mdo sde): 'gyur te/ bcu gang zhe na/ rnyed pa dang bkur sti rnams la 'dod pa nyung zhing chog shes pa dang / yongs su tshol ba rnams la lus dang srog la mi lta ba dang / spyod lam rnams la dran
190a3(mdo sde): pa dang / shes bzhin dang / ji skad thos pa la shas cher yongs su rtog pa dang / 'du 'dzi med pas bya ba nyung ba dang / sbyor ba la brtson pa'i brtson 'grus kyis nam gyi cha stod dang / nam
190a4(mdo sde): gyi cha smad la mi nyal ba dang / bla ma la gus pa dang / ri mo byed pa dang / ngo tsha shes pa dang / khrel yod pa phun sum tshogs pas dag pa'i bshes gnyen la bsten pa dang / snying rje chen
190a5(mdo sde): pos sems can la lta ba dang / yon tan yongs su rdzogs par bya ba'i phyir 'phags pa'i skye bo la rim gro byed pa dang / shes pas lha dang bcas pa'i 'jig rten yongs su skyob
190a6(mdo sde): pa ste| klu'i bdag po/ chos bcu po de dag dang ldan na/ byang chub sems dpa' rnams thos pa sgrub pas mngon par 'phags par 'gyur ro/ /klu'i bdag po/ byang chub sems
190a7(mdo sde): dpa' rnams ni/ phan yon rnam pa lnga po 'di dag yang dag par mthong nas rab tu 'byung ba la mos par 'gyur te/ lnga gang zhe na/ bdag gis las byas pa chud za bar mi 'gyur
190b1(mdo sde): ba dang / bdag gis byas pa'i bag chags kyis bsgo bar 'gyur ba dang / yongs su 'dzin pa thams cad la bdag gi sems gtong bar 'gyur ba dang / sangs rgyas bcom ldan
190b2(mdo sde): 'das rnams kyis bdag smad par mi 'gyur ba dang / bdag grol zin nas kyang nyon mongs pa'i bcing ba rnams kyis bcings pa'i sems can rnams 'ching ba de las rab tu thar par
190b3(mdo sde): bya ba'i phyir chos ston par 'gyur ro snyam pa ste/ lnga po de dag go/ gzhan yang rnam pa lnga ste/ lnga gang zhe na/ rab tu 'byung ba ni/ tshul khrims 'chal pa'i sems can yongs su
190b4(mdo sde): smin par bya ba'i phyir tshul khrims dang mthun pa yin no/ /rab tu 'byung ba ni/ thos pa nyung ba'i sems can yongs su smin par bya ba'i phyir thos pa dang mthun pa yin no/ /rab tu 'byung
190b5(mdo sde): ba ni| sems rnam par g.yeng pa'i sems can yongs su smin par bya ba'i phyir ting nge 'dzin dang mthun pa yin no/ /rab tu 'byung ba ni/ shes rab 'chal ba'i sems can yongs
190b6(mdo sde): su smin par bya ba'i phyir shes rab dang mthun pa yin no/ /rab tu 'byung ba ni/ mya ngan las 'das pa'i bde ba'i lam la sems can dgod par bya ba'i phyir rnam par grol ba'i ye
190b7(mdo sde): shes dang mthun pa yin te/ lnga po de dag go/ gzhan yang rnam pa lnga ste/ lnga gang zhe na/ rab tu 'byung ba ni/ phung po lnga yongs su shes par bya ba'i phyir nga rgyal bcom pa'o/ /rab tu
191a1(mdo sde): 'byung ba ni/ kun 'byung ba spangs pa'i phyir srid pa'i bag la nyal ba spong ba'o/ /rab tu 'byung ba ni/ 'gog pa mngon sum du bya ba'i phyir zhi ba dang / rab
191a2(mdo sde): tu zhi ba dang / nye bar zhi bar byed pa'o/ /rab tu 'byung ba ni/ 'phags pa'i lam yan lag brgyad pa bsgom pa'i phyir lam la 'jug go /rab tu 'byung ba ni/ 'phags pa'i bden
191a3(mdo sde): pa rnams la sems can dgod pa'i phyir bden pa la 'jug pa ste/ lnga po de dag go /klu'i bdag po/ chos bzhi dang ldan na/ byang chub sems dpa' rnams nags dang / nags
191a4(mdo sde): 'dabs na rgyu zhing bas mtha'i gnas mal dag na gnas pa yin te/ bzhi gang zhe na/ lus dang srog la mi lta ba dang / dge ba'i chos thams cad la lta ba dang / mngon par
191a5(mdo sde): shes pa'i shes pa skyed par 'dod pa dang / spyod lam rab tu zhi bas lha dang mi rnams mgu bar byed pa ste/ klu'i bdag po/ chos bzhi po de dag dang ldan na/ byang chub sems
191a6(mdo sde): dpa' rnams nags dang / nags 'dabs na rgyu zhing bas mtha'i gnas mal dag na gnas pa yin no/ /klu'i bdag po/ gzhan yang byang chub sems dpa' ni/ don gyi dbang rnam
191a7(mdo sde): pa bzhi mthong nas nags dang / nags 'dabs na rgyu zhing bas mtha'i gnas mal dag na gnas pa yin te/ bzhi gang zhe na/ dgon pa dang / rab tu dgon pa 'di dag ni/ sangs
191b1(mdo sde): rgyas kyis bsngags pa yin te/ dgon pa na gnas na snying rje chen pos sems can thams cad rab tu thar par bya ba la dmigs pa ni/ bdag gis bre mo gtam zer ba yin gyi/ phyogs
191b2(mdo sde): gcig tu gyur pa ni/ ma yin no snyam pa dang / bdag gis ni/ byang chub kyi snying po'i rgyan bsags kyi/ nyon mongs pa rnams ni/ ma yin no snyam pa dang / bdag gis ni/ yongs su
191b3(mdo sde): sbyang ba byas pa'i byang chub sems dpa' du ma dag gi rjes su bslab dgos so snyam pa dang / bdag dgon pa na gnas te chos thams cad yang dag par bsgrubs nas grong dang / grong khyer
191b4(mdo sde): dang / grong rdal dang / ljongs dang / yul 'khor dang / pho brang 'khor dag tu song ste/ sems can rnams la chos bstan par bya'o snyam pa ste/ klu'i bdag po/ chos bzhi po de dag
191b5(mdo sde): dang ldan na/ nags dang / nags 'dabs na rgyu zhing bas mtha'i gnas mal dag na gnas pa yin no/ /klu'i bdag po/ chos gsum po 'di dag ni/ 'phags pa'i rigs dang / sbyangs
191b6(mdo sde): pa'i yon tan dang / yo byad bsnyungs pa la gnas pa'i byang chub sems dpa'i yon tan dang phan yon phul dang rab mchog yin te/ gsum gang zhe na/ dga' ba dang / mi dga' ba
191b7(mdo sde): rnams la mi lta ba'i phyir 'du 'dzi'i bya ba med pa dang / sems rag las pa med cing gang du 'dod par 'gror yod pa'i phyir rang nyam dang / rang dbang dang / tha mal par gnas pa dang /
192a1(mdo sde): sems can thams cad mnyam pa nyid du sems pa'i phyir de'i ting nge 'dzin myur du skye bar 'gyur ba ste/ gsum po de dag go/ gzhan yang gsum ste/ de la
192a2(mdo sde): tshul 'chos pa dang / kha gsag mi 'byung ba dang / de la rjes su chags pa dang / khong khro ba'i sems mi skye ba dang / sgrub cing 'dug pa na khyim la rjes su lta bar mi 'gyur pa ste/ klu'i
192a3(mdo sde): bdag po/ chos gsum po de dag ni/ 'phags pa'i rigs dang / sbyangs pa'i yon tan dang / yo byad bsnyungs pa la gnas pa'i byang chub sems dpa'i yon tan dang / phan yon
192a4(mdo sde): phul dang / rab mchog yin no/ /klu'i bdag po/ chos brgyad dang ldan na/ byang chub sems dpa'i rab tu 'byung ba'i yon tan yongs su rdzogs par 'gyur te/ brgyad gang zhe na/
192a5(mdo sde): 'phags pa'i rigs kyis chog par 'dzin pa dang / sbyangs pa'i yon tan dang / yo byad bsnyungs pa la gnas pa dang / mang du thos pa dang / sems nges par sems pa la dga'
192a6(mdo sde): ba dang / byang chub sems dpa'i bsam pa la kun tu rmongs par byed pa dang / dran pa nye bar bzhag pas gnas pa dang / ting nge 'dzin dang / shes rab sgom pa'i sbyor ba la brtson
192a7(mdo sde): pa dang / brtsams pa thams cad sgrub pa snying por byed pa ste/ klu'i bdag po/ chos brgyad po de dag dang ldan na/ byang chub sems dpa'i rab tu 'byung ba'i yon tan yongs su rdzogs
192b1(mdo sde): par 'gyur ro/ /klu'i bdag po/ /chos bcu dang ldan na/ byang chub sems dpa' rnams chos zab mo'i tshul la gnas pa yin te/ bcu gang zhe na/ bdag gi ngo bo nyid kyis chos thams
192b2(mdo sde): cad kyi ngo bo nyid kyi rjes su 'gro ba dang / bdag dag pas chos thams cad dag pa'i rjes su 'jug pa dang / bdag med pas chos thams cad bdag med pa la mos pa dang / bdag stong pas
192b3(mdo sde): chos thams cad stong par som nyi med pa dang / bdag dben pas chos thams cad dben pa la 'jug pa dang / bdag zhi bas chos thams cad zhi bar so sor rtog pa dang / bdag ji lta ba
192b4(mdo sde): bzhin pas chos thams cad ji lta ba bzhin du khong du chud pa dang / bdag zab pas chos thams cad zab par nges par sems pa dang / bdag bem po yin pas chos thams cad bem
192b5(mdo sde): po yin par nges par rtog pa dang / bdag gzung du med pas chos thams cad gzung du med par rab tu shes pa ste/ bcu po de dag go /klu'i bdag po/ /gzhan yang chos bcu dang ldan
192b6(mdo sde): na| byang chub sems dpa' rnams chos zab mo'i tshul la gnas pa yin te/ bcu gang zhe na/ rnam par bsgrubs pas gnas pa'i mtshan nyid kyi phyir chos thams cad sgyu ma lta bur
192b7(mdo sde): shes pa dang / phyin ci log las byung bar mthong bas chos thams cad rmi lam lta bur rab tu shes pa dang / phyin ci log tu 'du shes pas chos thams cad smig rgyu lta bur rab tu
193a1(mdo sde): shes pa dang / rgyu'i bya ba dang / rkyen la dmigs te skye ba'i chos thams cad mig yor lta bur rab tu shes pa dang / 'pho ba med pa'i mtshan nyid las phyir
193a2(mdo sde): mi ldog pas chos thams cad chu zla lta bur rab tu shes pa dang / yul la mi gnas shing phyogs na mi gnas te ngo bo nyid med pas chos thams cad brag ca lta bur rab tu shes pa
193a3(mdo sde): dang | skad cig kyang mi sdod pas chos thams cad sprin dang glog snang ba lta bur rab tu shes pa dang / 'dod chags dang / zhe sdang dang / gti mug gis chags par mi 'gyur bas
193a4(mdo sde): chos thams cad 'ja' tshon lta bur rab tu shes pa dang / glo bur gyi nye ba'i nyon mongs pas nyon mongs pa can du mi 'gyur bas chos thams cad rang bzhin gyis rab tu dag par
193a5(mdo sde): shes pa dang / skye ba dang / 'jig pa dang / gnas pa dang bral bas chos thams cad nam mkha' lta bur rab tu shes te/ klu'i bdag po/ chos bcu po de dag dang ldan na/ byang chub
193a6(mdo sde): sems dpa' rnams chos zab mo'i tshul la gnas pa yin no/ /klu'i bdag po/ chos gnyis dang ldan na/ byang chub sems dpa' rnams chad par lta bar ltung bar mi 'gyur te/
193a7(mdo sde): gnyis gang zhe na/ las kyi bya ba la 'jug pa shes pa dang / sangs rgyas kyi chos thams cad rnam par sgrub pa shes pa ste/ klu'i bdag po/ chos de gnyis dang ldan na/ byang chub
193b1(mdo sde): sems dpa' rnams chad par lta bar ltung bar mi 'gyur ro/ /klu'i bdag po/ chos gnyis dang ldan na/ byang chub sems dpa' rnams rtag par lta bar ltung bar mi 'gyur te/ gnyis gang
193b2(mdo sde): zhe na| mi rtag pa'i chos la 'jug pa shes pa dang / skyes nas zhig cing zhu ste/ mi gnas par rab tu rnam par dbye ba shes pa ste/ klu'i bdag po/ chos gnyis dang ldan na/ byang chub
193b3(mdo sde): sems dpa' rnams rtag par lta bar ltung bar mi 'gyur ro/ /glu'i bdag po/ chos bzhi dang ldan na/ byang chub sems dpa' rnams rten cing 'byung ba la mkhas pa yin te/ ma rig pa
193b4(mdo sde): kun 'byung ba nas rga shi kun 'byung ba'i bar la 'jug pa dang / ma rig pa 'gag pa nas rga shi 'gag pa'i bar la 'jug pa dang / chad par lta bar yang mi ltung ba dang / rtag par lta bar
193b5(mdo sde): yang mi gnas pa ste/ klu'i bdag po/ chos bzhi po de dag dang ldan na/ byang chub sems dpa' rnams rten cing 'brel bar 'byung ba la 'jug pa la mkhas pa yin no/ /klu'i bdag po/
193b6(mdo sde): chos bzhi dang ldan na/ byang chub sems dpa' rnams lta bar gyur pa thams cad du lta bar mi 'gyur te/ bzhi gang zhe na/ stong pa nyid shes pas bdag dang sems can du lta bar mi
193b7(mdo sde): 'gyur ba dang / mtshan ma med pa shes pas srog dang gang zag tu lta bar mi 'gyur ba dang / smon pa med pa shes pas 'byung ba dang 'jig par lta bar mi 'gyur ba dang / rten cing 'brel
194a1(mdo sde): par 'byung ba shes pas chad pa dang rtag par lta bar mi 'gyur ba ste/ chos bzhi po de dag dang ldan na/ byang chub sems dpa' rnams lta bar gyur pa thams
194a2(mdo sde): cad du lta bar mi 'gyur ro/ /klu'i bdag po/ chos drug dang ldan na/ byang chub sems dpa' rnams mngon par shes pa'i shes pas rnam par rtse bar 'gyur te/ drug gang zhe na/
194a3(mdo sde): sems can thams cad la khong khro ba med pa'i lta bas de'i lha'i mig rnam par dag par 'gyur ba dang / ngan du smras pa'i tshig dang du len pas lha'i rna ba rnam par dag par 'gyur ba
194a4(mdo sde): dang | sems kun nas nyon mongs pa med pas gzhan gyi sems shes pa rnam par dag par 'gyur ba dang / sngon byas pa'i dge ba'i rtsa ba sems can thams cad la gtong bas
194a5(mdo sde): sngon gyi gnas rjes su dran pa shes pa rnam par dag par 'gyur ba dang / mthun par byed pa dang / bka' blo bde ba dang / ji skad smras pa bzhin byed pas rdzu 'phrul bya ba shes pa rnam
194a6(mdo sde): par dag par 'gyur ba dang / chos rnams la slob dpon gyi dpe mkhyud med pas zag pa zad pa shes pa rnam par dag par 'gyur ba ste/ drug po de dag go /klu'i bdag po/ /gzhan
194a7(mdo sde): yang mar me byin pas ni/ lha'i mig rnam par dag par 'gyur ro||sil snyan dang / pheg rdob pa dang / glu'i dbyangs thams cad byin pas ni/ lha'i rna ba rnam par dag par 'gyur
194b1(mdo sde): ro| |kun nas nyon mongs pa med par byin pas ni/ gzhan gyi sems shes pa rnam par dag par 'gyur ro/ /dge ba'i chos dran par byed cing bskul bas ni/ sngon gyi gnas rjes su dran
194b2(mdo sde): pa shes pa rnam par dag par 'gyur ro/ /sgrib pa dang / 'gyod pa bsal bas ni/ rdzu 'phrul gyi bya ba shes pa rnam par dag par 'gyur ro/ /chos byin pas ni/ zag pa zad pa shes pa
194b3(mdo sde): rnam par dag par 'gyur ro/ /klu'i bdag po/ gzhan yang de bzhin gshegs pa la lta bas ni/ lha'i mig rnam par dag par 'gyur ro/ /dam pa'i chos mnyan pas ni/ lha'i rna ba
194b4(mdo sde): rnam par dag par 'gyur ro/ /sems kyis nges par brtags pas ni/ gzhan gyi sems shes pa rnam par dag par 'gyur ro/ /dge 'dun rjes su dran pas ni/ sngon gyi gnas rjes su
194b5(mdo sde): dran pa shes pa rnam par dag par 'gyur ro/ /'dun pa drag pos ni/ rdzu 'phrul gyi bya ba shes pa rnam par dag par 'gyur ro/ /chos bsgrubs pas ni/ zag pa zad pa shes pa rnam par
194b6(mdo sde): dag par 'gyur ro/ /de la mngon par shes pas rnam par rtse ba gang zhe na/ klu'i bdag po/ 'di la nyan thos dang / rang sangs rgyas rnams kyi lha'i mig gang yin pa dang / phyi rol gyi
194b7(mdo sde): drang srong mngon par shes pa lnga dang ldan pa rnams kyi lha'i mig gang yin pa dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci
195a1(mdo sde): dang | lto 'phye chen po dang / mi dang / mi ma yin pa rnams kyi lha'i mig gang yin pa de bas ni/ byang chub sems dpa'i lha'i mig de ches 'das pa dang / ches
195a2(mdo sde): gsal ba dang / ches khyad par du 'phags pa dang / ches mchog tu gyur pa dang / ches rnam par dag pa ste/ de'i lha'i mig des ni/ de bzhin gshegs pa'i spyan gyi yul ma gtogs
195a3(mdo sde): par sems can du snang ba'am/ gzugs su snang ba'am/ chos su snang ba gang yang mi rtogs pa dang / mi mthong ba dang / mi shes pa ci'ang med do/ /klu'i bdag po/ de la nyan thos dang /
195a4(mdo sde): rang sangs rgyas rnams kyi lha'i rna ba gang yin pa nas mi dang mi ma yin pa'i bar rnams kyi lha'i rna ba gang yin pa de bas ni/ byang chub sems dpa'i lha'i rna ba de ches 'das pa dang / ches
195a5(mdo sde): gsal ba dang / ches khyad par du 'phags pa dang / ches mchog tu gyur ba dang / ches rnam par dag pa ste/ de lha'i rna ba'i dbang po des ni/ de bzhin gshegs pa'i snyan gyi yul ma
195a6(mdo sde): gtogs par sgrar grag pa gang yang thos par mi 'gyur ba ci'ang med de/ des ni/ sgra thams cad kyi sngon gyi mtha' dang / phyi ma'i mtha' yongs su gcod pa rab tu shes so/ /klu'i bdag
195a7(mdo sde): po| de la byang chub sems dpas ni/ sems can thams cad kyi sems kyi rgyu ba dang / sems kyi dmigs pa dang / sems kyi mtshan ma dang / sems kyi dpyod pa dang / sems kyi rgyu
195b1(mdo sde): dang | sems kyi bsam pa dang / sems kyi 'bras bu dang / sems kyi nges pa dang / sems kyi brtag pa dang / sems kyi rnam pa sna tshogs dang / sems kyi rjes su chags pa dang /
195b2(mdo sde): sems kyi khong khro ba dang / sems rnam par g.yeng ba dang / sems bsdu ba dang / sems bral bar g.yo ba dang / sems lhag par g.yo ba dang / sems bskul ba dang / sems
195b3(mdo sde): gnas pa dang / sems kyi sngon gyi mtha' dang / sems kyi phyi ma'i mtha' dang / sems kyi de ltar byung ba dang / sems kyi gnas dang / sems kyi gnas pa thams cad yang dag par
195b4(mdo sde): ji lta ba bzhin du rab tu shes te/ shes nas kyang de bzhin du de sems can de dag la chos dang ldan pa'i gtam 'jug par byed do/ /des sngon gyi gnas rjes su dran pas bdag dang
195b5(mdo sde): gzhan rnams kyi sngon gyi mtha'i mur thug pa'i bar gyi 'chi 'pho yang dag pa ji lta ba bzhin du rab tu shes shing dran te/ rnam pa dang bcas/ yul phyogs dang bcas par yang dag pa ji lta
195b6(mdo sde): ba bzhin du de kho na nyid dang / gzhan ma yin par rjod par byed do/ /rdzu 'phrul gyi bya ba rnams la'ang mngon par 'du byed pa med pa thob ste bya ba thams cad ston to/ /klu'i bdag po/ 'di
195b7(mdo sde): dag ni| byang chub sems dpa'i mngon par shes pa ste/ de la rang gi sems la dbang byed pas don thams cad yongs su rdzogs par byed pa 'di ni/ de'i rnam par rtse ba ste/ sangs
196a1(mdo sde): rgyas yongs su mya ngan las 'da' ba'ang kun tu ston la gtan du yongs su mya ngan las 'da' bas yongs su mya ngan las 'da' bar yang mi byed pa lta bu'o/ /
196a2(mdo sde): des byang chub sems dpa'i zag pa zad pa shes pa mngon sum du byed pa'i mngon par shes pa gang zhe na/ nyan thos dang / rang sangs rgyas kyi rnam par grol ba la ma chags te/
196a3(mdo sde): sangs rgyas kyi ye shes kyi rnam par grol ba la lhag par dmigs shing rang bzhin gyis zag pa zad pa shes kyi/ shes pa de mngon sum du byed pa ni/ ma yin la sems can thams
196a4(mdo sde): cad kyi zag pa zad par bya ba kho na'i phyir yang 'khor ba'i rgyun la gnas pa 'di ni/ byang chub sems dpa'i mngon par shes pa drug pa'o/ /klu'i bdag po/ chos bzhi dang ldan na/
196a5(mdo sde): byang chub sems dpa' sgrib pa med pa'i ye shes mthong pa la 'jug pa yin te/ bzhi gang zhe na/ thams cad mkhyen pa'i ye shes kyis yongs su bsgos pa'i mngon par shes pa
196a6(mdo sde): lnga dang / byams pa chen po dang / snying rje chen pos yongs su bsgos pa'i so so yang dag par rig pa bzhi dang / thabs dang shes rab kyis yongs su bsgos pa'i gzugs med
196a7(mdo sde): pa'i snyoms par 'jug pa bzhi dang / stong pa nyid dang / mtshan ma med pa dang / smon pa med pas yongs su bsgos pa'i byang chub kyi phyogs kyi chos sum cu rtsa bdun te/ klu'i
196b1(mdo sde): bdag po/ chos bzhi po de dag dang ldan na/ byang chub sems dpa' sgrib pa med pa'i ye shes mthong ba la 'jug pa yin no/ /klu'i bdag po/ de la sgrib pa med pa'i ye shes mthong ba
196b2(mdo sde): gang zhe na/ nyon mongs pa thams cad kyang mthong la bag chags kyi mtshams sbyor ba'i rnam pa'i nyon mongs pa thams cad kyang yang dag par bcom pa gang yin pa dang / 'khor ba'ang mthong
196b3(mdo sde): la mya ngan las 'das pa la'ang yang dag par gzhol ba dang / nyan thos dang / rang sangs rgyas kyi sa'ang mthong la byang chub kyi snying po la'ang gzhol ba dang / sems can gyi spyod pa'i
196b4(mdo sde): rjes su'ang 'jug la sems can gyi spyod pa dben par yang shes pa ste/ 'di ni/ sgrib pa med pa'i ye shes mthong pa zhes bya'o/ /gzhan yang sgrib pa med pa'i ye shes mthong ba ni/
196b5(mdo sde): 'dus byas kyi bya ba thams cad kyi rjes su'ang 'jug la/ 'dus ma byas pa'ang thob pa gang yin pa dang / 'dus byas thams cad kyi nye bar zhi ba'ang mthong la 'dus byas kyang thob
196b6(mdo sde): pa'o| |klu'i bdag po/ byang chub sems dpa' ni/ 'dus byas la spyod pa na'ang 'dus ma byas shes pas sgrib pa med pa la 'dus ma byas pa thob pa la'ang 'dus ma byas kyi chos
196b7(mdo sde): kyis sgrib pa med de/ der sgrib pa med pa'i ye shes gang yin pa de ni/ byang chub sems dpa' sgrib pa med pa'i ye shes mthong ba zhes bya'o/ /klu'i bdag po/ chos bzhi dang ldan na/
197a1(mdo sde): byang chub sems dpa' sems can gyi spyod pa dang / bsam pa dang / cho ga shes pa yin te/ bzhi gang zhe na/ 'jig rten gyi rjes su 'jug pa'i shes pa dang /
197a2(mdo sde): snyoms par 'jug pa la mkhas pa'i shes pa dang / shes pa dang / bsam pa las su rung ba'i bsam pa dang / sems la dbang byed pa'i thabs te/ klu'i bdag po/ chos bzhi po
197a3(mdo sde): de dag dang ldan na/ byang chub sems dpa' sems can gyi spyod pa dang / bsam pa dang / cho ga shes pa yin no/ /klu'i bdag po/ chos lnga dang ldan na/ byang chub sems dpa'
197a4(mdo sde): sems can rnams yongs su smin par byed pa yin te/ lnga gang zhe na/ bdag gi bde ba la mi lta bas yid yongs su mi skyo ba dang / brtson pa brtan pas sems can la bde ba
197a5(mdo sde): sbyin pa dang / snying rje chen po dang / sems can rnams kyi spyod pa ji lta ba de lta bu'i spyod pa la rjes su 'jug pa dang / gong du'ang yon tan khyad par can la'ang 'god par byed pa ste/
197a6(mdo sde): klu'i bdag po/ chos lnga po de dag dang ldan na/ byang chub sems dpa' sems can yongs su smin par byed pa yin no/ /klu'i bdag po/ chos drug dang ldan na/ byang chub sems
197a7(mdo sde): dpa' 'dzin pa dang / klog pa dang / brda sprod pa la mkhas pa yin te/ drug gang zhe na/ gzungs thob pa dang / dran pa dang / shes bzhin gyis sgrub pa dang / yang dag pa la tshul
197b1(mdo sde): bzhin du 'jug pa dang / sems kyi rjes su 'jug pa shes pa dang / thogs pa med pa'i spobs pa thob pa dang / dgongs pa'i tshig ston pa'i shes pa la mkhas pa ste/ klu'i bdag po/
197b2(mdo sde): chos drug po de dag dang ldan na/ byang chub sems dpa' 'dzin pa dang / klog pa dang / brda sprod pa la mkhas pa yin no/ /klu'i bdag po/ chos brgyad dang ldan na/ byang chub sems dpa'
197b3(mdo sde): bdud phyir rgol ba bcom pa yin te/ brgyad gang zhe na/ sgyu ma'i chos nyid phung po lnga yongs su shes pa dang yang ldan la 'jig tshogs la lta ba'i nyon mongs pa dang bral te song pa nyid
197b4(mdo sde): la spyod yul ba'ang yin pa dang / 'du byed thams cad kyi skye ba med par yang rab tu shes la sems can yongs su smin par bya ba'i phyir bsam bzhin du skye bar yang byed pa dang / brtson
197b5(mdo sde): 'grus brtan pas byang chub kyi bsam pa'ang yongs su mi gtong la khams gsum pas kyang yid rtag tu skrag pa dang / mngon par 'du byed pa med par yang mi ltung la thams cad mkhyen
197b6(mdo sde): pa'i ye shes kyang yongs su tshol ba dang / sems can rnams la'ang lta la bsod nams kyi tshogs kyang gsog pa dang / mi rtag pa'i mtshan nyid la'ang yid ches la ye shes kyi tshogs
197b7(mdo sde): kyang gsog pa dang / nyan thos dang / rang sangs rgyas kyi shes pa la'ang ma chags pa ste/ klu'i bdag po/ chos brgyad po de dag dang ldan na/ byang chub sems dpa' bdud phyir rgol ba
198a1(mdo sde): bcom pa yin no/ /klu'i bdag po/ chos bcu dang ldan na/ byang chub sems dpa' skrag pa dang / 'jigs pa thams cad dang bral te byang chub sems
198a2(mdo sde): dpa'i spyad pa spyod pa yin te/ bcu gang zhe na/ sbyin pas nye bar brtan pa yin te mtshan gyis legs par brgyan pa dang / tshul khrims la gnas pa yin te ngan song thams cad yang
198a3(mdo sde): dag par bcad pa dang / bzod pa'i go cha bgos pa yin te dbang po ma nyams pa dang / brtson 'grus brtan pa yin te dge ba'i rtsa ba'i tshogs rnams kyis cho ga mi shes pa dang /
198a4(mdo sde): bsam gtan la gnas pa yin te cang shes kyi sems dang ldan pa dang / shes rab dang ldan pa yin te nyon mongs pa dang bral ba dang / thabs la mkhas pa yin te kun tu yongs su
198a5(mdo sde): bsngo ba shes pa la mkhas pa dang / so so yang dag par rig pa thob pa yin te don dang / chos dang / nges pa'i tshig dang / spobs pa la mkhas pa dang / gzungs thob pa yin te
198a6(mdo sde): sems can thams cad kyi the tshom gcod pa la mkhas pa dang / sangs rgyas kyis byin gyis brlabs pa yin te dam pa'i chos yongs su 'dzin pa ste/ klu'i bdag po/ chos bcu po
198a7(mdo sde): de dag dang ldan na/ byang chub sems dpa' skrag pa dang / 'jigs pa thams cad dang bral te byang chub sems dpa'i spyad pa spyod pa yin no/ /klu'i bdag po/ chos brgyad dang ldan na/
198b1(mdo sde): byang chub sems dpa' phyir mi ldog pa'i chos la yang dag par gzhol ba yin te/ brgyad gang zhe na/ ji skad smras pa de bzhin du byed pa dang / bdag gi 'khrul ba la so sor rtog par byed
198b2(mdo sde): kyi gzhan gyi 'khrul ba la mi rtog pa dang / srog gi phyir yang gzhan dag la brnyas par mi byed pa dang / rnyed pa dang bkur sti thob pas kyang mtho bar mi 'dzin la ma thob pas kyang dma'
198b3(mdo sde): bar mi 'dzin pa dang / sems can thams cad la yon gnas kyi sems bskyed de sbyin pa byin pa dang / bgo bsha'i ngang tshul can yin te/ chos la slob dpon gyi dpe mkhyud mi byed pa dang /
198b4(mdo sde): gzhan gyi bde bas dga' ba yin te phrag dog dang ser sna dang bral ba dang / sdug pa dang mi sdug pa thams cad yongs su gtong ba la 'gyod pa med pa ste/ klu'i bdag po/ chos brgyad po de
198b5(mdo sde): dag dang ldan na/ byang chub sems dpa' phyir mi ldog pa'i chos la yang dag par gzhol ba yin no/ /klu'i bdag po/ chos lnga dang ldan na/ byang chub sems dpa' bla na med pa yang
198b6(mdo sde): dag par rdzogs pa'i byang chub las phyir mi ldog pa yin te/ lnga gang zhe na/ pha rol tu phyin pa thams cad yongs su rdzogs pa yin te thebs la mkhas pa dang / chos thams cad ji lta ba
198b7(mdo sde): la mkhas pa yin te chos zab mo'i tshul la gnas pa dang / mngon par shes pa ma nyams pa yin te sems can thams cad kyi dbang po'i rig pa'i cho ga shes pa dang / legs
199a1(mdo sde): par khong du chud pa shes pa yin te chags pa med par spyod pa dang / zad mi shes pa mngon par sgrub pas kyang rten cing 'brel bar 'byung bar spyod par byed la zag
199a2(mdo sde): pa thams cad kyang zad par mi byed pa ste/ klu'i bdag po/ chos lnga po de dag dang ldan na/ byang chub sems dpa' bla na med pa yang dag par rdzogs pa'i byang chub las phyir mi ldog
199a3(mdo sde): pa yin no/ /klu'i bdag po/ chos gsum dang ldan na/ byang chub sems dpa' bzod pa thob pa yin te/ gsum gang zhe na/ sems can yongs su dag par bya ba'i phyir bdag med pa
199a4(mdo sde): dang | chos yongs su dag par bya ba'i phyir dben pa dang / ye shes yongs su dag par bya ba'i phyir chags pa med pa ste/ gsum po de dag go /gzhan yang gsum ste/ sngon gyi mtha'
199a5(mdo sde): rnam par dag par bya ba'i phyir mi zad pa'i chos nyid dang / phyi ma'i mtha' rnam par dag par bya ba'i phyir mi skye ba'i chos nyid dang / da ltar byung ba'i chos rnam par dag par bya ba'i phyir
199a6(mdo sde): legs par gnas pa'i chos nyid de/ gsum po de dag go /klu'i bdag po/ gzhan yang chos gsum dang ldan na/ byang chub sems dpa' bzod pa thob pa yin te/ gsum gang
199a7(mdo sde): zhe na| lus yongs su dag par bya ba'i phyir bsod nams kyis nye bar brtan pa dang / ngag yongs su dag par bya ba'i phyir ye shes mtha' yas pa dang / sems yongs su dag par
199b1(mdo sde): bya ba'i phyir ting nge 'dzin la dmigs pa ste/ klu'i bdag po/ chos gsum po de dag dang ldan na/ byang chub sems dpa' bzod pa thob pa yin no/ /klu'i bdag po/ chos bzhi dang ldan na//
199b2(mdo sde): byang chub sems dpa' sangs rgyas bcom ldan 'das rnams kyis lung ston par mdzad de/ bzhi gang zhe na/ chos rnams la lhag pa'i bsam pas sgrub pa dang / dkar po rnam par mthong
199b3(mdo sde): bas spyod pa la spyod pa yongs su rdzogs pa dang / sems can kyi bsam pa rnams la ye shes kyi stobs bskyed pa thob pa dang / shin tu med pa'i rang bzhin gyis ma skyes ma byung ba'i chos
199b4(mdo sde): rnams rab tu shes pa ste/ klu'i bdag po/ chos bzhi po de dag dang ldan na/ byang chub sems dpa' sangs rgyas bcom ldan 'das rnams kyis lung ston par mdzad do/ /bstan pa 'di
199b5(mdo sde): bshad pa na lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa khrag khrig phrag bcu
199b6(mdo sde): gnyis ni/ bla na med pa yang dag par rdzogs pa'i byang chub tu sems skyes so/ /byang chub sems dpa' bdun khri nyis stong gi ni mi skye ba'i chos rnams la bzod pa thob bo/ /dge slong
199b7(mdo sde): khri bzhi stong ni/ chos rnams la chos kyi mig rdul med cing dri ma dang bral ba rnam par dag go /dge slong ma brgyad stong ni/ len pa med par zag pa rnams las sems rnam par grol lo//
200a1(mdo sde): lha'i bu lnga stong gis ni/ 'dod chags dang bral ba thob bo/ /stong gsum gyi stong chen po'i 'jig rten gyi khams 'di'ang de'i tshe rnam pa drug tu g.yos so/ /
200a2(mdo sde): 'jig rten yang snang ba chen pos khyab par gyur to/ /me tog gi char chen po'ang bab bo/ /lha'i bu rnams kyis kyang bar snang las sil snyan brgya stong dag dkrol te ched du brjod pa 'di
200a3(mdo sde): skad kyang ched du brjod de/ a la la de bzhin gshegs pas ni/ chos kyi 'khor lo gnyis pa bskor ba 'di chos kyi rnam grangs 'di las bskor to/ /yul wA ra NA si drang srong smra ba
200a4(mdo sde): ri dwags kyi nags su chos kyi 'khor lo bskor ba gang yin pa dang / chos kyi rnam grangs 'di las bskor ba gang yin pa 'di ni/ mtshungs so/ /de ci'i phyir zhe na/ 'di ltar chos kyi
200a5(mdo sde): rnam grangs 'di las sems can dpag tu med grangs med pa'i don mdzad pa'i phyir ro/ /gzhan yang sems can gang chos kyi rnam grangs 'di thos pa de dag ni/ dge ba'i rtsa ba
200a6(mdo sde): ngan don ma yin pa dang ldan pa yin na/ sems can gang dag thos nas kyang 'chang bar byed pa lta ci smos te/ de dag gis ni/ mir skye ba rnyed pa legs par rnyed do/ /de dag gis
200a7(mdo sde): ni| de bzhin gshegs pa legs par mthong ngo / /de dag gis ni/ chos kyi rnam grangs 'di legs par thos so/ /chos kyi tshul gyi rnam pa 'di thos nas bla na med pa yang dag
200b1(mdo sde): par rdzogs pa'i byang chub tu sems bskyed pa gang yin pa de dag gi ngan song thams cad ni/ bkag par gyur to/ /de dag lha dang mir skye ba'i sgo rnams ni/ phye bar gyur to/ /de dag
200b2(mdo sde): ni| yongs su mya ngan las 'das zin par rig par bya'o/ /zhes brjod do/ /de nas bcom ldan 'das kyis lha'i bu de dag la legs so/ /zhes bya ba byin te/ grogs po dag /legs
200b3(mdo sde): so legs so/ /khyed kyis chig 'di legs par smras so/ /mdo sde'i tshig bstan pa 'di lta bu dag la dga' ba thob pa'i sems can gang yin pa de dag ni/ sangs rgyas kyis byin
200b4(mdo sde): gyis brlabs pa dang / theg pa chen pos 'dul ba yin no/ /sems can de dag ni/ sangs rgyas kyi ye shes kyis thugs su chud pa dang / phyir mi ldog pa'i phyag rgyas btab pa yin
200b5(mdo sde): no| |chos kyi rnam grangs 'di la dga' ba thob pa gang yin pa'i sems can de dag ni/ de bzhin gshegs pa'i ye shes 'ba' zhig la yang dag par gzhol ba ma gtogs pa de
200b6(mdo sde): dag 'gro bar mi 'gyur na/ gang dag bsngags pa thos nas 'jin par byed pa dang / de bzhin nyid du sgrub pa rnams lta ci smos/ klu'i rgyal po rgya mtshos zhus pa las/ gleng gzhi'i
200b7(mdo sde): le'u ste dang po'o/ / //bam po gnyis pa/ de nas klu'i rgyal po rgya mtshos bshad pa 'di thos nas tshim zhing mgu la yid rangs te rab tu dga' zhing dga' ba dang /
201a1(mdo sde): yid bde ba skyes nas rgya mtsho'i gnas rnam par dag par byed pa'i rin po che'i bkod pa kun tu 'od zer 'byung ba'i 'od can zhes bya ba'i nor bu rin po che chen
201a2(mdo sde): po stong gsum gyi stong chen po'i 'jig rten gyi khams ri ba gang yin pa de bcom ldan 'das la chos kyi dgab par phul lo/ /nor bu rin po che de'i 'od kyis kyang nyi ma dang / zla ba gnyis
201a3(mdo sde): kyi 'od mog mog por byas so/ /'khor thams cad kyang ngo mtshar du gyur nas bcom ldan 'das la phyag 'tshal zhing tshig 'di skad du a la la sangs rgyas byung ba ni/ ngo mtshar che
201a4(mdo sde): ste| de byung bas ni/ 'di ltar ya mtshan du rung zhing rmad du byung ba'i chos dag kyang snang ngo / /zhes smras so/ /de nas klu'i rgyal po rgya mtshos bcom ldan 'das la mngon par dgab pa
201a5(mdo sde): byas nas 'di skad ces gsol to/ /bcom ldan 'das/ dge ba'i rtsa ba 'dis na bdag sangs rgyas kyi sku'i 'od dri ma ma mchis pa thob par gyur cig /'od des kyang phyogs
201a6(mdo sde): bcu'i sangs rgyas kyi zhing thams cad snang bar gyur cig / sems can gang la 'od des phog pa de dag kyang nyon mongs pa thams cad kyis gnod par ma gyur cig /de bzhin
201a7(mdo sde): gshegs pa'i smin mtshams kyi mdzod spu ci 'dra ba de lta bu yang bdag gis thob par gyur cig / byang chub kyi lam shes pa sgrib pa ma mchis pa'ang thob par gyur cig /lam
201b1(mdo sde): shes pa des kyang sems can lam log par zhugs pa rnams yang dag pa'i lam la 'god par gyur cig / bcom ldan 'das/ gzhan yang ji ltar na/ byang chub sems dpa'
201b2(mdo sde): mun pa mun nag dang bral te lam shes pa thob par 'gyur lags/ de skad ces gsol ba dang / bcom ldan 'das kyis klu'i rgyal po rgya mtsho la 'di skad ces bka' stsal to/ /klu'i
201b3(mdo sde): rgyal po/ 'di la byang chub sems dpa' shes rab kyi dbang gis byung ba/ shes rab kyi sgron ma lag na thogs pa/ shes rab kyi shes pa can/ shes rab kyi sngon du 'gro ba/ shes
201b4(mdo sde): rab kyi mtshon cha can/ shes rab kyi bya ba byed pa de ni/ shes rab kyi gnas la gnas nas sbyin pa sbyin par byed/ tshul khrims srung bar byed/ bzod pa sgom par byed/ brtson 'grus
201b5(mdo sde): rtsom par byed/ bsam gtan la snyoms par 'jug par byed/ chos rnams lhag par mthong bar byed/ sems can rnams yongs su smin par byed do/ /klu'i bdag po/ de la
201b6(mdo sde): ji ltar na/ byang chub sems dpa' shes rab kyi gnas la gnas nas sbyin pa sbyin par byed ce na/ klu'i bdag po/ 'di la sbyin pa mnyam pa nyid kyis bdag mnyam pa nyid do/ /bdag
201b7(mdo sde): mnyam pa nyid kyis sems can mnyam pa nyid do/ /sems can mnyam pa nyid kyis chos mnyam pa nyid do/ /chos mnyam pa nyid kyis byang chub mnyam pa nyid do/ /mnyam pa nyid 'di
202a1(mdo sde): dag kyang mi spong la sbyin pa'ang sbyin par byed de/ sbyin pa de'ang nyon mongs pa'i dbang gis sbyin par mi byed do/ /des de ji lta ji ltar yongs su 'jal ba de kho na
202a2(mdo sde): bzhin du nyon mongs pa thams cad yongs su gtong bar byed de/ nyon mongs pa thams cad yongs su gtong ba dang / lta ba'i rnam pa thams cad nye bar zhi ba dang / rtsod pa thams cad
202a3(mdo sde): 'dor ba gang yin pa de ni/ gtong ba'i mchog yin te/ klu'i bdag po/ 'di ni/ byang chub sems dpa' shes rab kyi gnas la gnas pa'i sbyin pa yongs su gtong ba'o/ /de la
202a4(mdo sde): byang chub sems dpa' shes rab kyi gnas la gnas pa'i tshul khrims gang zhe na/ lus dang / ngag dang / sems dben par mthong ba gang yin pa de ni/ tshul khrims yongs su
202a5(mdo sde): srung ba ste/ lus dang / ngag dang / sems la'ang mi rten/ 'jig rten 'di la'ang mi rten/ 'jig rten pha rol la'ang mi rten/ nang la'ang mi rten/ phyi rol la'ang mi rten/ phung po
202a6(mdo sde): la'ang mi rten/ khams la'ang mi rten/ skye mched la'ang mi rten/ byang chub la'ang mi rten/ mya ngan las 'das pa la'ang mi rten/ chos thams cad la'ang mi rten par tshul khrims
202a7(mdo sde): srung bar byed la/ tshul khrims des kyang rlom sems su mi byed cing shin tu rlom sems su mi byed pa 'di ni/ byang chub sems dpa' shes rab kyi gnas la gnas pa'i tshul khrims
202b1(mdo sde): zhes bya'o/ /de la byang chub sems dpa' shes rab kyi gnas la gnas pa'i bzod pa gang zhe na/ bzod pa gang sgom pa rnam dag dang / sems can dang / srog dang / gang zag tu mi
202b2(mdo sde): dmigs shing / ngar 'dzin pa dang / nga yir 'dzin pa la'ang mi gnas pa de ni/ nang dag pa dang / sems can dag pa dang / chos thams cad dag pas bzod pa sgom pa yin te/ de ni
202b3(mdo sde): bzod pa'ang sgom la/ chos gang yang sgom par mi byed/ mi sgom par yang mi byed la/ chos gang yang bskyed pa'i phyir ram/ dgag par bya ba'i phyir yang sgom par mi byed/ chos
202b4(mdo sde): gang yang zad par bya ba'i phyir ram/ nye bar zhi bar bya ba'i phyir yang sgom par mi byed/ sems can bdag med pa dang / sems can dben pas kyang mi skrag/ mi dngang / dngang
202b5(mdo sde): bar mi 'byung la bzod pa de'ang lus la dmigs pa dang / ngag la dmigs pa dang / sems la dmigs pas bzod par mi byed pa dang / de lus bshig pa'am/ yan lag
202b6(mdo sde): dang / nying lag rnams gcod pa na rtswa dang / shing dang / rtsig pa dang 'dra bar so sor rtog cing bzod pa dang / de gzhan gyis ngan du smras pa thos na ngag ya ma bral dang / ngag gso ba
202b7(mdo sde): dang / ngag gsag dang / ngag gzung du med pa dang / ngag zhi ba dang / ngag mi gnas pa shes nas bzod pa dang / de sems rnyog pa med pa dang / sems gsar ma yin pa dang / sems
203a1(mdo sde): rnying ma yin pa dang / gcig la gcig mtshams sbyor ba med pa dang / skad cig gis 'jig pas med par 'gyur bar so sor rtog cing bzod la/ mtshams
203a2(mdo sde): sbyor ba med par mthong ba 'di ni/ byang chub sems dpa' shes rab kyi gnas la gnas pa'i bzod pa zhes bya'o/ /de la byang chub sems dpa' shes rab kyi gnas la gnas pa'i brtson
203a3(mdo sde): 'grus gang zhe na/ byang chub sems dpa' dge ba'i rtsa ba thams cad rnam par 'phel bar bya ba'i phyir brtson 'grus kyang rtsom la/ brtson 'grus rnam par 'phel ba des kyang
203a4(mdo sde): chos kyi dbyings rnam par 'phel ba dang / yongs su 'grib pa yang dag par rjes su mi mthong ba gang yin pa dang / des chos thams cad chos kyi dbyings su yang dag par 'du bar
203a5(mdo sde): rig nas chos gang yang bden par yongs su grub par yang dag par rjes su mi mthong la/ mi bden pa phyin ci log la 'jig rten gnas pa'ang mthong ba dang / des de ltar shes
203a6(mdo sde): rab rnam par dag pa'i sgo nas chos thams cad la rnam par lta ba na chos rnams 'phel bar yang mi byed/ 'grib par yang mi byed pa dang / chos thams cad spungs pa'i rang bzhin
203a7(mdo sde): ma yin pa dang / yul na mi gnas pa dang / phyogs na mi gnas pa dang / gang nas kyang mi 'ong ba dang / gang du'ang mi 'gro bar rab tu shes te/ de de lta bu'i chos dang ldan pas phyin
203b1(mdo sde): ci log pa yang dag pa ji lta ba bzhin du yongs su shes par bya ba'i phyir sems can rnams la chos ston pa'i brtson 'grus rtsom pa/ sems can de dag kyang yang dag par mi dmigs
203b2(mdo sde): te| sems can mi dmigs pa gang yin pa de nyid de'i chos thams cad mi dmigs pa'o/ /de ci'i phyir zhe na/ sems can lam gtogs pa'i chos gang yang med la/ chos la ma gtogs
203b3(mdo sde): pa'i sems can rnams kyang med mod kyi/ 'on kyang chos kyi ngo bo nyid gang yin pa de ni/ bdag gi ngo bo nyid do/ /bdag gi ngo bo nyid gang yin pa de ni/ chos thams cad kyi ngo bo nyid do/ /
203b4(mdo sde): chos thams cad kyi ngo bo nyid gang yin pa de ni/ sangs rgyas kyi chos rnams kyi ngo bo nyid do/ /ngo bo nyid mnyam pa nyid 'dis sangs rgyas kyi chos thams cad tshol ba gang yin pa dang /
203b5(mdo sde): btsal nas kyang chos kyang mi dmigs/ chos ma yin pa'ang mi dmigs pa dang / tshol ba na'ang gang gis btsal ba dang / gang btsal ba dang / sus btsal ba de dag thams cad mi dmigs
203b6(mdo sde): pa 'di ni/ byang chub sems dpa' shes rab kyi gnas la gnas pa'i brtson 'grus zhes bya'o/ /de la byang chub sems dpa' shes rab kyi gnas la gnas pa'i bsam gtan gang zhe
203b7(mdo sde): na/ bsam gtan rnams la'ang snyoms par 'jug la/ mnyam pa nyid las kyang nyams par yang mi 'gyur/ phun sum tshogs par yang mi 'gyur ba gang yin pa dang / de bsam
204a1(mdo sde): gtan rnams kyang bsam gtan du byed la/ chos gang yang skyed par yang mi byed/ 'bri bar yang mi byed pa dang / yul thams cad la'ang mi rten par bsam
204a2(mdo sde): gtan byed la/ chos thams cad dang mthun pa dang / mi mthun pa med par yang bsam gtan byed pa dang / lus dang sems kyis kyang bsam gtan gyi yan lag dang / bsam
204a3(mdo sde): gtan gyi bsam pa dang / bsam gtan gyi sbyor ba de dag mngon par sgrub par mi byed pa dang / de snyoms par 'jug pa na ci nas de bzhin nyid dang / yang dag pa'i mtha' dang /
204a4(mdo sde): chos kyi dbyings kyis snyoms par 'jug pa de lta bus snyoms par 'jug pa dang / de sems can thams cad mnyam pa nyid dang / chos thams cad la sgro mi 'dogs pas snyoms
204a5(mdo sde): par 'jug pa ste/ de de ltar ting nge 'dzin sgom pa'i sbyor ba na rtson pa na nang dang phyi rol gyi lus dang sems la'ang mi gnas la/ phyi rol gyi yul la yang sems mi gnas pa de ni/ mi gnas
204a6(mdo sde): pa'i rnam par shes pa ste/ dmigs pa can gyi rang bzhin gyi snyoms par 'jug pa thams cad kyang zil gyis gnon la/ phyi rol gyi drang srong mngon par shes pa lnga dang ldan pa
204a7(mdo sde): rnams dang / nyan thos dang / rang sangs rgyas thams cad dang / bsam gtan dang / bsam gtan la snyoms par 'jug pa thams cad kyang zil gyis gnon to/ /de dge ba'i
204b1(mdo sde): rtsa ba rnams dang / bsam gtan de dag kyang shes rab kyi shas che ba dang / lta ba'i nyon mongs pa dang bral ba yin la/ byang chub tu yongs su bsngos pa'ang yin pa dang / sems
204b2(mdo sde): can yongs su smin par byed pa'ang sgrub pa yin te/ de lta bas na/ de bzhin gshegs pa ni/ snyoms par 'jug pa gcig gis yongs su mya ngan las 'da' ba'i mtha'i bar du
204b3(mdo sde): thug par mdzad de/ 'di ni/ byang chub sems dpa' shes rab kyi gnas la gnas pa'i bsam gtan no/ /de la byang chub sems dpa' shes rab kyi gnas la gnas pa'i chos lhag
204b4(mdo sde): par mthong ba gang zhe na/ des chos gang lhag par mthong ba de dag shes rab kyi mig kho nas lhag par mthong gi /sha'i mig dang / lha'i mig gis chos de dag lhag par mthong ba
204b5(mdo sde): ma yin no/ /de dag zhi ba kho nar lhag par mthong gi /ma zhi bar lhag par mthong ba ma yin no/ /de bzhin du chos rnams rgyu ba med pa dang / gnas pa med pa dang / dben pa dang /
204b6(mdo sde): yongs su grub pa med par lhag par mthong ngo / /de ltar mthong ba gang yin pa de ni/ chos thams cad lhag par mthong ba'o/ /des chos thams cad lhag par mthong ba na gal te chos
204b7(mdo sde): 'ga' zhig mthong na ni/ lhag mthong ma yin te/ de ci'i phyir zhe na/ chos mthong bas ni/ lhag mthong skyes pa ma yin la/ shes pa ni/ mi shes pa yin pa'i phyir ro/ /ma mthong ba ni/
205a1(mdo sde): chos lhag par mthong ba yin la/ bdag ma mthong ba dang / sems can ma mthong ba dang / srog dang / gso ba dang / skyes bu dang / gang zag ma mthong ba ni/
205a2(mdo sde): chos lhag par mthong ba yin te/ de ltar na/ byang chub sems dpa' ni/ chos de dag kyang ji lta ba bzhin du mthong la/ sems can rnams kyang phyin ci log tu gyur par mthong
205a3(mdo sde): nas de'i tshe byang chub sems dpa' de kye ma chos 'di dag ni/ 'di ltar dag na/ sems can 'di dag ni/ kun nas nyon mongs so snyam nas sems can rnams la snying rje chen po
205a4(mdo sde): skye'o| |de bas na/ de sems can rnams rab tu grol bar bya ba'i phyir snying brtse ba chen po skyed do/ /sems can de dag kyang rtag tu sems can med pa kho na ste/ 'di ni/ byang chub
205a5(mdo sde): sems dpa' shes rab kyi gnas la gnas pa'i chos lhag par mthong ba'o/ /de la byang chub sems dpa' shes rab kyi gnas la gnas pa'i sems can yongs su smin par bya
205a6(mdo sde): ba gang zhe na/ klu'i bdag po/ 'di la byang chub sems dpa' ni/ sems can med pa'i phyir sems can rnams yongs su smin par byed do/ /sems can bdag med pa dang / sems
205a7(mdo sde): can la sems can med pa dang / sems can dben pa dang / sems can rang bzhin gyis sems can du brjod pa tsam du zad pa dang / sems can du gdags pa tsam du zad pa dang /
205b1(mdo sde): sems can stong pa dang / sems can mtshan ma med pa dang / sems can smon pa med pa dang / sems can mngon par 'du byed pa med pa dang / sems can ji lta ba bzhin ma yin
205b2(mdo sde): pa dang / sems can ma skyes pa dang / sems can ma byung ba dang / sems can rnam par dag pa'i phyir sems can rnams yongs su smin par byed de/ de'ang bdag gzhig pa'i phyir
205b3(mdo sde): ma yin/ sems can gzhig pa'i phyir ma yin/ srog dang / gsob dang / skyes bu dang / gang zag gzhig pa'i phyir ma yin/ dngos po gzhig pa'i phyir ma yin/ rdzas gzhig
205b4(mdo sde): pa'i phyir ma yin gyi/ klu'i bdag po/ sems can de dag gi ngo bo nyid ji lta ba de kho na bzhin du yongs su smin par byed do/ /sems can rnams kyi ngo bo nyid ji lta bu zhe na/ 'di lta ste/
205b5(mdo sde): rang bzhin gyis bdag med pa'i ngo bo nyid ni/ ngo bo nyid med pa'o/ /ngo bo nyid med pa ni/ sems can rnams kyi ngo bo nyid do/ /sems can rnams kyi ngo bo nyid gang yin pa'i ngo bo
205b6(mdo sde): nyid de nyid ni/ chos thams cad kyi ngo bo nyid do/ /chos thams cad kyi ngo bo nyid gang yin pa de nyid ni/ sangs rgyas kyi chos thams cad kyi ngo bo nyid de/ de bas na/ chos thams
205b7(mdo sde): cad ni| sangs rgyas kyi chos zhes bya'o/ /klu'i bdag po/ chos thams cad ces bya ba ni/ ming tsam du zad de/ ming de'ang ming du mi dmigs so/ /klu'i bdag po/ chos thams cad ces
206a1(mdo sde): bya ba bstan pa ni/ chos ma yin pa bstan pa yin no/ /de ci'i phyir zhe na/ ji tsam du chos tha snyad du byed pa de tsam du chos ma yin pa'i phyir ro/ /de la chos gang
206a2(mdo sde): brjod pa de dag thams cad ni/ chos ma yin pa kho na'o/ /klu'i bdag po/ chos nyid dang / chos kyi dbyings ni/ rang bzhin gyis brjod pa'am smra bar mi nus te/ 'di ltar chos kyi
206a3(mdo sde): dbyings kyi rang bzhin brjod du med pa dang / chos thams cad chos kyi dbyings kyi rang bzhin can yin te/ de lta bas na/ chos thams cad brjod par mi nus so/ /klu'i bdag po/
206a4(mdo sde): sangs rgyas kyi chos 'di dag ni/ rnam grangs 'di dang / tshul 'dis bstan mod kyi/ 'on kyang sangs rgyas kyi chos de dag ni/ sgra'i rnam par rig byed kyis rnam par rig par bya
206a5(mdo sde): ba ma yin no/ /klu'i bdag po/ sangs rgyas kyi chos rnams ni/ 'dus byas dang / 'dus ma byas kyi chos rnams kyis rnam par rig par bya ba ma yin/ gdags par bya ba ma
206a6(mdo sde): yin no| |de ci'i phyir zhe na/ klu'i bdag po/ 'dus byas dang / 'dus ma byas la ma gtogs par gang gzhan du bgrang du rung ba'i chos ci'ang med do/ /gsol pa/ bcom
206a7(mdo sde): ldan 'das/ 'o na sangs rgyas kyi chos rnams 'dus ma bgyis pa lags sam/ de bzhin gshegs pa'ang de lta bu lags sam/ bcom ldan 'das kyis bka' stsal pa/
206b1(mdo sde): klu'i bdag po/ de de bzhin no/ /de de bzhin te/ sangs rgyas kyi chos rnams kyang 'dus ma byas pa'o/ /de bzhin gshegs pa'ang 'dus ma byas pa'o/ /klu'i bdag po/ de la ji snyam du
206b2(mdo sde): sems| 'dus ma byas pa la gdags pa ci'ang yod da/ gsol pa/ bcom ldan 'das/ de ni/ ma lags so/ /bcom ldan 'das kyis bka' stsal pa/ klu'i bdag po/ rnam
206b3(mdo sde): grangs 'dis kyang khyod kyis ji ltar sangs rgyas kyi chos rnam par rig par bya ba ma yin pa dang / gdags par bya ba ma yin pa de ltar rig par bya'o/ /sangs rgyas kyi chos rnams
206b4(mdo sde): ji lta ba bzhin du chos thams cad kyang de dang 'dra'o/ /klu'i bdag po/ sems can rnams la de bzhin gshegs pa'i thugs rje chen po ji tsam du bstan pa la ltos/ 'di ltar rnam
206b5(mdo sde): par rig par bya ba ma yin pa dang / gdags par bya ba ma yin pa'i chos rnams ming dang brdas 'dogs par mdzad de/ chos 'di dag ni/ zag pa dang bcas pa'o/ /chos 'di
206b6(mdo sde): dag ni| zag pa med pa'o/ /de bzhin du 'jig rten pa rnams dang / 'jig rten las 'das pa rnams dang / kha na ma tho ba dang bcas pa rnams dang / kha na ma tho ba med pa rnams
206b7(mdo sde): dang / 'dus byas rnams dang / 'dus ma byas rnams dang / kun nas nyon mongs pa'i phyogs dang mthun pa rnams dang / rnam par byang ba'i phyogs dang mthun pa rnams dang /
207a1(mdo sde): bsten par bya ba rnams dang / yongs su spang bar bya ba rnams dang / gdags par bya ba rnams dang / gzhig par bya ba rnams dang / so so'i skye bo'i chos
207a2(mdo sde): rnams dang / slob pa'i chos rnams dang / mi slob pa'i chos rnams dang / rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams
207a3(mdo sde): 'dogs par mdzad de/ klu'i bdag po/ de ltar na/ de bzhin gshegs pa ni/ de ltar chos rnam par gzhag pa bstan pa'ang ston par mdzad la/ chos gang la'ang mtshan mar
207a4(mdo sde): yang dag par rjes su mi gzigs so/ /klu'i bdag po/ dper na/ mi la la zhig skyes la/ des nam mkha'i khams gzugs med cing bstan du med pa 'di la tshon rtsi thams
207a5(mdo sde): cad kyis ri mor bris te lha'i gzugs rnams kyang der bstan/ mi'i gzugs rnams dang / rta dang / glang po che dang / shing rta dang / dpung bu chung dang / bzhon pa rnams kyang
207a6(mdo sde): der bstan na/ klu'i bdag po/ 'di ji snyam du sems/ ci mi de dka' ba byed pa yin nam/ gsol pa/ bcom ldan 'das/ dka' ba bgyid pa lags so/ /bde bar gshegs
207a7(mdo sde): pa dga' ba bgyid pa lags so/ /bcom ldan 'das kyis bka' stsal pa/ klu'i bdag po/ de bas na/ gang gzugs med cing bstan du med pa/ gzung du med pa/ yi ge
207b1(mdo sde): med pa| brjod du med pa'i chos 'di sems can gzhan rnams dang / gang zag gzhan rnams la brda sprad cing yi ge rnams kyis mtshon te thabs sna tshogs kyis go bar byas pa
207b2(mdo sde): de| de bzhin gshegs pas ches dka' ba mdzad pa yin no/ /klu'i bdag po/ de bas kyang gang dag 'di ltar bstan pa'i chos 'di dag la mos par 'gyur ba'am/ 'jug par
207b3(mdo sde): 'gyur ba de dag ni/ ches ngo mtshar che ba byed pa yin no/ /klu'i bdag po/ gzhan yang zab mo'i tshul 'di la 'jug pa'i sems can gang yin pa de dag ni/ sngon gyi de bzhin gshegs
207b4(mdo sde): pa rnams la yongs su sbyang ba byas pa yin te/ de dag la ni/ bdud sdig can gyis kyang glags mi rnyed do/ /klu'i bdag po/ ngas mngon par shes pa/ 'das pa'i dus na sangs rgyas
207b5(mdo sde): bcom ldan 'das tshad med pa ngas mnyes par byas te mchod pa'ang byas/ de dag gi bstan pa la'ang nga rab tu byung ste tshangs par spyod pa'ang spyad na/ 'on kyang de bzhin gshegs pa
207b6(mdo sde): de dag gis nga la 'di ltar zab cing 'di ltar rgyu ba chad pa'i chos ma bstan te/ gzhan du na sbyor ba'i gtam nyi tshe dang / sbyin pa dang / dul ba dang / legs par sdom pa dang / nges pa'i
207b7(mdo sde): gtam nyi tshe dang / tshul khrims dang / thos pa dang / gtong ba dang / bzod pa dang / brtson 'grus dang / bag yod pa'i gtam nyi tshe dang / tshangs par spyad pa dang / sbyangs pa'i yon tan
208a1(mdo sde): dang / yo byad bsnyungs pa'i gtam nyi tshe bstan to/ /de ci'i phyir zhe na/ 'di ltar yongs su sbyang ba ma byas pa'i phyir ro/ /klu'i bdag po/ gang gi tshe pa yongs su
208a2(mdo sde): sbyang ba byas par gyur pa de'i tshe ni/ ngas de bzhin gshegs pa mar me mdzad chen po las zab mo'i chos kyi tshul 'di thos so/ /thos nas kyang nga mi mthun pa'i chos rnams la bzod
208a3(mdo sde): pa skyes so/ /klu'i bdag po/ de lta bas na/ rnam grangs 'dis kyang khyod kyis 'di ltar zab cing nga'o snyam pa'i nga rgyal las rnam par grol ba yongs su rtog pas byas pa/ rgyu dang
208a4(mdo sde): rkyen las byung ba/ sems can dang / srog dang / gso ba dang / gang zag tu rtog pa med pa'i chos rnams la mos pa dang / dad pa dang / 'dzin pa dang / gzhan dag la'ang brda
208a5(mdo sde): sprod par byed pa'i sems can de dag ji ltar sngon gyi de bzhin gshegs pa rnams la yongs su sbyang ba byas pa gang yin pa dang / de dag la ni/ bsod nams kyang mang du 'phel
208a6(mdo sde): bar 'gyur ba de ltar rig par bya'o/ /klu'i bdag po/ byang chub sems dpa' sems can rnams la phan pa dang bde ba'i don la zhugs pa/ gang gis stong gsum gyi stong chen
208a7(mdo sde): po'i 'jig rten gyi khams na sems can lha rnams dang / mi rnams kyi bde ba'i yo byad ji snyed yod pa'i bde ba'i yo byad de snyed sems can re re la byin na/ klu'i bdag po/
208b1(mdo sde): 'di ji snyam du sems/ ci byang chub sems dpa' des sems can de dag la bde ba'i yo byad mang po byin pa yin nam/ gsol pa/ bcom ldan 'das/ mang lags so/ /bde bar
208b2(mdo sde): gshegs pa/ mang lags so/ /bcom ldan 'das kyis bka' stsal pa/ klu'i bdag po/ byang chub sems dpas sems can de dag la bde ba'i yo byad de snyed byin pa gang yin
208b3(mdo sde): pa dang / de dag la mi rtag pa dang ldan pa tshig gcig tsam bstan tam/ sdug bsngal ba dang ldan pa'am/ bdag med pa dang ldan pa'am/ zhi ba dang ldan pa'am/ stong pa nyid dang ldan
208b4(mdo sde): pa'am| mtshan ma med pa dang ldan pa'am/ smon pa med pa dang ldan pa'am/ sems can med pa dang / srog med pa dang / gso ba med pa dang / gang zag med pa dang ldan pa'am/ ma
208b5(mdo sde): skyes ma byung ba dang ldan pa tshig gcig tsam bstan na/ de nyid des bde ba'i yo byad de bas ches mang du byin pa yin te/ bsod nams kyang ches mang du 'phel bar 'gyur ro/ /de ci'i
208b6(mdo sde): phyir zhe na/ klu'i bdag po/ 'dus byas kyi bde ba'i yo byad thams cad ni/ sems can rnams kyis sngon myong zin gyi/ 'dus ma byas kyi bde ba'i yo byad ni/ sems can rnams
208b7(mdo sde): kyis sngon ma myong ba'i phyir ro/ /klu'i bdag po/ de la 'di ltar zab pa'i chos 'di dag thos pa gang yin pa 'di ni/ 'dus ma byas kyi bde ba'i yo byad 'dren pa yin te/ de bas na/
209a1(mdo sde): klu'i bdag po/ byang chub sems dpa' bdag gi don dang / gzhan gyi don yongs su rdzogs par byed 'dod pa rnams kyis ni/ chos zab mo rnams la brtson
209a2(mdo sde): par bya'o/ /klu'i bdag po/ byang chub sems dpa' 'khor gyi nang du 'ongs la/ 'khor gyi nang du 'dug nas zab mo'i gtam gyi bar chad byed de/ gtam sna tshogs gleng ba gang
209a3(mdo sde): yin pa de ni/ dam pa'i chos nub par bya ba'i phyir brtson pa yin no/ /de ci'i phyir zhe na/ dzam+bu'i gling 'dir ji srid du zab mo'i chos grags pa de srid du dam pa'i chos nub par
209a4(mdo sde): mi 'gyur ba'i phyir ro/ /klu'i bdag po/ gzhan yang mi chos 'dod de chos nyan pa ni/ nyung la/ mi ma yin pa chos nyan pa ni/ mang ste/ der dam pa'i chos smra ba po gang gis zab
209a5(mdo sde): mo'i gtam ni/ 'chab par byed la/ gtam sna tshogs ni/ gleng bar byed na/ der zab mo la mos pas lha rnams yid ma rangs par gyur te/ 'di skad du rigs kyi bu 'di ni/
209a6(mdo sde): gang kho na la 'jig rten pa nyon mongs pa sbyod pa de nyid kyi 'jig rten pa'i gtam gleng zhing 'dug ste/ kye re ngan/ 'di na sangs rgyas kyi gsung mi grag go /zhes tshig ngan thon nas
209a7(mdo sde): de dag 'khor de dag la mi dga' ste/ 'dong bar byed do/ /smon lam gyi le'u ste gnyis pa'o// //de nas bcom ldan 'das la klu'i rgyal po rgya mtshos 'di skad
209b1(mdo sde): ces gsol to/ /bcom ldan 'das/ ci 'jig rten pa'i sbyin pa dang / dul ba dang / legs par sdom pa dang / nges pa'i gtam dang / rab tu 'byung ba dang / nges par 'byung ba'i gtam
209b2(mdo sde): dang / tshangs par spyod pa dang / tshul khrims dang / thos pa dang / bag yod pa dang / sbyangs pa'i yon tan dang / yo byad bsnyungs pa'i gtam sangs rgyas kyi gsung ma lags sam/ bcom
209b3(mdo sde): ldan 'das kyis bka' stsal pa/ klu'i bdag po/ chos gang sangs rgyas bcom ldan 'das rnams 'byung bar 'gyur pa dang / 'gog par 'gyur ba'i phyir skye ba ma yin pa/ khams
209b4(mdo sde): gsum na spyod pa/ nges par 'byung bar 'gyur ba ma yin pa de dag thams cad ni/ 'jig rten pa'i yin gyi/ de dag ni/ sangs rgyas kyi gsung ma yin no/ /de dag kyang gang zhe na/
209b5(mdo sde): bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / mngon par shes pa lnga dang / dge ba bcu'i las kyi lam rnams dang / 'jig rten
209b6(mdo sde): pa'i sbyin pa dang / tshul khrims dang / bzod pa dang / brtson 'grus dang / bsam gtan dang / shes rab shes pa dang / yi ge dang / grangs dang / bgrang ba dang / lag rtsis shes pa
209b7(mdo sde): dang / 'byung khungs shes pa dang / sngags dang / sman dang / gso ba shes pa dang / las dang bzo'i gnas shes pa dang / mtshan ma dang bcas pa dang / ched du bya ba dang bcas pa
210a1(mdo sde): dang / zang zing dang bcas pa dang / rgyu ba dang bcas pa dang / rdzas dang bcas pa shes pa dang / 'jig rten pa dang / khams gsum na spyod pa gang yin pa de
210a2(mdo sde): dag ni| sangs rgyas kyi gsung ma yin no/ /klu'i bdag po/ sangs rgyas bcom ldan 'das rnams 'byung bar 'gyur ba'i chos sngon ma thos pa las thos pa gang dag yin pa 'di
210a3(mdo sde): lta ste| mi rtag pa'i don dang / sdug bsngal ba'i don dang / bdag med pa'i don dang / zhi ba'i don dang / sdug bsngal yongs su shes pa'i don dang / kun 'byung ba spang pa'i don
210a4(mdo sde): dang / 'gog pa mngon sum du bya ba'i don dang / lam sgom pa'i don dang / stong pa nyid sgom pa'i don dang / mtshan ma med pas nges par rgal ba'i don dang / smon pa med pas
210a5(mdo sde): nges par 'byung ba'i don dang / mngon par 'du bya ba med pa dang / ma skyes pa dang / ma byung ba'i don dang / dran pa nye bar gzhag pa bzhi dang / yang dag par spong ba dang / rdzu
210a6(mdo sde): 'phrul gyi rkang ba dang / dbang po dang / stobs dang / byang chub kyi yan lag dang / lam dang / zhi gnas dang / lhag mthong gi don dang / ji lta ba bzhin du rang bzhin gyis ma
210a7(mdo sde): skyes ba'i don dang / phung po dang / khams dang / skye mched dben pa'i don dang / chos gang rjes su rtogs nas chos rnams dang / chos ma yin pa rnams gnyis su mi 'byed pa
210b1(mdo sde): dang / chos thams cad kyang bstan du mngon par mi 'grub par rab tu shes pa dang / skye ba med pa dang / chad pa med pa dang / rtag pa med pa dang / rten cing 'brel bar 'byung ba thob pa rnams
210b2(mdo sde): dang / rang bzhin gyis 'dod chags dang bral ba thob pa rnams dang / de ltar 'dus ma byas pa'i chos mthong bas yang dag par nges pa la 'jug la/ chos rnams kyi nges pa la'ang mi rtog
210b3(mdo sde): pa dang / rnam par rtog pa dang / yongs su rtog pa thams cad dang yang bral ba dang / phri ba'ang med bsnan pa'ang med pa dang / mun pa'ang med snang ba'ang med pa dang / nam mkha'i ngo bo
210b4(mdo sde): nyid dang mnyam pa nyid thob pa dang / rang bzhin gyi mtshan nyid dang / mnyam pa'i mtshan nyid dang / mtshan nyid med pa dang / mtshan nyid med pa ma yin pa dang / mtshan nyid med par
210b5(mdo sde): mtshan nyid gcig pa dang / 'du shes thams cad dang bral ba dang / rig pa med pa dang / tshor ba thams cad rgyun bcad pa dang / phyin ci log mnyam pa nyid du mthong ba ni/ tha snyad
210b6(mdo sde): kyi sgo nas 'bras bu thob pa zhes bya ste/ don dam par ni/ ma yin pa dang / des ci'ang thob pa med la/ ma thob pa'ang med pa dang / blangs pa'ang med bor ba'ang med pa ste/ klu'i bdag
210b7(mdo sde): po| de ltar na/ nges par 'byung ba'i chos gang dag yin pa rnams ston cing 'chad pa gang gis nyan thos rnams kyis nyan thos kyi shes pa thob pa dang / rang sangs rgyas rnams kyis rang
211a1(mdo sde): sangs rgyas rnams kyi shes pa thob pa dang / byang chub sems dpa' rnams kyis mi skye ba'i chos rnams la bzod pa thob pa dang / de bzhin gshegs
211a2(mdo sde): pa rnams kyi bla na med pa yang dag par rdzogs pa'i byang chub mngon par rdzogs pa'i 'tshang rgya bar 'gyur ba 'di ni/ sangs rgyas kyi gsung zhes bya'o/ /de'ang kun rdzob kyi gzhi'i
211a3(mdo sde): gnas las brten pa yin gyi/ don dam par ni/ ji ltar yang sangs rgyas kyi gsung tha snyad du gdags par mi nus te/ sangs rgyas kyi gsung ni/ tshig med pa'o/ /sangs rgyas kyi
211a4(mdo sde): gsung ni/ ngag med pa/ sgra med pa/ tshig gi lam med pa/ brjod du med pa/ rnam par rig par byed pa med pa/ gdags pa med pa/ ming med pa/ mtshan ma med pa/ bye brag
211a5(mdo sde): phyed pa med pa/ rnam par shes pa med pa/ bsam du med pa/ bsam gyis mi khyab pa 'jug pa ste/ rab tu dbye ba dang / brda sprad pa dang / nye bar bstan par mi nus so/ /klu'i
211a6(mdo sde): bdag po/ sangs rgyas kyi gsung ni/ de lta bu yin no/ /de ci'i phyir zhe na/ klu'i bdag po/ da ni/ yi ge 'dod pa'i sems can rnams la chos mi ston mod kyi/ 'on kyang yi ge
211a7(mdo sde): yongs su shes par bya ba'i phyir chos ston te/ de bas na/ sangs rgyas kyi gsung ni/ yi ge med pa'o/ /klu'i bdag po/ nga ni/ brjod pa 'dod pa la chos mi ston mod kyi/ 'on kyang
211b1(mdo sde): brjod pa thams cad bsal ba'i phyir chos ston te/ de bas na/ sangs rgyas kyi gsung ni/ brjod du med do/ /klu'i bdag po/ nga ni/ rnam par rig par byed pa la mngon par zhen par bya ba'i
211b2(mdo sde): phyir chos mi ston mod kyi/ 'on kyang rnam par rig par byed pa dang / yongs su rtog pa thams cad nye bar zhi bar bya ba'i phyir chos ston te/ de lta bas na/ sangs rgyas kyi gsung ni/
211b3(mdo sde): rnam par rig par byed pa ma yin no/ /klu'i bdag po/ nga ni/ chos gzung bar bya ba'i phyir dang / chos la mngon par zhen par bya ba'i phyir dang / chos spros par bya ba'i phyir dang / chos
211b4(mdo sde): yongs su brtag par bya ba'i phyir dang / chos bskyed par bya ba'i phyir dang / chos dgag par bya ba'i phyir dang / chos rnam par 'jig par bya ba'i phyir dang / chos gnas par bya ba'i
211b5(mdo sde): phyir dang / chos dmigs par bya ba'i phyir dang / chos rlom sems su bya ba'i phyir dang / chos kyi ngo bo nyid kyi phyir dang / chos brtag par bya ba'i phyir dang / chos mtshan mar bya
211b6(mdo sde): ba'i phyir dang / chos la bsgrim par bya ba'i phyir dang / chos 'chad par bya ba'i phyir chos mi ston to/ /klu'i bdag po/ nga ni/ chos gang yang spang bar bya ba'am/ 'gag par bya
211b7(mdo sde): ba'i phyir chos mi ston mod kyi/ 'on kyang nga ni/ chos thams cad rang bzhin gyis sgro btags pa med pa'i phyir chos ston te/ klu'i bdag po/ de lta bas na/ chos thams cad rang bzhin
212a1(mdo sde): gyis sgro btags pa med pa gang yin pa de ni/ sangs rgyas kyi gsung zhes bya'o/ /ci'i phyir de la sangs rgyas kyi gsung zhes bya zhe na/ tshig thams cad kyi tshul
212a2(mdo sde): ni/ sangs rgyas yin te/ de nas/ sangs rgyas kyi gsung zhes bya'o/ /tshig thams cad kyi sngon gyi mtha' dang / phyi ma'i mtha' yongs su gcod pa ni/ sangs rgyas yin te/ des na/ sangs
212a3(mdo sde): rgyas kyi gsung zhes bya'o/ /tshig thams cad kyi ldem por dgongs pa ston pa ni/ sangs rgyas yin te/ des na/ sangs rgyas kyi gsung zhes bya'o/ /tshig thams cad kyi lan mkhyen pa
212a4(mdo sde): ni| sangs rgyas yin te/ des na/ sangs kyi gsung zhes bya'o/ /tshig thams cad kyi rgyu dang / dmigs pa dang / tha snyad ni/ sangs rgyas yin te/ des na| sangs rgyas
212a5(mdo sde): kyi gsung zhes bya'o/ /tshig thams cad brag ca dang 'dra bar yang gzhol bar mkhyen pa ni/ sangs rgyas yin te/ des na/ sangs rgyas kyi gsung zhes bya'o/ /klu'i bdag po/
212a6(mdo sde): gzhan yang yi ge ci'ang rung ba dang / tshig ci'ang rung ba de dag ni/ sangs rgyas kyi gsung ma yin pa med do/ /de ci'i phyir zhe na/ yi ge de dag nyid ni/ 'das pa dang / ma
212a7(mdo sde): byon pa dang / da ltar byung ba'i sangs rgyas bcom ldan 'das rnams kyis gsungs pa dang / gsung ba dang / gsung bar 'gyur ba'i phyir ro/ /de lta bas na/ yi ge thams cad
212b1(mdo sde): dang / tshig thams cad ni/ sangs rgyas kyi gsung yin te/ de lta bu'i tshig gi don de la 'jug pa gang yin pa 'di ni/ byang chub sems dpa'i don so so yangs dag par rig pa zhes bya'o/ /
212b2(mdo sde): yi ge thams cad dang / tshig thams cad ni/ sangs rgyas kyi gsung yin te/ de la chos kyi dbyings dbyer med cing ro gcig par shes pa gang yin pa de ni/ byang chub sems dpa'i
212b3(mdo sde): chos so so yang dag par rig pa zhes bya'o/ yi ge thams cad dang / tshig thams cad ni| sangs rgyas kyi gsung yin te/ de la ci rigs pas chos la dpyod pa shes pa gang yin pa
212b4(mdo sde): 'di ni/ byang chub sems dpa'i tshig so so yang dag par rig pa zhes bya'o/ /yi ge thams cad dang / tshig thams cad ni/ sangs rgyas kyi gsung yin te/ de la ci rigs
212b5(mdo sde): pa'i gnas las chags pa med par ston pa shes pa gang yin pa 'di ni/ byang chub sems dpa'i spobs pa so so yang dag par rig pa zhes bya'o/ /klu'i bdag po/ de ltar na/ so so
212b6(mdo sde): yang dag par rig pa bzhis ma bsdus pa'i chos gang yang med la/ so so yang dag par rig pa thob pa'i byang chub sems dpa' yang yi ge ci'ang rung ba de dang / tshig ci'ang rung ba de
212b7(mdo sde): dang / nges pa'i tshig gang yang rung ba gang yin pa de ni/ sangs rgyas kyi gsung yin no/ zhes bya ba la 'jug ste/ des na/ de ni/ chags pa med cing thogs pa med par bskal pa
213a1(mdo sde): stong gi bar du'ang ston cing 'chad de/ thogs pa'ang med do/ /de ci'i phyir zhe na/ klu'i bdag po/ 'di ni/ mi zad pa'i za ma tog ces bya ba'i gzungs
213a2(mdo sde): yin te| gzungs de thob pa'i byang chub sems dpa' ni/ tshig dang / yi ge mi zad pa'i mos pa'i tshig legs pa byas pa rnams dang / sngon gyi mtha' dang / phyi ma'i mtha'i
213a3(mdo sde): phan tshun gyi nyes pa spangs pa rnams dang / thogs pa med pa rnams dang / 'thad pa rnams dang / kun rdzob kyi bden pas brgyan pa rnams dang / don dam pa dang ldan pa rnams
213a4(mdo sde): dang / rten rnam par dag pa rnams dang / drang ba'i don dang / nges pa'i don mnyam par rtag pa rnams dang / kun nas nyon mongs pa dang / rnam par byang ba'i gzhi ji lta ba
213a5(mdo sde): bzhin du bstan pa rnams dang / sems can thams cad kyi spyod pa la 'jug par rtogs pa'i bstan pa 'chad pa rnams dang / dbang po brgyad khri bzhi stong rkyen ji lta ba bzhin
213a6(mdo sde): du rab tu rnam par 'byed pa rnams dang / yi ge rnams kyis kyang chos de dag gleng bar byed na/ 'on kyang de'i yi ge zad pa'am/ chos brjod pa zad pa'am/ dper bya ba bkod pa
213a7(mdo sde): zad pa'am/ dus bstan pa zad pa'am/ rgyu dang 'bras bu bstan pa zad pa'am/ tshod dang gnas dang mtshams zad pa'am/ sems kyi 'jug pa zad pa'am/ a zhes bya ba'i
213b1(mdo sde): sgo'i tshig zad pa'am/ a zhes bya ba'i mtshams sbyor ba'i tshig zad pa'am/ de bzhin du sbyar te/ pa zhes bya ba'i zad pa nas la zhes bya ba'i bar du zad pa'am/ rnam par byang
213b2(mdo sde): ba rnam par gzhag pa'i bar du zad pa'am/ chos kyi nges pa'i tshig gi gtam zad pa'am/ sna tshogs dang zab mo'i gtam zad pa'am/ snrel zhi'i rgyud ston pa'i gtam zad pa'am/
213b3(mdo sde): spyi'u tshugs dang mthun pa'i gtam zad pa'am/ mthun pa dang mi mthun pa'i gtam zad pa'am/ nges pa'i tshig med pa'i gtam ma zad pa'am/ sangs rgyas dang / chos dang / dge
213b4(mdo sde): 'dun gyi yon tan gyi bsngags pa brjod pa zad pa'am/ bden pa bstan pa'i gtam zad pa'am/ byang chub kyi phyogs kyi chos bstan pa'i gtam zad pa'am/ las kyi rnam par
213b5(mdo sde): smin pa bstan pa'i gtam zad pa'am/ pha rol tu phyin pa bstan pa'i gtam zad pa med do/ /klu'i bdag po/ de ltar na/ yi ge thams cad bstan pa la zad pa med pa gang yin
213b6(mdo sde): pa de ni/ mi zad pa'i za ma tog ces bya ba'i gzungs zhes bya'o/ /klu'i bdag po/ mi zad pa'i za ma tog gi gzungs 'di ni/ mi zad pa nyid bzhis rtogs nga ra bya ste/ bzhi gang zhe na/
213b7(mdo sde): so so yang dag par rig pa mi zad pa nyid dang / ye shes mi zad pa nyid dang / shes rab mi zad pa nyid dang / gzungs kyi spobs pa mi zad pa nyid de/ bzhi po de dag go /klu'i bdag
214a1(mdo sde): po| mi zad pa'i za ma tog gi gzungs ni/ gting dpag dka' ba bzhis rtogs par bya ste/ bzhi gang zhe na/ bsam pa gting dpag dka' ba dang /
214a2(mdo sde): blo gting dpag dka' ba dang / chos la 'jug pa gting dpag dka' ba dang / sems can gyi spyod pa la 'jug pa gting dpag dka' ba ste/ bzhi po de dag go /klu'i bdag po/
214a3(mdo sde): bzhi po ni 'di dag mi zad pa'i za ma tog gi gzungs kyi snying po dang / yi ge yin par rtogs par bya ste/ bzhi gang zhe na/ shes rab la snying por byed pa dang / sgrub pa la snying
214a4(mdo sde): por byed pa dang / bzod pa la gnas pa snying por byed pa dang / brtsams pa nyams 'og tu chud par byed pa snying por byed pa ste/ bzhi po de dag go /klu'i bdag po/ bzhi po
214a5(mdo sde): 'di dag ni/ mi zad pa'i za ma tog gi gzungs kyi nges par 'byed pa ste/ bzhi gang zhe na/ bden pa nges par 'byed pa dang / rten cing 'brel par 'byung ba nges par 'byed pa
214a6(mdo sde): dang / sems can thams cad kyi spyod pa nges par 'byed pa dang / theg pa thams cad nges par 'byed pa ste/ bzhi po de dag go /klu'i bdag po/ bzhi po 'di dag ni/ mi zad pa'i
214a7(mdo sde): za ma tog gi gzungs kyi snang ba yin te/ bzhi gang zhe na/ 'di lta ste/ sems can thams cad kyi snang ba dang / shes rab kyi snang ba dang / shes rab kyi mig gi snang ba dang /
214b1(mdo sde): so so ci rigs par chos ston pa'i snang ba ste/ bzhi po de dag go /klu'i bdag po/ bzhi po 'di dag ni/ mi zad pa'i za ma tog gi gzungs kyi brtun pa yin te/ bzhi gang zhe na/ brtson
214b2(mdo sde): 'grus brtun pa dang / tshul khrims brtun pa dang / bsod nams kyi tshogs yongs su tshol ba brtun pa dang / ye shes kyi tshogs yongs su tshol ba brtun pa ste/ bzhi po de dag go /
214b3(mdo sde): klu'i bdag po/ bzhi po 'di dag ni/ mi zad pa'i za ma tog gi gzungs kyi chos yongs su tshol ba mthar thug pa med pa ste/ bzhi gang zhe na/ pha rol tu phyin pa yongs su tshol ba mthar
214b4(mdo sde): phyin pa med pa dang / 'khor bas yongs su mi skyo ba yongs su tshol ba mthar phyin pa med pa dang / sems can yongs su smin par bya ba yongs su tshol ba mthar phyin pa med pa dang /
214b5(mdo sde): thams cad mkhyen pa'i ye shes yongs su tshol ba mthar phyin pa med pa ste/ bzhi po de dag go /klu'i bdag po/ bzhi po 'di dag ni/ mi zad pa'i za ma tog gi gzungs la chog mi
214b6(mdo sde): shes pa ste/ bzhi gang zhe na/ sangs rgyas bcom ldan 'das rnams las mngon sum du chos mnyan pas chog mi shes pa dang / sems can rnams la chos bstan pas chog
214b7(mdo sde): mi shes pa dang / dge ba'i rtsa ba yongs su tshol bas chog mi shes pa dang / de bzhin gshegs pa la mchod pa dang / bkur sti bya bas chog mi shes pa ste/ bzhi po de dag
215a1(mdo sde): go / klu'i bdag po/ bzhi po 'di dag ni/ mi zad pa'i za ma tog gi gzungs la tshugs par dka' ba yin te/ bzhi gang zhe na/ 'di lta ste/ nyon mongs pa thams
215a2(mdo sde): cad kyis tshugs par dka' ba dang / bdud thams cad kyis tshugs par dka' ba dang / phas kyi rgol ba thams cad kyis tshugs par dka' ba dang / gzhan gyis byas pa thams cad
215a3(mdo sde): kyis tshugs par dka' ba ste/ bzhi po de dag go /klu'i bdag po/ bzhi po 'di dag ni/ mi zad pa'i za ma tog gi gzungs kyis ma 'dres pa ste/ bzhi gang zhe na/ nyan thos dang / rang
215a4(mdo sde): sangs rgyas rnams dang ma 'dres pa dang / rnyed pa dang / bkur sti dang / tshigs su bcad pa thams cad kyis ma 'dres pa dang / bag chags kyi mtshams sbyor ba thams cad dang ma
215a5(mdo sde): 'dres pa dang / so so skye bo'i nyes pa thams cad dang ma 'dres pa ste/ bzhi po de dag ni ma 'dres pa yin no/ /klu'i bdag po/ bzhi po 'di dag ni/ mi zad pa'i za ma tog gi gzungs
215a6(mdo sde): la smad du med pa ste/ bzhi gang zhe na/ skye bo smad du med pa dang / tshul khrims 'chal pa'i sems can yongs su smin par bya ba smad du med pa dang / chos bstan pa'i bre mo gtam
215a7(mdo sde): gcig pu la smad du med pa dang / theg pa chen pos sgrol ba'i phyir slong ba po smad du med pa ste/ bzhi po de dag ni/ smad du med pa yin no/ /klu'i bdag po/ bzhi po 'di dag ni/
215b1(mdo sde): mi zad pa'i za ma tog gi gzungs kyi stobs yin te/ bzhi po gang zhe na/ sems can thams cad kyi nyes pa byas pa bzod pa'i phyir bzod pa'i stobs dang / sems can thams cad kyi
215b2(mdo sde): som nyi gcod pa'i phyir ye shes kyi stobs dang / sems can thams cad kyi sems dang spyod pa yongs su shes pa'i phyir mngon par shes pa'i stobs dang / so so ci rigs par chos ston
215b3(mdo sde): pa'i phyir thabs kyi stobs te/ bzhi po de dag ni/ stobs yin te/ klu'i bdag po/ bzhi po 'di dag ni/ mi zad pa'i za ma tog gi gzungs kyi gter chen po mi zad pa yin te/ bzhi gang
215b4(mdo sde): zhe na| 'di lta ste/ dkon mchog gsum gyi gdung mi 'chad pa'i gter chen po mi zad pa dang / chos rtogs pa tshad med pa'i gter chen po mi zad pa dang / sems can thams cad mgu
215b5(mdo sde): bar bya ba'i gter chen po mi zad pa dang / nam mkha' dang mnyam pa'i ye shes kyi gter chen po mi zad pa ste/ bzhi po de dag ni/ gter chen po mi zad pa yin no/ /klu'i bdag po/
215b6(mdo sde): bzhi po de dag ni/ mi zad pa'i za ma tog gi gzungs kyi tshad med pa nyid de/ bzhi gang zhe na/ 'di lta ste/ thos pa tshad med pa nyid dang / shes rab tshad med pa nyid dang / yongs su
215b7(mdo sde): bsngo ba tshad med pa nyid dang / nges pa'i tshig bstan pa rnams la sgra tshad med pa nyid de/ bzhi po de dag go /klu'i bdag po/ bzhi po 'di dag ni/ mi zad pa'i za ma tog gi gzungs kyi
216a1(mdo sde): don yod pa nyid de/ bzhi gang zhe na/ chos bstan pa don yod pa nyid dang / dben pa'i tshig bstan pa don yod pa nyid dang / chos la sbyor ba rnams par dbye ba
216a2(mdo sde): don yod pa nyid dang / byang chub kyi snying por 'gro ba don yod pa nyid do/ bzhi po de dag go /klu'i bdag po/ bzhi po 'di dag ni/ mi zad pa'i za ma tog gi gzugs la mi 'jigs
216a3(mdo sde): pa thob pa ste/ bzhi gang zhe na/ 'di lta ste/ ngan 'gro thams cad kyis mi 'jigs pa thob pa dang / 'khor rnams kyi nang du zil gyis non pas mi 'jigs ma thob pa dang / sems
216a4(mdo sde): can thams cad kyis so ma nyi gcod pa la mi 'jigs pa thob pa dang / sangs rgyas kyi sa la 'jug pa la mi 'jigs pa thob pa ste/ bzhi po 'di dag ni/ mi zad pa'i za ma tog gi
216a5(mdo sde): gzungs la mi 'jigs pa thob pa yin par rig par bya ste/ klu'i bdag po/ de ltar na/ mi zad pa'i za ma tog gi gzungs ni/ yon tan bstan pa tshad med pa dang / shes rab la
216a6(mdo sde): 'jug pa tshad med pa'o/ /klu'i bdag po/ byang chub sems dpa'i spyod pa rnams dang / byang chub sems dpa'i ye shes rnams dang / byang chub sems dpa'i rnam par rtse ba rnams dang /
216a7(mdo sde): byang chub sems dpa'i rgya cher rtse ba rnams dang / byang chub sems dpa'i yon tan gyi rgyan bkod pa rnams dang / byang chub sems dpa'i lam rnams dang / byang chub sems dpa'i
216b1(mdo sde): snod rnams dang / byang chub sems dpa'i sde snod rnams dang / sde snod de la 'jug pa rnams dang / gzungs kyi sgo'i phyag rgya la 'jug pa rnams dang / bsgre ba dang / bsgre ba ma yin pa la
216b2(mdo sde): mkhas pa dang / lus dang ngag dang sems kyi rgyan bkod pa rnams dang / sangs rgyas kyi zhing gi yon tan bkod pa yongs su 'dzin pa dang / byang chub kyi snying po'i tshogs bsags pa rnams
216b3(mdo sde): dang / sems can yongs su sbyangs pa'i ye shes la 'jug pa rnams dang / dam pa'i chos yongs su 'dzin pa dang mthun pa dang / stobs dang / brtson 'grus dang / pha rol tu phyin pa thams
216b4(mdo sde): cad nye bar brtan pa shes pa dang / byang chub kyi snying po'i rgyan bkod pa rnams dang / sangs rgyas kyi chos thams cad ji snyed pa zhes bya ba'i tshig tu smra ba na mi zad pa'i za ma tog gi gzungs
216b5(mdo sde): yang dag par smra bas smra bar bya'o/ /klu'i bdag po/ sems can gyi brda'i rjes su 'jug pa'am/ chos kyi brda'i rjes su 'jug pa'i yi ge gang yin pa de dag thams cad ni/ mi zad pa'i
216b6(mdo sde): za ma tog gi gzungs kyi rjes su 'jug pa'i tshul gyis byang chub sems dpas yi ger de dang / de rnams kyi tshul gyi dgongs pa rab tu shes te/ 'di lta ste/ chos thams cad gzod ma nas
216b7(mdo sde): dag pa na chos thams cad kyi rang bzhin la slu bar mi byed do/ /chos thams cad dga' bas na/ chos kyi kun dga' la dga' ba la slu bar mi byed do/ /chos thams cad don dam pa yin
217a1(mdo sde): pas na| chos thams cad kyi nges pa'i don la slu bar mi byed do/ /chos thams cad mig yin pas na/ chos thams cad kyi snang ba la slu bar mi byed do/ /
217a2(mdo sde): chos thams cad ming tsam du zad pas na/ chos thams cad kyi brda la slu bar mi byed do/ /chos thams cad thob pa yin pas na/ chos thams cad kyi dgongs pa'i sbyor ba la slu
217a3(mdo sde): bar mi byed do/ /chos thams cad dul bas na/ chos thams cad kyi cang shes pa nyid la slu bar mi byed do/ /chos thams cad zhe pas na/ chos thams cad kyi snang ba nyid la slu bar
217a4(mdo sde): mi byed do/ /chos thams cad stobs dang bral bas na/ chos thams cad kyi stobs med pa nyid la slu bar mi byed do/ /chos thams cad tshig ma yin pas na/ chos thams cad kyi mi skye
217a5(mdo sde): ba nyid la slu bar mi byed do/ /chos thams cad dad pa dang ldan pas na/ chos thams cad kyi mos pa la slu bar mi byed do/ /chos thams cad tshig gi lam yin pas na/ chos thams
217a6(mdo sde): cad kyi brjod pa la slu bar mi byed do/ /chos thams cad de bzhin nyid yin pas na/ chos thams cad kyi de bzhin nyid kyi rjes su 'gro ba la slu bar mi byed do/ /chos thams cad ji lta
217a7(mdo sde): ba bzhin pas na/ chos thams cad kyi dus gsum mnyam pa nyid la slu bar mi byed do/ /chos thams cad gnas na gnas pas na/ chos thams cad kyi mi g.yo ba nyid la slu bar
217b1(mdo sde): mi byed do/ /chos thams cad lag mthil na 'dug pas na/ chos thams cad kyi bya ba yod pa la slu bar mi byed do/ /chos thams cad mnyam pas na/ chos thams
217b2(mdo sde): cad kyi khyad par med pa nyid la slu bar mi byed do/ /chos thams cad la ma yin pas na/ chos thams cad kyi kun nas 'jug pa ston to/ /chos thams cad
217b3(mdo sde): nam mkha' yin pas na/ chos thams cad kyi nam mkha' lta bu nyid ston to/ /chos thams cad nan gyis byas pas na/ chos thams cad kyi sgrol ba nyid du ston to/ /chos thams
217b4(mdo sde): cad blang du med pas na/ chos thams cad kyi bdag po med pa nyid ston to/ /chos thams cad dran pa yin pas na/ chos thams cad kyi brjod pa med pa ston to/ /chos thams cad
217b5(mdo sde): gzungs yin pas na| chos thams cad kyi mi zad pa nyid ston to/ /chos thams cad zhi ba yin pas na/ chos thams cad kyi nye bar zhi ba ston to/ /chos thams cad nam mkha' dang
217b6(mdo sde): mnyam pas na/ chos thams cad kyi yangs pa nyid ston to/ /chos thams cad zad pa'i sgo yin pas na/ chos thams cad kyi zad pa'i mtha'i sgo ston to/ /chos thams cad gnas na
217b7(mdo sde): gnas pas na/ /chos thams cad kyi gnas pa'i chos nyid ston to/ /chos thams cad ye shes la 'jug pas na/ chos thams cad kyi gti mug dang bral ba nyid ston to/ /chos thams
218a1(mdo sde): cad khongs su 'dus pas na/ chos thams cad kyi snrel zhi nyid ston to/ /chos thams cad dngos po dang bral bas na/ chos thams cad kyi dngos po med pa
218a2(mdo sde): nyid ston to/ /chos thams cad g.yo ba dang ldan pas na/ chos thams cad kyi tshul bzhin ma yin pa yongs su 'dzin pa ston to/ /chos thams cad dran par byed pa yin pas na/ chos
218a3(mdo sde): thams cad kyi sngon gyi gnas rjes su dran pa ston to/ /chos thams cad yo byad mang ba yin pas na/ chos thams cad kyi srid pa nyid ston to/ /chos thams cad kyi sa zhes bya ba la
218a4(mdo sde): 'jug pas na/ chos thams cad kyi ma ning gi tshig bla dwags ston to/ /chos thams cad ha zhes bya ba dang / na zhes bya ba la 'jug pas na/ chos thams cad kyi mi 'dra ba nyid ston
218a5(mdo sde): to| |chos thams cad rgya mtsho la 'jug pas na/ chos thams cad kyi dgongs pa'i tshig rgya chen po ston to/ /chos thams cad lhun stug pas na/ chos thams cad kyi skyon du med pa
218a6(mdo sde): nyid ston to/ /chos thams cad gnas na gnas pas na/ chos thams cad kyi chos kyi dbyings gnas pa nyid ston to/ /chos thams cad 'dren pa yin pas na/ chos thams cad kyi
218a7(mdo sde): yang dag pa'i dul ba ston to/ /chos thams cad 'bras bu thob pa yin pas na/ chos thams cad kyi yid la byed pa med pa nyid ston to/ /chos thams cad phung po tsam du zad pas na/
218b1(mdo sde): chos thams cad kyi sdug bsngal yongs su shes pa ston to/ /chos thams cad chom rkun yin pas na/ chos thams cad glo bur gyi nye ba'i nyon mongs pa nyid ston to/ /chos thams
218b2(mdo sde): cad spangs pa yin pas na/ chos thams cad kyi mngon par zhen pa med pa nyid ston to/ /chos thams cad da zhes bya ba yin pas na/ chos thams cad kyi lam chad pa nyid ston to/ /chos
218b3(mdo sde): thams cad d+ha zhes bya ba yin pas na/ chos thams cad kyi mtha' yas pa dang / yongs su chad pa med pa nyid ston to/ /klu'i bdag po/ 'di ni/ yi ge'i brda la 'jug pa zhes bya ba mi
218b4(mdo sde): zad pa'i za ma tog gi gzungs la byang chub sems dpas gzungs thob nas yi ge thams cad kyi nges pa'i tshig gi dgongs pa rtogs par 'gyur pa'o/ /klu'i bdag po/ dper na/ yi
218b5(mdo sde): ge rnams mi zad pa de bzhin du chos thams cad kyi bstan pa mi zad do/ /dper na/ yi ge rnams ni/ lus lam sems gang nas kyang mi 'byung ba de bzhin du chos thams cad kyang gang
218b6(mdo sde): nas kyang mi 'byung ste/ lus la'ang mi gnas/ sems la'ang mi gnas so/ /dper na/ yi ge rnams ni/ kun nas nyon mongs par yang mi 'gyur la kun nas nyon mongs par yang
218b7(mdo sde): brjod do/ /rnam par byang bar yang mi 'gyur la rnam par byang bar yang brjod do/ /de bzhin du mi zad pa'i za ma tog gi gzungs thob pa'i byang chub sems dpa' rnams kyang kun nas nyon
219a1(mdo sde): mongs pa'ang brjod la kun nas nyon mongs pa'i chos kyis kyang kun nas nyon mongs par mi 'gyur ro/ /rnam par byang ba'i chos kyang brjod la rnam par byang
219a2(mdo sde): ba'i chos kyis kyang rnam par dag par mi 'gyur te/ shin tu rnam par dag pa'i phyir ro/ /dper na/ yi ge rnams ni/ gang nas kyang ma 'phos la go bar yang byed pa de bzhin du
219a3(mdo sde): chos thams cad kyang gang nas kyang ma 'phos la go bar byed de/ gzhan gyi sems kyang rnam par dag par byed do/ /dper na/ yi ge brjod pa rnams kyang phyogs dang / phyogs
219a4(mdo sde): mtshams su 'gro ba med la/ ma brjod pa rnams kyang nang du gsog pa med pa de bzhin du chos brjod pa'ang / bstan pa thams cad kyang phyogs dang / phyogs mtshams su
219a5(mdo sde): 'gro ba med la/ ma bstan pa rnams kyang nang du gsog pa med do/ /dper na/ yi ge rnams ni/ gzugs med cing bstan du med par 'byung ba de bzhin du chos thams cad kyang
219a6(mdo sde): gzugs med cing bstan du med par sems kyi dmigs pa rnams las 'byung ngo / /dper na/ yi ge rnams ni/ skad cig pa dang / ya ma brla dang / gso ba dang / gsog yin la/
219a7(mdo sde): de rnams kyi byed pa po 'ga' yang med pa de bzhin du chos thams cad kyang skad cig pa dang / ya ma brla dang / gso ba dang / gsog yin la/ de rnams kyi byed pa po 'ga'
219b1(mdo sde): yang med do/ /dper na/ yi ge rnams ni/ chags pa'ang med/ sdang ba'ang med/ rmongs pa'ang med par 'byung la yi ge'i rnam par rig byed des kyang byis pa rnams rjes su chags pa'am/
219b2(mdo sde): khong khro ba'am/ rmongs par 'gyur ba de bzhin du chos thams cad kyang chags pa med do/ /sdang ba'ang med/ rmongs pa'ang med par yongs su rtog pa la mngon par zhen pas 'dod chags dang /
219b3(mdo sde): zhe sdang dang / gti mug skye bar 'gyur ro/ /dper na/ yi ge'i brdas ni/ 'bras bu thob par yang bstan la yi ge rnams kyis thob pa'ang med/ mngon sum du bya ba'ang med pa de bzhin du
219b4(mdo sde): chos rnam par gzhag pas 'bras bu thob pa bstan mod kyi/ 'di la chos 'ga'i thob pa'am/ mngon sum du bya ba'ang med do/ /dper na/ chos gang yang yi ge rnams kyis ma bsdus pa
219b5(mdo sde): med pa de bzhin du chos gang yang byang chub kyis ma bsdus pa med de/ klu'i bdag po/ de ltar na/ mi zad pa'i za ma tog gi gzungs la gnas pa'i byang chub sems dpa' ni/ yi ge
219b6(mdo sde): rnams kho nas byang chub tshol bar byed do/ /yi ge rnams kho nas byang chub ston par byed do/ /yi ge rnams kho nas byang chub gleng bar byed do/ /yi ge rnams kho nas byang chub la reg par
219b7(mdo sde): byed do| / bam po gsum pa/ klu'i bdag po/ byang chub sems dpa' ni/ mi zad pa'i za ma tog gi gzungs thob pas stobs bcu thob par 'gyur ro/ /mi 'jigs pa
220a1(mdo sde): bzhi dang / ma 'dres pa bco brgyad dang / sangs rgyas kyi chos rnams dang / skyes bu chen po'i mtshan sum cu rtsa gnyis dang / dpe byad bzang po brgyad cu dang / bla
220a2(mdo sde): na med pa'i shes rab thob par 'gyur te/ de'i shes rab de'ang sems can thams cad gzugs med par sgrol ba'o/ /nyon mongs pa thams cad sreg pa'o/ /sems can thams cad
220a3(mdo sde): yongs su smin par byed pa'o/ /chu bo bzhi las sgrol ba'o/ /bdud bzhi rnam par 'joms pa'o/ /sems can thams cad la 'dzum pa'i bzhin ston pa'o/ /sems can thams cad
220a4(mdo sde): ma gu bar byed pa'o/ /shes rab rin po che'i sems yang dag par skyed pa'o/ /dkon mchog gsum gyi gdung mi 'chad par byed pa'o/ /phas kyi rgol ba thams cad yang dag
220a5(mdo sde): par 'joms pa'o/ /nyon mongs pa'i mche ba phye mar rlog pa'o/ /gsang ba gsum gyi gsang sngags kyis kun tu srung ba'i gzungs so/ /chos thams cad la rnam par lta ba'o/ /
220a6(mdo sde): nyon mongs pa'i khur las sgrol ba'o/ /'jigs pa dang skrag pa thams cad dang bral ba'o/ /rgya che zhing zab pa'i chos la lta ba'o/ /seng+ge'i rtsal spyod pa'o/ /sems can thams cad
220a7(mdo sde): kyi nye bar 'tsho ba'o/ /mya ngan las 'das pa'i lam du 'gro ba'o/ /g.yon phyogs kyi lam yongs su spong ba'o/ /g.yas phyogs kyi lam du 'dzud pa'o/ /de ltar ye shes rin po che
220b1(mdo sde): dang ldan pa de ni/ sems can thams cad kyi spyod pa dang / bsam pa dang / chog shes pa'o/ /mngon par shes pa lnga rtogs par khong du chud pa'o/ /bsam gtan rtse gcig pa la dga'
220b2(mdo sde): ba'o| |'phags pa'i bden pa bzhi'i kha dang ldan pa'o/ /spyan lnga'i mig bzang po dang ldan pa'o/ /nam mkha'i dkyil mtha' dag gi lus dang ldan pa'o/ /chos kyi dbyings dang mnyam
220b3(mdo sde): pa'i dpral ba dang ldan pa'o/ /de bzhin nyid kyi mgrin pa dang ldan pa'o/ /mi skye ba'i lce dang ldan pa'o/ /mnyam pa nyid dang ro gcig pa'o/ /chos thams cad la thos pa 'dzin pa'o/ /sgra
220b4(mdo sde): thams cad rtogs pa'i thos pa dang ldan pa'o/ /dri la rjes su chags pa med pa'o/ /dri la khong khro ba med pa'o/ /dri thams cad rig pa'o/ /dran pa nye bar gzhag pa bzhi'i mgo bo dang
220b5(mdo sde): ldan pa'o/ /tshangs pa'i gnas pa bzhi'i skra dri zhim pa dang ldan pa'o/ /rnam par thar pa gsum gyi gtsug phud dang ldan pa'o/ /yang dag par spong ba bzhi'i thal gong shin tu rgyas pa
220b6(mdo sde): dang ldan pa'o/ /rdzu 'phrul gyi rkang pa bzhi'i dpung mgo dang ldan pa'o/ /stobs lnga'i thong gshin tu yangs pa dang ldan pa'o/ /dbang po lnga'i lte ba shin tu zab pa dang ldan pa'o/ /byang chub kyi
220b7(mdo sde): yan lag bdun gyi lto ba dang ldan pa'o/ /lam yan lag brgyad pa'i sta zur dang ldan pa'o/ /ye shes mtha' yas pa'i spu'i khung bu dang ldan pa'o/ /dge ba'i rtsa ba phun sum tshogs pa
221a1(mdo sde): thams cad 'dren pa'i lag pa dang ldan pa'o/ /dge ba bcu'i las kyi lam legs par srung ba'i sor mo dang ldan pa'o/ /ngo bo nyid kyis rnam par dag
221a2(mdo sde): pa'i chos nyid mthong ba dang / sgom pa'i sen mo dang ldan pa'o/ /chos thams cad la som nyi med pa'i rtsi ba logs dang ldan pa'o/ /sa'i rim pa'i tshul thob pa'i sgal tshigs
221a3(mdo sde): dang ldan pa'o/ /dus las mi 'da' bar chos ston pa'i stobs dang ldan pa'o/ /bsam gtan dang / rnam par thar pa dang / ting nge 'dzin dang / snyoms par 'jug pa thams cad la
221a4(mdo sde): yongs su sbyang ba legs par byas pa'i zhi gnas dang / lhag mthong gi brla dang ldan pa'o/ /chos kyi nges pa la 'jug pa'i pus mo dang ldan pa'o/ /chos ji lta ba bzhin du ston
221a5(mdo sde): pa'i rje ngar dang ldan pa'o/ /chos rtogs pas bsrungs pa'i rnam pa'i dran pa dang ldan pa'o/ /nyon mongs pa thams cad las rnam par rgyal ba'i long bu dang ldan pa'o/ /phyogs
221a6(mdo sde): bcur 'gro pa'i rkang pa dang ldan pa'o/ /bstan pa mtshams 'byor ba'i 'gro zhing 'ong ba dang ldan pa'o/ /ngo tsha shes pa dang / khrel yod pa'i gos gyon pa'o/ /byang chub kyi yan lag
221a7(mdo sde): gi chos kyi me tog phreng bas brgyan pa'o/ /shin tu rnam par spel ba'i tshig gis chos ston pa'o/ /mthun pa dang mi mthun pa dang bral ba'o/ /'chi 'pho dang / 'gro ba dang / skye ba'i
221b1(mdo sde): shes rab dang / ye shes dang / mngon par shes pa zab mo'i phye ma'i bsgo bas bsgos pa'o/ /tshul khrims kyi phung po mtha' yas pa'i byug pa dang ldan pa'o/ /tshangs pa'i g.yog 'khor
221b2(mdo sde): dang ldan pa'o/ /tshangs pa'i lam mya ngan las 'das pa'i lam dang ldan pa'o/ /lam bzang po ston pa'o/ /thar pa'i lam du khrid pa'o/ /'grogs na bde ba'i mdza' bshes dang / mdza'
221b3(mdo sde): bo'i mchog dang ldan pa'o/ /sems can thams cad kyi rtsa lag go /snying rje chen po dang ldan pa'o/ /sems can thams cad kyi phan pa tshol ba'o/ /skyes bu mchog go /skyes bu chen po'o/ /
221b4(mdo sde): skyes bu dam pa'o/ /skyes bu byu mchog go /skyes bu seng+ge'o/ /skyes bu pad+ma'o/ /skyes bu pad+ma dkar po'o/ /skyes bu gces pa 'dzin pa'o/ /skyes bu gtso bo'o/ /skyes bu cang shes so/ /
221b5(mdo sde): sems can thams cad phongs pa dang / sdug bsngal las thar par byed pa'o/ /sems can thams cad la snying brtse ba'o/ /sems can thams cad nges par sgrol ba'o/ /sems can
221b6(mdo sde): thams cad kyi nyon mongs pa'i bag chags gcod pa'o/ /bdud rtsi'i chos kyi mchog ston pa'o/ /byang chub sems dpa'i theg pa chen po yang dag par 'dzin pa'o/ /chos thams cad la dbang
221b7(mdo sde): byed pa thob pa'o/ /sems can thams cad kyi bdag po'o/ /pha ma dang nye dur gyur pa'o/ /'jig rten gyi chos brgyad las yang dag par 'das pa'o/ /'jig rten thams cad kyi rjes su mthun pa'o/
222a1(mdo sde): chos kyi dbang phyug go /sems la dbang byed pa'o/ /bstan bcos dang yi ge thams cad kyi dam pa'i pha rol tu phyin pa'o/ /byang chub dang thams cad mkhyen pa
222a2(mdo sde): nyid ni| de'i sems kyi grogs byed pa'o/ /sbyin pa'i pha rol tu phyin pa ni/ de'i gos dang / zas dang / skom dang / bza' ba'i bya ba byed pa'o/ /tshul khrims kyi pha rol tu phyin pa ni/
222a3(mdo sde): de'i dus tshigs kyi bde ba byed pa'o/ /bzod pa'i pha rol tu phyin pa ni/ de'i thams cad las mi 'jigs par byed pa'o/ /brtson 'grus kyi pha rol tu phyin pa ni/ de'i legs par bya
222a4(mdo sde): ba'i las byed pa'o/ /bsam gtan gyi pha rol tu phyin pa ni/ de'i 'gyod pa med par byed pa dang / nye bar zhi bar byed pa'o/ /shes rab kyi pha rol tu phyin pa ni/ de'i chos thams
222a5(mdo sde): cad yongs su dag par byed pa'o/ /thabs la mkhas pa'i pha rol tu phyin pa ni/ de'i gnyi ga'i don byed pa'o/ /smon lam gyi pha rol tu phyin pa ni/ de'i ci 'dod pa'i don yang dag par
222a6(mdo sde): thob par byed pa'o/ /stobs kyi pha rol tu phyin pa ni/ de'i nyon mongs pa thams cad rnam par 'joms par byed pa'o/ /ye shes kyi pha rol tu phyin pa ni/ de'i dus gsum la ye shes
222a7(mdo sde): thogs pa med par byed pa'o/ /byams pa ni/ de'i sems can thams cad kyi phan pa sgrub par byed pa'o/ /snying rje ni/ de'i sems can thams cad la sdug bsngal sel bar byed pa'o//
222b1(mdo sde): dga' ba ni/ de'i rangs pa dang / dga' bar byed pa'o/ /btang snyoms ni/ de'i rjes su chags pa dang / khong khro ba spong bar byed pa'o/ /bden pa'i gtam ni/ de'i 'jig rten thams cad
222b2(mdo sde): la mi slu bar byed pa ste/ klu'i bdag po/ 'di dag ni/ mi zad pa'i za ma tog gi gzungs kyi kha dog ni lus yin no/ /byang chub sems dpa' gang gzungs 'dis chos kyi kun dga' la dga' ba de ni/
222b3(mdo sde): rgyal po btsun mo'i 'khor gyi nang na mgo bor gyur pa lta bu yin no/ /brgya byin ri rab kyi zom na bdag por gyur pa lta bu'ang yin no/ /tshangs pa lta bur tshangs par gyur pa'ang yin no/ /lha
222b4(mdo sde): ma yin gyi dbang po sgra gcan lta bur lus khyad par du 'phags pa'ang yin no/ /rgya mtsho gting dpag dka' zhing mu med pa lta bu'ang yin no/ /ri rab lta bur bsod nams dag gis mngon
222b5(mdo sde): bar 'phags pa'ang yin no/ /lha rnams kyi snying du sdug ba dang / yid du 'ong ba'ang yin no/ /pha ma'i bu gcig pa lta bu'ang yin no/ /nam mkha'i dkyil na zla ba nya ba 'dug pa lta bur blta
222b6(mdo sde): na sdug pa'ang yin no/ /ston pa lta bur lha dang mi rnams kyis phyag bya ba'i gnas kyang yin no/ /nyi ma shar ba lta bur snang ba chen po'ang yin no/ /nags na 'dug pa'i rma bya lta bur skad snyan
222b7(mdo sde): pa'ang yin no/ /ri phug na 'dug pa'i seng+ge lta bur chos kyi sgra chen po sgrog pa'ang yin no/ /sems shin tu dul ba'i glang po che lta bur cang shes kyi zas la longs spyod pa'ang yin no/ /chos
223a1(mdo sde): kyi rgyal po 'khor los bsgyur ba lta bur chos kyi rgyal srid ston pa'ang yin no/ /klu'i tshogs rtse ba lta bur chos kyi sprin 'gyed pa'ang yin no/ /klu'i bdag po
223a2(mdo sde): char chen po 'bebs pa lta bur chos kyi 'brug sgra mngon par sgrog pa'ang yin no/ /brgya byin lta bur dus su chos kyi char chen po 'bebs pa'ang yin no/ /dpa' bos gzhan gyis
223a3(mdo sde): dmag la bya ba lta bur mu stegs can thams cad skrag par byed pa'ang yin no/ /chu'i rgyun gyis me la bya ba lta bur nyon mongs pa thams cad rab tu zhi bar byed pa'ang yin no/ /rlung
223a4(mdo sde): gis phub ma spar gang la bya ba lta bur bdud thams cad zil gyis gnon pa'ang yin no/ /ma mas byis pa la bya ba lta bur sems can thams cad dang mthun par byed pa'ang yin no/ /
223a5(mdo sde): sa gzhi rdzas rnams kyis mi bskyod pa lta bur bde ba dang / sdug bsngal rnams kyis mi bskyod pa'ang yin no/ /rlung gis shing gi lo ma rnams la bya ba lta bur phas kyi rgol ba
223a6(mdo sde): thams cad g.yo bar byed pa'ang yin no/ /rnam thos kyi bu rin po che thams cad 'byor pa lta bur chos kyi nor bu mthun par sbyin pa'ang yin no/ /'gro ba thams cad kyi bkod pa'i
223a7(mdo sde): snying po zhes bya ba'i yid bzhin gyi nor bu rin po che lta bur sems can thams cad kyi bsam pa yongs su rdzogs par byed pa'ang yin te/ klu'i bdag po/ de ltar na/ mi zad pa'i
223b1(mdo sde): za ma tog gi gzungs la gnas pa'i byang chub sems dpa' ni/ byang chub kyi snying po la gnas pa zhes brjod do/ /klu'i bdag po/ dper na/ rgya mtsho chen po ni/ rin po che chen po thams
223b2(mdo sde): cad kyi 'byung gnas dang / rin po che thams cad kyi za ma tog yin pa de bzhin du mi zad pa'i za ma tog gi gzungs la gnas pa'i byang chub sems dpa' ni/ chos thams cad kyi 'byung gnas
223b3(mdo sde): dang / chos thams cad kyi za ma tog yin no/ /klu'i bdag po/ dper na/ spos brgya phrag du ma yod pa'i spos kyi za ma tog ni/ sems can thams cad spos kyis yongs su mgu bar byed pa
223b4(mdo sde): de bzhin du mi zad pa'i za ma tog gi gzungs la gnas pa'i byang chub sems dpa' ni/ sems can thams cad la legs par smra bas yang dag par mgu bar byed do/ /klu'i
223b5(mdo sde): bdag po/ gzhan yang gzungs 'di ni/ sgra thams cad la 'jug pa ste/ 'di ni/ byang chub kyi sems zhes bya ba gang yin pa de ni/ de bzhin gshegs pa rin chen gdugs gcig
223b6(mdo sde): pa'i sangs rgyas kyi zhing mi zad pa dang ldan pa'i 'jig rten gyi khams na mnyam par bzhag pa zhes bya'o/ /'di na thams cad mkhyen pa nyid ces bya ba gang yin pa de ni/ de bzhin
223b7(mdo sde): gshegs pa sred med kyi bu'i sangs rgyas kyi zhing khyad par bsdus pa'i 'jig rten gyi khams na thams cad dang ldan pa zhes bya'o/ /'di na sbyin pa'i pha rol tu phyin pa zhes bya ba gan
224a1(mdo sde): yin pa de ni/ de bzhin gshegs pa grub par gshegs pa'i sangs rgyas kyi zhing zhi ba'i 'jig rten gyi khams na gzi byin can zhes bya'o/ /'di na tshul
224a2(mdo sde): khrims kyi pha rol tu phyin pa zhes bya ba gang yin pa de ni/ de bzhin gshegs pa mya ngan dang bral ba'i sangs rgyas kyi zhing mya ngan med pa'i 'jig rten gyi khams na legs so zhes
224a3(mdo sde): bya ba'i tshul zhes bya'o/ /'di na bzod pa'i pha rol tu phyin pa zhes bya ba gang yin pa de ni/ de bzhin gshegs pa dri ma med pa'i zhal gyi sangs rgyas kyi zhing dri ma med pa'i 'jig rten
224a4(mdo sde): gyi khams na rgya chen po mi zad pa dang ldan pa zhes bya ba'o/ /'di na brtson 'grus kyi pha rol tu phyin pa dang ldan pa zhes bya ba gang yin pa de ni/ de bzhin gshegs pa dri med 'od
224a5(mdo sde): kyi sangs rgyas kyi zhing kun tu snang ba'i 'jig rten gyi khams na sgrol bar byed pa zhes bya'o/ /'di na bsam gtan gyi pha rol tu phyin pa zhes bya ba gang yin pa de ni/ de bzhin gshegs
224a6(mdo sde): pa bstan pa'i snying po zhes bya ba'i sangs rgyas kyi zhing snying po can gyi 'jig rten gyi khams na nye bar zhi bar spyod pa zhes bya'o/ /'di na shes rab kyi pha rol tu phyin pa zhes bya ba gang
224a7(mdo sde): yin pa de ni/ de bzhin gshegs pa sprin gyi rgyal po'i sangs rgyas kyi zhing sprin dang ldan pa zhes bya ba'i 'jig rten gyi khams na yongs su dag pa zhes bya'o/ /'di na thabs mkhas pa
224b1(mdo sde): zhes bya ba gang yin pa de ni/ de bzhin gshegs pa phyag dri ma med pa'i sangs rgyas kyi zhing mchog dam pa'i 'jig rten gyi khams na 'jig rten dang mthun pa zhes bya'o/ /'di na byams pa dang /
224b2(mdo sde): snying rje dang / dga' ba dang / btang snyoms zhes pa gang yin pa de dag ni/ de bzhin gshegs pa don grub kyi sangs rgyas kyi zhing legs pa'i 'jig rten gyi khams na phan pa dang / yid du
224b3(mdo sde): 'ong ba dang / thub pa dang / gnyi ga las zhi ba zhes bya'o/ /'di na sdug bsngal dang / kun 'byung ba dang / 'gog pa dang / lam zhes bya ba gang yin pa de dag ni/ de bzhin gshegs pa dpal
224b4(mdo sde): srung gi sangs rgyas kyi zhing smad du med pa'i 'jig rten gyi khams na rtsa ba dang / rtsa ba'i rjes su 'gro ba dang / rtsa ba zad pa dang / rtsa ba zhi bar 'gyur ba zhes bya'o/ /'di na dran pa nye bar gzhag
224b5(mdo sde): pa rnams zhes bya ba gang yin pa de dag ni/ gzhan dag na gnas pa rnams zhes bya'o/ /'di na yang dag par spong ba rnams zhes bya ba gang yin pa de dag ni/ gzhan dag na khyad par du sgrol
224b6(mdo sde): ba rnams zhes bya'o/ /'di na rdzu 'phrul gyi rkang pa rnams zhes bya ba gang yin pa de dag ni/ gzhan dag na phyogs su 'gro ba rnams zhes bya'o/ /'di na dbang po rnams zhes bya ba gang
224b7(mdo sde): yin pa de dag ni/ gzhan dag na rab tu shes pa rnams zhes bya'o/ /'di na stobs rnams zhes bya ba gang yin pa de dag ni/ gzhan dag na bstan pa rnams zhes bya'o/ /'di na byang chub
225a1(mdo sde): kyi yan lag rnams zhes bya ba gang yin pa de dag ni/ gzhan dag na rjes su 'gro ba rnams zhes bya'o/ /'di na lam zhes bya ba gang yin pa de dag ni /
225a2(mdo sde): gzhan dag na sgrol ba zhes bya'o/ /'di na so so yang dag par rig pa zhes bya ba gang yin pa de dag ni/ gzhan dag na mngon sum gyi sgo zhes bya'o/ /'di na chos kyi sbyin pa zhes bya ba
225a3(mdo sde): gang yin pa de dag ni/ gzhan dag na legs par sdud pa zhes bya'o/ /'di na zhi gnas dang / lhag mthong zhes bya ba gang yin pa de dag ni/ gzhan dag na nye bar zhi ba dang /
225a4(mdo sde): rnam par lta ba zhes bya'o/ /'di na rnam par thar pa zhes bya ba gang yin pa de dag ni/ gzhan dag na don yod pa zhes bya'o/ /'di na bsod nams zhes bya ba gang yin pa de ni/ gzhan
225a5(mdo sde): dag na phan pa zhes bya'o/ /'di na ye shes zhes bya ba gang yin pa de ni/ gzhan dag na rtogs byed ces bya'o/ /'di na rab tu 'byung ba zhes bya ba gang yin pa de ni/ gzhan dag na lam
225a6(mdo sde): gyi rjes su 'gro ba zhes bya'o/ /'di na bsnyen par rdzogs pa zhes bya ba gang yin pa de ni/ gzhan dag na 'da' bar mi bya zhes bya'o/ /'di na mya ngan las 'das pa zhes bya ba gang yin
225a7(mdo sde): pa de ni| gzhan dag na nye bar zhi ba zhes bya'o/ /'di na sangs rgyas bcom ldan 'das rnams ni/ bsngags pa mtha' yas pa dang ldan pa'o zhes bya ba gang yin pa de ni/ 'jig rten
225b1(mdo sde): gyi khams gzhan dag na sangs rgyas bcom ldan 'das rnams ni/ bgegs med pa'i tshul can no zhes bya'o/ /klu'i bdag po/ nges pa'i tshig gi tshig dang / brda'i tshig gi tshig 'di dag
225b2(mdo sde): ni/ sangs rgyas kyi tshig gzhan dang / gzhan dag tu 'byung ste/ mi zad pa'i za ma tog gi gzungs la gnas pa'i byang chub sems dpas ni/ sangs rgyas kyi zhing thams cad du de dag gi nges
225b3(mdo sde): pa'i tshig ces bya'o/ /klu'i bdag po/ nges pa'i tshig gi tshig dang / brda'i tshig gi tshig bstan pa phyogs bcu dag tu 'byung ba gang yin pa de dag ni/ bskal pa'am/ bskal pa las lhag
225b4(mdo sde): par ngas bstan kyang sangs rgyas kyi zhing gi nges pa'i tshig gi tshig dang / brda'i tshig gi tshig bstan pa rnams mthar thug pa gang yang med do/ /mi zad pa'i za ma tog gi gzungs 'di bstan
225b5(mdo sde): pa na byang chub sems dpa' drug khris gzungs thob par gyur to/ /byang chub sems dpa' brgyad stong gis ni/ mi skye ba'i chos rnams la bzod pa thob par gyur to/ /mi sum khri nyis
225b6(mdo sde): stong gis ni/ bla na med pa yang dag par rdzogs pa'i byang chub tu sems bskyed do/ /de nas bcom ldan 'das kyis yang klu'i rgyal po rgya mtsho la bka' stsal pa/ klu'i bdag po/ byang chub
225b7(mdo sde): sems dpa' rnams ni/ mun pa mun nag dang bral pa'i lam 'dis thams cad mkhyen pa nyid yang dag par sgrub par byed do/ /mi zad pa'i za ma tog gi gzungs kyi le'u ste gsum pa'o// //
226a1(mdo sde): klu'i bdag po/ /sngon byung ba 'das pa'i dus na bskal pa grangs med pa bas kyang ches grangs med pa/ yun ring po dpag tu med pa bsam gyis mi khyab pa'i snga
226a2(mdo sde): r ol du gyur pa de'i tshe de'i dus na bskal pa rnam par spyod pa zhes bya ba la 'jig rten gyi khams khyad par gyi yon tan bkod pa bsdus pa zhes bya bar de bzhin gshegs pa dgra
226a3(mdo sde): bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha
226a4(mdo sde): dang mi rnams kyi ston pa sangs rgyas bcom ldan 'das tshangs pa'i dpal lha'i rgyal po zhes bya ba 'jig rten du byung ngo / /de'i tshe de'i dus na 'jig rten gyi khams khyad par gyi yon
226a5(mdo sde): tan bkod pa bsdus pa de 'byor pa dang / rgyas pa dang / bde ba dang / lo legs pa dang / nyams dga' ba dang / skye bo mang po dang / lha dang / mi rnams kyis gang bar gyur to/ /sangs
226a6(mdo sde): rgyas kyi zhing 'di ni/ gling bzhi pa'i 'jig rten gyi khams bye ba phrag brgya pa ji tsam pa de tsam gyi gling bzhi par gyur la/ de lta bu'i gling bzhi pa'i 'jig rten gyi khams bye ba phrag
226a7(mdo sde): brgya ni| bcom ldan 'das de bzhin gshegs pa tshangs pa'i dpal lha'i rgyal po de'i 'jig rten gyi khams khyad par gyi yon tan bkod pa bsdus par gyur te/ de ltar tha gru che zhing
226b1(mdo sde): yangs pa de ltar tshad med do/ /'jig rten gyi khams de nor bu rin po che rdo rje'i 'od 'dra bar gyur te/ de nyid kyi snang bas rtag tu snang bar gyur to/ /'jig rten gyi khams de rin po che'i dra
226b2(mdo sde): bas kun tu khebs shing dar gyi lda ldi mang po ni/ btags/ gdugs dang / rgyal mtshan dang / ba dan bsgreng bas ni/ legs par brgyan/ bla re chen po rnams ni/ bres/ mtshan mo
226b3(mdo sde): bar snang las kyang sil snyan brgya stong dag ma brdungs ma dkrol bar sgra rang 'byung ste/ sil snyan dang / glu dbyangs kyi sgra des stong gsum gyi stong chen po'i 'jig rten gyi khams thams
226b4(mdo sde): cad mngon par go bar byas te sil snyan dang / glu dbyangs kyi sgra de dag las 'dod pa dang ldan pa dang / 'dod chags dang / zhe sdang dang / gti mug dang / nyon mongs pa rab tu 'bar ba'i
226b5(mdo sde): sgra ni| mi 'byung gi / zhi ba dang / rab tu zhi ba dang / chos kyi dga' ba dang / mgu ba dang ldan pa'i sgra de dag 'ba' zhig 'byung bar gyur te/ de thos pa tsam gyi lha dang / mi de dag thams
226b6(mdo sde): cad kyi dran pa dang / nye bar zhi ba dang / dga' ba dang / bde ba thob la nyon mongs pa thams cad kyang de dag la gnod par ma gyur to/ /'jig rten gyi khams de'ang lag mthil ltar
226b7(mdo sde): mnyam la/ ka tsa linada'i gos ltar 'jam zhing reg na bde bar gyur to/ /'jig rten gyi khams de na ngan song ngan 'gror gdags pa med de/ lha dang / mi de dag kyang dag pa 'ba'
227a1(mdo sde): zhig tu gyur to/ /de dag ni/ phal cher rgya chen po la mos pa dang / theg pa chen po la zhugs pa sha stag go /nyan thos dang / rang sangs rgyas kyi theg pa
227a2(mdo sde): ni| nyung ngo / /de dag gi longs spyod thams cad kyang yid la bsam pas 'byung la/ lha dang / mi de dag bde zhing longs spyod dang ldan par gyur to/ /de na su'ang sdug pa dang / dbul
227a3(mdo sde): po med de/ dper na/ dga' ldan gyi lha rnams kyi longs spyod dang / nye bar spyad pa ji lta ba bzhin du de na 'khod pa'i mi rnams kyang de dang 'dra bar gyur to/ /de bzhin gshegs pa
227a4(mdo sde): de'i sku tshe'i tshad kyang lo 'bum phrag brgyad cu rtsa bzhi phrag brgyad du bsgres pa snyed du gyur to/ /mi de dag gi tshe'i tshad kyang de nyid do/ /de na tshe'i mthar ma phyin par su'ang 'chi ba med
227a5(mdo sde): do| |de bzhin gshegs pa de'i byang chub sems dpa'i 'khor yang khrag khrig phrag bdun cu rtsa gnyis yod par gyur to/ /de'i nyan thos kyi dge 'dun ni/ tshad med do/ /klu'i
227a6(mdo sde): bdag po/ de'i tshe de'i dus na de ra 'khor los bsgyur ba'i rgyal po gling chen po bzhi'i dbang phyug gi rgyal po bsod nams mi zad pa zhes bya ba zhig byung ste/ rgyal po bsod nams
227a7(mdo sde): mi zad pa de'i btsun mo bud med lha mo dang 'dra ba khrag khrig brgya phrag brgyad cu rtsa bzhi yod de/ de dag gi nang na de'i btsun mo dam pa ni/ bzhi yod par gyur te/ 'di lta ste/ dri
227b1(mdo sde): ma med pa zhes bya ba dang / dri ma med pa'i 'od ces bya ba dang / dag pa zhes bya ba dang / dga' ldan ma zhes bya ba'o/ /de'i bu'ang brgyad khri bzhi stong yod de/ tshan po che'i stobs dang ldan
227b2(mdo sde): pa| mtshan nyi shu rtsa brgyad kyi gzugs dang ldan pa/ theg pa chen po la zhugs pa sha stag go /klu'i bdag po/ rgyal po bsod nams mi zad pa de'ang grong khyer chen po dga' 'byung
227b3(mdo sde): zhes bya ba na gnas so/ /grong khyer chen po de'ang shar dang / nub dang / byang dang / lho'i ngos re re la dpag tshad drug cu rtsa bzhi bzhi yod par gyur to/ /bcom ldan 'das de bzhin gshegs
227b4(mdo sde): pa tshangs pa'i dpal lha'i rgyal po'ang grong khyer chen po dga' 'byung de nyid du sku bltams so/ /grong khyer chen po de'i nang du rgyal po bsod nams mi zad pa'i pho brang rin po che sna bdun
227b5(mdo sde): gyis byas par gyur to/ /grong khyer chen po de'i nang na lam po che dang / srang gi sgo 'bum phrag brgyad cu rtsa bzhi yod par gyur to/ /lam po che dang / srang gi sgo thams cad na'ang khyim bye
227b6(mdo sde): ba 'bum phrag brgyad cu rtsa bzhi gnas so/ /grong khyer chen po de'ang ra ba rim bdun dang / lan kan rim bdun dang / ta la'i phreng rim bdun dang / dril bu g.yer ka'i dra ba rim bdun
227b7(mdo sde): gyis bskor to/ /skyed mos tshal khris kyang bskor to/ /'obs bdun rim gyis kyang bskor te/ 'obs de dag kyang yan lag brgyad dang ldan pa'i chus yongs su gang la/ me tog ut+pal dang /
228a1(mdo sde): pad+ma dang / ku mu ta dang / pad+ma dkar po dang / dri mchog gis khebs pa/ ngang dur la sogs pa rtag tu skad 'byin par gyur te/ de ltar grong khyer chen po de bsam gyis mi
228a2(mdo sde): khyab pa'i yon tan gyi rgyan bkod pa dang ldan par gyur to/ /bcom ldan 'das de bzhin gshegs pa tshangs pa'i dpal lha'i rgyal po de'ang grong khyer chen po dga' 'byung de nyid nags
228a3(mdo sde): tshal spos mchog 'od ces bya ba gang du rgyal po bsod nams mi zad pas bcom ldan 'das de'i gtsug lag khang byas pa na bzhugs so/ /rgyal po bsod nams mi zad pa bu dang
228a4(mdo sde): bcas/ btsun mo dang bcas/ gnyen 'dab dang / tshal za'i 'khor dang bcas pas bskal pa 'bum tham pa'i bar du de bzhin gshegs pa de la yid du 'ong ba'i bde ba'i yo
228a5(mdo sde): byad dang / longs spyod thams cad kyis bsnyen bkur byas so/ /klu'i bdag po/ de nas rgyal po bsod nams mi zad pa de 'khor de dag dang lhan cig tu bcom ldan 'das de bzhin
228a6(mdo sde): gshegs pa tshangs pa'i dpal lha'i rgyal po ga la ba der song nas bcom ldan 'das de'i zhabs la mgo bos phyag 'tshal te phyogs gcig tu 'dug go / de 'ongs par thugs su
228a7(mdo sde): chud nas de bzhin gshegs pa des 'di skad ces bka' stsal to/ /rgyal po chen po/ chos bzhi dang ldan na/ rgyal rigs spyi bo nas dbang bskur ba'i rgyal po chos kyi dbang phyug thob
228b1(mdo sde): par gyur la dge ba'i chos rnams kyis kyang khyad par du 'gro bar 'gyur te/ bzhi gang zhe na/ dad pa la gnas te dge ba gang yin pa tshol zhing nga rgyal med par 'phags pa dag gi thad du
228b2(mdo sde): 'gro ba dang / chos don du gnyer te chos 'dod cing chos kyi kun dga' la dga' bas dga' ste rtag tu don gyi rjes su lta ba dang / mi rtag pa'i chos nyid la so sor rtog pa dang / 'dus byas
228b3(mdo sde): kyi nyes pa rtogs pa dang / yongs su 'dzin pa thams cad la rnam par 'gyur ba'i chos can yin no snyam du dran pas nye bar gnas par byed pa dang / bag yod par byed de 'dod pa'i yon
228b4(mdo sde): tan thams cad la lhag par zhen pa med cing dge ba'i rtsa ba thams cad kyang zad par mi byed la gong du'ang rnam par 'phel bar byed pa dang / byang chub kyi sems kyi bsam pa'ang rnam par
228b5(mdo sde): mi spong ba ste/ klu'i bdag po/ chos bzhi po de dag dang ldan na/ rgyal rigs spyi bo nas dbang bskur ba'i rgyal pos chos kyi dbang phyug thob par 'gyur la/ dge ba'i chos rnams kyis
228b6(mdo sde): kyang khyad par du 'gro bar 'gyur ro/ /de skad ces bka' stsal pa dang / de bzhin gshegs pa tshangs pa'i dpal lha'i rgyal po la rgyal po bsod nams mi zad pas 'di skad ces gsol
228b7(mdo sde): to| |bcom ldan 'das/ chos gang dag dang ldan na/ byang chub sems dpas chos la dbang phyug thob par 'gyur lags/ bcom ldan 'das des bka' stsal pa/ rgyal po chen po/ chos
229a1(mdo sde): brgyad dang ldan na/ byang chub sems dpas chos la dbang phyug thob par 'gyur te/ brgyad gang zhe na/ rnam par rtse zhing mi nyams par 'gro ba'i mngon
229a2(mdo sde): par shes pa lnga dang ldan pa yin/ chags pa med pa dang / thogs pa med pa dang / bskyed du med pa'i shes rab dang ldan pa yin/ ye shes kyis bsdus pa dang / yongs su sbyang bar
229a3(mdo sde): byas pa dang / mngon par 'du byed pa med pa'i rdzu 'phrul gyi rkang pa bzhi dang ldan pa yin/ shes rab dang ye shes nges pa dang / lta ba dang / nyon mongs pa thams cad dang bral ba'i so
229a4(mdo sde): so yang dag par rig pa bzhi dang ldan pa yin/ sangs rgyas kyi byin gyi rlabs kyis byin gyis brlabs pa dang / chags pa med pa'i byin gyi rlabs pas byin gyis brlabs kyi stobs
229a5(mdo sde): dang ldan pa yin/ bsod nams mi zad pa'i rgya mtsho'i phyag rgya'i ting nge 'dzin dang ldan pa yin/ sems can thams cad mgu bar bya ba dang / sangs rgyas kyi chos thams cad la yang
229a6(mdo sde): dag par gzhol ba dang / brjed ngas pa med pa yongs su dag pa'i gzungs dang ldan pa yin/ chos ji lta ba bzhin rjes su 'gro ba dang / tshul gcig pa'i chos kyi rjes su 'gro ba dang /
229a7(mdo sde): gnyis su med pa yang dag pa'i mtha' la gnas pa dang / mi skye ba'i chos la bzod pa thob pa dang ldan pa yin te/ rgyal po chen po/ chos brgyad po de dag dang ldan pa'i byang chub
229b1(mdo sde): sems dpa' ni/ chos kyi dbang phyug thob par 'gyur ro/ /rgyal po chen po/ gzhan yang rin po che'i za ma tog ces bya ba'i gzungs yod de/ de thob na/ byang chub sems dpas chos
229b2(mdo sde): kyi dbang phyug thob bar gyur te/ de ltar na/ de bzhin gshegs pas rin po che'i za ma tog gi gzungs las brtsams nas lo 'bum gyi bar du rgyas par rnam par dbye bas de la
229b3(mdo sde): yang dag par bstan to/ /rgyal po bsod nams mi zad pa de'ang rgyal po'i bya ba thams cad btang ste las gzhan mi byed la/ sems kyi rgyud rnam par g.yeng ba med par dpung dang bcas/
229b4(mdo sde): 'khor dang bcas pas chos mnyan te/ des lo 'bum po de'i bar du 'dod pa'i rtog pa'am/ gnod sems kyi rtog pa'am/ rnam par 'tshe ba'i rtog pa'am/ bu dang / chung ma dang /
229b5(mdo sde): rgyal srid dang / yongs su 'dzin pa dang / sdug pa thams cad la nges pa'i rtog pa rnams la brtag par ma bsam ste/ chos la sdug par nges pa yid la byed pa dang / byang chub kyi sems
229b6(mdo sde): kyi bsam pa la gnas par gyur pa dang / byams pa chen pos sems can thams cad la sems snyoms pa dang / snying rje chen po'i go cha ba gos nas chos 'ba' zhig mnyan to/ /de
229b7(mdo sde): nas bcom ldan 'das de las lo 'bum tham pa'i bar du dam pa'i chos nyan te/ thos nas kyang rin po che'i za ma tog gi gzungs 'di nyid kyi rtsa ba yongs su sbyang ba byas so/ /de
230a1(mdo sde): bskal pa sa ya phrag bdun gyi 'khor ba phyir bsnyil bar gyur to/ /bskal pa khri'i bar du las kyi sgrib pa bsags pa ni/ rnam par dag par gyur to/ /
230a2(mdo sde): sangs rgyas 'bum ni/ de'i mig lam du snang bar gyur to/ /sangs rgyas bye ba phrag 'bum mngon sum du mthong bar 'gyur ba'i dge ba'i rtsa ba'ang des yongs su bzung ba'o/ /gang+gA'i
230a3(mdo sde): klung gi bye ma snyed kyi brgya byin dang / tshangs pa dang / 'jig rten skyong du 'gyur ba dang / 'khor los bsgyur ba'i rgyal srid 'thob pa'i dge ba'i rtsa ba'ang bskyed do/ /dran pa dag pa
230a4(mdo sde): zhes bya ba'i thas pa'i gzungs kyang thob ste/ thos pa'i gzungs des na sangs rgyas brgyas gsungs pa'i chos yang dag par 'dzin par byed do/ /gzhon nu de dag dang / de dag gi
230a5(mdo sde): ma de rnams kyis kyang rjes su mthun pa'i chos kyi bzod pa thob bo/ /btsun mo de dag gi nang nas kyang bud med brgyad khri bzhi stong gis ni/ byang chub tu sems bskyed de/ /bud
230a6(mdo sde): med brgyad khri bzhi stong gis ni/ bzod pa thob par gyur to/ /lha dang mi khrag khrig phrag dgu bcus ni/ byang chub tu sems bskyed do/ /lha dang mi brgyad khri bzhi stong gis bzod pa
230a7(mdo sde): thob bar gyur to/ /nyan thos kyi theg pa ba khrag khrig phrag sum cu rtsa gnyis ni/ chos rnams la chos kyi mig rnam par dag pa'o/ /dge slong khri drug stong ni/ len pa med par zag pa
230b1(mdo sde): rnams las sems rnam par grol lo/ /rgyal po bsod nams mi zad pa'ang rgyal srid thams cad spangs nas lha dang mi'i 'dod pa rnams la don du gnyer ba med par bla na med pa yang
230b2(mdo sde): dag par rdzogs pa'i byang chub 'di nyid la rten bcas te/ dad pas khyim nas khyim med par rab tu byung ngo / /rab tu byung ba de thos nas rgyal po de'i bu de dag thams cad kyang rab tu byung ngo /
230b3(mdo sde): de dag kyang rab tu byung bar shes nas yul gyi mi dang / 'khor drug 'bum rab tu byung ngo / /rgyal po'i btsun mo'i nang nas kyang btsun mo dam pa bzhi rab tu byung ste/ klu'i rgyal po/ de ltar
230b4(mdo sde): na| dag pa'i sems can dge ba'i rtsa ba bskyed pa yongs su spyad pa byas pa rnams kyi gnas su gyur pa'i gsung rab de dag dga' dga' ltar 'dug par gyur to/ /klu'i bdag po/ de'i tshe
230b5(mdo sde): de'i dus na 'khor los bsgyur ba'i rgyal po bsod nams mi zad pa de gzhan zhig yin snyam du khyod som nyi'am/ yid gnyis sam/ the tshom za bar gyur na/ de ltar mi blta'o/ /de
230b6(mdo sde): ci'i phyir zhe na/ klu'i rgyal po/ de'i tshe de'i dus na khyod nyid 'khor los bsgyur ba'i rgyal po bsod nams mi zad pa zhes bya bar gyur to/ /klu'i bdag po/ khyod rgyal po'i bu dang / rgyal
230b7(mdo sde): po'i bu'i mi de dag gzhan zhig yin pa snyam du sems na/ de ltar mi blta'o/ /de ci'i phyir zhe na/ 'khor 'dir 'dus shing 'khod pa'i byang chub sems dpa' sems dpa' chen po
231a1(mdo sde): 'di dag nyid yin no/ /klu'i bdag po/ 'di ji snyam du sems/ rin po che'i za ma tog ces bya ba'i gzungs gang de bzhin gshegs pa tshangs pa'i dpal lha'i
231a2(mdo sde): rgyal po des rgyal po bsod nams mi zad pa de la bstan pa de gzhan zhig yin snyam du sems na/ khyod kyis de ltar mi blta'o/ /de ci'i phyir zhe na/ mi zad pa'i za ma tog gi gzungs
231a3(mdo sde): 'di nyid de'i tshe rin po che'i za ma tog ces bya'o/ /klu'i bdag po/ de ltar na/ de bzhin gshegs pa ni/ sangs rgyas kyi spyan chags pa med pas rnam par gzigs nas sems can
231a4(mdo sde): rnams la sngon gyi rgyu las byung ba'i chos kyi gtam brjod pa mdzad de/ /klu'i bdag po/ khyod kyis de bzhin gshegs pa mang po las mi zad pa'i za ma tog gi gzungs 'di thos so//
231a5(mdo sde): khyod kyis sangs rgyas 'bum phrag mang po las gzungs 'di'i don yang dang yang du thos te/ des na/ da ltar khyod 'di ltar pa dang ldan pa dang / 'di ltar blo gros dang ldan pa dang /
231a6(mdo sde): 'di ltar rtogs pa dang ldan pa dang / 'di ltar spobs pa phun sum tshogs pa dang / 'di ltar shes rab dang ye shes dang ldan pa yin no/ /klu'i bdag po/ gang dag mi zad pa'i za ma tog
231a7(mdo sde): gi gzungs 'di'i ming cam mam/ bstan pa'i phyogs tsam thos pa de dag thams cad kyang spobs pa mi zad par nges par 'byung bar 'gyur ro/ /de ci'i phyir zhe na/ gzungs 'di'i rgyu
231b1(mdo sde): dang mthun pa ni/ de yin pa'i phyir ro/ /klu'i bdag po/ gzungs kyi nges par 'byung ba'i srung ba 'di phyi ma'i 'dus phyi ma'i tshe sbyod par 'gyur ba gang yin pa de dag thams cad kyang de bzhin
231b2(mdo sde): gshegs pa'i byin gyi rlabs kho na las gyur par blta bar bya'o/ /klu'i bdag po/ de la gzungs 'di ni/ chos kyi phung po brgyad khri bzhi stong gi sgo yin no/ /spyod pa brgyad khri bzhi stong
231b3(mdo sde): la 'jug pa yin no/ /ting nge 'dzin brgyad khri bzhi stong gi rjes su 'gro ba yin no/ /gzungs brgyad khri bzhi stong gi rtsa ba ni/ mi zad pa'i za ma tog gi gzungs 'di nyid yin no/ /klu'i
231b4(mdo sde): bdag po/ byang chub sems dpas phyogs bcur chags pa med cing thogs pa med par so so yang dag par rig pa bzhis chos kyi char chen po rab tu 'bebs pa gang yin pa de'ang mi
231b5(mdo sde): zad pa'i za ma tog gi gzungs 'ba' zhig gi rgyu dang mthun pa las gyur pa yin no/ /klu'i bdag po/ de la mi zad pa'i za ma tog gi gzungs 'di la 'jug pa'i tshig rnams dang /
231b6(mdo sde): mtshams sbyor ba'i tshig rnams dang / lha dang / klu dang / gnod sbyin dang / dri za dang / lha ma yin dang / nam mkha' lding gi srung ba'i tshig rnams ngas bstan par bya'o/ /tad+ya thA/ he tu ma
231b7(mdo sde): ti| sha ma ma ti/ pra sA da ma ti/ udz+dzu ma ti/ ut+tA ra ma ti/ a k+Sha ya ma ti/ a nu san+d+hi/ u la ga mu khe/ pra b+hA muk+te/ pra b+ha ke tu/ pra tsa ra ke tu/ smr-i ti ka ra Ne/ ma ti bi sho d+ha ne/ ga
232a1(mdo sde): ti pra be she/ shu ra ba le/ ta mo nu te/ san+d+ha ri Ni/ ut+tA ra Ni/ shAn+ta mu khe/ shAn+ta pra b+he she/ shAn+ta kle she/ b+ha sa na a pa ga te/ ku sha la bA si ni/ a nu san+d+hi/
232a2(mdo sde): bi san+d+hi/ bi ga te s+thi te/ a wa s+thi te/ s+tha na a nu ga te/ a ba s+thA na ga te/ a bi sA re/ a shu pra dz+nye/ pra dz+nyA mU le/ mU la ba ti/ sha shi pra b+he/ sUR+ya ba ti/ dz+yo ti Sh+p+ra b+he/ su bi ma le/
232a3(mdo sde): a ma la| sarba ta mo bi sho d+ha ne/ bud+d+ha a d+hi Sh+Thi te/ sarba de ba ta pa ri gr-i hi te/ sarba bud+d+ha nAM/ swas+t+ya ya ne/ a nu dz+nyA na brah+ma Na/ pra ti ts+tshit+ta sha kra Ne/ pA li ta lo ka pA le/ ba ri gr-i hI ta/
232a4(mdo sde): AR+ya saM gr-i hI ta/ r-i Shi bi gau tra na yuk+tA nAM/ mok+Sha bud+d+hA nAM/ saM gra ho de ba ma nu Sh+yA nAM/ ni gra ha kle shA nAM/ ni r+g+ha tA nAM/ mA rA NaM/ d+ha ri ShA NAM/ tIr+thi kA nAM/ ni gra he/ sarba pa ra pra bA de nI/ tso
232a5(mdo sde): da na a bi mA ni kA nAM/ a nu pa kra mo d+harma b+ha Na kA nAM/ a brdza nAM pa ri Sha da/ sarba san+to ShA nAM/ d+harma kA mA nAM/ pa ri rak+Sha d+harma ko Sha s+ya/ a nu pa ts+tse da s+t+wi rat+na na bi d+sha ta s+ya/ mai trI sarba satwA
232a6(mdo sde): nAM| stu ta sarba gu Na aR+thi kaiH/ klu'i bdag po/ 'di dag ni/ mi zad pa'i za ma tog gi gzungs kyi kun tu srung ba dang / yongs su srung ba'i tshig yin te/ de dag brjod na/ chos
232a7(mdo sde): smra ba das mi 'jigs pa sum cu rtsa gnyis thos par 'gyur te/ sum cu rtsa gnyis gang zhe na/ gzhan yang dag par dga' bar 'gyur ba'i phyir thos pa mi 'jigs pa thob par 'gyur
232b1(mdo sde): ba dang / tshig 'khrul pa med pa'i phyir bstan pa mi 'jigs pa thob par 'gyur ba dang / tshig blos bu med pa'i phyir nges pa'i tshig mi 'jigs pa thob par 'gyur ba dang / sgra ji lta ba
232b2(mdo sde): bzhin du 'jug pa'i phyir brtag pa mi 'jigs pa thob par 'gyur ba dang / byin gyis rlabs ston pa'i phyir spobs pa mi 'jigs pa thob par 'gyur ba dang / 'dzin pa'i blo dang ldan pa'i
232b3(mdo sde): phyir dran pa mi 'jigs pa thob par 'gyur ba dang / gzhan gyi blo gros yang dag par mgu bar byed pa'i phyir blo gros mi 'jigs pa thob par 'gyur ba dang / som nyi myur du gcod
232b4(mdo sde): pa'i phyir rtogs pa mi 'jigs pa thob par 'gyur ba dang / gzhan gyi ngor mi lta ba'i phyir blo mi 'jigs pa thob par 'gyur ba dang / tshig ji skad smras pa bzhin du 'gyur ba'i phyir
232b5(mdo sde): 'khrol pa med pa mi 'jigs pa thob par 'gyur ba dang / tshul khrims yongs su dag pa'i phyir spa gong ba med pa mi 'jigs pa thob par 'gyur ba dang / bzod pa yongs su dag pa'i
232b6(mdo sde): phyir 'dzum pa'i bzhin mi 'jigs pa thob par 'gyur ba dang / yang dag par dam bcas pa las mi nyams pa'i phyir brtan pa mi 'jigs pa thob par 'gyur ba dang / kla na ka mi tshol
232b7(mdo sde): ba'i sems dang ldan pa'i phyir tshig gzung bar 'os pa mi 'jigs pa thob par 'gyur ba dang / 'khor mngon par mgu bar byed pa'i phyir tshig btsun pa mi 'jigs pa thob bar 'gyur
233a1(mdo sde): ba dang / zab mo'i chos gleng ba'i phyir shes rab mi 'jigs pa thob par 'gyur ba dang / khengs pa med pa'i phyir dpyod pa mi 'jigs pa thob par 'gyur ba dang /
233a2(mdo sde): phas kyi rgol ba thams cad tshar gcod pa'i phyir seng+ge'i sgra mi 'jigs pa thob par 'gyur ba dang / zang zing med par chos ston pa'i phyir skur pa med pa mi 'jigs pa thob par 'gyur ba
233a3(mdo sde): dang / nyams su len pa gtan la 'bebs pa'i phyir bstan pa kha na ma tho ba med pa mi 'jigs pa thob par 'gyur ba dang / mkhas pas ma smad pa'i phyir smad du med pa ma 'jigs pa
233a4(mdo sde): thob par 'gyur ba dang / mdo sde dang mi 'gal ba'i phyir sbyor 'byor mi 'jigs pa thob par 'gyur ba dang / dus su yang dag par skul ba'i phyir yang dag par skul ba mi 'jigs
233a5(mdo sde): pa thob par 'gyur ba dang / ji skad smras pa de bzhin byed pa'i phyir phyin ci ma log pa mi 'jigs pa thob par 'gyur ba dang / sems can rnams la 'dud pa'i phyir nga rgyal med pa mi
233a6(mdo sde): 'jigs pa thob par 'gyur ba dang / sngon thos pa legs par gzung ba'i phyir tshig dang / yi ge zad mi shes pa mi 'jigs pa thob par 'gyur ba dang / chos tshad med pa rtogs
233a7(mdo sde): ba'i phyir thams cad kyi dri ba skabs 'byed pa mi 'jigs pa thob par 'gyur ba dang / bdag nyid yongs su dag bar byed pa'i phyir 'khor thams cad mngon par mgu bar byed pa mi
233b1(mdo sde): 'jigs pa thob par 'gyur ba dang / nyon mongs pa thams cad yongs su shes pa'i phyir bdud dang / phyir rgol ba bcom pa mi 'jigs pa thob par 'gyur ba dang / zhe 'gras pa med pa'i
233b2(mdo sde): sems dang ldan pa'i phyir byams pa chen po mi 'jigs pa thob bar 'gyur ba dang / sems can thams cad rjes su bsrung ba'i phyir snying rje chen po mi 'jigs pa thob par 'gyur ba dang /
233b3(mdo sde): chos kyi rgyal po byed pa'i phyir sangs rgyas kyi ye shes mi 'jigs pa thob par 'gyur ba ste/ klu'i bdag po/ de ltar na/ byang chub sems dpa' sems dpa' chen po mi zad pa'i za ma tog
233b4(mdo sde): gi gzungs nyan pa dang / mos pa dang / sgrub pa na mi 'jigs pa sum cu rtsa gnyis po de dag thob par 'gyur ro/ /mi 'jigs pa sum cu rtsa gnyis po de dag rgyun ma chad pas na/ des mthar
233b5(mdo sde): gyis de bzhin gshegs pa'i mi 'jigs pa bzhi thob par 'gyur te/ mi 'jigs pa de dag dang ldan pas lha dang bcas pa'i 'jig rten gyi mdun du de bzhin gshegs pa seng+ge'i sgra
233b6(mdo sde): sgrog go / sems can thams cad kyi dri ba lung bstan pa'i phyir yang skabs 'byed do/ /sems can gyi ris na gang de bzhin gshegs pa la chos dang mthun par rgol nus pa'am/ de bzhin
233b7(mdo sde): gshegs pa'i chos gsung ba mdzad pa la gcod nus pa de lta bu'i sems can ni/ gang yang med do/ /klu'i bdag po/ de lta bas na/ byang chub sems dpas mi zad pa'i za ma tog gi
234a1(mdo sde): gzungs 'di la sbyor bar bya'o/ /klu'i bdag po /mi zad pa'i za ma tog gi gzungs 'di la sbyor ba gang zhe na/ gang la mig tu sbyor ba'ang med/ gzugs su
234a2(mdo sde): sbyor ba'ang med/ mig gi rnam par shes par sbyor ba'ang med pa dang / rna bar sbyor ba'ang med/ sgrar sbyor ba'ang med/ rna ba'i rnam par shes par sbyor ba'ang med pa dang / snar sbyor
234a3(mdo sde): ba'ang med/ drir sbyor ba'ang med/ sna'i rnam par shes par sbyor ba'ang med pa dang / lcer sbyor ba'ang med/ ror sbyor ba'ang med/ lce'i rnam par shes par sbyor ba'ang med pa dang /
234a4(mdo sde): lus su sbyor ba'ang med/ reg byar sbyor ba'ang med/ lus kyi rnam par shes par sbyor ba'ang med pa dang / yid du sbyor ba'ang med/ chos su sbyor ba'ang med/ yid kyi rnam par
234a5(mdo sde): shes par sbyor ba'ang med pa de ni/ gzungs 'di la sbyor ba yin no/ /klu'i bdag po/ gzhan yang gang la gzugs su sbyor ba'ang med/ gzugs skye bar sbyor ba'ang med/ gzugs
234a6(mdo sde): gnas par sbyor ba'ang med/ gzugs 'gag par sbyor ba'ang med pa de ni/ gzungs 'di la sbyor ba yin no/ /de bzhin du tshor ba dang / 'du shes dang / 'du byed dang / rnam par shes
234a7(mdo sde): par sbyor ba'ang med/ rnam par shes pa skye bar sbyor ba'ang med/ rnam par shes pa gnas par sbyor ba'ang med/ rnam par shes pa 'gag par sbyor ba'ang med pa de ni/ gzungs
234b1(mdo sde): 'di la sbyor ba yin no/ /klu'i bdag po/ gzhan yang gzugs stong pa nyid du sbyor ba dang / gzugs stong pa nyid du'ang rlom sems mi byed pa'i sbyor ba gang yin pa de ni/ gzungs 'di la
234b2(mdo sde): sbyor ba yin no/ /de bzhin du tshor ba dang / 'du shes dang / 'du byed dang / rnam par shes pa stong pa nyid du sbyor ba dang / rnam par shes pa stong pa nyid du'ang rlom sems mi byed pa'i sbyor
234b3(mdo sde): ba gang yin pa de ni/ gzungs 'di la sbyor ba yin no/ /klu'i bdag po/ gzhan yang gzugs mtshan ma med par sbyor ba dang / gzugs mtshan ma med par yang rlom sems mi byed pa'i
234b4(mdo sde): sbyor ba gang yin pa de ni/ gzungs 'di la sbyor ba yin no/ /de bzhin du tshor ba dang / 'du shes dang / 'du byed dang / rnam par shes pa mtshan ma med par sbyor ba dang / rnam par shes
234b5(mdo sde): pa mtshan ma med par yang rlom sems mi byed pa'i sbyor ba gang yin pa de ni/ gzungs 'di la sbyor ba yin no/ /klu'i bdag po/ gzhan yang gzugs smon pa med par sbyor ba dang /
234b6(mdo sde): gzugs smon pa med par yang rlom sems mi byed pa'i sbyor ba gang yin pa de ni/ gzungs 'di la sbyor ba yin no/ /de bzhin du tshor ba dang / 'du shes dang / 'du byed dang / rnam
234b7(mdo sde): par shes pa smon pa med par sbyor ba dang / rnam par shes pa smon pa med par yang rlom sems mi byed pa'i sbyor ba gang yin pa de ni/ gzungs 'di la sbyor ba yin no/ /gzugs mngon
235a1(mdo sde): par 'du byed pa med par sbyor ba dang / gzugs mngon par 'du byed pa med par yang rlom sems mi byed pa'i sbyor ba gang yin pa dang / tshor
235a2(mdo sde): ba dang / 'du shes dang / 'du byed dang / rnam par shes pa mngon par 'du byed pa med par sbyor ba dang / rnam par shes pa mngon par 'du byed pa med par yang rlom sems
235a3(mdo sde): mi byed pa'i sbyor ba gang yin pa de ni/ gzungs 'di la sbyor ba yin no/ /gzugs ma skyes pa dang / ma byung bar sbyor ba dang / gzugs ma skyes pa dang / ma byung bar
235a4(mdo sde): yang rlom sems mi byed pa'i sbyor ba gang yin pa dang / tshor ba dang / 'du shes dang / 'du byed dang / rnam par shes pa ma skyes pa dang / ma byung bar sbyor ba dang / rnam par
235a5(mdo sde): shes pa ma skyes pa dang / ma byung bar yang rlom sems mi byed pa'i sbyor ba gang yin pa de ni/ gzungs 'di la sbyor ba yin no/ /gzugs dben par sbyor ba dang / gzugs
235a6(mdo sde): dben par yang rlom sems mi byed pa'i sbyor ba gang yin pa de ni/ gzungs 'di la sbyor ba yin no/ /tshor ba dang / 'du shes dang / 'du byed dang / rnam par shes pa dben par
235a7(mdo sde): sbyor ba dang / rnam par shes pa dben par yang rlom sems mi byed pa'i sbyor ba gang yin pa de ni/ gzungs 'di la sbyor ba yin no/ /gzugs rang bzhin gyis rnam par dag
235b1(mdo sde): par sbyor ba dang / gzugs rang bzhin gyis rnam par dag par yang rlom sems mi byed pa'i sbyor ba gang yin pa de ni/ gzungs 'di la sbyor ba yin no/ /de bzhin du tshor ba dang /
235b2(mdo sde): 'du shes dang / 'du byed dang / rnam par shes pa rang bzhin gyis rnam par dag par sbyor ba dang / rnam par shes pa rang bzhin gyis rnam par dag par yang rlom sems mi byed pa
235b3(mdo sde): 'di ni/ gzungs 'di la sbyor ba yin no/ /klu'i bdag po/ gzhan yang khams rnams la chos kyi dbyings su sbyor ba dang / chos kyi dbyings la'ang rlom sems mi byed pa'i sbyor
235b4(mdo sde): ba gang yin pa dang / skye mched rnams la rang bzhin gyis stong pa nyid sbyor ba dang / rang bzhin gyis stong pa nyid la'ang rlom sems mi byed pa'i sbyor ba gang yin pa de ni/ gzungs
235b5(mdo sde): 'di la sbyor ba yin no/ /chos thams cad la rten cing 'brel bar 'byung bar sbyor ba dang / rten cing 'brel bar 'byung ba yongs su brtag pa la'ang rlom sems mi byed pa'i sbyor ba
235b6(mdo sde): gang yin pa dang / chos thams cad la gnas med par sbyor ba dang / gnas med par yang mngon par zhen pa med pa'i sbyor ba gang yin pa dang / chos thams cad de bzhin nyid du
235b7(mdo sde): sbyor ba dang / de bzhin nyid du'ang mngon par zhen pa med pa'i sbyor ba gang yin pa dang / chos thams cad yang dag pa'i mtha' la gnas par sbyor ba dang / yang dag pa'i mtha'
236a1(mdo sde): la gnas par yang rlom sems mi byed pa'i sbyor ba gang yin pa de ni/ gzungs 'di la sbyor ba yin no/ /klu'i bdag po/ gzhan yang sems can
236a2(mdo sde): 'dod chags spyod pa rnams kyi 'dod chags kyi spyod pa yongs su shes pa'i sbyor ba dang / chos kyi dbyings 'dod chags kyi spyod pa dang / kun tu sbyor ba'ang med pa'i sbyor ba gang yin
236a3(mdo sde): pa de ni| gzungs 'di la sbyor ba yin no/ /de bzhin du sems can zhe sdang spyod pa rnams kyi zhe sdang gi spyod pa yongs su shes pa'i sbyor ba dang / chos kyi dbyings zhe sdang gi spyod pa dang /
236a4(mdo sde): kun tu sbyor ba'ang med pa'i sbyor ba gang yin pa de ni/ gzungs 'di la sbyor ba yin no/ /sems can gti mug spyod pa rnams kyi gti mug gi spyod pa yongs su shes pa'i sbyor
236a5(mdo sde): ba dang / chos kyi dbyings gti mug gi spyod pa dang / kun tu sbyar ba'ang med pa'i sbyor ba gang yin pa de ni/ gzungs 'di la sbyor ba yin no/ /sems can cha mnyam pa spyod pa
236a6(mdo sde): rnams kyi cha mnyam pa'i spyod pa yongs su shes pa'i sbyor ba dang / chos kyi dbyings la cha mnyam pa chad pa'ang med pa'i sbyor ba gang yin pa de ni/ gzungs 'di la sbyor ba
236a7(mdo sde): yin no| |klu'i bdag po/ mdor bsdu na spyod pa brgyad khri bzhi stong yongs su shes pa'i sbyor ba dang / chos kyi dbyings la sbyor ba'ang med pa gang yin pa de ni/ gzungs 'di la
236b1(mdo sde): sbyor ba yin no/ /klu'i bdag po/ gzhan yang sbyor ba gang yin pa dang / mi sbyor ba gang yin pa'i chos gang yang de la sbyor ba'ang med/ mi sbyor ba'ang med do/ /ci'i phyir zhe na/ sbyor
236b2(mdo sde): ba de ni| snang ba'ang ma yin/ brtags pa'ang ma yin/ mtshan mar byas pa'ang ma yin pa'i phyir te/ de bas na/ sbyor ba de ni/ yang dag pa'i sbyor ba yin no/ /yang dag pa'i
236b3(mdo sde): sbyor ba'ang chos gang yang 'dren par yang mi byed/ mi 'dren par yang mi byed/ 'dzin par yang mi byed/ gtong bar yang mi byed/ gnas par yang mi byed/ 'gro bar yang mi byed
236b4(mdo sde): de| de bas na/ sbyor ba de ni/ yang dag pa'i sbyor ba zhes bya'o/ /klu'i bdag po/ byang chub sems dpa' de ltar sbyor ba ni/ mi zad pa'i za ma tog gi gzungs 'di thob par
236b5(mdo sde): 'gyur ro/ /de nas de'i tshe bcom ldan 'das kyis tshigs su bcad pa 'di dag bka' stsal to/ /gang tshe de yis gzungs 'di thob gyur na/ /de yis dran dang blo gros yongs su dag /
236b6(mdo sde): mdo sde rtogs pa kun gyi pha rol phyin/ /'gro ba'i skad dang sgra yang rab tu shes/ /'gro ba'i spyod dang sems pa ngan pa dang / /bzang dang 'bring gi rgyu ba gang yin shes/ /spyod dang
236b7(mdo sde): sems kyi rgyud rnams shes nas kyang / /ji ltar 'tsham par chos kyi tshig rnams ston/ /gang tshe de ni gzungs la rab mkhas na/ /de ni rgyu dang byed dang rkyen la mkhas/ /rtag dang
237a1(mdo sde): chad par lta bar mi 'gyur te/ /mthar 'dzin thams cad rnam par spangs pa yin/ /gang tshe de yis gzungs 'di thob gyur na/ /yi ge dang ni tshig rnams 'byed la
237a2(mdo sde): mkhas| |skad rnams mang po du ma tha dad shes/ /don dang yi ge la yang mkhas par gyur/ /de yi lha yi mig kyang dri med 'gyur/ /de yi lha yi rna ba'ang rnam par dag/ shes rab mtha'
237a3(mdo sde): yas pha rol sems la mkhas/ /'das pa dang ni ma 'ongs bskal pa dran/ /de bzhin rdzu 'phrul rkang pa thob gyur nas/ /zhing rnams bye ba mtha' yas skad cig 'gro/ /'jig rten 'dren
237a4(mdo sde): rnams la ni mchod pa byed/ /de bzhin gzungs la thos pas chos kyang 'dzin/ /bdud rnams 'bum phrag ji snyed yod pa yis/ /de yi 'gro ba'i yul rnams mi shes la/ /mun bsal
237a5(mdo sde): sems can dag pa nyon mongs med/ /mdo sde stong phrag tshad med ston par byed/ /chu yi nang na pad+mo ma gos bzhin/ /de ni 'jig rten chos rnams gos med spyod/ /rjes chags khong khro
237a6(mdo sde): rnams las rtag tu grol/ /'jig rten kun la sems ni mkha' ltar snyoms/ /mtshan gyi dam pa gzugs 'chang dag pa ste/ /de la blta bas skye bo chog mi shes/ /spyod lam dang ni
237a7(mdo sde): spyod pa shes bzhin rgyu/ /'gro la phan don byed cing 'jig rten rgyu/ /gang tshe gzungs 'di thob par 'gyur pa na/ /brgya byin de bzhin tshangs pa 'jig rten skyong / /de yi rkang mthil du ni
237b1(mdo sde): gus par 'dud/ /'on kyang de yid gang du'ang khengs pa med/ /de ni skad snyan tshangs pa'i dbyangs dang ldan/ /skye ba'i yid ni rnam sbyong mgu bar byed/ /skyon med snyan cing dag
237b2(mdo sde): la dus su smra/ /de yi bstan pa don med yang mi 'gyur/ /gang tshe de yis gzungs ni thob gyur na/ /de ni 'khor gyi nang du 'jigs pa med/ /seng+ge'i sgra can mi 'jigs sgrog
237b3(mdo sde): par byed/ /pha rol tshogs rnams thams cad rab tu 'joms/ /sems can g.yo can gdul dka' nga rgyal khengs/ /mngon pa'i nga rgyal skyon ldan gang yin pa/ /de dag
237b4(mdo sde): mkhas pa'i chos ni thob gyur na/ /nga rgyal spangs nas rkang mthil 'dud par byed/ /chos kyi dbyings ni rang bzhin zhi ba dang / /don rtogs dang ni chos nyid nges par shes/ /de phyir
237b5(mdo sde): chos ni gtan la 'bebs pa dang / /yi ge 'byed la de yi tshig mi zad/ /sems can rang bzhin rnam dag chos kyi dbyings/ /de bzhin bdag nyid rnam dag de yis shes/ /de
237b6(mdo sde): ltar sems can de bzhin nyid shes pas/ /de yi chos rnams bstan pa thogs pa med/ /zad pa nam yang zad par mi nus la/ /mi zad pa yang nam yang zad mi 'gyur/ /chos
237b7(mdo sde): nyid rab zhi 'di ni rtogs nas kyang / /der ni mdo sde bye ba mtha' yas ston/ /yi ge 'di dag lus la mi gnas shing / /yid la mi gnas sems las ma byung ste/ /ji ltar
238a1(mdo sde): brag ca'i sgra ni thos pa bzhin/ /yi ge rnams kyi rang bzhin stong zhing dben/ /gzungs 'di yi ge rnams dang sgra la med/ /tshig gi lam dang lus
238a2(mdo sde): dang ngag la med/ /de ltar yi ge'i tshul rnams rtogs pas na/ /smras kyang de yi tshig ni thogs pa med/ /de ni ston kyang yid la rnam rtog med/ /sems la'ang rlom sems
238a3(mdo sde): byed pa yong med de/ /'on kyang chos 'di rtogs par bya ba'i phyir/ /chos nyid rab tu 'thad pa'i chos kyang ston/ /gang tshe de yis gzungs ni thob gyur na/ /so so yang dag rig bzhi
238a4(mdo sde): rjes su rtogs/ /don la rab bslab chos nyid cho ga shes/ /sgra dang skad dang nges pa'i tshig la mkhas/ /de bzhin spobs pa thogs med tshad kyang med/ /de ni kun rdzob don dam
238a5(mdo sde): shes pa ste/ /de bzhin sna tshogs zab mo bstan pa shes/ /lugs 'byung lugs las ldog pa'ang rab tu shes/ /mtho dma' 'gro ba rnams la'ang pha mthar phyin/ /sems
238a6(mdo sde): zhum pa na rab tu 'dzin la mkhas/ /de bzhin khengs rnams tshar gcod shes la mkhas/ /bstan pa dag la bya ba'i tshul kun shes/ /lus dang ngag dang sems kyi las rnams
238a7(mdo sde): la| |shes pa thogs med rnam par nges par 'jug / gzungs dang ldan pa'i tshig la 'khrul pa med/ /nyes pa spangs shing brtan por gyur pa yin/ /sems can 'dul
238b1(mdo sde): gzungs yid dang dran pa la/ /zhugs par gyur na chos zhes zhugs pa ste/ /thos pa gang yin nam yang chud mi za/ /ji skad thos pa mtshungs par ril gyis 'dzin/ /gzungs ni chos
238b2(mdo sde): nyid 'gal ba ma yin la/ /de ni chos la'ang zhi ba ma yin te/ /chos dang shin tu mi mtshungs mi mnyam mnyam/ /chos nyid sbyor dang ldan phyir gzod nas zhi/ /mi zad pa'i za ma tog
238b3(mdo sde): gi gzungs kyi sbyor ba 'di bstan pa dang / tshigs su bcad pa mngon par sgrub pa 'di bstan pa na klu'i rgyal po rgya mtsho'i 'khor gyi nang nas klu khri nyis stong gis bla na med pa yang
238b4(mdo sde): dag par rdzogs pa'i byang chub tu sems bskyed de/ de dag gis tshig 'di skad du/ bcom ldan 'das/ bdag cag kyang ma 'ongs pa'i dus na mi zad pa'i za ma tog gi gzungs
238b5(mdo sde): 'di thob nas ji ltar da ltar na de bzhin gshegs pas chos ston pa de kho na bzhin du sems can thams cad la chos ston par gyur cig ces kyang smras so/ /za ma tog gi gzungs
238b6(mdo sde): kyi phan yon gyi le'u ste bzhi pa'o/ / //bam po bzhi pa/ de nas bcom ldan 'das la tshe dang ldan pa shA ri'i bus 'di skad ces gsol to/ /bcom
238b7(mdo sde): ldan 'das/ klu'i skye gnas su skyes pa dag kyang 'di ltar bla na med pa yang dag par rdzogs pa'i byang chub tu sems bskyed par bgyid la/ 'di na mir gyur pa kha cig ni/
239a1(mdo sde): byang chub tu sems bskyed pa'i rngo mi thogs pa ni/ ngo mtshar lags so/ /bcom ldan 'das kyis bka' stsal pa/ shA ri'i bu/ klu khri nyis
239a2(mdo sde): stong po 'di dag ni/ de bzhin gshegs pa 'od srung gi gsung rab la rab tu byung bar gyur te/ 'di dag gis de bzhin gshegs pa de las byang chub kyi sems dang
239a3(mdo sde): ldan pa'i gtam gcig thos so/ /thos nas kyang de bzhin gshegs pa de la legs so/ /zhes bya ba gsol te/ theg pa chen po ni/ bsam gyis mi khyab ste/ legs
239a4(mdo sde): so legs so zhes tshig tu smras so/ /mi dge ba'i 'du 'dzi 'di lta ste/ mdza' bshes kyi khyim dang / slong mo ster ba'i khyim yongs su bzung ba'i phyir tshul khrims rnams
239a5(mdo sde): nyams su ma blangs par gyur te/ tshul khrims nyams par byas pa de na 'di dag de nas shi 'phos nas klu'i skye gnas su skyes par gyur to/ /'di dag gi theg pa chen
239a6(mdo sde): po'i gtam de thos la/ bcom ldan 'das de la'ang legs so/ /zhes bya ba gsol ba'i rgyu de dang / rkyen de dang / dge ba'i rtsa ba des ni/ da ltar nga las theg pa
239a7(mdo sde): chen po'i gtam thos te/ mi zad pa'i za ma tog gi gzungs bstan pa thos nas bla na med pa yang dag par rdzogs pa'i byang chub tu sems skyes so/ /shA ri'i bu/ lhag
239b1(mdo sde): pa'i bsam pa'i khyad par la ltos/ ngas 'di dag bla na med pa yang dag par rdzogs pa'i byang chub tu lung bstan te/ bskal pa bgrang ba las 'das pa dag na de bzhin gshegs
239b2(mdo sde): p a'ang bgrang ba las 'das pa dag la mchod pa byas nas byang chub kyi phyogs dang mthun pa'i chos rnams yang dag par bsgrubs te bskal pa mngon par dga' zhes bya ba la
239b3(mdo sde): 'jig rten gyi khams dri ma med pa'i snying por bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ ye shes bla ma zhes bya ba dang / bsod
239b4(mdo sde): nams bla ma zhes bya ba dang / chos bla ma zhes bya ba dang / shes rab bla ma zhes bya ba'i mtshan 'di bzhir mthun pa sha stag gi de bzhin gshegs par 'gyur ro/ /de dag thams
239b5(mdo sde): cad kyang bskal pa gcig kho na la 'byung bar 'gyur te/ dper na/ bskal pa bzang po 'di la sangs rgyas stong 'byung bar 'gyur ba bzhin no/ /de nas bcom ldan 'das la
239b6(mdo sde): klu'i rgyal po rgya mtshos 'di skad ces gsol to/ /bcom ldan 'das/ gang gi tshe bdag bskal pa'i dang por rgya mtsho chen po'i nang na gnas pa dang / gang gi tshe bcom ldan 'das
239b7(mdo sde): de bzhin gshegs pa 'khor ba 'jig 'jig rten du byung ba de'i tshe ni/ rgya mtsho chen po'i nang na klu dang / klu'i bu dang / klu'i bu mo dag nyung bar gyur te/ bdag kyang 'khor nyung bar
240a1(mdo sde): gyur| bcom ldan 'das/ da ni/ rgya mtsho chen po'i nang na klu dang / klu'i bu dang / klu'i bu mo dag kyang 'di ltar tshad ma mchis te/ grangs kyis
240a2(mdo sde): mtha' rtogs par mi nus lags na/ bcom ldan 'das/ 'di la rgyu ni/ gang lags/ rkyen ni/ gang lags/ bcom ldan 'das kyis bka' stsal pa/ klu'i bdag po/
240a3(mdo sde): gang dag legs par gsungs pa'i chos 'dul ba la rab tu byung nas tshul khrims dag la yongs su rdzogs par ma byas te/ cho ga nyams pa dang / 'tsho ba nyams pa dang /
240a4(mdo sde): tshul khrims nyams pa dang / yongs su rdzogs par ma byas la de dag gi lta ba'ang drang por gyur te/ des na/ sems can dmyal ba rnams su ni/ mi skye'i/ shi 'phos nas
240a5(mdo sde): klu'i skye gnas rnams su skye bar 'gyur te/ klu'i bdag po/ de bzhin gshegs pa 'khor ba 'jig gi gsung rab las ni/ srog chags khyim pa dang / rab tu byung ba bye ba
240a6(mdo sde): phrag dgu bcu rtsa brgyad cho ga dang / 'tsho ba dang / tshul khrims nyams te shi 'phos nas klu'i skye gnas rnams su skyes so/ /de bzhin gshegs pa gser thub kyi gsung
240a7(mdo sde): rang las ni/ srog chags khyim pa dang / rab tu byung ba bye ba phrag drug cu rtsa bzhi rab tu byung ba las tshul khrims 'chal par gyur pas shi 'phos te klu rnams kyi skye gnas
240b1(mdo sde): su skyes so/ /de bzhin gshegs pa 'od srung gi gsung rab las ni/ srog chags khyim pa dang / rab tu byung ba bye ba phrag brgyad cu cho ga dang / 'tsho ba dang / tshul khrims nyams
240b2(mdo sde): te shi 'phos nas klu'i skye gnas rnams su skyes so/ /klu'i bdag po/ da ltar nga'i gsung rab 'di las ni/ srog chags khyim pa dang / rab tu byung ba bye ba phrag dgu bcu rtsa dgu rab
240b3(mdo sde): tu byung ba las rtsod pa sna tshogs dang / 'thab pa sna sogs dang / 'du 'dzi sna tshogs kyis cho ga dang / 'tsho ba dang / tshul khrims nyams te shi 'phos nas klu'i skye gnas rnams su skye
240b4(mdo sde): bar 'gyur te/ klu'i bdag po/ rgyu ni/ de yin no/ /rkyen ni/ de yin te/ des na/ da ltar klu dang / klu'i bu dang / klu'i bu mo rnams de ltar tshad med do/ /klu'i bdag po/ da dung yang
240b5(mdo sde): nga yongs su mya ngan las 'das pa'i 'og phyi ma'i dus phyi ma'i tshe na dge slong sdig can rnams dang / dge slong ma sdig can rnams dang / dge bsnyen sdig can rnams dang / dge
240b6(mdo sde): bsnyen ma sdig can rnams tshul khrims nyams pas klu'i skye gnas rnams su skye bar 'gyur ro/ /de'i nang nas kha cig ni/ sems can dmyal ba rnams su ltung bar 'gyur ro/ /
240b7(mdo sde): gsol pa/ bcom ldan 'das/ rab tu byung bar gtogs la tshul khrims nyams pa klu'i skye gnas rnams su skyes pa dang / skye bar 'gyur ba gang lags pa de dag gi las rnams
241a1(mdo sde): la khyad par ci mchis lags/ bcom ldan 'das kyis bka' stsal pa/ klu'i bdag po/ rab tu byung bar gtogs la tshul khrims nyams pa klu'i skye
241a2(mdo sde): gnas rnams su skyes pa dang / skye bar 'gyur ba gang yin pa de dag gi sbyor ba ni/ yongs su ma dag la/ de bzhin gshegs pa'i bstan pa la yid ches pa'i phyir de dag gi
241a3(mdo sde): bsam pa ni/ yod de/ de dag ni/ klu'i skye gnas de nas shi 'phos nas lhag pa'i bsam pa de'i stobs kyis lha dang / mi rnams kyi nang du skye bar 'gyur te/ bskal pa bzang
241a4(mdo sde): po 'di la sangs rgyas su 'gyur ba gang yin pa de'i de bzhin gshegs pa de dag gi bstan pa la theg pa ji lta ba bzhin du mos par 'gyur te/ theg pa chen po la zhugs
241a5(mdo sde): pa rnams ma gtogs par thams cad kyang bskal pa bzang po 'di nyid la yongs su mya ngan las 'da' bar 'gyur ro/ /klu'i bdag po/ de bzhin gshegs pa'i bstan
241a6(mdo sde): pa'i che ba nyid dang / rab tu byung ba'i yon tan gyi rgyu'i khyad par la ltos/ 'di ltar sems can de dag mi dge ba'i chos thams cad spangs nas khyad par du 'gro bar 'gyur
241a7(mdo sde): ro| |de nas bcom ldan 'das la klu'i rgyal po rgya mtsho'i bu dpal gyi gzi brjid kyis 'di skad ces gsol to/ /bcom ldan 'das/ sangs rgyas bcom ldan 'das rnams
241b1(mdo sde): ni| mthong ba dang / thos pa don mchis pa lags te/ ngo mtshar lags so/ /'di ltar smad du ma mchis pa'i las can rnams kyi sangs rgyas la dmigs pa'i sems gcig tsam
241b2(mdo sde): bskyed pa'ang chab 'tshal bar mi 'gyur te/ de ni/ de dag gi yongs su mya ngan las 'da' ba'i bar du rgyur 'gyur ba lags so/ /bcom ldan 'das/ bdag kyang bla na med pa yang
241b3(mdo sde): dag par rdzogs pa'i byang chub 'di lta ste/ mthong ba dang / thos pa'i don mchis par sems bskyed par 'tshal lo/ /byang chub kyi snying po la thug gi bar du bdag gi byang chub sems
241b4(mdo sde): dpa'i spyod pa don mchis par gyur cig / bdag sems rmongs par ma gyur cig /dge ba la rmongs pa dang / byams pa chen po dang / snying rje chen po la rmongs par ma gyur cig /bdag
241b5(mdo sde): tshe rabs thams cad du sangs rgyas mthong ba dang / chos thos pa dang / 'phags pa'i dge 'dun la bsnyen bkur bgyid pa dang / sems can yongs su smin par bgyid pa dang 'bral
241b6(mdo sde): bar ma gyur cig / de nas bcom ldan 'das kyis klu'i rgyal po rgya mtsho'i bu dpal gyi gzi brjid la legs so/ /zhes bya ba byin te/ bzhin bzang / khyod kyis sems can thams
241b7(mdo sde): cad kyi rten gyi sems bskyed pa legs so legs so/ /'di lta bu'i lhag pa'i bsam pa dang / 'di lta bu'i snying rje chen pos byang chub tu sems bskyed pa 'di'i dge ba'i rtsa ba'i
242a1(mdo sde): rnam par smin pa de ni/ de bzhin gshegs pas lo bdun dang / zla ba bdun dang / zhag bdun du bshad kyang mthar phyin par bshad par mi spyod de/ khyod
242a2(mdo sde): kyis dge ba'i rtsa ba'i tshogs de tsam du tshad med pa 'di yongs su bzung ngo / /de nas bcom ldan 'das kyis klu'i rgyal po rgya mtsho'i bu dpal gyi gzi brjid kyi lhag pa'i bsam
242a3(mdo sde): pa thugs su chud nas de'i tshe 'dzum pa mdzad do/ /'di ni/ sangs rgyas bcom ldan 'das rnams gang gi tshe 'dzum pa mdzad pa'i chos nyid de/ de nas de'i mod la bcom ldan 'das kyi
242a4(mdo sde): zhal gyi sgo nas 'od zer 'di lta ste/ sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung ngo / /'od zer de
242a5(mdo sde): d ag gis 'jig rten gyi khams mtha' yas mu med pa snang ba chen pos khyab par byas nas tshangs pa'i 'jig rten gyi bar du mngon par 'phags te nyi ma dang zla ba gnyis kyi
242a6(mdo sde): gzi brjid dang / 'od kyang mog mog por byas nas phyir log ste bcom ldan 'das la lan gsum bskor ba byas nas bcom ldan 'das kyi dbu'i gtsug tu nub par gyur to/ /de
242a7(mdo sde): n as tshe dang ldan pa kun dga' bo stan las langs te bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la ba de logs
242b1(mdo sde): su thal mo sbyar ba btud nas bcom ldan 'das la 'dzum pa mdzad pa'i don tshigs su bcad pas zhus pa/ bde gshegs bsod nams brgyas spras sku mnga' ba/ /mtshan mchog sum
242b2(mdo sde): cu rtsa gnyis ldan pa'i sku/ /zla ba lta bur dri med dag pa'i zhal/ /ci yi slad du 'dzum pa ston par mdzad/ /bcom ldan dri med dri ma gsum bral ba/ /tha ba mi mnga' rnam dag pad+ma'i
242b3(mdo sde): spyan| |lha dang lha ma yin dang klus mchod pa/ /ci yi slad du 'dzum pa ston par mdzad/ /bcom ldan tshems snyoms thags bzang dkar bar ldan/ /stobs bcu mnga' zhing dri bsung
242b4(mdo sde): gda' ba'i zhal/ /rga dang 'chi ba'i mthar thug mdzad pa po/ /ci yi slad du 'dzum pa ston par mdzad/ /nam mkha'i dkyil ltar dri ma med pa'i thugs/ /mgon po thugs kyis dgra zin
242b5(mdo sde): mnyam snyoms pa/ /thugs ni ri bo lta bur mi g.yo ba/ /bcom ldan 'dzum pa'i don 'dir bka' stsal gsol/ /bcom ldan tshangs pa'i sgra skad sgrog pa po/ /mi'am ci dang
242b6(mdo sde): ka la ping+ka dang / /rnga sgra lta bur snyan cing dga' ba dang / /mnyen por gsung ba 'dzum pa'i thabs gsungs shig /'dren pa thogs pa med pa'i blo mnga' ba/ /dus gsum 'gro
242b7(mdo sde): ba'i spyod dang mos pa dang / /dbang po rnams kyang rab tu mkhyen pa po/ /ci yi slad du 'dzum pa ston par mdzad/ /bcom ldan sman pa'i rgyal po mi rnams dang / /lha klu rnams kyi nad ni zhi
243a1(mdo sde): mdzad pa/ /bcom ldan gtan du bde ba ston pa po/ /ci yi slad du 'dzum pa ston par mdzad/ /yon tan mnga' ba bdag la bka' stsol cig /lha dang
243a2(mdo sde): mi rnams khrag khrig nyan cing mchis/ /thos nas yid ni rab tu dga' 'gyur zhing / /thams cad mkhyen pa'i dgongs pa bgyid par 'gyur/ /de skad ces gsol pa dang /
243a3(mdo sde): bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ khyod kyis klu'i rgyal po'i bu dpal gyi gzi brjid nga'i mdun du
243a4(mdo sde): 'dug nas lhag pa'i bsam pas bla na med pa yang dag par rdzogs pa'i byang chub tu sems bskyed pa 'di mthong ngam/ gsol pa/ bcom ldan 'das/ mthong lags
243a5(mdo sde): so| |bcom ldan 'das kyis bka' stsal pa/ kun dga' bo/ dpal gyi gzi brjid 'di ni/ bskal pa grangs med pa phrag brgyad brgyan bskal pa kun tu lta ba la 'jig
243a6(mdo sde): rten gyi khams yongs su dag cing brtan par de bzhin gshegs pa mthong ba don yod ces bya bar 'gyur te 'jig rten du 'byung bar 'gyur ro/ /kun dga' bo/ dpal gyi gzi
243a7(mdo sde): brjid 'di ni/ byang chub sems dpa'i spyod pa don yod pa spyod cing sangs rgyas bcom ldan 'das tshad med pa mnyes par byas te mchod par byas nas rab tu 'byung ste/ tshangs
243b1(mdo sde): par spyod par 'gyur ro/ /sems can tshad med pa'ang theg pa gsum gyis yongs su smin par byed pa yin no/ /kun dga' bo/ de bzhin gshegs pa mthong ba don yod kyi 'jig rten
243b2(mdo sde): gyi khams yongs su dag cing brtan pa de'ang 'byor pa dang / rgyas pa dang / bde ba dang / lo legs pa dang / nyams dga' bar 'gyur la/ skye bo mang po dang / lha dang mi rnams
243b3(mdo sde): kyis gang bar 'gyur te/ dper na/ 'thab bral gyi lha rnams kyi nye bar spyad pa dang / longs spyod ji lta ba bzhin du de na mi rnams kyi'ang de dang 'dra bar 'gyur ro/ /de bzhin gshegs
243b4(mdo sde): pa de'i tshe'i tshad kyang lo khri thub par 'gyur ro/ /de'i nyan thos kyi dge 'dun ni/ bye ba phrag drug cu yod do/ /byang chub sems dpa'i dge 'dun ni/ 'bum phrag bcu gnyis 'du
243b5(mdo sde): bar 'gyur ro/ /kun dga' bo/ de bzhin gshegs pa mthong ba don yod de sems can gang dag gi mig sngar snang ba de dag kyang mthong ba'i mod la byams pa'i rnam pa'i ting nge
243b6(mdo sde): 'dzin thob par 'gyur ro/ /kun dga' bo/ de bzhin gshegs pa mthong ba don yod ni/ mthong ba'i mod la sems can rnams 'dul bar 'gyur ro/ /de la nyan thos kyi theg pa
243b7(mdo sde): par gyur ba gang dag yin pa de dag ni/ dang po mthong bas rgyun du zhugs par 'gyur ro/ /lan gnyis mthong bas ni/ lan gcig phyir 'ong ba'i 'bras bu thob par 'gyur ro/ /lan
244a1(mdo sde): gsum mthong bas ni/ phyir mi ldog pa'i 'bras bu thob par 'gyur ro/ /lan bzhi mthong bas ni/ dgra bcom pa nyid thob par 'gyur ro/ /byang chub
244a2(mdo sde): sems dpa'i theg pa par gyur pa gang dag yin pa de dag ni/ de bzhin gshegs pa mthong ba don yod de mthong ba'i mod kho na la mi skye ba'i chos rnams la bzod pa thob
244a3(mdo sde): par 'gyur ro/ /kun dga' bo/ /'jig rten gyi khams yongs su dag cing brten pa ni/ sems can su'ang tshul khrims nyams pa'am/ lta ba nyams pa'am/ cho ga nyams
244a4(mdo sde): pa'am| 'tsho ba nyams par mi 'gyur te/ de dag thams cad yang dag pa nyid du nges par 'gyur ro/ /sems can de nas shi 'phos pa su'ang ngan 'gror 'gro bar mi 'gyur
244a5(mdo sde): te| de dag thams cad lha dang mi rnams kyi nang du skye bar 'gyur ro/ /sangs rgyas kyi zhing yongs su dag pa dag tu'ang skye bar 'gyur ro/ /de nas klu'i rgyal po rgya mtsho'i bu
244a6(mdo sde): dpal gyi gzi bzhin kyis bdag nyid lung bstan pa thos nas tshim zhing mgu la yid rangs te rab tu dga' nas dga' ba dang / yid bde ba skyes te/ mu tig gi dra ba nor bu rin
244a7(mdo sde): p o che 'bum gyis spras pa de bzhin gshegs pa'i sku la gsol nas sor mo bcu'i thal mo sbyar te mngon sum du bcom ldan 'das la tshul dang mthun pa'i tshigs su
244b1(mdo sde): bcad pa 'di dag gis mngon par bstod pa/ mi dbang zla ba dri med 'od kyi zhal/ /gzi brjid mtha' yas lha dang mis mchod pa/ /mtshungs med stobs ldan mtha' yas shugs mnga'
244b2(mdo sde): ba| |ye shes tshad ma mchis la mgos phyag 'tshal/ /phan par mdzad pa'i ye shes tshad ma mchis/ /de bzhin shes rab 'od kyang bsam mi khyab/ /tshul khrims dri med rab brtan rnam
244b3(mdo sde): par dag / mi dbang mkha' dkyil 'dra la phyag 'tshal lo/ /bskal pa dpag tu med pa mtha' yas par/ /spyod pa spyad nas sangs rgyas ye shes brnyes/ /des na 'gro ba'i spyod pa
244b4(mdo sde): rab tu mkhyen/ /de bzhin de dag dbang po bsam pa mkhyen/ /'jig rten bcom ldan gzugs dang mtshungs ma mchis/ /de phyir 'gro ba blta bas chog ma 'tshal/ /de yi nyon mongs skye
244b5(mdo sde): bar mi 'gyur zhing / /de tshe nyon mongs thams cad rab tu zhi/ /ka la ping+ka khu byug mi'am ci/ /de bzhin tshangs pa'i sgra dang lha min sgra/ /phyogs bcu dag na yid 'ong sgra de dag /
244b6(mdo sde): bde gshegs gsung gcig gis ni zil gyis mnan/ /mkha' las zla bas la ltung yang gda'/ /rgya mtsho bskams shing ri rab snyil yang gda'/ /sa la gnam lhung dum bu
244b7(mdo sde): brgyar 'gyur gda'/ /rgyal ba'i bka' ni gzhan du yong mi gsung / /bden pa'i brtul zhugs rab 'brel ston pas 'dir/ /sangs rgyas ye shes gtso bos bdag lung bstan/ /
245a1(mdo sde): bdag ni rgyal ba rang byung yon gnas 'gyur/ /bdag la yid gnyis som nyi dogs ma mchis/ /phyogs bcu dag tu rin chen legs spras pa/ /bye ba
245a2(mdo sde): mtha' yas 'dren pa rnams la phul/ /byang chub sems gcig bskyed pa gang lags la/ /bsod nams snga mas 'di yi char mi phod/ /gang zhig byang chub sems mchog
245a3(mdo sde): bskyed par bgyi/ /de ni sangs rgyas mchod pa mchog tu 'phags/ /gang zhig 'dren rnams tshul 'di mi gcod pa/ /de ni stobs bcu kun gyi bka' drin gzo/ /klu'i rgyal po
245a4(mdo sde): rgya mtsho'i bu dpal gyi gzi brjid des tshigs su bcad pa mngon par sgrub pa 'di smras pa na/ srog chags khris bla na med pa yang dag par rdzogs pa'i byang chub tu sems
245a5(mdo sde): bskyed de/ de dag gis tshig 'di skad du gang gi tshe bcom ldan 'das de bzhin gshegs pa mthong ba don yod des byang chub brnyes pa de'i tshe bdag cag kyang bcom ldan
245a6(mdo sde): 'das dang 'phrad de 'jig rten gyi khams yongs su dag cing brtan pa der skye bar gyur cig / de bzhin gshegs pa de'i dam pa'i chos yongs su 'dzin cing mchod pa dang / bsnyen
245a7(mdo sde): bkur yang bgyid par gyur cig / bcom ldan 'das de'i 'og tu bdag cag kyang byang chub mngon par rdzogs par 'tshang rgya bar gyur cig ces kyang smras so/ /bcom ldan 'das
245b1(mdo sde): kyis kyang de dag thams cad 'jig rten gyi khams mthong ba don yod kyi sangs rgyas kyi zhing der skye bar lung bstan to/ /lung bstan pa'i le'u ste lnga pa'o// //de nas bcom ldan
245b2(mdo sde): 'das la klu'i rgyal po rgya mtshos 'di skad ces gsol to/ /bcom ldan 'das/ bdag cag la thugs brtse ba dang / skye bo mang po la sman pa dang / skye bo mang po la bde ba dang / 'jig
245b3(mdo sde): rten la thugs brtse ba'i slad du rgya mtsho chen por sang gdugs tshod gsol bar mdzad du gsol/ de ci'i slad du zhe na/ bcom ldan 'das/ rgya mtsho chen po'i nang na lha dang / klu dang /
245b4(mdo sde): gnod sbyin dang / dri za dang / lha ma yin dang / de ma lags par yang dud 'gro'i skye gnas su skyes pa'i sems can tshad ma mchis pa dag mchis te/ de dag gis de bzhin gshegs
245b5(mdo sde): pa mthong na dge ba'i rtsa ba dag bskyed par 'gyur la/ dam pa'i chos thos pas kyang 'khor ba thog ma ma mchis pa'i mtha' rtogs par 'gyur ba dang / bdag gi klu'i rgyal po'i
245b6(mdo sde): gnas kyang yongs su longs spyad par 'gyur te/ lha dang bcas pa'i 'jig rten gyis brnyas par mi 'gyur la/ de bzhin gshegs pas kyang sangs rgyas kyi che ba nyid bstan par
245b7(mdo sde): 'gyur pa dang / bdag gi byang chub kyi phyogs kyi chos dang ldan pa'i chos nye bar bstan pa bgyis par 'gyur ba'i slad du'o/ /bcom ldan 'das kyis kyang klu'i rgyal po rgya mtsho la
246a1(mdo sde): thugs brtse ba dang / sems can tshad med pa dag gi dge ba'i rtsa ba 'phel bar bya ba'i phyir gnang ngo / /de nas klu'i rgyal po rgya mtsho bcom ldan
246a2(mdo sde): 'das kyis gnang bar rig nas tshim zhing mgu la yid rangs te rab tu dga' zhing dga' ba dang / yid bde ba skyes te bcom ldan 'das kyi zhabs la mgo bos phyag 'tshal nas
246a3(mdo sde): lan gsum bskor ba byas te dpung dang bcas/ 'khor dang bcas par bcom ldan 'das kyi thad nas mi snang bar gyur te rgya mtsho'i nang du phyir song ngo / /de nas der skye bo'i tshogs
246a4(mdo sde): 'dus pa thams cad la 'di skad ces smras so/ /bdag gis de bzhin gshegs pa sang gdugs tshod gsol bar spyan drangs te/ des kyang bdag la thugs brtse ba'i phyir gnang gi /der
246a5(mdo sde): khyed kun gyis kyang lhan cig tu mthun pa dang / yang dag par dga' ba dang / de bzhin gshegs pa la mchod pa dang / bsnyen bkur la brtson par gyis shig /de nas klu'i rgyal po rgya
246a6(mdo sde): mtshos lha ma yin gyi dbang po sgra gcan dang / lha ma yin gyi dbang po bde mchog dang / tshim byed dang / thags bzang ris la smras pa/ grogs po dag/ shes par gyis shig/ de bzhin
246a7(mdo sde): gshegs pa rgya mtsho chen po 'dir gshegs kyi/ der khyed 'khor dang bcas pa thams cad bcom ldan 'das la mchod pa'i las bya ba'i phyir bdag gi skabs phye lags kyi/ bdag gi
246b1(mdo sde): gnas su sbyon cig/ de nas klu'i rgyal po rgya mtshos klu'i rgyal po 'jog po dang / kha dog mtha' yas dang / dri ma med pa dang / 'od can dang / rnam par rtse dang / bgod pa dang / lag na rdo rje dang /
246b2(mdo sde): brjod bya dang / kha dog thams cad ston pa dang / tsan+dan gyi rnam pa dang / de la sogs pa klu'i rgyal po 'bum phrag du ma la smras pa/ grogs po dag/ khyed cag thams cad kyang de bzhin
246b3(mdo sde): gshegs pa la blta ba dang / phyag bya ba dang / bsnyen bkur bya ba'i phyir bdag gi gnas su sbyon cig /de nas klu'i rgyal po rgya mtshos gzhon nu dpal gyi gzi brjid la bsgo ba/ bzhin bzang /
246b4(mdo sde): khyod song la klu'i rgyal po ma dros pa'i rkang pa la mgo bos phyag tshol la nga'i 'phrin 'di skad ces gyis shig /bdag gi pha'i mchid nas bcom ldan 'das yang dag par rdzogs pa'i sangs
246b5(mdo sde): rgyas bshos gsol gyi/ rgya mtsho chen por sbyon cig ces gyis shig /leg so zhes byas te mnyan nas ji skad bsgo ba bzhin du klu'i rgyal po rgya mtsho'i bu dpal gyi gzi brjid kyis byas
246b6(mdo sde): so| |de nas klu'i rgyal po rgya mtshos klu'i rgyal po shugs drag la smras pa/ shugs drag/ khyod song la ri rab kyi steng du song ste klu'i rgyal po dga' bo dang / nye dga' gnyis kyang bos shig/ lha
246b7(mdo sde): rnams kyi dbang po brgya byin la'ang de bzhin gshegs pa la mchod pa dang / bsnyen bkur gyi/ rgya mtsho chen por bdag gi gnas su sbyon cig ces gyis shig/ de nas klu'i rgyal po rgya mtsho'i
247a1(mdo sde): bu shugs drag ji skad bsgo ba bzhin du klu'i rgyal po dga' bo dang / nye dga' gnyis dang / lha rnams kyi dbang po brgya byin gyi thad du song nas ji skad bsgo ba bzhin du
247a2(mdo sde): bos so| |de nas klu'i rgyal po rgya mtshos rang gi gnas su 'khor gyi khyams bkod pa baiDUR+ya sngon po dag dang / dzam+bu chu bo'i gser las byas pa bshams te rin po che du mas ni/ spras/ rin
247a3(mdo sde): po che'i dra bas ni/ khebs par byas/ dril ngu g.yer ka'i dra ba ni/ dpyangs/ dar gyi lda ldi mang po ni/ btags/ bla bre ni/ bres/ rgyal mtshan dang ba dan ni/ bsgreng / rgya mtsho'i spos kyi
247a4(mdo sde): mchog gis ni/ bdug/ me tog sna tshogs ni/ bkram ste/ 'khor gyi khyams yangs shing rgya che ba de'i nang du bcom ldan 'das seng+ge'i khri 'phang du dpag tshad bcu gnyis pa/ rin po che thams
247a5(mdo sde): cad kyis spras pa/ lha rdzas kyi ras bcos bu rnam pa sna tshogs du ma mang po bting / bla bre bres pa rin po che sna bdun gyi stegs bus bskor ba/ rin po che'i dra bas khebs pa/ dril bu
247a6(mdo sde): g.yer ka'i dra ba dpyangs pa/ dar gyi lda ldi btags pas brgyan pa/ rnam pa thams cad kyi mchog dang ldan pa zhig bshams so/ /dge slong gi dge 'dun thams cad kyi gdan yang ji
247a7(mdo sde): ltar 'tsham pa bzhin du bshams so/ /ro brgya bsgos pa'i zhal zas dag kyang bshams te/ thams cad legs par zin par rig nas bu dang / gnyen 'dab dang / 'khor dang bcas
247b1(mdo sde): te ri'i rgyal po ri rab kyi bang rim la 'khod nas bcom ldan 'das la gdugs tshod bab pa'i tshigs su bcad pa 'di dag gsol to/ /chos kyi dbang phyug ye shes rgya chen khyed brnyes pa//
247b2(mdo sde): ye shes 'byung gnas mkha' 'dra ye shes mtha' yas pa/ /'jig rten 'das pa spyan yangs dag pa'i spyan dang ldan/ /phan pa mdzad pa gdugs tshod bab kyi gshegs su gsol/ /
247b3(mdo sde): tshangs pa'i gsung dang rnam dag gsung ldan dbyangs snyan pa/ /ka la ping+ka'i rnga sgra bdud rtsi'i don ston pa/ /sman pa'i mchog ste nyon mongs sna tshogs mun sel ba/ /sems can rin chen gdugs
247b4(mdo sde): tshod bab kyi gshegs su gsol/ /zhi zhing rab zhi thugs mnga' rtag tu zhi bar spyod/ /rgyal ba grol ba lha dang mi rnams rab grol mdzad/ /chu bo bzhi las rgal ba 'gro ba dgrol ba po/ /pha rol
247b5(mdo sde): gshegs pa bde sbyin gdugs tshod dus la bab/ /sbyin dul yang dag sdom dgyes tshul khrims yongs su dag /bzod pa'i stobs dang ldan zhing brtson 'grus chen po brnyes/ /bsam gtan rnam
247b6(mdo sde): thar dgyes pa shes rab yongs su rdzogs/ /zhal ras zla 'dra gdugs tshod bab kyi gshegs su gsol/ /lam mkhyen lam la mkhas shing lam srang ngan pa spangs/ /byang chub yan lag dbang stobs bden
247b7(mdo sde): pa bzhi ston pa/ /yang dag spong dang rdzu 'phrul bzhi dran dang ldan pa/ /thams cad zil mnon yon tan mnga' ba gdugs tshod bab/ /sum cu rtsa gnyis mtshan mnga' bsod nams brgya yi tog /bsod nams 'tshal
248a1(mdo sde): rnams bsod nams zhing chen bcom ldan 'das/ /mchod sbyin dam pa bzhes pa'i 'os lags yon gyi gnas/ /byams la dgyes pa gdugs tshod
248a2(mdo sde): bab kyi gshegs su gsol/ /lhun po 'dra zhing sa dang mtshungs la sbyor ba snyoms/ /byams sdang mi mnga' nam mkha'i ngo bo nyid dang mtshungs/ /mi yi dbang po khengs pa mi
248a3(mdo sde): mnga' dman mi mnga'/ /stong dang rnam par thar la dgyes pa gdugs tshod bab/ /kun mkhyen kun la mkhas pa dus dang cho ga mkhyen/ /chos rnams dbye la mkhas pa
248a4(mdo sde): rtag tu dul bzhin spyod/ /sems can bsam pa rab mkhyen don rig mkhyen pa ldan/ /chos kyi ngo bo nyid mkhyen gdugs tshod dus la bab/ /de nas bcom ldan 'das kyis
248a5(mdo sde): klu'i rgyal po rgya mtshos gdugs tshod bab pa de thugs su chud nas dge slong rnams la bka' stsal pa/ dge slong dag /klu'i rgyal po rgya mtshos gdugs tshod bab kyi/ lhung
248a6(mdo sde): bzed dang / chos gos longs la sems can yongs su smin par bya ba dang / klu'i rgyal po rgya mtsho'i gnas yongs su longs spyad pa'i phyir rgya mtsho chen por 'dong ngo / /de
248a7(mdo sde): nas bcom ldan 'das byang chub sems dpa'i tshogs kyis ni/ yongs su bskor/ nyan thos kyi dge 'dun gyis mdun du bdar/ lha'i tshogs kyis ni/ phyag byas/ lha ma yin
248b1(mdo sde): gyi tshogs kyis bstod de/ ngang pa'i rgyal po bzhin du steng gi bar snang la 'phags te gshegs nas 'od zer ni/ 'gyed/ sangs rgyas kyi zhing rnams ni/ snang bar mdzad/ pad+ma'i char ni
248b2(mdo sde): 'bebs/ sil snyan 'bum ni/ sgrog/ glu dbyangs 'bum ni/ grags par mdzad de/ rgya mtsho'i 'gram ga la ba der gshegs te byon nas rgya mtsho'i 'gram na dga' ba'i tshal ltar nyams
248b3(mdo sde): dga' ba zhes bya ba'i tsam+pa ka'i tshal ga la ba der gshegs so/ /de nas klu'i rgyal po rgya mtsho bcom ldan 'das ga la ba der song ste phyin nas bcom ldan 'das kyi zhabs la mgo bos
248b4(mdo sde): phyag 'tshal te bcom ldan 'das la mchod pa byas so/ /mchod pa byas nas gdugs tshod phab bo/ /de nas klu'i rgyal po rgya mtsho 'di snyam du sems te/ bcom ldan 'das kyi rdzu 'phrul
248b5(mdo sde): gyis bdag gi gnas su gshegs pa ni/ bdag gis rigs pa ma yin/ cha ma yin gyi/ bdag gis bcom ldan 'das la mchod pa'i las bya ba'i phyir them skas ji lta bu dag
248b6(mdo sde): gis bcom ldan 'das sum cu rtsa gsum gyi gnas nas dzam+bu gling du gshegs pa de kho na lta bu'i them skas dag byin gyis brlabs la/ them skas de dag las bcom ldan 'das rgya
248b7(mdo sde): mtsho chen por gshegs par bya gor ma chag snyam mo/ /de nas klu'i rgyal po rgya mtshos rgya mtsho chen po'i 'gram nas rang gi gnas kyi bar du them skas kyi rim pa gsum bshams te
249a1(mdo sde): gcig ni/ gser las byas/ gcig ni/ bai DUR+ya las byas/ gcig ni/ mu tig dmar po las byas te/ rin po che thams cad kyis spras pa/ bkra
249a2(mdo sde): ba| blta na sdug pa dag bshams so/ /de nas bcom ldan 'das kyis ci nas rgya mtsho chen po'i chu'i phung po sus kyang mig gis ma mthong ba dang / chus kyang sems can dag
249a3(mdo sde): la gnod par mi 'gyur ba de lta bu'i byin gyi rlabs kyis byin gyis brlabs so/ /bcom ldan 'das kyi sku las kyang 'od gang gis rgya mtsho chen po snang bar gyur nas stong gsum
249a4(mdo sde): gyi stong chen po'i 'jig rten gyi khams snang bar 'gyur ba de lta bu'i 'od 'gyed par mdzad do/ /rgya mtsho chen po na sems can gnas pa gang yin pa de dag kyang 'od des reg pa
249a5(mdo sde): tsam gyis byams pa'i sems dang / phan pa'i sems dang / mnyen pa'i sems dang / bde ba'i sems su gyur te/ phyin chad su'ang phan tshun rnam par 'tshe ba med cing gnod pa
249a6(mdo sde): byed pa med de/ de dag thams cad gcig la gcig pha mar 'du shes par gyur to/ /'dod pa na spyod pa dang / gzugs na spyod pa'i lha'i bu rnams kyang chos mnyan pa dang / klu'i
249a7(mdo sde): rgyal po rgya mtsho'i gnas kyi bkod pa blta bar 'dod pa'i phyir bcom ldan 'das kyi phyi bzhin 'brang ngo / /de nas bcom ldan 'das byang chub sems dpa' rnams dang / nyan thos
249b1(mdo sde): chen po rnams dang / brgya byin dang / tshangs pa dang / 'jig rten skyong ba la sogs pa lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci
249b2(mdo sde): dang / lto 'phye chen po rnams dang / mi dag mi ma yin pa rnams dga' ba'i tshal ltar nyams dga' ba'i tsam+pa ka'i tshal nas langs te klu'i rgyal po rgya mtshos them skas kyi rim pa bshams
249b3(mdo sde): pa ga la ba der dong ste lhags nas them skas dbus ma la ni/ bcom ldan 'das bzhugs so/ /g.yas rol na ni/ byang chub sems dpa' rnams 'khod do/ /g.yon rol na ni/
249b4(mdo sde): nyan thos chen po rnams 'khod do/ /mdun logs na ni/ brgya byin bye ba phrag drug cu lag pa g.yas pas lam mtshon par byed do/ /tshangs pa bye ba phrag drug cu ni/ nam mkha'i
249b5(mdo sde): dkyil na 'khod de bcom ldan 'das la rin po che'i gdugs rnams 'dzin to/ /lha bye ba phrag drug cu ni/ bcom ldan 'das kyi snam logs na 'khod de me tog gi char 'bebs so//
249b6(mdo sde): 'dod pa na spyod pa'i lha'i bu rnams ni/ bcom ldan 'das la mchod pa'i las bya ba'i phyir sil snyan bye ba phrag drug cu dkrol bar byed do/ /lha'i bu mo bye ba phrag drug cu ni/ bcom
249b7(mdo sde): ldan 'das kyi bshul spos chus chag chag 'debs so/ /klu'i bu mo bye ba phrag drug cu ni/ nam mkha'i dkyil na 'khor de ro stod khebs pa'i mu tig gi phreng ba dag 'phyang bar byed do/ /
250a1(mdo sde): mi'am ci bye ba phrag drug cu ni/ bcom ldan 'das la tshigs su bcad pa brjod pas bstod par byed do/ /dri za bye ba phrag drug cu ni/ bcom ldan 'das
250a2(mdo sde): kyi spyan snga na me tog gi phreng ba rnams 'phyang bar byed do/ /lha ma yin bye ba phrag drug cu ni/ ras bcos bu kha dog sna tshogs stong gis bcom ldan 'das la 'gebs par byed do/ /
250a3(mdo sde): klu'i rgyal po ma dros pa'ang 'khor bye ba phrag brgya nam mkha'i dkyil na 'khod de me tog dang / spos dang / phye ma dang / byug pa dang / gos dang / gdugs dang / rgyal mtshan
250a4(mdo sde): dang / ba dan thams cad dang / sil snyan dang / glu dbyangs dang / pheg rdob pa dang / lha'i bkod pa thams cad kyis bcom ldan 'das la mchod pa byed de/ de la sogs
250a5(mdo sde): pa klu'i rgyal po drug khri bcom ldan 'das la mchod pa'i las byed pa la zhugs so/ /de bzhin gshegs pa tshe dpag tu med pa'i sangs rgyas kyi zhing 'jig rten gyi khams bde ba can
250a6(mdo sde): nas kyang byang chub sems dpa' spyan ras gzigs dbang phyug dang / byang chub sems dpa' mthu chen thob dang / byang chub sems dpa'i 'khor mang po bye ba khrag khrig phrag 'bum klu'i
250a7(mdo sde): rgyal po rgya mtsho dga' bar bya ba dang / bcom ldan 'das la mchod pa'i las bya ba'i phyir lhags so/ /de dag gis kyang bcom ldan 'das la mchod pa'i bkod pa snga ma gang yin pa de
250b1(mdo sde): mog mog por byed cing mi mngon par byed pa de lta bu'i mchod pa byas so/ /de bzhin du bcom ldan 'das de bzhin gshegs pa bzod dka'i sangs rgyas kyi zhing 'jig rten gyi khams 'od
250b2(mdo sde): zer can nas kyang byang chub sems dpa' 'od kyi tog dang / 'od kyi dpal gnyis 'ongs so/ /bcom ldan 'das de bzhin gshegs pa mi 'khrugs pa'i sangs rgyas kyi zhing 'jig
250b3(mdo sde): rten gyi khams mngon dga' nas kyang byang chub sems dpa' spos kyi glang po dang / glang chen spos kyi glang po gnyis 'ongs so/ /bcom ldan 'das de bzhin gshegs pa nyi zla'i
250b4(mdo sde): sangs rgyas kyi zhing 'jig rten gyi khams rnam par snang byed nas kyang byang chub sems dpa' seng+ge dang / seng+ge'i blo gros gnyis 'ongs so/ /bcom ldan 'das de bzhin gshegs
250b5(mdo sde): pa spyan bzang gi zhing 'jig rten gyi khams mig mi 'dzum pa nas kyang byang chub sems dpa' kha lo sgyur ba dang / chos thams cad la dbang byed pa gnyis 'ongs so/ /bcom
250b6(mdo sde): ldan 'das de bzhin gshegs pa kun tu snang ba'i sangs rgyas kyi zhing kyi 'jig rten gyi khams snang ba can nas kyang byang chub sems dpa' rin chen dkyil 'khor can dang / rin
250b7(mdo sde): chen ta la gnyis 'ongs so/ /bcom ldan 'das de bzhin gshegs pa rin po rin chen dpal gyi sangs rgyas kyi zhing 'jig rten gyi khams dga' ba'i snying po nas kyang byang chub sems
251a1(mdo sde): dpa' mthong ba don yod dang / rnam par gnon pa don yod gnyis 'ongs so/ /bcom ldan 'das de bzhin gshegs pa kun tu rnam par gzigs kyi
251a2(mdo sde): sangs rgyas kyi zhing 'jig rten gyi khams kun tu lta ba nas kyang byang chub sems dpa' sprin gyi rgyal po dang / chos kyi rgyal po gnyis 'ongs so/ /bcom ldan 'das de bzhin
251a3(mdo sde): gshegs pa 'jig rten dbang phyug rgyal po'i sangs rgyas kyi zhing mthong na dga' ba nas kyang byang chub sems dpa' bdud rab tu 'joms pa dang / brag 'joms rgyal
251a4(mdo sde): po gnyis 'ongs so/ /bcom ldan 'das de bzhin gshegs pa rin chen tog gi sangs rgyas kyi zhing 'jig rten gyi khams rin chen ldan nas kyang byang chub sems dpa' blo
251a5(mdo sde): gros rab gnas dang / sgrib pa thams cad rnam par sel ba gnyis 'ongs so/ /de ltar phyogs bcu nas byang chub sems dpa' bye ba khrag khrig 'bum phrag bye ba mang po klu'i
251a6(mdo sde): rgyal po rgya mtsho dga' bar bya ba dang / de bzhin gshegs pa la mchod pa'i las bya ba'i phyir lhags so/ /de nas bcom ldan 'das kyis sangs rgyas kyi mthu chen po dang /
251a7(mdo sde): sangs rgyas kyi tshong phrul chen po dang / sangs rgyas kyi rnam par 'phrul pa chen po dang / sangs rgyas kyi bkod pa chen po dang / sangs rgyas kyi bdag nyid chen po dang / sangs
251b1(mdo sde): rgyas kyi rnam par rol pa chen po dang / sangs rgyas kyi mchod pa chen po dang / sangs rgyas kyi seng+ge'i sgra chen pos phyogs bcur sangs rgyas kyi zhing dpag tu med pa dag 'od kyis khyab par
251b2(mdo sde): mdzad de/ sangs rgyas kyi gsung gis go bar mdzad nas lha 'bum gyi sil snyan dang / glu dbyangs len cing me tog gi char 'bebs la/ ngan song thams cad kyi 'chi 'pho dang / skye
251b3(mdo sde): ba rab tu zhi bar byas te/ sems can thams cad kyi bde ba dang / yid bde ba bsgrubs nas snying rje chen po brtan pa zhes bya ba'i sangs rgyas kyi ting nge 'dzin la snyoms par
251b4(mdo sde): zhugs so/ /bkod pa bsam gyis mi khyab pa de lta bus rin po che'i them skas de dag las rgya mtsho chen por gshegs te/ de lta bu'i klu'i dbyangs len pa dang / phyogs
251b5(mdo sde): bcu'i sangs rgyas kyi zhing dpag tu med par gsung gis go bar mdzad nas sangs rgyas kyi mthu dang / de bzhin gshegs pa'i byin gyi rlabs kyis 'jig rten gyi khams
251b6(mdo sde): gzhan dang / gzhan dag na gnas pa'i byang chub sems dpa' rnams dang / brgya byin dang / tshangs pa dang / 'jig rten skyong ba rnams dang / lha dang / klu dang / gnod sbyin
251b7(mdo sde): dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa rnams kyis kyang bcom ldan 'das de bzhin gshegs
252a1(mdo sde): pa shAkya thub pa rgya mtsho chen por gshegs pa mthong ngo / /de na lha'i bu mo dang / klu'i bu mo dang / gnod sbyin gyi bu mo dang / lha ma yin gyi bu mo dang / nam
252a2(mdo sde): mkha' lding gi du mo dang / dri za'i bu mo dang / mi'am ci'i bu mo dang / lto 'phye chen po'i bu mo bye ba phrag 'bum dag gis sil snyan dang / glu'i dbyangs len cing bcom ldan 'das
252a3(mdo sde): mdun nas bsu nas de'i tshe rgyud kyi sgra skad las 'byung ba'i tshigs su bcad pa khyad par du 'phags pa 'di dag gis bcom ldan 'das la mngon par bstod pa/ sbyin pa las byung
252a4(mdo sde): tshul khrims mdzes dang ldan/ /bzod pa'i stobs las byung ba byams pa bsgoms/ /brtson 'grus las byung don gyi rgya mtsho las/ /bsam gtan rnam thar dgyes pa khyod phyag
252a5(mdo sde): 'tshal| |shes rab 'od ldan dgongs pa rnam par dag / 'od dang gzi brjid dpal gyis mngon par brgyan/ /rnam par grol ba mngon sum ston mdzad pa/ /thub pa nyon mongs
252a6(mdo sde): bsal la phyag 'tshal lo/ /brtul zhugs shin tu rdzogs pa brtul zhugs mchog /dka' thub mthar phyin rtogs par thugs su chud/ /mig ni sbyin par mdzad cing
252a7(mdo sde): mig sbyong ba/ /'gro ba kun tu rgyu ba 'gro ba'i mchog /don dam zab mo shin tu ston pa po/ /gzhan la phan pa zla med thugs su chud/ /chags pa med par tshig gi don ston
252b1(mdo sde): pa| |gzhan la phan pa dpe med 'od mdzad pa/ /dus skabs mkhyen pa kun tu ston pa po/ /rgol ba ngan pa'i tshogs kun rab 'joms pa/ /brtul zhugs yongs su rdzogs pa brtul zhugs
252b2(mdo sde): mchog / bdud rtsi'i bde skyid bde ba sbyin mdzad pa/ /nam mkha' 'dra zhing dgongs pa dag pa ste/ /dri ma kun sel rnam par 'dren pa po/ /yon tan rgya mtsho bsod nams mi zad
252b3(mdo sde): pa| |rgya mtshor 'jug pa ye shes rgya mtshor ldan/ /chos kyi dbang phyug nyon mongs sel mdzad pa/ /chos kyi sbyin bdag ser sna mi mnga' ba/ /chos kyi rin chen nor mchog sbyin
252b4(mdo sde): mdzad pa/ /chos mchog ye shes de nyid ston pa po/ /dga' ba ston pa bde ba ston mdzad pa/ /bag la nyal gyi nyes pa spong ba ston/ /ri yi dbang po bzhin du mi g.yo ba/ /de bzhin
252b5(mdo sde): gshegs pa khyod la mgos phyag 'tshal/ /mi dang lha dang mkha' lding gsang ba pa/ /lha min srin po mi'am ci yi bdag /klu rnams dang ni grul bum gnod sbyin rnams/ /khyod kyi
252b6(mdo sde): zhabs la mgo bos phyag kyang 'tshal/ /mtshan mchog sum cu rtsa gnyis ldan pa ste/ /rab mdzes shin tu dpe med ston mdzad pa/ /gser gyi mdog can dpal ldan mdog sdug pa/ /
252b7(mdo sde): sen mo zangs 'dra mdog sdug phyag mthil mnyam/ /ka la ping+ka'i gdangs can ya mtshan gsung / /tshangs ba lha dbang gdangs can gdangs kyi mchog /gsung gis stong gsum so sor
253a1(mdo sde): 'gengs par mdzad/ /'jam gnyen gsung ldan khyod la phyag 'tshal lo/ /dbang po dul zhing thugs kyang dul ba ste/ /zhal ras zla ba 'dra zhing spyan legs
253a2(mdo sde): pa| |rtag tu bden pa gsung zhing mnyam par bzhag / rtag tu chos 'dzin khyod la phyag 'tshal lo/ /rga nad sdug bsngal rab tu grol mdzad pa/ /'gro ba'i don mdzad nyon mongs spong
253a3(mdo sde): mdzad pa/ /rgyal bar 'os pa 'dud 'joms rgyal ba po/ /skye ba mi bzad de nyid ston mdzad pa/ /dgra bcom dgra yi tshogs rnams rab 'joms pa/ /lha las 'das pa lha mang rnams kyis
253a4(mdo sde): mchod| |khyod ni rtag tu bzhes pa'i 'os kyi mchog / skye rgu kun mchog 'dren pa bzang po lags/ /de nas lha'i bu mo dang / klu'i bu mo dang / lha ma yin dang / mi'am ci dang / nam mkha'
253a5(mdo sde): lding dang / lto 'phye chen po dang / dri za'i bu mo de dag gis bcom ldan 'das la tshigs su bcad pa 'di rnams kyis mngon par bstod nas thams cad gcig tu mthun par gyur pas bla na
253a6(mdo sde): med pa yang dag par rdzogs pa'i byang chub tu sems bskyed nas rang rang gi rgyan rnams bcom ldan 'das kyi sku la gsol to/ /de nas bcom ldan 'das mthar gyis rgya mtsho chen por
253a7(mdo sde): gshegs te/ rgya mtsho chen po'i gting gi dkyil gyi gnas klu'i rgyal po rgya mtsho'i 'khor gyi khyams bkod pa ga la ba der gshegs nas seng+ge'i khri de la bzhugs so/ /dge slong gi dge
253b1(mdo sde): 'dun rnams dang / byang chub sems dpa' rnams kyang stan ji ltar bshams pa de dag la 'khod do/ /de nas klu'i rgyal po rgya mtshos bcom ldan 'das dang / dge slong gi dge 'dun dang / byang
253b2(mdo sde): chub sems dpa' rnams bzhugs par rig nas bu dang bcas/ chung ma dang bcas/ gnyen 'dab dang 'khor dang bcas pas rang gis lag gi zhal zas ro brgya dang ldan pa/ bsod pa
253b3(mdo sde): mang pos tshim par byed cing ci bzhes stob par byed do/ /tshim par byas shing ci bzhes pa bstabs nas bshos gsol lags te/ btsang sder gyu ba dang phyag bcabs par rig
253b4(mdo sde): nas chos mnyan pa'i phyir klu'i rgyal po rgya mtsho lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po rnams dang /
253b5(mdo sde): brgya byin dang / tshangs pa dang / 'jig rten skyong ba rnams dang / phyogs bcu nas 'dus pa'i byang chub sems dpa' sems dpa' chen po de dag dang lhan cig tu bcom ldan 'das kyi
253b6(mdo sde): spyan sngar 'khod do/ /de nas bcom ldan 'das kyis thams cad dang ldan pa'i 'khor de tshogs te 'khod par thugs su chud nas bde ba dang / dga' ba dang / mchog tu dga' ba'i chos
253b7(mdo sde): mnyan pa zhes bya ba'i 'od zer sku las 'gyed par mdzad de/ 'od zer de de dag gis rgya mtsho chen po'i nang na srog chags rab dang / 'bring dang / tha ma ji snyed gnas pa de dag thams cad
254a1(mdo sde): kyis bcom ldan 'das mdun na bzhugs par mthong bar gyur te/ bde ba dang / dga' ba dang / mchog tu dga' ba skyes nas chos mnyan pa la khrod cing
254a2(mdo sde): gus pa dang bcas pas thal mo sbyar te bcom ldan 'das la 'dud cing 'khod par gyur to/ /de nas bcom ldan 'das kyis klu'i rgyal po rgya mtsho la bka' stsal pa/ klu'i bdag
254a3(mdo sde): po| 'jig rten gnas pa 'di ni/ las sna tshogs kyis bskyod nas sems kyi dmigs pa sna tshogs kyi las rnam pa sna tshogs mngon par 'du bya ba mngon par 'du bya ba mngon par 'du byed de/ de'i 'gro ba'ang
254a4(mdo sde): sna tshogs su gyur to/ /klu'i bdag po/ rgya mtsho chen po 'di na gzugs rnam pa sna tshogs ji snyed yod pa dang / tha mal pa ji snyed snang ba la ltos/ klu'i bdag po/ 'di dag thams cad
254a5(mdo sde): ni| rang gi sems dang / dge ba dang / mi dge ba'i rtsa ba'i lus dang / ngag dang / yid kyi las sna tshogs kyis sna tshogs su byas pa dag go /sems ni/ gzugs med pa/ bstan du
254a6(mdo sde): med pa ste/ klu'i bdag po/ de ltar na/ chos thams cad ni/ bcos ma rnam par bsgrubs pas nye bar gnas pa'i mtshan nyid de/ bdag po med pa/ bdag gi med pa/ yongs
254a7(mdo sde): su 'dzin pa med pa'o/ /de dag ni/ las ji ltar bsags pa bzhin du bsgrubs pa sna tshogs su byas pa dag ste/ 'di la byed pa po gang yang med do/ /de ltar na/ chos 'di dag ni/
254b1(mdo sde): bsam gyis mi khyab pa/ sgyu ma'i mtshan nyid kyi ngo bo nyid do/ /klu'i bdag po/ de la mkhas pas chos thams cad rnam par bsgrubs pas nye ba gnas pa'i mtshan nyid du shes nas dge
254b2(mdo sde): ba mngon par 'du bya bdag khon mngon par 'du bya ste/ dge ba mngon par 'du bya ba dag mngon par 'du byed pa'i phung po dang / khams dang / skye mched rnam par bsgrubs nas nye bar
254b3(mdo sde): gnas pa'i mtshan nyid mngon par 'grub pa gang yin pa de dag mdzes shing gzugs bzang la blta na sdug par mngon par 'grub par 'gyur ro/ /klu'i bdag po/ de bzhin
254b4(mdo sde): gshegs pa'i sku bsod nams bye ba phrag 'bum gyis ji ltar brgyan pa dang / ji ltar rnam par bsgrubs pa dang / gang gis lha dang bcas pa'i 'jig rten zil gyis mnan cing
254b5(mdo sde): non par 'dug pa dang / gang gis 'bum phrag bcu la dbang bsgyur ba'i tshangs pa 'di dag kyang mog mog por byed pa dang / de bzhin gshegs pa'i sku la blta ba na'ang mig khral khrul du
254b6(mdo sde): gyur pa la ltos/ byang chub sems dpa' sems dpa' chen po 'di dag gi lus kyi rgyan gzugs kyi mtshan rnams la ltos/ 'di dag thams cad ni/ dge ba mngon par 'du byed pas mngon
254b7(mdo sde): par 'du byas pa brgyan pa/ rnam par bsgrubs pa dag go /klu'i bdag po/ khyod kyi bkod pa 'di'ang bsod nams las byung ba yin no/ /brgya byin dang / tshangs pa dang / 'jig rten skyong ba
255a1(mdo sde): dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po 'di rnams kyi bkod pa 'di
255a2(mdo sde): dag thams cad kyang bsod nams las byung ba dag go / klu'i rgyal po rgya mtsho chen po 'di na gang dag lus sna tshogs gzugs mi sdug cing dbyibs ma legs pa dang / lus rags
255a3(mdo sde): shing che ba rnams dang / gang dag lus phra zhing chung ba de dag thams cad kyang rang rang gi sems dang / dge ba dang / mi dge ba'i rtsa ba'i lus dang / ngag dang / yid kyi las sna tshogs
255a4(mdo sde): kyis sna tshogs su byas pa dag ste/ klu'i bdag po/ de lta bas na/ khyod kyis las bdag gir bya ba dang / las kyi rnam par smin pa la rton par 'gyur bar de ltar slobs
255a5(mdo sde): shig dang / las bdag gir bya ba dang / las kyi rnam par smin pa la rton pa khyed dge ba'i las mngon par 'du bya ba dag la blo 'jug par 'gyur ro/ /lta ba chud gson
255a6(mdo sde): par byed par mi 'gyur ro/ /chad par lta ba dang / rtag par lta ba la gnas par yang mi 'gyur ro/ /khyed kyis sbyin pa'i gnas rnams mnyes par gyis shig /mnyes par
255a7(mdo sde): byas nas kyang thugs byung bar ma byed cig / bkur sti'i rgyu las byung ba'i dge ba'i rtsa ba mngon par 'du byed pas kyang lha dang bcas pa'i 'jig rten gyi bkur sti'i gnas su
255b1(mdo sde): 'gyur bar gyis shig / bam po lnga pa/ klu'i bdag po/ byang chub sems dpa' rnams kyi chos gcig gis ngan song ngan 'gro log par ltung bar skye ba yang dag par gcod
255b2(mdo sde): do| |chos gcig po de gang zhe na/ 'di lta ste/ bdag ji ltar gyur cing nyin mtshan 'da' zhing 'dug snyam du dge ba'i chos rnams la so sor rtog pa ste/ de dge ba'i chos la so
255b3(mdo sde): sor rtog pa mang bas mi dge ba'i sems dang / sems las byung ba'i chos rnams kyi go skabs mi 'byed do/ /de mi dge ba'i chos spangs te dge ba'i chos dang ldan pas bsam pa
255b4(mdo sde): dge ba'i sems can 'di lta ste/ sangs rgyas rnams dang / byang chub sems dpa' rnams dang 'grogs pa rnyed par 'gyur ro/ /klu'i bdag po/ de la dge ba'i chos de dag gang zhe na/
255b5(mdo sde): dge ba'i chos rnams zhes bya ba ni/ lha dang / mi'i skye rgu'i phun sum tshogs pa'i rtsa ba'i rten to/ /nyan thos dang / rang sangs rgyas kyi byang chub kyi rtsa ba'i rten to/ /bla na med pa
255b6(mdo sde): yang dag par rdzogs pa'i byang chub kyi rtsa ba'i rten to/ /rtsa ba'i rten kyang gang zhe na/ 'di lta ste/ dge ba bcu'i las kyi lam rnams te/ bcu gang zhe na/ 'di lta ste/ srog gcod
255b7(mdo sde): pa spong ba dang / ma byin par len pa spong ba dang / 'dod pas log par g.yem pa spong ba dang / brdzun du smra ba spong ba dang / phra ma spong ba dang / ngag rtsub po spong ba dang / tshig
256a1(mdo sde): kyal ba spong ba dang / brnab sems spong ba dang / gnod sems spong ba dang / log par lta ba spong ba ste/ de ni/ rtsa ba'i rten ces bya'o/ /klu'i bdag po/
256a2(mdo sde): de la srog gcod pa spangs pa'i skyes bu gang zag ni/ rab tu zhi bar byed pa'i chos bcu thob ste/ bcu gang zhe na/ 'di lta ste/ des sems can thams cad la mi 'jigs
256a3(mdo sde): pa byin pa yin/ de'i sems byams par dmigs pa la gnas pa yin/ de'i zhe sdang gi bag chags yang dag par chad pa yin/ des nad nyung bar 'gyur ba'i lam
256a4(mdo sde): yongs su bzung ba yin/ des tshe ring bar 'gyur ba'i sa bon btab pa yin/ de la mi ma yin pa rnams kyang srung ba dang / skyob pa dang / sbed par byed pa yin/ bde bar
256a5(mdo sde): nyal zhing bde bar sad pa dang / sdug pa'i rmi lam mi rmi ba yin/ gnyid log pa na'ang de la lha rnams srung ba yin/ de la shar gnyer ba med pa yin te/ de la shar
256a6(mdo sde): gnyer ba'i bag la nyal ba med pa yin/ ngan 'gro thams cad kyis mi 'jigs pa dang / shi 'phos nas kyang bde 'gro mtho ris kyi 'jig rten du skye ba yin te/ rab tu zhi
256a7(mdo sde): bar byed pa'i chos bcu po de dag thob bo/ /srog gcod pa spangs pa'i dge ba'i rtsa ba de gal te/ bla na med pa yang dag par rdzogs pa'i byang chub tu yongs su bsngo na/ des de
256b1(mdo sde): byang chub thob pa na tshe'i tshad sems kyi dbang du 'gyur ro/ /klu'i bdag po/ ma byin par len pa spangs pa'i skyes bu gang zag ni/ yid brtan pa'i chos lnga thob ste/ lnga gang zhe na/
256b2(mdo sde): longs spyod che bar 'gyur la de'i longs spyod de dag kyang rgyal po dang / chom rkun dang / chu dang / me dang / bgo skal la spyod pa'i mi mdza' ba rnams kyis mi 'phrog pa yin/ skye
256b3(mdo sde): bo mang po'i yid du 'ong zhing dga' ba yin/ dogs pa med pa yin/ phyogs dang phyogs mtshams su de'i bsngags pa brjod cing de la pha rol gyi gnod pas 'jigs pa med pa
256b4(mdo sde): yin| de'i sems sbyin pa'i bgo bsha' la 'jug pa yin te/ lnga po de dag go /ma byin par len pa spangs pa'i dge ba'i rtsa ba de gal te bla na med pa yang dag par rdzogs pa'i byang
256b5(mdo sde): chub tu yongs su bsngo na/ des de de bzhin gshegs pa nye ba'i nyon mongs pa can ma yin pa'i ye shes can du rang gis mngon par rtogs nas bla na med pa yang dag par rdzogs pa'i
256b6(mdo sde): byang chub mngon par rdzogs par 'tshang rgya'o/ /klu'i bdag po/ 'dod pas log par g.yem pa spangs pa'i skyes bu gang zag ni/ mkhas pas bsngags pa'i chos bzhi thob ste/
256b7(mdo sde): bzhi gang zhe na/ dbang po bsdams pa dang / rgol ba las yang dag par 'das pa dang / 'jig rten thams cad kyis bsngags pa dang / chung ma mi 'phrog pa ste/ bzhi po de dag go /
257a1(mdo sde): 'dod pa la log par g.yem pa spangs pa'i dge ba'i rtsa ba de gal te/ bla na med pa yang dag par rdzogs pa'i byang chub tu yongs su bsngo na/ des de skyes
257a2(mdo sde): bu chen po'i mtshan mdoms kyi sba ba spubs su nub pa thob bo/ /klu'i bdag po/ brdzun du smra ba spangs pa'i skyes bu gang zag ni/ lha dang / mis bsngags pa'i chos brgyad thob
257a3(mdo sde): ste| brgyad gang zhe na/ ut+pa la'i dri 'byung bas kha dog yongs su dag pa thob pa dang / 'jig rten thams cad kyi tshad mar 'gyur ba dang / lha dang / mi dga' bas dbang gcig
257a4(mdo sde): pur 'gyur ba dang / yang dag pa'i bsam pa dang ldan pas dogs pa med par 'gyur ba dang / lhag pa'i bsam pa phun sum tshogs pas lus dang / ngag dang / sems
257a5(mdo sde): yongs su dag par 'gyur ba dang / tshig 'khrul pa med pas mchog tu dga' ba mang bar 'gyur ba dang / tshig gzung bar 'os pas ngag mnyan par 'gyur ba dang / shes
257a6(mdo sde): rab thob pas lha dang mir skyes na'ang dpang gcig pur 'gyur ba yin te/ brgyad po de dag go /brdzun du smra ba spangs pa'i dge ba'i rtsa ba de gal te bla na med pa yang dag
257a7(mdo sde): par rdzogs pa'i byang chub tu yongs su bsngo na/ des de bden pa'i rjes su 'jug pa'i tshig tu 'gyur ro/ /klu'i bdag po/ phra ma spangs pa'i skyes bu gang zag ni/ mi phyed
257b1(mdo sde): pa lnga thob ste/ lnga gang zhe na/ gzhan gyis gnod par bya ba dang bral bas lus mi phyed pa thob pa dang / gzhan dag gi la chags pa med pas g.yog 'khor mi phyed pa thob pa dang / las
257b2(mdo sde): kyi rnam par smin pa mthong bas dad pa mi phyed pa thob pa dang / sgrub pa snying por byed pas chos las mi phyed pa thob pa dang / mi slu bas mdza' ba shes mi phyed pa thob pa ste/ lnga po de dag
257b3(mdo sde): go / dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ des de g.yog 'khor mi phyed pa'i de bzhin gshegs pa dgra bcom pa yang dag
257b4(mdo sde): par rdzogs pa'i sangs rgyas su 'gyur te/ de'i 'khor bdud dang / pas kyi rgol ba thams cad kyis dbye bar mi nus so/ /klu'i bdag po/ ngag rtsub po spangs pa'i skyes bu gang
257b5(mdo sde): zag ni| yongs su dag pa brgyad thob la/ shi 'phos na'ang lha dang / mi rnams kyi nang du skye bar 'gyur te/ brgyad gang zhe na/ 'di lta ste/ ran pa'i tshig dang / phan pa'i tshig dang /
257b6(mdo sde): rigs pa'i tshig dang / 'jam pa'i tshig dang / gzung ba'i tshig dang / mnyan pa'i tshig dang / skye bo mang po dga' ba'i tshig dang / mi smad pa'i tshig ste/ brgyad po de dag go /dge ba'i
257b7(mdo sde): rtsa ba de gal te bla na med pa yang dag par rdzogs pa'i byang chub tu yongs su bsngo na/ des de tshangs pa'i sgra skad kyi gdangs can gyi de bzhin gshegs par 'gyur ro/ /klu'i bdag po/
258a1(mdo sde): tshig kyal pa spangs pa'i skyes bu gang zag ni/ gcig tu nges pa gsum thob ste/ gsum gang zhe na/ mkhas pa rnams gcig tu nges par dga' ba dang /
258a2(mdo sde): lan legs par glon pas gcig tu nges pa de'i blo bden pa la 'gro ba dang / bcos ma ma yin pas gcig tu nges par lha dang mi'i bdag nyid chen po thob pa ste/ gsum po de
258a3(mdo sde): dag go / dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ des de phyad par lung ston cing gzhan du mi gsung ba'i de bzhin gshegs
258a4(mdo sde): par 'gyur ro/ /klu'i bdag po/ brnab sems spangs pa'i skyes bu gang zag ni/ bdag po'i chos lnga thob ste/ lnga gang zhe na/ dbang po ma tshang ba med pas lus dang / ngag dang /
258a5(mdo sde): sems kyi bdag po thob pa dang / dgra thams cad kyi mi rdzi bas longs spyod dang / dbang phyug rgya chen po'i bdag po thob pa dang / bsod nams la dbang byed pas de'i sems nye
258a6(mdo sde): bar spyad pa dang / longs spyod rgya chen po rnams la 'jug pa dang / phyis bkrabs pa thob pas rgyal po bdag pos mchod pa dang / sngon phrag dog med pas longs spyod ji ltar smon
258a7(mdo sde): pa rnams 'bum 'gyur du khyad par du 'gyur ba thob pa ste/ lnga po de dag go /dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ des
258b1(mdo sde): de 'jig rten gyis mchod pa'i de bzhin gshegs pa ston pa gcig pur 'gyur ro/ /klu'i bdag po/ gnod sems spangs pa'i skyes bu gang zag ni/ yid bde bar byed pa'i chos brgyad thob ste/
258b2(mdo sde): brgyad gang zhe na/ de'i sems rnam par mi 'tshe ba la 'jug pa dang / de'i gnod sems rab tu zhi ba la 'jug pa dang / de'i sems rtsod pa med cing 'thab pa med pa la 'jug pa dang /
258b3(mdo sde): de'i sems 'jam pa dang / mnyen pa dang / des pa la 'jug pa dang / byams pa'i sems dang ldan pa'i phyir 'phags pa'i skye bos bkur ba dang / sems can thams cad kyi bde
258b4(mdo sde): ba la mngon par dga' ba'i phyir phan pa'i dngos po mang ba dang / skye bo mang pos bkur sti bya ba'i phyir mdzes pa dang / sems 'jam zhing las su rung ba'i phyir de tshangs pa'i 'jig
258b5(mdo sde): rten du skye bar dka' ba med pa ste/ brgyad po de dag go /dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na /des de sems thogs pa med
258b6(mdo sde): pa'i de bzhin gshegs pa blta bas chog mi shes par 'gyur ro/ /klu'i bdag po/ log par lta ba spangs pa'i skyes bu gang zag ni/ yon tan gyi chos bcu thob ste/ bcu gang zhe na/
258b7(mdo sde): bsam pa dge bar 'gyur zhing grogs po dge ba rnyed pa dang / las kyi rnam par smin pa la yid ches te srog gi phyir yang sdig pa'i las mi byed pa dang / lhar sangs rgyas 'dzin te
259a1(mdo sde): gzhan lhar mi 'dzin pa dang / dge mtshan dang bkra shis su 'dzin pa med pas lta ba drang ba dang / grogs lha dang mi yin te/ dud 'gro'i skye gnas dang / gshin
259a2(mdo sde): rje'i 'jig rten gyi grogs ma yin pa dang / bsod nams 'bar bas khyad par du 'gro ba dang / log pa thams cad med pas 'phags pa'i lam du zhugs pa dang / 'jig tshogs
259a3(mdo sde): la lta ba las bskyod de sdig pa'i lta ba thams cad dang bral ba dang / sgrib pa med par mthong ba yin te/ yang dag par song ba yang dag par zhugs pa dang / lha dang mi rnams
259a4(mdo sde): kyi nang na mi khom pa dang bral ba yin te/ bcu po de dag go /log par lta ba spangs pa'i dge ba'i rtsa ba de gal te bla na med pa yang dag par rdzogs pa'i byang chub tu yongs
259a5(mdo sde): su bsngo na/ des de byang chub thob pa na sangs rgyas kyi chos thams cad de la mngon sum du 'gyur zhing mngon par shes pa myur ba'i de bzhin gshegs par 'gyur ro/ /klu'i
259a6(mdo sde): bdag po/ de la srog gcod pa spangs pa'i byang chub sems dpas sbyin pa byin na/ longs spyod che bar 'gyur zhing / tshe ring bar yang 'gyur ro/ /byang chub sems dpa'i spyad pa
259a7(mdo sde): spyod pa na 'ang gzhan gyis gnod par bya ba thams cad las yang dag par 'da' bar 'gyur ro/ /ma byin par len pa spangs pa'i byang chub sems dpas sbyin pa byin na/ longs spyod
259b1(mdo sde): che bar 'gyur zhing longs spyod mi 'phrog par yang 'gyur ro/ /byang chub sems dpa'i spyad pa spyod pa na'ang dge ba'i rtsa ba thams cad yang dag par bsgrubs pas bla na med pa thob
259b2(mdo sde): par 'gyur ro/ /'dod pa la log par g.yem pa spangs pa'i byang chub sems dpas sbyin pa byin na/ longs spyod che bar 'gyur zhing chung ma mi g.yem par yang 'gyur ro/ /byang chub
259b3(mdo sde): sems dpa'i spyad pa spyod pa na'ang de'i ma dang / bu dang / chung ma la su'ang chags pa'i sems kyis lta bar mi 'gyur ro/ /brdzun du smra ba spangs pa'i byang chub sems dpas sbyin pa byin na/
259b4(mdo sde): longs spyod che bar 'gyur zhing longs spyod mi 'phrog pa dang / skur ba 'debs pa med par 'gyur ba'i lam yang yongs su 'dzin par 'gyur ro/ /byang chub sems dpa'i spyad pa spyod pa
259b5(mdo sde): na'ang ji skad smras pa de bzhin du byed de/ dam bcas pa brtan par 'gyur ro/ /phra ma spangs pa'i byang chub sems dpas sbyin pa byin na/ longs spyod che bar 'gyur zhing g.yog 'khor
259b6(mdo sde): mi phyed par yang 'gyur ro/ /byang chub sems dpa'i spyad pa spyod pa na'ang bsam pa mthun pas byang chub sems dpa'i g.yog 'khor thob bo/ /ngag rtsub po spangs pa'i byang chub
259b7(mdo sde): sems dpas sbyin pa byin na/ longs spyod che bar 'gyur zhing tshig btsun par 'gyur la tshig sun dbyung du med par yang 'gyur ro/ /byang chub sems dpa'i spyad pa spyod pa na'ang
260a1(mdo sde): 'khor ma mgu bar su'ang mi 'gro'o/ /tshig kyal pa spangs pa'i byang chub sems dpas sbyin pa byin na/ longs spyod che bar 'gyur zhing tshig mnyan
260a2(mdo sde): par yang 'gyur ro/ /byang chub sems dpa'i spyad pa spyod pa na'ang the tshom thams cad gcod pa la mkhas par 'gyur ro/ /brnab sems spangs pa'i byang chub sems
260a3(mdo sde): dpas sbyin pa byin na/ longs spyod che bar 'gyur zhing longs spyod dang / yongs su spyad pa rgya chen po dag la de'i sems 'jug par 'gyur ro/ /byang chub sems dpa'i
260a4(mdo sde): spyad pa spyod pa na'ang rgya chen po la mos shing dbang che bar grags par 'gyur ro/ /gnod sems spangs pa'i byang chub sems dpas sbyin pa byin na/ longs spyod che bar
260a5(mdo sde): 'gyur zhing mdzes pa dang / skye bo mang po dga' zhing yid du 'ong bar yang 'gyur ro/ /byang chub sems dpa'i spyad pa spyod pa na'ang blo thogs pa med cing sems thogs pa
260a6(mdo sde): med la dbang po ma tshang ba med par 'gyur ro/ /log par lta ba spangs pa'i byang chub sems dpas sbyin pa byin na/ longs spyod che bar 'gyur zhing sangs rgyas la dad pa dang /
260a7(mdo sde): yang dag par lta ba'i khyim du skye'o/ /byang chub sems dpa'i spyad pa spyod pa na'ang sangs rgyas la lta ba dang / chos nyan pa dang / dge 'dun la bsnyen bkur byed pa dang / byang
260b1(mdo sde): chub tu sems bskyed pa dang 'bral bar mi 'gyur ro/ /klu'i bdag po/ dge ba bcu'i las kyi lam 'di dag sbyin pas brgyan na/ de ltar mthu che zhing phan yon che la byin che zhing rgya che
260b2(mdo sde): bar 'gyur ro/ /dge ba bcu'i las kyi lam 'di dag nyid tshul khrims kyis brgyan na/ sangs rgyas kyi chos thams cad la smon pa yongs su rdzogs par byed pa'o/ /bzod
260b3(mdo sde): pas brgyan na/ mtshan dang dpe byad bzang po dang / sangs rgyas kyi gsung gi gdangs yongs su rdzogs par 'gyur ro/ /brtson 'grus kyis brgyan na/ bdud phyir rgol pa
260b4(mdo sde): 'joms pa dang / sangs rgyas kyi chos thams cad mthar phyin par 'gyur ro/ /bsam gtan gyis brgyan na/ dran pa dang / blo gros dang / rtogs pa dang / do tsha shes pa
260b5(mdo sde): dang / brtan pa yongs su dag par 'gyur ro/ /shes rab kyis brgyan na/ lta ba thams cad yang dag par 'joms par 'gyur ro/ /byams pas brgyan na/ sems can
260b6(mdo sde): thams cad dang zhe 'gras pa med par 'gyur ro/ /snying rjes brgyan na/ sems can thams cad yongs su mi gtong bar 'gyur ro/ /dga' bas brgyan na/ sems zhum pa
260b7(mdo sde): med par 'gyur ro/ /btang snyoms kyis brgyan na/ rjes su chags pa dang / khong khro ba spong bar 'gyur ro/ /bsdu ba'i dngos pos brgyan na/ sems can thams cad yongs su
261a1(mdo sde): smin par byed par 'gyur ro/ /dran pa nye bar gzhag pas brgyan na/ lus dang / tshor ba dang / sems dang / chos la mkhas par 'gyur ro/ /
261a2(mdo sde): yang dag pa'i spong bas brgyan na/ mi dge ba'i chos thams cad spong ba dang / dge ba'i chos thams cad yongs su rdzogs par 'gyur ro/ /rdzu 'phrul gyi rkang pas brgyan na/
261a3(mdo sde): lus dang / sems yang dag par 'gyur ro/ /dbang po lngas brgyan na/ dad pa brtan pa dang / brtson 'grus brtan pa dang / rmongs pa med pa dang / sems las su rung ba
261a4(mdo sde): dang / nyon mongs pa thams cad spong bar 'gyur ro/ /stobs kyis brgyan na/ rdzi ba med pa dang / dgra dang / 'khrug pa thams cad nges par 'joms par 'gyur ro/ /byang
261a5(mdo sde): chub kyi yan lag gis brgyan na/ chos thams cad yang dag pa ji lta ba bzhin du khong du chud par 'gyur ro/ /lam gyis brgyan na/ yang dag pa'i ye shes 'dren par 'gyur
261a6(mdo sde): ro| |zhi gnas kyis brgyan na/ nyon mongs pa thams cad tshar gcod par 'gyur ro/ /lhag mthong gis brgyan na/ chos thams cad yang dag pa ji lta ba bzhin du yongs su
261a7(mdo sde): shes par 'gyur ro/ /thabs kyis brgyan na/ 'dus byas dang / 'dus ma byas kyi bde ba yongs su rdzogs par 'gyur ro/ /klu'i bdag po/ mdor na/ dge ba bcu'i
261b1(mdo sde): las kyi lam 'di dag kho nas de bzhin gshegs pa'i stobs bcu yongs su rdzogs pa dang / mi 'jigs pa bzhi yongs su rdzogs pa dang / sangs rgyas kyi chos thams cad yongs su
261b2(mdo sde): rdzogs par 'gyur te/ klu'i bdag po/ de lta bas na/ dge ba bcu'i las kyi lam 'di dag rgyas par rnam par dbye ba dang / brgyan par brtson par bya'o/ /klu'i bdag po/ dper
261b3(mdo sde): na| grong dang / grong khyer dang / grong rdal dang / ljongs dang / yul 'khor dang / rgyal po'i pho brang thams cad dang / rtswa dang / shing gel pa dang / sman dang / shing thams cad dang /
261b4(mdo sde): las kyi mtha' thams cad dang / sa bon gyi tshogs thams cad dang / lo thog thams cad skye zhing rmo ba dang / shal bas bshal ba dang / 'byung ba rnams ni/ sa la gnas te/
261b5(mdo sde): de dag gi gnas ni/ sa yin no/ /klu'i bdag po/ de bzhin du dge ba bcu'i las kyi lam 'di dag ni/ lha dang / mir skye ba dang / slob pa dang / mi slob pa'i dge sbyong gi 'bras
261b6(mdo sde): bu thob pa dang / rang sangs rgyas kyi byang chub dang / byang chub sems dpa'i spyod pa thams cad dang / sangs rgyas kyi chos thams cad kyi gnas yin no/ /dge ba bcu'i las kyi lam
261b7(mdo sde): la gnas pa zhes bya ba'i le'u ste drug pa'o/ / //de nas bcom ldan 'das la klu'i rgyal po rgya mtshos 'di skad ces gsol to/ /bcom ldan 'das/ chos kyi sgor
262a1(mdo sde): 'jug pa gang dang ldan na/ byang chub sems dpa' sngon gyi las kyi sgrib pa'i nongs pa rnams spong zhing las kyi sgrib pa thams cad spangs nas kyang khyad par gyi
262a2(mdo sde): gnas su mchi bar 'gyur ba'i chos kyi sgor 'jug pa gang lags/ bcom ldan 'das kyis bka' stsal pa/ klu'i bdag po/ chos gcig gis las kyi sgrib pa thams cad rgyun
262a3(mdo sde): chad par 'gyur te/ chos gcig po gang zhe na/ 'di lta ste/ sdom pa la gnas pa nyes pa byung ba 'chags pa ste/ gcig ni/ de yin no/ /klu'i bdag po/ chos gnyis kyis
262a4(mdo sde): sang kyi sgrib pa rgyun chad par 'gyur te/ gnyis gang zhe na/ 'di lta ste/ tshul bzhin du chos la so sor rtog pa dang / da ltar byung ba mngon par 'du mi byed pa ste/ de gnyis
262a5(mdo sde): so| |klu' bdag po/ chos gsum gyis las kyi sgrib pa rgyun chad par 'gyur te/ gsum gang zhe na/ 'di lta ste/ rkyen gyi chos la 'jug pa'i shes pa la so sor rtog pa
262a6(mdo sde): dang / mi gsar mi rnying ba'i chos la so sor rtog pa dang / rang bzhin gyis kun nas nyon mongs pa med pa'i chos rnams la so sor rtog pa ste/ gsum po de dag go /klu'i
262a7(mdo sde): bdag po/ chos bzhis las kyi sgrib pa rgyun chad par 'gyur te/ bzhi gang zhe na/ 'di lta ste/ stong pa nyid la nges par sems pa dang / mtshan ma med pa la gnas pa dang /
262b1(mdo sde): smon pa dang bral ba dang / mngon par 'du byed pa med pa shes pa ste/ bzhi po de dag go /klu'i bdag po/ chos lngas las kyi sgrib pa rgyun chad par 'gyur te/ lnga gang zhe na/ 'di lta ste/ bdag med pa nyid
262b2(mdo sde): dang / sems can med pa nyid dang / srog med pa nyid dang / gang zag med pa nyid dang / gso ba med pa nyid dang / lnga po de dag go / klu'i bdag po/ chos drug gis las kyi sgrib pa rgyun chad par
262b3(mdo sde): 'gyur te/ drug gang zhe na/ 'di lta ste/ mos pa dang / yid ches pa dang / gcig tu nges pa dang / the tshom med pa dang / yang dag pa la so sor rtog pa dang / lhag pa'i bsam pas bya ba la
262b4(mdo sde): 'jug pa ste/ chos drug po de dag gis las kyi sgrib pa rgyun chad par 'gyur ro/ /de skad ces bka' stsal pa dang / bcom ldan 'das la klu'i rgyal po rgya mtshos 'di skad ces gsol to/ /bcom
262b5(mdo sde): ldan 'das/ ji ltar na/ byang chub sems dpa' khyad par du mchi ba lags/ bcom ldan 'das kyis bka' stsal pa/ klu'i bdag po/ chos bcu dang ldan na/ byang chub sems dpa' khyad
262b6(mdo sde): par du 'gro bar 'gyur te/ bcu gang zhe na/ 'di lta ste/ de la ma chags pa dang / lhag pa'i bsam pa yongs su dag pa dang / thabs la mkhas pas brtson 'grus brtan pa dang / sems
262b7(mdo sde): can la lta zhing snying rje che ba dang / bsod nams la chog mi shes pa dang / thos pa btsal pa la chog mi shes pa dang / bag yod pa dang / byang chub kyi snying po rjes su dran pa dang / sangs
263a1(mdo sde): rgyas kyi ye shes mngon sum du thob pa dang / byang chub kyi sems mi gtong ba ste/ chos bcu po de dang ldan na/ byang chub sems dpa' khyad par du 'gro bar
263a2(mdo sde): 'gyur ro/ /de nas bcom ldan 'das la lha ma yin gyi dbang po sgra gcan gyis 'di skad ces gsol to/ /bcom ldan 'das/ ji ltar na/ byang chub sems dpa' yon tan thams
263a3(mdo sde): cad kyis mngon par 'phags par 'gyur pa lags/ bcom ldan 'das kyis bka' stsal pa/ lha ma yin gyi dbang po/ chos brgyad dang ldan na/ byang chub sems dpa' yon tan
263a4(mdo sde): thams cad kyis mngon par 'phags par 'gyur te/ brgyad gang zhe na/ 'di lta ste/ sgra gcan/ theg pa chen po 'di la byang chub sems dpa' ni/ nga rgyal med pa yin te/ sems can
263a5(mdo sde): thams cad la 'dud cing mngon par 'dud pa dang / bka' blo bde ba yin te/ mthun par 'dzin pa dang / ji skad smras pa bzhin byed pa dang / bla ma rnams la gus pa skyes pa dge ba spyod
263a6(mdo sde): pa thams cad la sngon du 'gro ba dang / dge ba'i chos rnams la dam bcas pa brtan pa dang / rgya chen po la mos pa yin te/ sbyin pa rnam pa sna tshogs sbyin pa dang / srog gi phyir yang
263a7(mdo sde): gzhan 'khrug par mi byed pa dang / gong du'ang sems can 'jigs pa rnams la mi 'jigs pa sbyin zhing skyabs su 'ongs pa'i sems can rnams yongs su mi gtong ba dang / bsod
263b1(mdo sde): nams dang / ye shes thams cad yongs su tshol ba dang / chog mi shes pa ste/ chos brgyad po de dag dang ldan na/ byang chub sems dpa' yon tan thams cad kyis mngon par 'phags
263b2(mdo sde): par 'gyur ro/ /de nas bcom ldan 'das la lha ma yin gyi dbang po sgra gcan gyis yang 'di skad ces gsol to/ /bcom ldan 'das/ chos du dang ldan na/ byang chub sems dpa' lus
263b3(mdo sde): che ba nyid dang / gzugs che ba nyid dang / 'khor che ba nyid dang / sems che ba nyid thob par 'gyur lags/ bcom ldan 'das kyis bka' stsal pa/ sgra gcan/ chos bzhi dang ldan na/
263b4(mdo sde): byang chub sems dpas lus che ba nyid thob par 'gyur te/ bzhi gang zhe na/ 'di lta ste/ gzhan dag gi spyod lam la mi 'phya ba dang / de bzhin gshegs pa'i sku rnam pa thams
263b5(mdo sde): cad yongs su rdzogs par byad du 'jug pa dang / sems can bye ba dang / 'thab pa rnams bsdums shing mthun par bkod nas bla na med pa yang dag par rdzogs pa'i byang chub
263b6(mdo sde): la 'dzud pa dang / sems can thams cad la dbang po zhe 'gras pa med pa ste/ chos bzhi po de dag dang ldan na/ byang chub sems dpa' lus che ba nyid thob par 'gyur ro/ /chos bzhi
263b7(mdo sde): dang ldan na/ byang chub sems dpas gzugs che ba nyid thob par 'gyur te/ bzhi gang zhe na/ 'di lta ste/ rgyan rnam pa sna tshogs sbyin pa dang / 'phags pa'i dngos po thams cad yongs
264a1(mdo sde): su gtong ba dang / de bzhin gshegs pa la byams pa'i mig gis lta ba dang / byad bzhin bzang po dag la phrag dog dang / ser sna mi byed pa ste/ chos bzhi po de
264a2(mdo sde): dag dang ldan na/ byang chub sems dpa' gzugs che ba nyid thob par 'gyur ro/ /chos bzhi dang ldan na/ byang chub sems dpa' 'khor che ba nyid thob par 'gyur te/ bzhi gang zhe
264a3(mdo sde): na| 'di lta ste/ phra ma'i tshig spong zhing gzhan gyi 'khor mi 'byed pa dang / gzhan gyi 'khor la dga' ba dang / byang chub kyi sems shin tu brtan pa dang / gzhan dag byang chub
264a4(mdo sde): la 'dzud pa ste/ lha ma yin gyi dbang po/ chos bzhi po de dag dang ldan na/ byang chub sems dpas 'khor che ba nyid thob par 'gyur ro/ /chos bzhi dang ldan na/ byang chub sems
264a5(mdo sde): dpas sems che ba nyid thob par 'gyur te/ bzhi gang zhe na/ 'di lta ste/ bsam pa dag ste g.yo med pa dang / sgyu can ma yin pa dang / 'dun pa drag po dang ldan pa dang / bar ma
264a6(mdo sde): dor skyo ba med pa dang / rgya chen po la mos shing theg pa dman pa mi 'dod pa dang / chos thams cad rang bzhin gyis stong pa nyid la 'jug pas chos zab mo'i tshul la 'jug pa ste/
264a7(mdo sde): sgra gcan/ chos bzhi po de dag dang ldan na/ byang chub sems dpa' sems che ba nyid thob par 'gyur ro/ /de nas lha ma yin gyi dbang po sgra gcan 'khor sum khri nyis stong dang
264b1(mdo sde): bcas pa tshim zhing mgu la yid rangs te rab tu dga' zhing dga' ba dang / yid bde ba skyes nas rin po che'i me tog rin po che thams cad kyis spras pa khal bcu tshad brgyas bcom ldan 'das la
264b2(mdo sde): gtor te bla na med pa yang dag par rdzogs pa'i byang chub tu sems bskyed nas de'i tshe bcom ldan 'das la tshigs su bcad pas mngon par bstod pa/ phyogs bcu dag na sems can
264b3(mdo sde): khams rnams mtha' yas gang su dag / skad cig thang gcig yud tsam gcig la rgyal ba mchod byed dang / /phyogs bcu dag na sems can gang dag bskal pa 'bum du yang / mchod
264b4(mdo sde): la brtson pa'i sems can dag ni phan par byed pa dang / /byams dang bsod nams 'phags pa'i rang bzhin las byung mchod pa rnams/ /ci 'dra ba dang mtshungs shing mnyam pa ma lags
264b5(mdo sde): khyod la 'os/ /mtshungs med sems kyis yang lag gnas nas bskyed pa gang lags pa/ /de ni stobs bcu ldan pa rnams la rjed dang mchod pa lags/ /bdag ni byang chub reg 'gyur snyam
264b6(mdo sde): ste de la sgrib gnas nas/ /bdag ni g.yo med byang chub mtshungs ma mchis la zhugs pa lags/ /mi dbang las bzhin srid gsum su yang bdag gi dbang ma mchis/ /bdag gi bsam
264b7(mdo sde): pa ci 'dra'i dpang ni stobs bcu ldan pa lags/ /bdag ni kun la shin tu sdug cing nga rgyal gsal ba dang / /sbyin dang dul dang ldan zhing tshul khrims ldan la bzod ldan dang / /brtson
265a1(mdo sde): 'grus dran pa ting 'dzin shes rab rnam dag gnas pa dang / /byams dang snying rjer ldan zhing bden pa'i chos la spyod gyur cig /phan bzhed rgyal ba gal te
265a2(mdo sde): bdag la lung ston mi mdzad kyang / /mi yi dbang po bdag ni rang gis rang la lung yang bstan/ /bdag ni rang byung mi 'gyur snyam du yid gnyis dogs ma mchis/ /de ltar bdag
265a3(mdo sde): ni bsam pa thag pas byang chub nyid sems des/ /mi dbang 'dzum pa mdzad nas zla ba'i tog gis zhus pa ni/ /rang byung 'dzum pa mdzad pa 'di ni ci lags lung bstan gsol/ /
265a4(mdo sde): gang gi phyir na das ni dag pa'i 'od rnams ston mdzad pa/ /zla ba'i tog khyod mnyan par gyis zhes ston pas de la gsungs/ /lha min sgra gcan bdag nyid chen po byang chub mchog
265a5(mdo sde): la zhugs/ /g.yog 'khor sum khri nyis stod gang lags rnams kyang de bzhin te/ /bskal pa stong phrag brgyar ni byang chub spyod pa spyad nas kyang / /thams cad rjes su mthun par
265a6(mdo sde): byang chub gtso bo thob par 'gyur/ /rgyal ba gang+gA'i bye ma snyed rnams la ni mchod bgyis te/ /de nas sems can shin tu mang po byang chub bkod nas kyang / /de yi 'og tu
265a7(mdo sde): bskal pa dge ba bkod pa mdzes pa la/ /byang chub rdul bral zhi ba mya ngan med par 'tshang yang rgya/ /sgra gcan bdag nyid chen po 'di ni chos kyi rgyal por 'gyur/ /brtson 'grus
265b1(mdo sde): stobs dang ldan te dbang po'i rgyal mtshan zhes kyang bgyi/ /'jig rten khams kyang dga' bskyed ba'i bkod pa zhes bgyi ste/ /dga' ldan gnas dang 'dra bar 'byor cing rgyas la la
265b2(mdo sde): yang legs/ /stobs bcu ldan gyi tshe ni lo grangs bye ba bdun cu ste/ /dge slong 'phags pa'i dge 'dun khrag khrig drug cu tham par 'gyur/ /byang chub sems dpa'i dge 'dun khrag
265b3(mdo sde): khrig phrag bcu brgyad cu ste/ /thos pa dang ni 'dul ba 'dzin pa gzungs la shin tu gnas/ /bskal pa dge ba bkod pa zhes bgyi mdzes pa de dag tu/ /sems can brgya stong dag
265b4(mdo sde): ni byang chub bkod pa bgyis nas kyang / /'di dag thams cad rim gyis byang chub mchog tu 'tshang yang rgya/ /byang chub sems mchog gi ni yon tan khyad par dag la ltos/ /der ni sgra gcan bzang
265b5(mdo sde): po lung bstan thos par gyur nas kyang / /srog chags 'bum phrag bzhi dag byang chub mchog la zhugs par gyur/ /legs par yon tan 'chang ba rnams kyi bsam pa'i khyad par gyis//
265b6(mdo sde): stong gsum rab g.yos lhas kyang me tog char pa rab tu phab/ /de nas bcom ldan 'das la klu'i rgyal po ma dros pas 'di skad ces gsol to/ /bcom ldan 'das/ chos thams
265b7(mdo sde): cad ni| bdag ma mchis pa/ byed pa po ma mchis pa lags na/ lung bstan pa ni/ gang lags/ de bzhin gshegs pa ni/ gang lags/ byang chub mngon par rdzogs par 'tshang
266a1(mdo sde): rgya ba ni/ gang lags/ bcom ldan 'das kyis bka' stsal pa/ klu'i bdag po/ de de bzhin te/ chos thams cad ni/ bdag med pa/ byed pa po med
266a2(mdo sde): pa yin te/ de ni chos rnams kyi chos nyid yin mod kyi/ 'on kyang byis pa so so'i skyi bo phyin ci log dang ldan pa/ ngar 'dzin pa dang / nga yir 'dzin pa la gnas pa rnams sems
266a3(mdo sde): can med pa dag la sems can du 'du shes skyed par byed de/ /de la byang chub sems dpa' rnams kyis snying rje chen po bskyed nas phyin ci log gi 'du shes spod du gzhug pa
266a4(mdo sde): dang | ngar 'dzin pa dang / nga yir 'dzin pa yongs su shes par bya ba'i phyir byang chub tu go cha gyon par zad kyi/ skyes bu dam pa de dag gis sems can med pa dang / gang
266a5(mdo sde): zag med pa mi shes pa ni/ ma yin te/ bdag dang / sems can dang / srog dang / gso ba dang / skyes bu dang / gang zag tu lta ba'i sems can de dag yongs su grol bar byed do/ /klu'i
266a6(mdo sde): ba dag po/ khyod 'di skad du 'di la lung bstan nas gshegs zhes zer ba gang yin pa de la mngon sum du chos khong du chud pa ni/ lung bstan pa'o/ /sems can med pa dang / srog
266a7(mdo sde): med pa dang / gso ba med pa dang / gang zag med pa des sems nges par sems pa'i sems dang ldan par lung bstan pa'o/ /ma byung ba dang / ma skyes pa dang / rtsa ba med pa dang / gnas
266b1(mdo sde): med pa la gnas pa ni/ lung bstan pa'o/ /sems can thams cad mtshungs par bdag med pa la mos pa ni/ lung bstan pa'o/ /chos thams cad mtshungs par chos dben par mthod ba ni/ lung
266b2(mdo sde): bstan pa'o/ /zhing thams cad zhing du mtshungs par nam mkha' bzhin du dag cing dri ma med pa'i sems dang ldan pa ni/ lung bstan pa'o/ /chos thams cad sangs rgyas kyi chos kyi dbyings
266b3(mdo sde): dang dbyer med pa'i ye shes mthong ba ni/ lung bstan pa'o/ /bdud thams cad mtshungs par bdud kyi nyon mongs pas kun nas nyon mongs pa can du mi 'gyur te/ rang bzhin gyis yongs su
266b4(mdo sde): dag pa'i sems dang ldan pa ni/ lung bstan pa'o/ /stong pa nyid dang mtshan ma med pa la mi rtog cing rnam par mi rtog la mi len mi 'dor ba ni/ lung bstan pa'o/ /klu'i bdag po/ de ltar na
266b5(mdo sde): sems dang / yid dang / rnam par shes pa mi gnas pa lung bstan pa ji lta ba bzhin du chos thams cad kyang de dang 'dra ste/ dmigs su med do/ /chos thams cad mnyam pa nyid ji lta ba
266b6(mdo sde): bzhin du khong du chud pa ni/ byang chub yin te/ de la don dam par na gang gi lung bstan pa'am/ gang gi byang chub ba ma/ gang lung bstan par bya ba'am/ gang gis lung bstan pa'am/ cis
266b7(mdo sde): lung bstan pa ci'ang mi dmigs so/ /klu'i bdag po/ de ci'i phyir zhe na/ chos thams cad ni/ dngos po med pa ste/ rtsa ba rnams yongs su chad pa'i phyir ro/ /chos thams cad ni/ bdag po med
267a1(mdo sde): pa ste| rgyu dang rkyen rnams las 'byung ba'i phyir ro/ /chos thams cad ni/ gzung du med pa ste/ ngo bo nyid med pa'i mtshan nyid yin pa'i phyir ro/ /chos
267a2(mdo sde): thams cad ni/ ngo bo nyid med pa ste/ bral ba med pa'i mtshan nyid yin pa'i phyir ro/ /chos thams cad ni/ ma 'ongs pa ste/ sngon gyi mtha' nas ma 'phros pa'i phyir ro/ /chos
267a3(mdo sde): thams cad ni/ med par gyur pa ste/ phyi ma'i mthar mi 'byung ba'i phyir ro/ /chos thams cad ni/ mi gnas pa ste/ gnas mi dmigs pa'i phyir ro/ /chos thams cad ni/ mi
267a4(mdo sde): dmigs pa ste/ byed pa med pa'i phyir ro/ /chos thams cad ni/ byed pa med pa ste/ lus med pa'i phyir ro/ /chos thams cad ni/ lus med pa ste/ gnas med pa'i phyir ro/ /chos
267a5(mdo sde): thams cad ni/ gnas med pa ste/ rten med pa'i phyir ro/ /chos thams cad ni/ rten med pa ste/ mi g.yo ba'i phyir ro/ /chos thams cad ni/ mi g.yo ba ste/ mi gnas pa'i phyir
267a6(mdo sde): ro| |chos thams cad ni/ mi gnas pa ste/ bem po yin pa'i phyir ro/ /chos thams cad ni/ bem po yin te/ ngo bo nyid med pa'i phyir ro/ /chos thams cad ni/ ngo bo nyid med pa
267a7(mdo sde): ste| rnam par rig par mi byed pa'i phyir ro/ /chos thams cad ni/ rnam par rig par mi byed pa ste/ sgro btags pa med pa'i phyir ro/ /chos thams cad ni/ sgro btags pa med
267b1(mdo sde): pa ste| yid la byed pa med pa'i phyir ro/ /chos thams cad ni/ yid la byed pa med pa ste/ dmigs su med pa'i phyir ro/ /chos thams cad ni/ dmigs su med pa ste/ 'gyur ba med
267b2(mdo sde): pa'i phyir ro/ /chos thams cad ni/ 'gyur ba med pa ste/ rtog cing dpyod pa med pa'i phyir ro/ /chos thams cad ni/ rtog cing dpyod pa med pa ste/ zhi ba'i phyir ro/ /chos thams cad ni/ zhi zhing
267b3(mdo sde): rab tu zhi la nye bar zhi ba ste/ rgyu las byung ba ma yin pa'i phyir ro/ /chos thams cad ni/ rgyu las byung ba ma yin pa ste/ rang bzhin gyis rnam par grol ba'i phyir ro/ /chos thams cad
267b4(mdo sde): ni| rang bzhin gyis rnam par grol ba ste/ rnam par grol ba'i mtshan nyid yin pa'i phyir ro/ /chos thams cad ni/ rnam par grol ba'i mtshan nyid de/ gnyis dang bral ba'i phyir ro/ /
267b5(mdo sde): chos thams cad ni/ gnyis dang bral ba ste/ bgrod pa gcig pa'i phyir ro/ /chos thams cad ni/ bgrod pa gcig pa ste/ so so tha dad pa dang bral ba'i phyir ro/ /chos thams
267b6(mdo sde): cad ni| so so tha dad pa dang bral ba ste/ bye brag med pa'i phyir ro/ /chos thams cad ni/ bye brag med pa ste/ mnyam pa nyid khong du chud pa'i phyir ro/ /klu'i bdag po/ de ltar na/ chos
267b7(mdo sde): thams cad kyi mnyam pa nyid gang yin pa de la ni/ lung bstan par bya ba dang / mngon par rdzogs par 'tshang rgya ba ci'ang med do/ /klu'i bdag po/ de bzhin gshegs pa rnams
268a1(mdo sde): kyi snying rje chen po dang / byang chub sems dpa' rnams kyi mos pa'i stobs la ltos/ gang chos 'di lta bu dag ming dang brdas rnam par phye nas sems
268a2(mdo sde): can dag la go par byed la sems can la ma gtogs pa'i chos rnams kyang ma mthong / chos la ma gtogs pa'i sems can rnams kyang ma mthong ngo / /sems can rnams
268a3(mdo sde): ji lta ba bzhin du chos rnams kyang de dang 'dra'o/ /byang chub kyang de dang 'dra'o/ /sangs rgyas kyang de dang 'dra'o/ /lung bstan pa'ang de dang 'dra'o/ /chos thams cad kyi dbyings
268a4(mdo sde): kyang de dang 'dra ste/ des na/ de bzhin gshegs pa zhes bya'o/ /de bzhin nyid rtogs pa'i don dang / de bzhin nyid la gnas pa'i don gyis na/ de bzhin nyid do/ /de bzhin
268a5(mdo sde): nyid ma bsgribs pa'i don dang / de bzhin nyid dbyer med pa'i don dang / de bzhin nyid khong du chud pa'i don des na/ de bzhin gshegs pa zhes bya'o/ /ji ltar de bzhi na gshegs
268a6(mdo sde): pa dang / de bzhin nyid mtshungs par rab tu phye ba de bzhin du chos thams cad kyang de bzhin nyid dang mtshungs par rab tu phye ba yin te/ klu'i bdag po/ 'di ni/ de bzhin
268a7(mdo sde): gshegs pa'i mnyam pa nyid kyis yin te/ byang chub sems dpa' rnams de la gnas na/ mi skrag mi da dang zhing dngang bar mi 'gyur la/ de bzhin gshegs pa'i sa
268b1(mdo sde): mnyam pa nyid 'di'ang sems can rnams la go bar byed do/ /bstan pa 'di bshad pa na byang chub sems dpa' sum stong nyid brgyas mi skye ba'i chos rnams la bzod pa thob par gyur to/ /
268b2(mdo sde): klu'i rgyal po ma dros pa'ang tshim zhing mgu la yid rangs te rab tu dga' zhing dga' ba dang / yid bde ba skyes nas dzam+bu'i gling ri ba'i mu tig gi phreng ba de bzhin gshegs pa'i sku
268b3(mdo sde): la gsol to/ /de nas klu'i rgyal po rgya mtsho'i bu mo lha ma yin gyi dbang po thag bzang ris kyi tsha mo rin chen sna tshogs can zhes bya ba des klu'i bu mo khri dang lhan cig tu lag pa g.yas
268b4(mdo sde): pas mu tig gi phreng ba brangs nas bcom ldan 'das la mig mi 'dzum par blta ste phyag 'tshal zhing 'dug par gyur ro/ /de nas bu mo rin chen sna tshogs can dang / klu'i bu mo khri bo de dag
268b5(mdo sde): gis bcom ldan 'das kyi sku la mu tig gi phreng ba de dag gsol nas tshig 'di skad ces gsol to/ /bcom ldan 'das/ bdag cag rnams lhan cig tu mthun zhing yang dag par
268b6(mdo sde): dga' bzhin du bla na med pa yang dag par rdzogs pa'i byang chub tu sems bskyed do/ /bdag cag kyang ma 'ongs pa'i dus na de bzhin gshegs pa dgra bcom pa yang dag par
268b7(mdo sde): rdzogs pa'i sangs rgyas su gyur cig / da ltar gyi de bzhin gshegs pa ji lta ba bzhin du 'di 'dra bar chos kyang ston par gyur cig /dge 'dun yang srung bar gyur cig /de nas
269a1(mdo sde): tshe dang ldan pa 'od srung chen pos klu'i bu mo de la 'di skad ces smras so/ /bu mo/ bla na med pa yang dag par rdzogs pa'i byang chub ni/ bud med kyi lus kyis
269a2(mdo sde): mngon par rdzogs par 'tshang rgya bar mi nus te/ 'grub par dka'o/ /de nas bu mo rin chen sna tshogs can gyis tshe dang ldan pa 'od srung chen po la 'di skad ces smras so/ /btsun pa
269a3(mdo sde): 'od srung chen po/ bud med kyi lus kyis kyang bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur la lhag pa'i bsam pa la zhugs
269a4(mdo sde): pa la'ang byang chub 'grub dka' ba ma mchis so/ /byang chub sems dpa'i byang chub ni/ sems bskyed pa la rag las te/ byang chub tu sems bskyed ma thag tu sangs rgyas
269a5(mdo sde): kyi chos thams cad bzung bar 'gyur ro/ /btsun pas gang 'di skad du bud med kyi lus kyis bla na med pa yang dag par rdzogs pa'i byang chub mngon par rdzogs par 'tshang
269a6(mdo sde): rgya bar mi nus so/ /zhes gsungs pa de ni/ skyes pa'i lus kyis kyang mngon par rdzogs par 'tshang rgya bar mi nus so/ /de ci'i slad du zhe na/ de bzhin gshegs pas
269a7(mdo sde): 'di skad du mig ni/ skyes pa'ang ma yin/ bud med kyang ma yin no/ /de bzhin du rna ba dang / sna dang / lce dang / lus dang / yid ni/ bud med kyang ma yin/ skyes pa'ang
269b1(mdo sde): ma yin no/ /zhes gsungs pa'i phyir ro/ /btsun pa 'od srung chen po/ de ci'i slad du zhe na/ mig ni/ stong pa ste/ stong pa gang lags pa de la ni/ bud med kyang ma mchis/ skyes
269b2(mdo sde): pa'ang ma mchis pa'i slad du'o/ /btsun pa 'od srung chen po/ de bzhin du rna ba dang / sna dang / lce dang / lus dang / yid ni/ stong pa ste/ stong pa gang lags pa de la ni/ bud med
269b3(mdo sde): kyang ma mchis/ skyes pa'ang ma mchis pa'i slad du'o/ /btsun pa/ de la mig khong du chud pa gang lags pa de ni/ byang chub lags so/ /rna ba dang / sna dang / lce dang / lus
269b4(mdo sde): dang / yid khong du chud pa gang lags pa de ni/ byang chub lags so/ /byang chub gang lags pa de la ni/ bud med kyi chos rnams sam/ skyes pa'i chos rnams ma mchis so/ /
269b5(mdo sde): btsun pa 'od srung chen po/ de lta bas na/ byang chub kyi ngo bo nyid gang lags pa de ni/ bdag gi ngo bo nyid kyang de lags so/ /smras pa/ bu mo/ ci khyod byang chub yin nam/
269b6(mdo sde): smras pa/ gnas brtan dang / bdag cag gnyis ka'ang byang chub lags so/ /smras pa/ bu mo/ kho bo ni/ byang chub ma yin gyi/ kho bo ni/ nyan thos yin no/ /smras pa/
269b7(mdo sde): btsun pa 'od srung chen po/ khyod sus btul/ smras pa/ bu mo/ kho bo ni/ de bzhin gshegs pas btul to/ /smras pa/ gnas brtan/ gal te de bzhin gshegs pas
270a1(mdo sde): btul na/ gal te de bzhin gshegs pa mngon par rdzogs par sangs ma rgyas su zin na/ de bzhin gshegs pas gnas brtan gdul bar spyod
270a2(mdo sde): dam| bu mo/ de ni/ ma yin no/ /smras pa/ btsun pa 'od srung chen po/ de lta bas na/ khyod nyid kyang byang chub lags te/ byang chub ma lags pa'i chos ci'ang ma mchis
270a3(mdo sde): so| |smras pa/ bu mo/ ci mtshams med pa rnams kyang byang chub yin nam/ smras pa/ btsun pa/ de de bzhin te/ mtshams med pa rnams kyang byang chub lags so/ /
270a4(mdo sde): de ci'i slad du zhe na/ byang chub ni/ mtshams med pa'i rang bzhin can lags te/ mtshams med pa'i chos kyi stong pa nyid kyi rang bzhin gang lags pa de ni/ byang chub
270a5(mdo sde): lags la/ stong pa nyid kyi chos kyi rang bzhin gang lags pa de ni/ byang chub lags pa'i slad du'o/ /btsun pa/ de ltar na/ mtshams med pa khong du chud pa lags byang
270a6(mdo sde): chub 'byung ngo / /btsun pa/ byang chub ma lags pa gang lags pa de ni/ ma mchis te/ gal te chos 'ga' zhig dang mi ldan na ni/ ma lags kyi/ chos thams cad mnyam
270a7(mdo sde): pa nyid dang ldan pa de ni/ byang chub lags so/ /smras pa/ bu mo/ khyod kyi spobs pa 'di sus byin/ smras pa/ gnas brtan gyis stsal to/ /de ci'i slad du zhe na/ gal te gnas brtan
270b1(mdo sde): gyis ma smras na/ bdag gi spobs pa 'di skye bar mi 'gyur ba'i slad du'o/ /btsun pa/ dper na/ gal te ma smras na brag ca'i sgra 'byung bar mi 'gyur ba de bzhin du btsun pa 'od srung
270b2(mdo sde): chen po| byang chub sems dpa' rnams ni/ ma dris kyi par du spobs pa skye bar mi 'gyur ro/ /smras pa/ bu mo/ khyod kyis de bzhin gshegs pa ji snyed la bsnyen bkur byas/ smras
270b3(mdo sde): pa| gnas brtan gyis nyon mongs pa ji snyed spangs pa snyed la'o/ /smras pa/ bu mo/ kho bo'i nyon mongs pa rnams ni/ spangs pa med do/ /smras pa/ btsun pa/ nyon mongs pa dang bcas
270b4(mdo sde): pa lags sam/ smras pa/ kho bo ni/ nyon mongs pa dang bcas pa'ang ma yin/ nyon mongs pa rnams spangs pa'ang ma yin no/ /smras pa/ ci btsun pa/ khyod kyis nyon mongs pa rnams
270b5(mdo sde): bzhag gam/ smras pa/ bskyed pa'ang med/ 'gag par byas pa'ang med/ bzhag pa'ang med de/ de bzhin nyid ji lta ba bzhin du shes so/ /smras pa/ ci de bzhin nyid shes par bgyi
270b6(mdo sde): ba zhig lags sam/ smras pa/ de ni/ ma yin no/ /smras pa/ 'o na ci'i slad du de bzhin nyid ji lta ba bzhin du nyon mongs pa shes so/ /zhes gsungs/ gal te mkhyen na ni/ de bzhin
270b7(mdo sde): nyid lags so/ /ci ste mi mkhyen na ni/ de lta na rdzun pa byis pa so so'i skye bo thams cad dang mi shes pa can du mtshungs so/ /smras pa/ bu mo/ khyod kyi tshig thams cad ni/ gzhan gyi
271a1(mdo sde): tshig gcod par byed pa'o/ /smras pa/ bdag ni/ tshig gcod par yang mi bgyid/ sgrub par yang mi bgyid do/ /de ci'i slad du zhe na/ chos kyi dbyings ni/
271a2(mdo sde): gcad du ma mchis pa lags la/ tshig thams cad ni/ chos kyi dbyings su yang dag par 'du ba'i slad du'o/ /smras pa/ gang khyod kyis bdag byis pa so so'i skye bo thams cad
271a3(mdo sde): dang mnyam ste bzhag pa de khyod 'gyod par mi 'gyur ram/ smras pa/ btsun pa 'od srung chen po/ gal te bdag gis gnas brtan yang tha dad la byis pa so so'i skye bo thams cad
271a4(mdo sde): kyang tha dad par bzhag pa ni/ de ltar bdag 'gyod par 'gyur ba zhig na gang gi slad du bdag gis gnas brtan byis pa so so'i skye bo thams cad dang tha mi dad par bzhag pa
271a5(mdo sde): des na| bdag 'gyod par mi 'gyur ro/ /btsun pa/ mtshungs zhes bgyi ba de ni/ chos thams cad tha dad pa ma mchis pa dang / nam mkha' dang mtshungs pa nyid kyi tshig bla
271a6(mdo sde): dwags lags so/ /smras pa/ bu mo/ /ci khyod so so'i skye bo rnams dang mtshungs sam/ 'on te 'phags pa rnams dang mtshungs/ smras pa/ btsun pa/ bdag ni/ so so'i
271a7(mdo sde): skye bo rnams dang mtshungs pa'ang ma lags/ 'phags pa rnams dang mtshungs pa'ang ma lags so/ /de ci'i slad du zhe na/ gal te bdag so so'i skye bo rnams dang mtshungs na
271b1(mdo sde): ni| bdag ni/ byang chub sems dpa'i spyod pa don ma mchis par 'gyur ro/ /ji ste 'phags pa rnams dang mtshungs na ni/ nyan thos rnams dang mtshungs par 'gyur te/ de ltar na ni/ bdag
271b2(mdo sde): sangs rgyas kyi chos rnams las yongs su nyams par 'gyur ro/ /smras pa/ bu mo/ gal te khyod so so'i skye bo rnams dang gang mi mtshungs/ 'phags pa rnams dang yang mi mtshungs na/
271b3(mdo sde): ci khyod sangs rgyas kyi chos rnams dang mtshungs sam/ smras pa/ 'od srung chen po/ bdag ni/ da gzod sangs rgyas kyi chos rnams dang mtshungs pa ma lags so/ /de ci'i slad du zhe na/
271b4(mdo sde): bdag ni/ thog ma nas kyang sangs rgyas kyi chos rnams dang mtshungs so/ /smras pa/ bu mo/ gal te khyod sangs rgyas kyi chos rnams dang mtshungs na/ ci sangs rgyas kyi chos de dag khyod
271b5(mdo sde): la yod dam/ smras pa/ gnas brtan/ ci sangs rgyas kyi chos su gdags pa 'das pa'am/ ma 'ongs pa'am/ da ltar byung ba'am/ yul na gnas pa'am/ phyogs na gnas
271b6(mdo sde): pa'am| sngon po'am/ ser po 'am/ dmar po'am/ dkar po'am/ btsod ka'am/ shel gyi kha dog gam/ dngul gyi kha dog lta bu lags sam/ smras pa/ bu mo/ sangs
271b7(mdo sde): rgyas kyi chos rnams gdags pa ni/ kha dog dang / dbyibs kyi sgo nas bstan par mi nus so/ /smras pa/ btsun pa/ gal te sangs rgyas kyi chos rnams gdags su ma mchis pa dang /
272a1(mdo sde): gdags su mi rung ba lags na/ ci'i slad du bdag la tshor bar mdzad/ smras pa/ bu mo/ 'o na sangs rgyas kyi chos gang las btsal bar bya/ smras pa/
272a2(mdo sde): lta ba'i rnam pa drug cu rtsa gnyis las btsal bar bgyi'o/ /smras pa/ lta ba'i rnam pa drug cu rtsa gnyis kyang gang las btsal bar bya/ smras pa/ de bzhin gshegs pa'i rnam par
272a3(mdo sde): grol ba las btsal bar bgyi'o/ /smras pa/ de bzhin gshegs pa'i rnam par grol ba gang las btsal bar bya/ smras pa/ mtshams med pa lnga las btsal bar bgyi'o/ /
272a4(mdo sde): smras pa| mtshams med pa lnga'ang gang las btsal bar bya/ smras pa/ gnas brtan 'od srung chen po'i rnam par grol ba'i ye shes mthong ba las btsal bar bgyi'o/ /smras
272a5(mdo sde): pa| bu mo/ khyod kyi gtam 'di 'dra ba de ji lta bu zhig /smras pa/ btsun pa/ gtam 'di ni/ ma bcings ma grol ba'i gtam lags so/ /blang du ma mchis shing dor du ma
272a6(mdo sde): mchis te/ rang bzhin gyis yongs su dag pa'i gtam lags so/ /chos thams cad tha dad pa ma mchis pa'i gtam lags so/ /smras pa/ bu mo/ 'di ni/ de bzhin gshegs
272a7(mdo sde): pa rnams kyi byang chub dang mthun pa ma yin no/ /smras pa/ btsun pa 'od srung chen po/ /de ni/ med de/ 'di ni/ de bzhin gshegs pa rnams kyi byang chub dang mthun pa ma lags
272b1(mdo sde): so| |de ci'i slad du zhe na/ 'di ltar de bzhin gshegs pa rnams kyi byang chub ni/ brjod du ma mchis pa/ bsnyad du ma mchis pa lags pa'i slad du'o/ /btsun pa 'od srung chen po/ /
272b2(mdo sde): bshad pa'i dngos po gang lags ba de dag thams cad ni/ sgras rnam par dbye ba lags so/ /byang chub gang lags pa de ni/ don dam par sgras brda sprad par mi nus pa lags
272b3(mdo sde): so| |btsun pa/ byang chub ces bgyi ba 'di ni/ nye bar zhi ba'i gzhi lags so/ /'di ni/ yi ge ma mchis pa'i gzhi lags so/ /'di ni/ ji lta ba bzhin gyi gzhi lags so/ /
272b4(mdo sde): 'di ni| gzhi ma mchis pa'i gzhi lags so/ /smras pa/ bu mo/ gal te byang chub kyi mtshan nyid de lta bu yin na/ de ji ltar mngon par rdzogs par 'tshang rgya bar 'gyur/ smras
272b5(mdo sde): pa| btsun pa 'od srung chen po/ lus dang sems kyis mngon par rdzogs par 'tshang rgya bar mi 'gyur ro/ /de ci'i slad du zhe na/ byang chub ni/ lus dang sems kyi ngo bo nyid kho na
272b6(mdo sde): lags te/ ngo bo nyid kyis ngo bo nyid mngon par rdzogs par 'tshang rgya bar mi 'gyur ro/ /smras pa/ bu mo/ ci khyod byang chub mngon par rdzogs par 'tshang rgya bar 'gyur ram/ smras
272b7(mdo sde): pa| bdag nyid byang chub lags te/ byang chub kyis byang chub mngon par rdzogs par 'tshang rgya bar mi 'gyur lags so/ /smras pa/ bu mo/ gal te khyod nyid byang chub yin na/
273a1(mdo sde): ci khyod kyis chos kyi 'khor lo bskor ram/ smras pa/ bdag ni/ chos kyi 'khor lo bskor lags so/ /smras pa/ khyod kyis chos kyi 'khor lo bskor
273a2(mdo sde): ba ji lta bu zhig / smras pa/ 'khor lo de ni/ rten thams cad dang bral ba'i slad du mi g.yo ba lags so/ /'khor lo de ni/ chos kyi dbyings la gnas pa'i tshul gyis gnas
273a3(mdo sde): pa ma mchis pa lags so/ /'khor lo de ni/ bral ba ma mchis pa'i tshul gyis de bzhin nyid lags so/ /'khor lo de ni/ yang dag pa'i mtha' la gnas pas mi gnas
273a4(mdo sde): pa lags so/ /'khor lo de ni/ gnas thams cad las byung ba ma lags pas gnas ma mchis pa lags so/ /'khor lo de ni/ chos thams cad kyi mnyam pa nyid
273a5(mdo sde): kyi rjes su song bas gnyis su ma mchis pa lags so/ /'khor lo de ni/ gcig dad tha dad pa mi dmigs pas tha dad pa ma lags so/ /'khor lo de ni/ sgra dang / skad
273a6(mdo sde): dang / tshig gi lam thams cad ro gcig pas brjod du ma mchis pa lags so/ /'khor lo de ni/ shin tu kun nas nyon mongs pa can ma lags pas rnam par dag pa
273a7(mdo sde): lags so/ /'khor lo de ni/ chad pa dang / rtag pa mi dmigs pas yod pa yongs su chad pa ma lags so/ /'khor lo de ni/ rgyu dang / rkyen shin tu brtags pas 'gal
273b1(mdo sde): ba ma mchis pa lags so/ /'khor lo de ni/ bden pa lags so/ /'khor lo de ni/ mi skye mi 'gag pa lags so/ /'khor lo de ni/ stong pa nyid dang / mtshan ma med pa dang / smon
273b2(mdo sde): pa med pa lags so/ /btsun pa 'od srung chen po/ 'khor lo de 'dra ba gang lags pa de'i bskor ba ci 'dra ba zhig lags/ smras pa/ bu mo/ khyod kyis bstan pa 'di 'dra ba lags
273b3(mdo sde): na| khyod ni/ ring po mi thogs par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /smras pa/ gang gi tshe gnas brtan byang chub
273b4(mdo sde): mngon par rdzogs par 'tshang rgya bar 'gyur ba de'i tshe bdag kyang mngon par rdzogs par 'tshang rgya bar 'gyur lags so/ /smras pa/ kho bo byang chub mngon par rdzogs par 'tshang
273b5(mdo sde): rgya bar 'gyur ba de ni/ gnas med skabs med de/ smras pa/ de de lta lags te/ byang chub ni/ gnas ma mchis pa la gnas pa ste/ de ni/ sus kyang mngon par
273b6(mdo sde): rdzogs par 'tshang rgya bar mi nus pa lags so/ /bu mo des bstan pa 'di bshad pa na byang chub sems dpa' lnga brgyas mi skye ba'i chos la bzod pa thob par gyur to/ /bcom ldan
273b7(mdo sde): 'das kyis kyang bu mo de la legs so/ /zhes bya ba byin te/ bu mo/ legs so legs so/ /khyod kyis chos bstan pa 'di legs par smras so/ /bam po drug pa/ de nas
274a1(mdo sde): 'khor de'i nang nas lha dang / klu dang / gnod sbyin dang / dri za kha cig 'di snyam du sems te/ bu mo 'di yun ji srid cig na bla na med pa yang dag
274a2(mdo sde): par rdzogs par byang chub mngon par rdzogs par 'tshang rgya bar 'gyur snyam pa dang / bcom ldan 'das kyis de dag gi bsam pa thugs su chud nas dge slong dag la bka'
274a3(mdo sde): stsal pa/ dge slong dag/ bu mo rin chen sna tshogs can 'di ni/ bskal pa grangs med pa sum brgya na bskal pa rnam par sbyong ba zhes bya ba la 'jig rten gyi khams snang ba
274a4(mdo sde): can du de bzhin gshegs pa dgra bcom pa yang dag par rdzogs pa'i sangs rgyas kun tu rnam par gzigs zhes bya bar 'gyur ro/ /'jig rten gyi khams snang ba can
274a5(mdo sde): de'ang de bzhin gshegs pa de'i 'od kyis rtag tu snang bar 'gyur ro/ /zhabs 'bring ba byang chub sems dpa' ni/ bye ba phrag dgu bcu rtsa gnyis su 'gyur ro/ /de'i
274a6(mdo sde): tshe'i tshad ni/ bar gyi bskal pa bcur 'gyur ro/ /de nas klu'i bu mo khri bo de dag gis kyang bcom ldan 'das la 'di skad ces gsol to/ /bcom ldan 'das/ gang
274a7(mdo sde): gi tshe de bzhin gshegs pa kun tu rnam par gzigs des byang chub brnyes pa de'i tshe bdag cag 'jig rten gyi khams der skye bar gyur cig/ ces gsol nas de dag
274b1(mdo sde): kyang bcom ldan 'das kyis 'jig rten gyi khams der skye bar lung bstan to/ /de nas bcom ldan 'das la lha'i dbang po brgya byin gyis 'di skad ces gsol to/ /bcom
274b2(mdo sde): ldan 'das/ sum cu rtsa gsum pa'i lha 'di dag ni/ lha ma yin gyis 'jigs pas rtag tu skrag bzhin du gnas la/ lha dang / lha ma yin g.yul 'gyed pa na 'pham na
274b3(mdo sde): tshun rtsod cing 'gyed par bgyid de/ de bas na/ bcom ldan 'das/ de bzhin gshegs pas ci nas sems can thams cad sems mthun par 'gyur ba de lta bur chos
274b4(mdo sde): bstan na/ legs so/ /legs so/ /'khor 'dir lha dang / lha ma yin 'dus pa 'di dag thams cad kyang ci nas gcig la gcig mthun par bgyid pa dang / byams par
274b5(mdo sde): sems pa dang / phan par sems pa dang / gnod par sems par mi 'gyur ba de lta bur sems dang par bcom ldan 'das kyis mdzad du gsol/ /de nas bcom ldan
274b6(mdo sde): 'das kyis lha ma yin gyi dbang po sgra gcan dang / lha ma yin gyi dbang po bde mchog dang / thag bzang ris dang / lag bzang dang / sim byed rnams la bka' stsal pa/
274b7(mdo sde): grogs po dag /byams pa ni/ sangs rgyas thams cad kyis bsngags so/ /byams pa'i rjes su 'jug pa'i skyes bu gang zag gis ni/ tshe 'di dang / tshe phyi ma'i don thob par
275a1(mdo sde): 'gyur ro/ /grogs po dag /tshe 'di ni/ yun thung ngo / /tshe phyi mar ni/ 'gro dgos so/ /'byor pa thams cad kyi mtha' ni/ rgud pa'o/ /rgyal po'i longs spyod
275a2(mdo sde): dang | dbang phyug rnams ni/ mi rtag gi /khyed lhan cig mthun pa dang / gnod sems med pa dang / 'jig rten pha rol la lta ba dang / las kyi rnam par smin pa la rton pas
275a3(mdo sde): gnas par gyis shig / bcom ldan 'das kyis de ltar ci nas sum cu rtsa gsum pa'i lha rnams dang / lha ma yin de dag mthun par gnas par 'gyur ba de lta bu'i skyo
275a4(mdo sde): ba'i gtam mdzad do/ /de nas tshig 'di skad ces gsol to/ /bcom ldan 'das/ bdag cag deng slan chad mnyen pa'i tshul du bgyid cing gcig la gcig byams pa'i sems
275a5(mdo sde): dang | gnod sems ma mchis pas gnas par 'tshal lo/ /bcom ldan 'das kyis bka' stsal pa/ grogs po dag/ legs so/ /legs so/ /byams pa'i sems gang
275a6(mdo sde): yin pa de ni/ de bzhin gshegs pa rnams kyi mchod pa'i mchog yin no/ /rdzas las byung ba'i bsod nams bya ba'i dngos po rnams kyis mchod pas ni/ 'di lta ste/
275a7(mdo sde): byams pa'i sems kyi ting nge 'dzin de mchog yin te/ ngas de las dgongs nas de skad bstan to/ /grogs po dag /gzhan yang bzhi po 'di dag ni/ de bzhin gshegs
275b1(mdo sde): pa la mchod pa khyad du 'phags pa yin te/ bzhi gang zhe na/ bslab pa las 'gal bar mi byed pa dang / byams pa'i lus dang ngag dang yid kyi las dang / dkon mchog gsum gyi gdung
275b2(mdo sde): mi chad par bya ba'i phyir byang chub kyi sems dang / ji ltar thos pa'i chos la so sor rtog pa'i chos kyi nan tan te/ bzhi po de dag ni/ de bzhin gshegs pa la mchod pa khyad
275b3(mdo sde): par du 'phags pa'o/ /bstan pa 'di thos nas lha'i 'khor dang / lha ma yin gyi 'khor de dag gi nang nas bzhi khrims byang chub tu sems bskyed do/ /de nas bcom ldan 'das
275b4(mdo sde): la klu'i rgyal po dbugs can dang / klu'i rgyal po dbugs can chen po dang / 'jog pa dang / kha dog mtha' yas kyis 'di skad ces gsol to/ /bcom ldan 'das/ rgya mtsho
275b5(mdo sde): chen po 'di'i nang na klu rigs tshad ma mchis pa/ las kyi rnam par smin pa sna tshogs las skyes pa gang dag mchis te/ de la kha cig ni/ dbang cher grags pa lags /kha cig
275b6(mdo sde): ni| lus nyam chung zhing chung bar grags la lus chung ba dag kyang mchis te/ bcom ldan 'das/ bya'i rgyal po nam mkha' lding bzhi der babs nas klu gzhon nu dang / klu'i bu
275b7(mdo sde): mo lus nyam chung ba rnams bton te 'tshal bar bgyid la/ rgya mtsho'i nang gi klu'i rigs thams cad kyang skrag par bgyid lags na/ ci nas rgya mtsho chen po'i klu de dag thams
276a1(mdo sde): cad kyang 'jigs pa ma mchis pa dang / skrag pa ma mchis par gnas par 'gyur ba de lta bur bcom ldan 'das kyi sa srung ba dang / bskyab pa dang / sba ba
276a2(mdo sde): mdzad du gsol/ de skad ces gsol ba dang / bcom ldan 'das kyis ras phrag zar phrag las phab nas klu'i rgyal po rgya mtsho la bka' stsal pa/ kye klu'i bdag po/ ras phrag
276a3(mdo sde): zar 'di longs la/ klu'i rigs thams cad dang / klu'i gnas thams cad du dum bu dum bur gsheg ste byin cig dang / ji srid du ras phrag zar 'di las tha na nyag ma gcig tsam
276a4(mdo sde): gnas pa de srid du'ang rgya mtsho chen por nam mkha' lding thams cad rgyu bar mi 'gyur ro/ /de ci'i phyir zhe na/ klu'i bdag po/ de bzhin gshegs pa tshul khrims dang ldan pa'i
276a5(mdo sde): mchog gi thugs kyis smon pa ni/ 'grub pa'i phyir ro/ /de nas klu'i rgyal po de dag thams cad ras phrag zar 'di ltar chung ba 'di rgya mtsho chen po'i klu thams cad kyis ji ltar
276a6(mdo sde): thob par 'gyur snyam ste zhum par gyur to/ /de nas bcom ldan 'das kyis klu'i rgyal po de rnams kyi sems kyi yongs su rtog pa thugs kyis mkhyen nas klu'i rgyal po rgya mtsho la
276a7(mdo sde): bka' stsal pa/ klu'i bdag po/ gal te stong gsum gyi stong chen po'i 'jig rten gyi khams kyi sems can gang yin pa de dag thams cad kyis ras phrag zar 'di las dum
276b1(mdo sde): bu dum bur khyer du zin kyang ras phrag zar 'di yongs su zad par mi 'gyur te/ de dag gis gos ji tsam gyi tshad du 'gyur bar 'dod na'ang de las de dag gi gos de tsam du 'gyur te/ klu'i
276b2(mdo sde): bdag po/ de bzhin gshegs pa'i byin gyi rlabs ni/ de ltar bsam gyis mi khyab bo/ /de nas klu'i rgyal po rgya mtsho'i ras phrag zar de blangs te dum bu 'bum phrag du mar byas
276b3(mdo sde): nas klu thams cad dang / klu gzhon nu thams cad la so sor phyin no/ /der su ji tsam du 'dod pa de la de tsam gyi gos su mngon par 'grub par 'gyur te/ yangs shing rgya che bar
276b4(mdo sde): 'gyur la/ ras phrag zar de'ang yongs su zad par mi 'gyur ro/ /de nas klu'i rgyal po rgya mtshos klu'i rgyal po de dag thams cad la smras pa/ grogs po dag /ras phrag zer de la
276b5(mdo sde): ston pa'i 'du shes dang / mchod rten gyi 'du shes skyed cig /de ci'i phyir zhe na/ ras phrag zar 'di ni/ de bzhin gshegs pas longs spyod pa yin te/ sems can thams
276b6(mdo sde): cad kyi mchod rten du gyur pa yin no/ /grogs po dag /de bzhin gshegs pa la mchod pa byed pa gang yin pa dang / ras phrag zer 'di la mchod pa byed pa gang yin pa de la ni/ bye brag tu bya
276b7(mdo sde): ba'am| tha dad du bya ba cung zad kyang med do/ /de nas bcom ldan 'das kyis klu'i rgyal po rgya mtsho la legs so/ /zhes bya ba byin te/ klu'i bdag po/ legs so/ /legs so/ /khyod kyis ji
277a1(mdo sde): skad smras pa bzhin te/ ras phrag zar de la mchod pa byed pa gang yin pa de dag gis ni/ de bzhin gshegs pa la mchod pa byas pa yin no/ /klu'i
277a2(mdo sde): bdag po/ klu dang / klu gzhon nu dang / klu'i bu mo ji snyed kyis ras phrag zar de las dum bu dum bur khyer ba mthong ngam/ gsol pa/ bcom ldan 'das/ mthong lags so//
277a3(mdo sde): bcom ldan 'das kyis bka' stsal pa/ 'di dag thams cad ni/ bskal pa bzang po 'di kho na la yongs su mya ngan las 'da' bar ngas lung bstan te/ theg pa chen po la
277a4(mdo sde): zhugs pa rnams ni/ ma gtogs so/ /klu'i bdag po/ de bzhin gshegs pa ni/ de ltar 'jig rten na yon gnas yin te/ de la sems bskyed pa tsam yang chud za bar
277a5(mdo sde): mi 'gyur ro/ /de nas rgya mtsho chen po'i nang na klu dang / klu gzhon nu dang / klu'i bu mo ji snyed gnas pa de dag thams cad tshim zhing mgu la yid rangs te /rab tu dga' zhing
277a6(mdo sde): dga' ba dang / yid bde ba skyes nas bcom ldan 'das kyi zhabs gnyis la gtugs te tshig 'di skad ces kyang smras so/ /de bzhin gshegs pa ni/ gnyis su mi gsung
277a7(mdo sde): ba'o| |de bzhin gshegs pa ni/ bden pa gsung pa'o/ /yang dag par gsung ba'o/ /phyin ci ma log par gsung ba ste/ des bdag cag thams cad yongs su mya ngan las 'da'
277b1(mdo sde): bar lung bstan to/ /bcom ldan 'das/ bdag cag ni/ sangs rgyas dang / chos dang / dge slong gi dge 'dun la shin tu skyabs su mchi'o/ /bslab pa'i gzhi rnams kyang gzung
277b2(mdo sde): bar 'tshal lo/ /de bzhin gshegs pa la'ang bka' drin du gzo bar 'tshal te/ de bzhin gshegs pa bzhugs pa na'ang blta ba dang / phyag 'tshal ba dang bsnyen bkur
277b3(mdo sde): bgyi ba dang / chos mnyan pa'i slad du rgyun mi chad par thad du mchi'o/ /de bzhin gshegs pa yongs su mya ngan las 'das pa na'ang sku gdung 'chang ba rnams la mchod pa
277b4(mdo sde): bgyi'o| |bkur sti dang / rim gro thams cad kyang bgyi'o/ /klu yongs su bskyab pa zhes bya ba'i le'u ste/ bdun pa'o// //de nas bya'i rgyal po nam mkha' lding bzhis
277b5(mdo sde): de bzhin gshegs pa'i byin gyi rlabs 'di thos nas mi dga' zhing / rings pa'i tshul gyis bcom ldan 'das ga la ba der dong ste lhags nas bcom ldan 'das kyi zhabs la
277b6(mdo sde): mgo bos phyag 'tshal te lan gsum bskor ba byas nas bcom ldan 'das la 'di skad ces gsol to/ /bcom ldan 'das kyis bdag cag gi 'tshal ma bkur sti ci bgyi lags/
277b7(mdo sde): bcom ldan 'das kyis bka' stsal pa/ grogs po dag /zas bzhi po 'di dag ni/ sems can dmyal ba dang / dud 'gro'i skye gnas dang / gshin rje'i 'jig rten du 'gro
278a1(mdo sde): bar 'gyur ba yin te/ bzhi gang zhe na/ grogs po dag /zas gang srog chags gzhan bsad pa dang / srog chags gzhan la rnam par 'tshe
278a2(mdo sde): pa dang / gzhan gyi srog gcod pas 'tsho ba 'di ni/ sems can dmyal ba dang / dud 'gro'i skye gnas dang / gshin rje'i 'jig rten du 'gro bar 'gyur ba'i zas dang po'o/ /
278a3(mdo sde): grogs po dag /gzhan yang zas gang ma byin par len cing 'phrog pa dang / gzhan gyi longs spyod 'jig par byed pa dang / dbyug pa dang / ral gri dang / mtshon cha
278a4(mdo sde): dang / lag chas 'tshog pa 'di ni/ sems can dmyal ba dang / dud 'gro'i skye gnas dang / gshin rje'i 'jig rten du 'gro bar 'gyur ba'i zas gnyis pa'o/ /grogs
278a5(mdo sde): po dag / gzhan yang zas gang tshul 'chos pa dang / kha gsag dang / pha rol la gnod pa byed pa dang / spyod lam yang dag par ston pa dang / cho ga nyams pa dang / tshul
278a6(mdo sde): khrims nyams pa dang / lta ba nyams pa dang / 'tsho ba nyams pa dang / log pa yang dag pa ma yin pa'i yon tan gyis 'tsho ba 'di ni/ sems can dmyal ba dang / dud 'gro'i skye
278a7(mdo sde): gnas dang / gshin rje'i 'jig rten du 'gro ba'i zas gsum pa'o/ /grogs po dag/ gzhan yang zas gang ston pa ma yin pa la ston par khas 'che ba dang / yang dag par song
278b1(mdo sde): ba ma yin pa la yang dag par song bar khas 'che ba dang / dge sbyong ma yin par dge sbyong du khas 'che ba dang / tshangs par spyod pa ma yin pa la tshangs par spyod par khas 'che bas
278b2(mdo sde): 'tsho ba 'di ni/ sems can dmyal ba dang / dud 'gro'i skye gnas dang / gshin rje'i 'jig rten du 'gro bar 'gyur ba'i zas bzhi pa ste/ grogs po dag /nga ni/ zas bzhi po
278b3(mdo sde): 'di dag yang dag par gcad pa'i phyir chos ston te/ grogs po dag /lus gso ba'i phyir gzhan gyi srog gcad par mi bya'o/ /de ci'i phyir zhe na/ sems can thams cad la
278b4(mdo sde): ni |srog gces shing phangs pa'i phyir te/ grogs po dag /de lta bas na/ bdag nyid bsrung ba'i phyir dang / 'jig rten pha rol bsrung ba'i phyir dang / sems can thams cad
278b5(mdo sde): la bde ba sbyin pa'i phyir mkhas pas srog gi phyir yang gzhan gyi srog mi gcod cing / bya ba ma yin pa thams cad mi bya'o/ /de skad ces bka' stsal pa dang / bya'i rgyal po nam
278b6(mdo sde): mkha' lding bzhi g.yog sa ya sa ya dang ldan pas bcom ldan 'das la 'di skad ces gsol to/ /bcom ldan 'das/ bdag cag de bzhin gshegs pa dang / chos dang / dge
278b7(mdo sde): slong gi dge 'dun la skyabs su mchi'o/ /sngon sdig pa'i las bgyis pa'ang so sor bshags so/ /slan chad kyang sdom par 'tshal lo/ klu'i rigs thams cad la'ang mi 'jigs
279a1(mdo sde): pa stsal to/ /bcom ldan 'das kyis dam pa'i chos yun ji srid gnas pa de srid du'ang rtag tu rgyun mi chad par de bzhin gshegs pa la mchod pa'i las
279a2(mdo sde): la brtson par bgyi'o/ /de nas bcom ldan 'das kyis bya'i rgyal po nam mkha' lding bzhi po de dag la bka' stsal pa/ grogs po dag / khyed ni/ de bzhin gshegs pa gser
279a3(mdo sde): thub kyi gsung rab la dge slong bzhir gyur te/ dga' byed dang / dga' byed chen po dang / bla ma dang / bla ma'i bshes gnyen zhes bya bar gyur to/ /dge slong bzhi po de
279a4(mdo sde): dag rnyed pa dang / bkur sti dang / tshigs su bcad pa'i rgyags pas myos shing mdza' bshes kyi khyim dang / slong mo ster ba'i khyim gyi rgyags pas myos la/ bdag nyid
279a5(mdo sde): ni| tshul khrims dang / cho ga dang / lta ba nyams/ tshul khrims dang ldan pa'i dge slong rnams la ni/ 'khrug pa dang / gnod pa byas te lus dang / ngag dang / yid ma
279a6(mdo sde): bsdams shing sdig pa mang po byas par gyur to/ /de bzhin gshegs pa gser thub de la'ang de dag gis mchod pa mang po byas so/ /des na khyed sems can dmyal bar ma
279a7(mdo sde): song ste| dud 'gro'i skye gnas 'dir skyes nas 'di ltar sdom pas ma bsdams pa'i phyir khyod kyis srog gcod pa mang du byas shing sdig pa'i las mang du byas la/ mang po dag
279b1(mdo sde): kyang 'jigs par byas so/ /de nas bcom ldan 'das kyis de'i tshe bya'i rgyal po nam mkha' lding bzhi po de dag gis ci nas tshe rabs dran par 'gyur ba dang / de bzhin gshegs pa gser
279b2(mdo sde): t hub de dang der dge sbyong du gyur nas las mngon par 'du byed pa mngon par 'dus byas pa de dag thams cad rjes su dran par 'gyur ba de lta bu'i rdzu 'phrul mngon par 'du byed pa mdzad
279b3(mdo sde): do| |de dag gis mngon sum du bcom ldan 'das la 'di skad ces gsol to/ /bcom ldan 'das/ sems ni/ dmu rgod gdul dka' zhing srung dka' ba lags te/ der bdag cag
279b4(mdo sde): gis sems brkam chags can du gyur pas/ bcom ldan 'das de bzhin gshegs pa gser thub de ma mnyes par bgyis lags so/ /bcom ldan 'das/ bdag cag gis
279b5(mdo sde): slan chad rang gi srog kyang yongs su gtang bar 'tshal gyi/ sdig pa'i las ni/ mi bgyid do/ /bcom ldan 'das kyis de dag la chos kyi gtam gyis dga' ba bskyed nas 'di skad
279b6(mdo sde): ces bka' stsal to/ /grogs po dag /de bzhin gshegs pa byams pa'i 'dus pa dang po'i grangs su gtogs par 'gyur ro/ /de nas bcom ldan 'das kyis rgya mtsho chen por
279b7(mdo sde): sems can gyi don ji snyed bya dgos pa de dag thams cad mdzad nas klu'i rgyal po rgya mtsho la bka' stsal pa/ klu'i bdag po tshur shog /da rang gi mal cha dang / stan rnams sdus shig /
280a1(mdo sde): nga ni| rang gi gnas su 'gro'o/ /de nas bcom ldan 'das zhabs 'bring ba dang bcas par gdan de las bzhengs nas rgya mtsho chen po'i nang nas phyir
280a2(mdo sde): yang rin po che'i them skas rnams las bkod pa chen po dang / mchod pa chen po dang / sangs rgyas kyi che ba nyid chen pos gshegs nas mgur bsal te rgya mtsho'i 'gram du
280a3(mdo sde): gzhes so/ /de nas rgya mtsho'i lha mo 'od ldan mas bcom ldan 'das la tshigs su bcad pa 'di dag gis mngon par bstod pa/ sum cu rtsa gnyis mtshan mnga' lha dang mis
280a4(mdo sde): mchod pa/ /lha min dbang pos bsnyen bkur mi mchog deng phyag 'tshal/ /pad+ma lta bu'i spyan mnga' zhal ras zla ba 'dra/ /dge ba'i chos kyis 'phags pa bde sbyin deng phyag 'tshal/ /
280a5(mdo sde): gzugs mchog ston pa bsod nams brgya yi mtshan dang ldan/ /yon tan ye shes 'phags pa rnam 'dren deng phyag 'tshal/ /sbyin dang dul bas 'phags pa tshul khrims bzang
280a6(mdo sde): po brtsegs/ /bzod pa'i stobs kyis 'phags pa mi mchog deng phyag 'tshal/ /brtson 'grus stobs kyis byung ba bsam gtan blo gros sbyangs/ /shes rab mkha' mtshungs
280a7(mdo sde): khyod la de ring mgos phyag 'tshal/ /byams pas snyoms pa'i thugs ldan thugs rjes 'gro la gzigs/ /'dren pa thugs dgyes rtag tu btang snyoms pha rol gshegs/ /ka
280b1(mdo sde): la ping+ka lta bur gsung snyan tshangs skad ston/ /gsung snyan ston pa khyod la de ring mgos phyag 'tshal/ /bdud dpung 'joms pa bdud stobs nges par 'joms mdzad pa/ /byang chub brtul
280b2(mdo sde): zhugs sgrub pa srid gsum srid pas mchod/ /dri gsum dri ma sbyong ba rnam thar gsum ston par/ /'jig rten gsum grags khyod la de ring ma gos phyag 'tshal/ /bden pa'i brtul
280b3(mdo sde): zhugs bzang rtogs rtag tu chos kyis 'phags/ /rtag tu dgon pa spyod yul rtag tu ye shes spyod/ /nyon mongs dgra 'joms gzi brjid lhag par gzi bskyed pa/ /pad+ma lta bu'i
280b4(mdo sde): spyan mnga' deng khyod mgos phyag 'tshal/ /lhun po'i rtse 'dra dgongs pa rdo rje lta bur brtan/ /dgongs pas 'dra yon tan rgya mtsho phyag 'tshal lo/ /'gro la stong pa ston pa zhi
280b5(mdo sde): gnas pha rol phyin/ /rab tu zhi ba'i thugs ldan khyod la skyabs su mchi/ /bdud rtsi dam pa ston pa 'gro min 'gro ba gcod/ /lha dang mis mchod khyod la de ring mgos phyag
280b6(mdo sde): 'tshal| |sa steng lha yul grags pa snyan dang grags pa 'phags/ /yon tan rgya chen mi bzad yon tan 'byung gnas 'dud/ /ji skad gsungs bzhin mdzad cing ji skad mdzad
280b7(mdo sde): bzhin gsung / /ji skad spyod bzhin skul ba deng khyod mgos phyag 'tshal/ /rga shi grol mdzad sman pa 'gro ba'i bsnyen bkur ba/ /thar pa'i lam ston khyod la de ring mgos phyag
281a1(mdo sde): 'tshal/ /rgyu yi byed pa rab ston lta ba'i mun pa sel/ /lam mchog ston pa rgyal ba khyod la skyabs su mchi/ /rin chen sbyin pa gcig pu chos kyi dga'
281a2(mdo sde): ba gsung / /sa 'dra'i thugs ldan khyod la bdag ni skyabs su mchi/ /'dren pa yon tan rgya mtsho yon tan las bstod pa'i/ /bdag gis bsod nams gang lags des ni
281a3(mdo sde): khyod 'drar shog / de nas rgya mtsho chen po'i lha mo 'od ldan mas bcom ldan 'das la de skad bstod nas 'di skad ces gsol to/ /bcom ldan 'das/ bcom ldan 'das
281a4(mdo sde): slar byung ste gshegs pas rgya mtsho chen po mi mdzes pa lags na/ ci nas bdag rgya mtsho mdzes par bgyid pa de lta bur bcom ldan 'das kyis rjes su bstan na legs
281a5(mdo sde): so| |de skad ces gsol pa dang / bcom ldan 'das kyis rgya mtsho chen po'i lha mo 'od ldan ma la 'di skad ces bka' stsal to/ /'od ldan ma/ chos bcu po 'di dag ni/ rgyan du
281a6(mdo sde): 'gyur ba yin te/ bcu gang zhe na/ 'di lta ste/ dge ba bcu'i las kyi lam yongs su rdzogs par bya ba'i phyir byams pa'i rjes su 'jug pa'i sems bskyed pa dang / sems
281a7(mdo sde): can thams cad la rnam par mi 'tshe bar bya ba'i phyir snying rje chen po la gnas pa dang / bsam pa'i sbyor ba bla na med pa yang dag par rdzogs pa'i byang chub tu yongs su bsngo
281b1(mdo sde): ba'i sems bskyed pa dga' bar gnas pa dang / sbyin pa thams cad yongs su gtong ba dang / rnam pa sna tshogs kyi rgyan gyi smon lam la brtson 'grus brtan pa dang / dge ba'i rtsa ba'i
281b2(mdo sde): chos thams cad yongs su rdzogs par bya ba'i phyir dran pa dang / shes bzhin du gnas pa dang / sngon gyi dge ba chud mi za ba'i phyir dang / shes rab yongs su rdzogs par bya
281b3(mdo sde): ba'i phyir chos dang ldan zhing chos 'dod pa dang / phan pa'i dngos pos sems can thams cad la yon tan thams cad bskyed pa dang / gnyis su med pas gong du khyab par
281b4(mdo sde): rtogs pa dang / sangs rgyas kyi thugs su chud pa la yang dag par gzhol bas sangs rgyas rjes su dran pa thob pa ste/ 'od ldan ma / chos bcu po de dag ni/ rgyan du 'dul ba yin
281b5(mdo sde): no| |de skad ces bka' stsal pa dang / rgya mtsho chen po'i lha mo 'od ldan ma lha mo khri dang lhan cig tu bla na med pa yang dag par rdzogs pa'i byang chub tu sems bskyed nas bcom
281b6(mdo sde): ldan 'das la 'di skad ces gsol to/ /bcom ldan 'das/ rgya mtsho chen po'i rgyan lags so/ /de ci'i slad du zhe na/ bcom ldan 'das/ byang chub kyi sems ni/ stong gsum gyi stong
281b7(mdo sde): chen po'i 'jig rten gyi khams thams cad kyi rgyan lags na/ rgya mtsho chen po'i lta smos kyang ci 'tshal te/ byang chub kyi sems de ni/ sangs rgyas kyi zhing thams cad brgyan pa'i slad du
282a1(mdo sde): bdag cag gis bskyed lags so/ /bcom ldan 'das/ de bzhin gshegs pa bzhugs kyang rung / yongs su mya ngan las 'das kyang rung ste/
282a2(mdo sde): bdag ni/ rgya mtsho chen po'i nang na gnas bzhin du dam pa'i chos yongs su bsrung ba'i slad du rtag tu brtson pa kho nar 'tshal lo/ /bcom ldan 'das/ grong khyer du gshegs
282a3(mdo sde): pa na'ang bkod pa thams cad nye bar bstan par 'tshal lo/ /chos kyi dben pa'i gtam mdzad pa na'ang 'khor gyi khyams kyi bkod pa sgrub par 'tshal lo/ /bcom ldan
282a4(mdo sde): 'das kyis bka' stsal pa/ 'od ldan ma/ 'di ltar khyod kyis ni/ sangs rgyas khri la mchod pa byas so/ /'khor gyi khyams kyi bkod pa'ang bstan to/ /dam pa'i chos kyang
282a5(mdo sde): yongs su bsrungs so/ /'od ldan ma/ khyod ni/ bskal pa bzang po'i de bzhin gshegs pa thams cad la'ang mchod pa byed par 'gyur ro/ /dam pa'i chos kyang yongs su
282a6(mdo sde): srung bar 'gyur ro/ /khyod ni/ bskal pa bzang po 'di 'das pa'i 'og tu de bzhin gshegs pa mi 'khrugs pa'i sangs rgyas kyi zhing 'jig rten gyi khams mngon par
282a7(mdo sde): dga' bar skye bar 'gyur te/ bud med kyi dngos po brjes nas skyes pa'i dngos po thob par 'gyur ro/ /khyod ni/ de bzhin gshegs pa mi 'khrugs pas bla na med pa
282b1(mdo sde): yang dag par rdzogs pa'i byang chub tu lung ston par 'gyur ro/ /de nas rgya mtsho chen po'i lha mo 'od ldan mas bcom ldan 'das las bdag nyid kyi lung bstan pa thos nas tshim zhing
282b2(mdo sde): mgu la yid rangs te rab tu dga' zhing dga' ba dang / yid bde ba skyes te rgya mtsho chen po'i rin po che dang rin thang mnyam pa'i rin po che'i phreng ba bcom ldan 'das kyi sku la gsol
282b3(mdo sde): nas sor mo bcu'i thal mo sbyar te/ de'i tshe bcom ldan 'das la tshigs su bcad pa 'di dag smras so/ /bdag ni thub pa ye shes yon tan kun gyi 'byung gnas de yis lung bstan
282b4(mdo sde): te/ /bdag ni 'dren par 'gyur ba dag la yid gnyis the tshom ci yang yod ma mchis/ /stong gsum sa gzhi thams cad 'gas shing zla ba sa la lhung yang gda'/ /lha las lhag pa'i
282b5(mdo sde): lhas mchod sangs rgyas phyin ci log gi tshig gsum yong mi gda'/ /bsam pa byams pa brtson 'grus yul la thugs ni 'khrug par 'gyur ba mi mnga' ltos/ /bdag ni stong pa'i
282b6(mdo sde): ye shes yul gyi chos rnams dag la gus par bgyid la ltos/ /bde bar gshegs pa'i yang dag spyod pa rnams dang ye shes thogs pa mi mnga' ltos/ /de yis 'dren ni bdag
282b7(mdo sde): gi sems kyi yul bden mkhyen nam de bzhin lud yang bstan/ /smon pa rab mchog bde sbyin sdug bsngal kun las grol bar mdzad la phyag 'tshal lo/ /gnas dang skyabs dang dpung
283a1(mdo sde): gnyen skyob pa 'jigs pa rnams la 'jigs med sbyin mdzad pa/ /rgyal ba lam mchog dam pa ston mdzad lam ngan yongs su spyod la phyag 'tshal lo/ /
283a2(mdo sde): 'jig rten rnam par gzigs la mkhas pa 'jig rten 'das pa'i 'dren la phyag 'tshal lo/ /'dir ni lha dang mi rnams gang dag sangs rgyas chos dang tshogs rnams thos pa dang / /byang
283a3(mdo sde): chub spyod cing byang chub bsam pa sems pa de dag rnyed pa legs par rnyed/ /de dag la ni ngan song ngan 'gro'i 'jigs pa med de mi khom brgyad las yongs su grol/ /de dang de dag lha
283a4(mdo sde): dang mi yi bde la nges shing zhi ba'i go 'phang thob/ /de nas bcom ldan 'das la klu'i rgyal po rgya mtsho'i bu mthong dgas 'di skad ces gsol to/ /bcom ldan 'das/ lha dang / klu dang /
283a5(mdo sde): gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma lags pa mang po dag gis ni/ de bzhin gshegs pa la
283a6(mdo sde): mchod pa bgyis lags na/ gal te bcom ldan 'das kyis bdag la gnang ba mdzad na/ bdag gis kyang de bzhin gshegs pa la mchod pa'i las cung zad tsam 'tshal te/
283a7(mdo sde): bdag gis bcom ldan 'das zhabs 'bring ba dang bcas par rnam par rgyal byed dang 'dra ba'i bkod pa chen po'i khang bzang gi nang du bzhugs par gsol la/ bya rgod kyi phung
283b1(mdo sde): po'i ril skyel bar 'tshal lo/ /bcom ldan 'das kyis bka' stsal pa/ rigs kyi bu/ 'di'i dus la bab par shes na/ skyo ba cig /de nas klu'i rgyal po rgya mtsho'i bu mthong dgas sangs rgyas
283b2(mdo sde): kyi mthu dang / rang gi rdzu 'phrul gyi stobs kyis rnam par rgyal byed dang 'dra ba'i khang bzang byin gyis brlabs nas/ der bcom ldan 'das zhabs 'bring dang bcas par bzhugs par gsol nas
283b3(mdo sde): steng gi bar snang las gshegs te klu'i bu mo brgyad khri bzhi stong yang sil snyan byed/ pheg rdob/ glu dbyangs len cing me tog gi char chen po 'bebs la/ lha'i spos dang / phye ma sna tshogs
283b4(mdo sde): kyi char 'bebs bzhin du mthar gyis bcom ldan 'das bya rgod phung po'i ri la bskyal to/ /de nas klu'i rgyal po rgya mtsho bu dang bcas/ chung ma dang g.yog 'khor dang bcas pas bcom ldan
283b5(mdo sde): 'das kyi zhabs gnyis la btugs nas bcom ldan 'das la bzod pa gsol to/ /bcom ldan 'das/ bdag cag gis ma 'byor bar gyur pa gang lags pa rnams bdag cag la bzod pa
283b6(mdo sde): mdzad du gsol/ /de ci'i slad du zhe na/ bcom ldan 'das/ rin po che ji lta ba bzhin du de dang 'tsham pa'i mchod pa'i 'os lags la/ bcom ldan 'das ni/ sems can thams cad
283b7(mdo sde): kyi bla na ma mchis pa'i bsod nams kyi zhing rin po che lags te/ mchod pa'i 'os lags na/ de ni/ stong gsum gyi stong chen po'i 'jig rten gyi khams thams cad du gtogs pa'i sems
284a1(mdo sde): can thams cad kyis kyang 'byor pa'am/ yongs su rdzogs par bgyid pa'i rngo mi thogs te/ de bzhin gshegs pa de tsam tshad ma mchis pa'i mchod pa'i
284a2(mdo sde): 'os lags pa'i slad du'o/ /bcom ldan 'das/ gzhan yang byang chub sems dpa' ji ltar de bzhin gshegs pa la mchod pa bgyid pa lags/ bcom ldan 'das kyis bka'
284a3(mdo sde): stsal pa| klu'i bdag po/ byang chub sems dpa' nan tan byed pas de bzhin gshegs pa ji ltar mchod pa nyon cig /bsam pa rnam par dag pa ni/ de bzhin gshegs pa la
284a4(mdo sde): mchod pa yin te/ bcos ma ma yin pa dang / g.yo med pa'i phyir ro/ /lhag pa'i bsam pa yongs su dag pa ni/ de bzhin gshegs pa la mchod pa yin te/ dge ba'i rtsa ba thams
284a5(mdo sde): cad la lhag par dmigs pa'i phyir ro/ /zhe 'gras pa med pa'i sems ni/ de bzhin gshegs pa la mchod pa yin te/ sems can thams cad la sems snyoms pa'i phyir ro/ /tshul
284a6(mdo sde): 'chos pa dang / kha gsag thams cad rnam par spangs pa ni/ de bzhin gshegs pa la mchod pa yin te/ spyod lam yongs su dag pa'i phyir ro/ /ji skad smras pa de bzhin byed pa ni/ de
284a7(mdo sde): bzhin gshegs pa la mchod pa yin te/ 'jig rten thams cad la mi slu ba'i phyir ro/ /'phags pa'i rigs kyis chog par 'dzin cing sbyangs pa'i yon tan thams cad yang dag par
284b1(mdo sde): blangs pa mi 'dor ba ni/ de bzhin gshegs pa la mchod pa yin te/ dam bcas pa la brtan pa'i phyir ro/ /dben pa la dga' zhing be mo'i gtam yongs su spong ba ni/ de bzhin gshegs pa
284b2(mdo sde): la mchod pa yin te/ sems yongs su 'dul ba'i phyir ro/ /ji skad thos pa'i chos la tshul bzhin du so sor rtog pa ni/ de bzhin gshegs pa la mchod pa yin te/ yang dag pa ji lta ba
284b3(mdo sde): bzhin yongs su shes pa'i phyir ro/ /bdag med pa dang / sems can med pa dang / gso ba med pa dang / gang zag med par nye bar rtogs pa ni/ de bzhin gshegs pa la mchod pa
284b4(mdo sde): yin te| gzod ma nas ma byung ba'i phyir ro/ /stong pa'i chos la 'jug pa dang / mtshan ma med pa la nges par rtog pa dang / smon pa dang bral ba ni/ de bzhin gshegs pa la mchod pa
284b5(mdo sde): yin te| rnam par thar pa'i sgo mngon sum du byed pa'i phyir ro/ /rkyen 'di la nyid la 'jug cing mthar lta ba sel ba ni/ de bzhin gshegs pa la mchod pa yin te/ rtag pa dang / chad
284b6(mdo sde): par lta ba yongs su spong ba'i phyir ro/ /ma byung ba dang / ma skyes par bzod pa ni/ de bzhin gshegs pa la mchod pa yin te/ rang bzhin gyis ma byung ba'i phyir ro/ klu'i bdag po/
284b7(mdo sde): de ltar na/ lus dang / ngag dang / sems kyi rtsom pa gang yin pa de dag ni/ de bzhin gshegs pa la mchod pa yongs su dag pa ma yin gyi/ gang lus dang / ngag dang / sems kyi rtsom
285a1(mdo sde): pa med pa de ni/ de bzhin gshegs pa la mchod pa yongs su dag pa yin no/ /mngon par 'du byed pa med pa dang / blang ba med pa dang / dor ba med pa dang / 'khor
285a2(mdo sde): gsum yongs su bde ba dang / dus gsum mnyam pa nyid dang / dri ma gsum gyi dri ma sal ba dang / khams gsum la mi rten pa dang / rnam par thar pa'i sgo gsum la 'jug pa dang /
285a3(mdo sde): rig pa gsum gyi rig pa shes pa ni/ de bzhin gshegs pa la mchod pa yin no/ /de skad ces bka' stsal pa dang / bcom ldan 'das la klu'i rgyal po rgya mtshos 'di skad ces
285a4(mdo sde): gsol to/ /bcom ldan 'das/ me tog dang / bdug pa dang / spos dang / me tog phreng dang / byug pa dang / phye ma dang / gdugs dang / rgyal mtshan dang / ba dan dang / na bza' dang /
285a5(mdo sde): bshos dang / gzims cha dang / gdan dang / snyun gyi gsos sman dang / yo byad dang / sil snyan dang / pheg rdob pa dag gis de bzhin gshegs pa la mchod pa bgyid pa gang
285a6(mdo sde): lags pa de dag kyang ni de bzhin gshegs pa la mchod pa bgyid pa lags sam/ bcom ldan 'das kyis bka' stsal pa/ klu'i bdag po/ de ni/ bla na med pa'i mchod pa de nyid
285a7(mdo sde): yongs su sbyong ba yin gyi/ mchod pa de ni/ shin tu mthar thug pa dang / shin tu dri ma med pa dang / shin tu tshangs par spyod pa'i mthar thug pa ma yin no/ /klu'i bdag po/ dge
285b1(mdo sde): ba'i rtsa ba bskyed pa'i slob pa de dag ni/ 'phags pa'i rnam par grol ba la sems gnas kyi/ dge ba'i rtsa ba ma bskyed pa rnams ni/ de lta ma yin no/ /klu'i bdag po/ gzhan yang
285b2(mdo sde): chos bzhi dang ldan pa'i byang chub sems dpa' ni/ de bzhin gshegs pa la mchod pa byed pa dag yin te/ bzhi gang zhe na/ byang chub kyi sems mi brjed pa'i bsod nams
285b3(mdo sde): kyi tshogs gsog pa dang / snying rje chen po la gnas pa'i sems kyi ye shes kyi tshogs gsog pa dang / brtson 'grus chen po shin tu brtsams pa'i sems kyis sangs rgyas
285b4(mdo sde): kyi zhing yongs su dag par byed pa dang / chos zab mo rgya chen po la sems bskyed pas bzod pa skyes pa thob pa ste/ klu'i bdag po/ chos 'di bzhi dang ldan pa'i byang chub sems
285b5(mdo sde): dpa' ni/ de bzhin gshegs pa la mchod pa byed pa yin no/ /de nas rgyal po'i khab na gnas pa'i bram ze dang / rgyal rigs dang / khyim bdag rnams dang / grong rdal pa
285b6(mdo sde): dang / yul gyi mi rnams dang / rgyal po ma skyes dgra dang / blon po dang / nang 'khor dang / sgo dpon dang / 'khor dang / tshong dpon rnams kyis de bzhin gshegs pa klu'i rgyal
285b7(mdo sde): po rgya mtsho'i gnas su ba shos gsol nas bya rgod kyi phung po'i ri la gshegs so/ /zhes thos nas der srog chags bdun khri nyis stong dang / rgyal po ma skyes dgra g.yog
286a1(mdo sde): ' khor sum khri nyis stong dang lhan cig tu rgyal po'i khab kyi grong khyer nas byung nas bya rgod phung po'i rig la ba der dong ste lhags nas bcom ldan
286a2(mdo sde): 'das kyi zhabs la mgo bos phyag btsal te lan gsum bskor ba byas nas phyogs gcig tu 'khod do/ /de nas bcom ldan 'das la rgyal po ma skyes dgras 'di skad ces
286a3(mdo sde): gsol to/ /bcom ldan 'das/ de bzhin gshegs pa rgya mtsho chen por gshegs na chab kyi tshogs de na mchis pa de gang du mchi lags/ bcom ldan 'das kyis bka'
286a4(mdo sde): stsal pa| rgyal po chen po/ gang gi tshe dge slong me'i khams kyi ting nge 'dzin la snyoms par 'jug pa de'i tshe stong gsum gyi stong chen po'i 'jig rten gyi khams mes yongs su
286a5(mdo sde): gang bar mthong na/ de'i chu'i phung po de dag gang du song / gsol pa/ bcom ldan 'das/ de ni/ ting nge 'dzin la dbang thob pa'i sems de lta bur las su rung bar gyur pa lags
286a6(mdo sde): so| |bka' stsal pa/ rgyal po chen po/ khyod kyis de nyan thos ting nge 'dzin dang / snyoms par 'jug pa la dbang thob pa'i sems las su rung ba las gyur par 'dod na/ de bzhin
286a7(mdo sde): gshegs pa rtag tu mnyam par bzhag pa/ ting nge 'dzin dang snyoms par 'jug pa thams cad la mkhas pa/ sems la dbang yod pa/ chos thams cad kyi dbang phyug /
286b1(mdo sde): chos la dbang yod pa ni/ de ltar mi 'dod dam/ rgyal po chen po/ gang gi tshe nga rgya mtsho chen por zhugs pa de'i tshe chu de'i nang na gnas pa'i sems can rnams ni/ bdag nyid chu'i nang na
286b2(mdo sde): gnas so snyam du 'dzin to/ /skam sa la gnas pa'i sems can rnams kyis ni/ rgya mtsho chen po skam par mthong ngo / /ji ltar gzhan 'phrul dbang byed pa'i lha rnams kyi gnas kyi bkod
286b3(mdo sde): pa rnams rgyan thams cad kyis brgyan pa de bzhin du klu dang / dri za dang / lha ma yin gyi gnas thams cad kyang de bzhin gshegs pa'i 'od kyis khyab par gyur to/ /rgya mtsho chen po'i nang gi
286b4(mdo sde): sems can thams cad kyang gcig la gcig byams pa'i sems dang / phan pa'i sems dang / gnod sems med pa dang / rnam par 'tshe ba med par gnas par gyur to/ /de nas
286b5(mdo sde): bcom ldan 'das la rgyal po ma skyes dgras 'di skad ces gsol to/ /bcom ldan 'das/ sangs rgyas bcom ldan 'das rnams kyi sangs rgyas kyi che ba nyid dang / byang chub sems
286b6(mdo sde): dpa' rnams kyi thabs la mkhas pa de tsam du bsam gyis mi khyab pa ni/ ngo mtshar lags te/ 'di ltar klu'i rgyal po rgya mtshos de bzhin gshegs pa spyan drangs te/ de ltar sems can
286b7(mdo sde): gyi don tshad ma mchis pa bgyis na/ bcom ldan 'das/ klu'i rgyal po rgya mtshos yun ji srid ci gnas ni/ bla na med pa yang dag par rdzogs pa'i byang chub tu sems bskyed lags/
287a1(mdo sde): de bzhin gshegs pa ji snyed cig la ni/ mchod pa bgyis/ yun ji srid cig na ni/ bla na med pa yang dag par rdzogs pa'i byang chub mngon par rdzogs
287a2(mdo sde): par 'tshang rgya bar 'gyur lags/ de mngon par rdzogs par sangs rgyas pa'i mtshan ni/ ci zhes bgyi bar 'gyur/ de'i sangs rgyas kyi zhing ni/ ci 'dra bar 'gyur lags/
287a3(mdo sde): bcom ldan 'das kyis bka' stsal pa/ rgyal po chen po/ sngon byung ba 'das pa'i dus na bskal pa grangs med pas ces grangs med pa/ bsam gyis mi khyab pa/ yun ring
287a4(mdo sde): b a| tshad med pa'i snga rol de'i tshe de'i dus na bskal pa yid du 'ong zhing zhi ba zhes bya ba la shar gyi phyogs kyi 'jig rten gyi khams yongs su dag pa zhes bya bar bcom ldan
287a5(mdo sde): 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul
287a6(mdo sde): ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'od rnam par dag ba'i 'od zer rgyal po zhes bya ba 'jig rten du byung ste/ rgyal po
287a7(mdo sde): chen po/ 'jig rten gyi khams lta ba yongs su dag pa de'i bkod pa byung ba de dag ni/ de'i tshe'i tshad bskal par gnas su zin kyang rgyas par bstan par sla ba ma yin no/ /rgyal po chen
287b1(mdo sde): po| de'i tshe de'i dus na 'khor los bsgyur ba'i rgyal po lhas btsa' zhes bya ba zhig byung ste/ bcom ldan 'das de bzhin gshegs pa 'od rnam par dag pa'i 'od zer rgyal po de la lo bzhi khri nyis stong gi
287b2(mdo sde): bar du mchod pa byas te dge ba'i rtsa bas nye bar brtan pa de gnyid log pa'i rmi lam du tshigs su bcad pa 'di gnyis thos so/ /skyes bu khyu mchog la ni mchod chen mang / /dpag med rgya chen
287b3(mdo sde): bsam yas byas zin gyi/ /'gro ba dag la snying brtse bskyed nas kyang / /rab mchog byang chub sems ni bskyed par gyis/ /byang chub sems ni yang dag sgrub byed gang / /de ni mchod mchog
287b4(mdo sde): dam pa khyad par 'phags/ /de ni de bzhin gshegs rnams bkur sti yin/ /de ni phyi ma'i bsod nams gzi byin yin/ /bam po bdun pa ste tha ma/ rgyal po chen po/ de nas 'khor los
287b5(mdo sde): bsgyur ba'i rgyal po lhas btsa' des tshigs su bcad pa 'di gnyis thos te/ de'i mtshan mo 'das nas g.yog 'khor dang bcas te bcom ldan 'das de bzhin gshegs pa 'od rnam par
287b6(mdo sde): d ag pa'i 'od zer rgyal po ga la ba der dong ste lhags nas bcom ldan 'das kyi zhabs la spyo bos phyag 'tshal te lan gsum bskor ba byas nas srog chags brgyad khri bzhi stong dang lhan cig
287b7(mdo sde): tu bcom ldan 'das de'i spyan sngar 'khod do/ /thal mo sbyar nas lhag pa'i bsam pas bla na med pa yang dag par rdzogs pa'i byang chub tu sems bskyed de/ de'i tshe tshigs su bcad pa 'di
288a1(mdo sde): dag smras so/ /gzugs la brkam dang sgra la brten pa dang / /dri dang ro dang reg la gnas pa dang / /'dod la brkam dang bde ba dga' ba yis/ /byang chub phyogs 'di
288a2(mdo sde): rtogs par mi nus so/ /le lo can dang dma' la brtson pa dang / /ser sna can dang tshul khrims ma bsngams dang / /sdang ba'i sems dang blo ni 'khrul pa yis/ /byang chub mchog 'di rtogs
288a3(mdo sde): par mi nus so/ /rang gi bde ba thams cad spangs pa dang / /'gro ba'i sdug bsngal thams cad bzod pa dang / /brtson 'grus brtsams shing rtag tu chos 'dod gang / /de ni 'jig rten de
288a4(mdo sde): 'dra'i sangs rgyas 'gyur/ /sangs rgyas byang chub la ni bdag zhugs pa/ /sangs rgyas rnams dang lha rnams dbang btsugs te/ /ci nas bdag gi tshig log par mi 'gyur ba/ /de ltar sman
288a5(mdo sde): slad spyod pa spyad par bgyi/ /byang chub sems ni bdag gis rmi lam thos/ /thos nas bdag ni byang chub mchog la zhugs/ /de yi slad du sangs rgyas mi yi mchog /ye shes ldan pa de
288a6(mdo sde): 'dra bdag gis bgyi/ /rgyal po chen po/ de'i tshe de'i dus na 'khor los bsgyur ba'i rgyal po lhas btsa' zhes bya bar gyur pa de gzhan zhig yin snyam du khyod som nyi'am/ yid gnyis
288a7(mdo sde): sam| the tshom za na/ rgyal po chen po/ khyod kyis de ltar mi blta'o/ /de ci'i phyir zhe na/ klu'i rgyal po rgya mtsho 'di nyid de'i tshe 'khor los bsgyur ba'i rgyal po lhas btsa' zhes bya bar
288b1(mdo sde): gyur to| |de'ang de'i dang po byang chub tu sems bskyed pa yin no/ /rgyal po chen po/ khyod 'di skad du/ klu'i rgyal po rgya mtsho 'di yun ji srid cig na bla na med pa yang dag par rdzogs pa'i byang
288b2(mdo sde): chub mngon par rdzogs par 'tshang rgya bar 'gyur zhes zer ba de nyon cig / rgyal po chen po/ klu'i rgyal po rgya mtsho 'di ni/ bskal pa grangs med pa nyis brgyan bskal pa dpal gyi me tog ces bya
288b3(mdo sde): ba la 'jig rten gyi khams chos kyi sgra grags pa zhes bya bar bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/
288b4(mdo sde): 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das shin tu dri ma med cing yongs
288b5(mdo sde): su dag la yon tan gyi tshogs mtha' yas pa las byung ba'i rgyal po zhes bya bar 'gyur ro/ /rgyal po chen po/ 'jig rten gyi khams chos kyi sgra grags pa de ni/ rin po che sa yas spras par
288b6(mdo sde): 'gyur te/ dzam+bu chu bo'i gser las grub pa/ rin po che sna tshogs du mas bris shing mig mang ris su rnam par phye la lag mthil bzhin du mnyam ste/ ka tsa lin+di ka'i gos bzhin du 'jam zhing
288b7(mdo sde): reg na bde la yangs shing tha gru che ste/ gling bye ba phrag 'bum dang ldan la/ 'byor pa dang / rgyas pa dang / bde ba dang / yid du 'ong ba ste/ lha dang mi mang po dag gis gang la/ gzhan 'phrul
289a1(mdo sde): dbang byed pa'i lha rnams kyi nye bar spyad pa dang / longs spyod ji lta ba bzhin du mi de dag gi'ang de dang 'dra bar 'gyur ro/ /'jig rten gyi khams chos kyi sgra
289a2(mdo sde): grags pa zhes bya ba de na rin po che thams cad las grub pa'i shing ta la'i phreng ba dag 'byung bar 'gyur te/ shing ta la de dag gi lo ma dang / me tog dang / 'bras bu thams cad las
289a3(mdo sde): chos kyi sgra khrag khrig phrag 'bum mang po dag 'byung ngo / /'jig rten gyi khams de na sgra ji snyed 'byung ba 'di lta ste/ lha'i sgra'am/ mi'i sgra'am/ mi ma yin pa'i sgra'am/ sprul pa'i
289a4(mdo sde): sgra'am| bya'i sgra'am/ rlung gi sgra'ang rlung ste/ sgra de dag thams cad chos dang ldan par 'byung bar 'gyur ro/ /de bzhin du zhi ba dang ldan pa dang / rab tu zhi ba dang ldan pa dang / nye bar zhi ba
289a5(mdo sde): dang ldan pa dang / dga' ba dang dben pa dang ldan pa dang / sangs rgyas kyi chos dang ldan pa dang / pha rol tu phyin pa dang ldan pa dang / bsdu ba'i dngos po dang ldan pa dang / thabs la
289a6(mdo sde): mkhas pa dang ldan pa dang / skyo ba dang 'dod chags dang bral ba'i lta ba dang ldan pa dang / stong pa nyid dang / mtshan ma med pa dang / smon pa med pa dang / mngon par 'du byed pa med pa
289a7(mdo sde): dang ldan pa'i sgra dag 'byung bar 'gyur te/ de'i phyir 'jig rten gyi khams de'i ming chos kyi sgra grag pa zhes bya bar 'gyur ro/ /'jig rten gyi khams der lha dang mi gang dag skye ba de dag
289b1(mdo sde): thams cad kyang chos kyi dga' ba'i zas kho na dang ldan par 'gyur zhing mngon par shes pa'i shes pa la mkhas pa dang / bla na med pa yang dag par rdzogs pa'i byang chub la the tshom med pa
289b2(mdo sde): sha stag go / bcom ldan 'das de bzhin gshegs pa shin tu dri ma med cing yongs su dag la yon tan gyi tshogs mtha' yas pa las byung ba'i rgyal po de'ang gang gi tshe chos ston par
289b3(mdo sde): ba zhod pa de'i tshe de nyid kyi sku las 'od 'gyed par mdzad de/ 'od des sangs rgyas kyi zhing thams cad snang bar 'gyur ro/ /de bzhin gshegs pa'i 'od de las kyang sangs rgyas bye ba phrag
289b4(mdo sde): stong gsung pa'i chos ston pa 'byung bar 'gyur ro/ /de na lha dang mi rnams kyis de bzhin gshegs pa'i 'od de'ang mthong la chos bstan pa de'ang thos nas dga' ba dang / mchog tu
289b5(mdo sde): dga' ba chen po rgya cher skyes te/ bcom ldan 'das de bzhin gshegs pa shin tu dri ma med cing yongs su dag la yon tan gyi tshogs mtha' yas pa las byung ba'i rgyal po ga la ba
289b6(mdo sde): der dong ste lhags nas de bzhin gshegs pa de la mchod pa tshad med pa byas te/ rdzu 'phrul dang / mngon par shes pa'i stobs kyis nam mkha'i dkyil na rin po che'i bkod pa
289b7(mdo sde): chen po dang ldan pa'i pad+ma dag la skyil mo krung bcas te 'khod par 'gyur ro/ /de bzhin gshegs pa de'ang nam mkha'i dkyil nyid na seng+ge'i khri la bzhugs te lha dang / mi de dag la
290a1(mdo sde): chos ston to/ /de chos ston pa na phyogs bcu nas byang chub sems dpa' tshad med grang med pa brgya stong dag chos mnyan pa'i phyir 'ong bar 'gyur ro/ /'jig rten gyi
290a2(mdo sde): khams de na sems can su'ang chos la zhe 'gras pa med do/ /de na bdud sdig can dag dang / gzhan mu stegs can dag gi sgrar gdags pa'ang med do/ /de bzhin gshegs pa de'i sku tshe'i
290a3(mdo sde): tshad ni| bskal pa bcur 'gyur ro/ /de'i byang chub sems dpa' ni/ bgrang ba las 'das par 'gyur ro/ /rgyal po chen po/ de ltar na/ sangs rgyas kyi zhing de'i bkod pa ni/ bsam
290a4(mdo sde): gyis mi khyab po/ /chos bstan pa'ang bsam gyis mi khyab bo/ /zhabs 'bring 'khor byang chub sems dpa' yang bsam gyis mi khyab bo/ /klu'i rgyal po rgya mtsho lung bstan pa'i le'u ste
290a5(mdo sde): brgyad pa'o/ / //de nas bcom ldan 'das la rgyal po ma skyes dgras 'di skad ces gsol to/ /bcom ldan 'das/ chos thams cad ni/ rgyu'i rjes su 'brang ba dang / rnam
290a6(mdo sde): par bsgrubs na 'byung ba'i mtshan nyid lags te/ de dag ni/ ji lta ji lta 'dod pa de lta de ltar rnam par 'grub pa lags so/ /bcom ldan 'das/ byang chub kyi spyod pa ni/ mtha' yas
290a7(mdo sde): pa lags so/ /de la byang chub sems dpa' ni/ ji srid du rnam pa thams cad kyi mchog dang ldan pa'i sangs rgyas kyi zhing yongs su ma bzung ba de srid du byang chub sems dpa'i spyod pa spyad
290b1(mdo sde): par bgyi'o/ /bcom ldan 'das/ byang chub sems dpa' thams cad kyis ni/ klu'i rgyal po rgya mtsho'i ji lta ba de bzhin du sangs rgyas kyi zhing yongs su sbyang bar bgyi'o/ /bcom ldan 'das kyis bka'
290b2(mdo sde): stsal pa| rgyal po chen po/ khyod ji skad zer ba bzhin te/ chos thams cad ni/ yid la byed pa las 'byung ste/ chos thams cad byed pa med pa'i phyir de dag ni/ ji ltar 'dod pa bzhin du rnam par
290b3(mdo sde): 'grub bo/ /de nas rgyal po ma skyes dgras klu'i rgyal po rgya mtsho la 'di skad ces smras so/ /klu'i bdag po/ gang khyod de bzhin gshegs pas 'di ltar sangs rgyas kyi zhing gi yon tan gyi rgyan
290b4(mdo sde): bkod pa bsam gyis mi khyab par bla na med pa yang dag par rdzogs pa'i byang chub tu lung bstan pa ni/ khyod kyis rnyed pa legs par rnyed do/ /de skad ces smras pa dang / klu'i rgyal po rgya mtsho rgyal
290b5(mdo sde): po ma skyes dgra la 'di skad ces smras so/ /rgyal po chen po/ chos gang yang lung bstan du med do/ /de ci'i phyir zhe na/ chos thams cad ni/ gzod ma nas rnam par dag pa'i phyir ro/ /rgyal pos smras
290b6(mdo sde): pa| klu'i bdag po/ sngon dge ba'i rtsa ba bskyed pa rnams kyang lung bstan du med dam/ klu'i rgyal po rgya mtshos smras pa/ rgyal po chen po/ sems can du gdags pa ni/ phung po dang / khams
290b7(mdo sde): dang / skye mched rnams su zad la/ phung po dang / khams dang / skye mched rnams ni/ lung bstan du med do/ /rgyal po chen po/ ming dang gzugs la sems can du gdags par zad la/ ming
291a1(mdo sde): dang gzugs la lung bstan du med do/ /rgyu dang / lta ba dang / 'du shes dang / yid la byed pa las sems can du gdags par zad na/ rgyu dang / lta ba dang / 'du
291a2(mdo sde): shes dang / yid la byed pa de la'ang lung bstan du med do/ /dge ba'i rtsa ba gang dag gis byang chub sems dpa' thams cad mkhyen pa nyid du yang dag par 'grub pa'i dge ba'i rtsa
291a3(mdo sde): ba de dag kyang lung bstan du med do/ /rgyal po chen po/ /chos thams cad ni/ stong pa nyid kyi mtshan nyid yin la/ stong pa nyid ni/ lung bstan du med do/ /rgyal po chen po/ chos thams
291a4(mdo sde): cad ni| mtshan ma med pa dang / smon pa med pa dang / mngon par 'du byed pa med pa'i mtshan nyid yin la/ mtshan ma med pa dang / smon pa med pa dang / mngon par 'du byed
291a5(mdo sde): pa med pa'i mtshan nyid ni/ lung bstan du med pa'o/ /rgyal po chen po/ gzhan yang sangs rgyas rnams kyi snying rje chen po 'di ni/ bsam gyis mi khyab ste/ ming med pa dang /
291a6(mdo sde): mtshan ma med pa'i chos thams cad ming dang / mtshan mas ston par mdzad la/ sangs rgyas bcom ldan 'das rnams ni/ ming dang / mtshan ma'i rjes su 'brang ba'i rnam par
291a7(mdo sde): shes pa can yang ma yin no/ /rgyal po chen po/ lung bstan pa 'di ni/ 'jig rten brda sprad par zad de/ 'di la gang lung bstan par bya ba'i chos gang yang nang ngam/ phyi rol na mi
291b1(mdo sde): dmigs so/ /rgyal pos smras pa/ klu'i bdag po/ bzod pa thob pa'i byang chub sems dpa' sems dpa' chen po lung bstan pa med dam/ smras pa/ rgyal po chen po/ bzod pa de'ang skad cig pa/
291b2(mdo sde): zad pa'i mtshan nyid/ mi zad pa'i mtha' can/ yang dag pa'i mthar nges pa/ mnyam pa'i mtha' can/ gnyis su med pa'i mthar nges pa ste/ gnyis su med pa'i mtha' ni/ yang dag
291b3(mdo sde): pa'i mtha'o/ /yang dag pa'i mtha' ni/ gtan du mi 'byung ba'i mtha'o/ /mtha' can gang yin pa de ni/ 'dod chags dang / zhe sdang dang / gti mug rnams so/ /de'i mtha' can ni/
291b4(mdo sde): rnam par grol ba'i mtha'o/ /gang mtha' de'i sgor zhugs pa ni/ gang du'ang mngon par zhen pa med do/ /gang mngon par zhen pa de ni/ tha snyad kyis brda la chags pa med do/ /ma chags
291b5(mdo sde): na| grol bar 'gyur ro/ /grol na/ phyin chad mi rgyu/ rab tu mi rgyu'o/ /mi rgyu/ rab tu mi rgyu na/ gang du'ang nyams par mi 'gyur ro/ /blo ma nyams na/ thams cad las nges par 'byung
291b6(mdo sde): bar mthong ste/ ji ltar rnam par mi mthong ba de ni/ de ltar yang mthong ngo / /gang gi tshe rnam par mi mthong ba de'i tshe gnyis su mi 'byed do/ /gnyis su med pa la gnas na/ mnyam pa nyid
291b7(mdo sde): la 'jug go / mnyam pa nyid la zhugs na/ mtho bar yang mi 'gyur/ dma' bar yang mi 'gyur ro/ /mtho ba'ang med/ dma' ba'ang med na/ mnyam pa nyid kyi chos kyis rab tu phye ba'i
292a1(mdo sde): bzod pa thob par 'gyur te/ de la bzod pa gang yin pa dang / lung bstan pa gang yin pa dang / gang lung bstan par bya ba dang / lus lung bstan pa dang / ci'i phyir
292a2(mdo sde): lung bstan pa'i chos de dag thams cad chos mnyam pa dang / chos med pa'i chos kyi dbyings su nges pa dang / brda med pa dang / 'byung ba med pa dang / dngos po dang dngos po med pa dang
292a3(mdo sde): bral ba dang / gnyis su med pa'i mtha' can de dag gi don yongs su gzhal nas chos gang yang bgrang bar mi byed do/ /dper na/ nam mkha' ni/ bgrang du med cing pa grang ba
292a4(mdo sde): las yang dag par 'das pa ste/ de bzhin du chos thams cad kyang de dang 'dra bar blta bar bya'o/ /klu'i rgyal po rgya mtshos bstan pa 'di bshad pa na byang chub sems dpa' nyis
292a5(mdo sde): brgya ni/ mi skye ba'i chos la bzod pa thob par gyur to/ /dge slong nyis brgya ni/ len pa med par zag pa rnams las sems rnam par grol lo/ /de nas bcom ldan 'das la rgyal
292a6(mdo sde): po ma skyes dgras 'di skad ces gsol to/ /bcom ldan 'das/ klu'i rgyal po rgya mtshos spobs pa ni/ ngo mtshar lags so/ /bcom ldan 'das kyis bka' stsal pa/ rgyal
292a7(mdo sde): po chen po/ 'di'i spobs pa ni/ ngo mtshar yang mi che la dka' ba'ang ma yin gyi/ las dang po pa gang dag gis bstan pa 'di thos na mi skrag/ mi dngang / dngang bar mi 'gyur
292b1(mdo sde): ba 'di ni/ de dag gi ches ngo mtshar che ba dang / cher dka' ba yin no/ /de ci'i phyir zhe na/ sangs rgyas bcom ldan 'das rnams kyi byang chub ni/ de ltar mos par dka' ba ste/ de
292b2(mdo sde): la ni| lha dang bcas pa'i 'jig rten 'jug par mi 'gyur/ 'gro bar mi 'gyur/ mos par mi 'gyur/ yid ches par mi 'gyur pa'i phyir te/ rgyal po chen po/ rnam grangs 'dis
292b3(mdo sde): kyang gang dag chos zab mo bstan pa 'di la mi skrag/ mi dngang zhing dngang bar mi 'gyur ba'i sems can de dag ni/ sangs rgyas mang po la bsnyen bkur byas pa yin par de ltar rig
292b4(mdo sde): par bya'o/ /rgyal po chen po/ gzhan yang 'di ji snyam du sems/ skyes bu gang gis nam mkha' gzugs can ma yin pa bstan du med pa 'di gzugs can du ston par byed na/ ci
292b5(mdo sde): de dka' ba byed pa yin nam/ gsol pa/ bcom ldan 'das/ mchog tu dka' ba lags so/ /bde bar gshegs pa/ mchog tu dka' ba lags so/ /bka' stsal pa/ chos
292b6(mdo sde): 'di lta bur zab pa/ zab par snang ba/ tshor ba thams cad rgyun chad pa/ bdag med pa/ sems can med pa/ srog med pa/ gso ba med pa/ gang zag med pa/ rgyu ba med pa 'di la mos
292b7(mdo sde): la mos nas kyang de kho na bzhin du sgrub pa gang yin pa de dag ni/ de bas kyang ches dka' ba byed pa yin te/ de dag ni/ de bzhin gshegs pa rnams kyi mthun pa'i dge ba dang / grogs dang /
293a1(mdo sde): mdza' bshes yin no/ /de dag gis ni/ sems can rnams kyi phyin ci log spang pa'i phyir chos bstan nus so/ /de dag gis ni/ byang chub kyi snying po mchog dam
293a2(mdo sde): pa la 'dug nas bdug kyi dpung bye ba phrag brgya byams pa dang / shes rab dang / ye shes dang / brtson 'grus kyis gzhom par nus so/ /de dag gis ni/ chos thams cad la dbang
293a3(mdo sde): byed pa dang / sems dpa' ba dang / thams cad mkhyen pa'i ye shes mngon sum du byed pa dang / sems kyi skad cig gcig dang ldan pas thams cad mkhyen pa'i ye shes
293a4(mdo sde): mngon par rdzogs par 'tshang rgya bar nus so/ /de dag gis ni/ sems can thams cad brda sprad pa dang / sems can thams cad kyi sems ji lta ba bzhin du shes pa dang /
293a5(mdo sde): sems can thams cad kyi dbang po mchog dang mchog ma yin pa ji lta ba bzhin du shes pas chos kyi 'khor lo bla na med pa bskor bar nus so/ /de dag gis ni/ phas kyi rgol ba
293a6(mdo sde): rnams tshar gcad pa dang / mu stegs can thams cad zil gyis mnan pa dang / dgra thams cad tshar gcad I phyir chos kyi dung 'bud nus so/ /de nas klu'i rgyal po rgya mtsho
293a7(mdo sde): bsam pa grub cing brang pa dang / yid la bsam pa yongs su rdzogs te rang gis lung bstan pa thos nas bar snang ba mngon par 'phags te bcom ldan 'das la tshigs su bcad pa 'di
293b1(mdo sde): dag gsol to/ /bdud rnams sde bcas dpung bcas nges bcom zhing / /lta ba ngan pa'i tshogs kun bshig nas ni/ /thub pa chen pos chos kyi char phab ste/ /'jig rten thams cad bdud rtsis
293b2(mdo sde): tshim par mdzad/ /khyod ni chos rgyal mi 'jigs stsal pa lags/ /'dam las rgal te 'jigs med 'gram na bzhugs/ /'jig rten mig ste lam mchog ston pa po/ /skye bo skyabs ma
293b3(mdo sde): mchis pa'i mgon po lags/ /sman pa'i rgyal khyod zug rdu 'byin pa yi/ /sman pa rga shi med pa'i sman stsol ba/ /ci nas phyin chad nang rnams mi 'byung bar/ /nad dang rga bas gzir rnams
293b4(mdo sde): gso mdzad pa/ /khyod ni ston skyabs bla ma gcig pu lags/ /gtan du bde ba sbyin pa khyod nyag gcig /khyod ni ru skya 'dzin pa don dam mkhyen pa lags/ /'khor ba'i sdug bsngal las ni zlog
293b5(mdo sde): mdzad pa/ /lha yi lha ste 'gro ba rnams kyi gtso/ /'jig rten kun gyi sgron mar gyur pa lags/ /khyod dang mjal na 'jig rten chu chen rgal/ /mi rnams kyi ni mi mchog khyod nyag gcig /ye shes
293b6(mdo sde): gzugs dang pha rol gnon pa yis/ /thub dbang khyod 'dra su yang ma mchis te/ /khyod ni lhar bcas 'jig rten thams cad kyi/ /ston pa po ste thar pa'i lam mtshon lags/ /khyod ni thams cad
293b7(mdo sde): zil mnan kun mkhyen mchog / 'jig rten chos rnams kyis ni khyod ma gos/ /kun mkhyen sred bral rnam grol dpa' ba dang / /ye shes mchog brnyes khyod la bdag phyag 'tshal/ /ji ltar bar
294a1(mdo sde): snang nam mkha' rnam par dag / gzugs med gzung du ma mchis 'dus ma bgyis/ /de bzhin chos rnams dri med rnam par dag /'jig rten rnam par 'dren
294a2(mdo sde): pas rab tu bstan/ /yod dang med par lta ba spangs nas kyang / /rnam dag chos rnams bde bar gshegs pas gsungs/ /rkyen dang bcas shing rgyu dang bcas pa ste/ /sems can ma
294a3(mdo sde): mchis gang zag srog ma mchis/ /gzod nas rnam dag nam mkha'i ngo bo nyid/ /sgyu ma smig rgyu chu zla 'dra ba ste/ /shin tu dag pa nam mkha'i ngo bo nyid/ /gnas pa ma mchis glog dang 'dra
294a4(mdo sde): ba'i tshul/ /sngon gyi mtha' stong phyi ma'i mtha' yang stong / /skye dang 'jig dang gnas pa'i ngo bo stong / /'dir ni 'di dag dngos med dngos med min/ /'di dag thams cad rang bzhin ma
294a5(mdo sde): mchis stong / /chos dbyings rang bzhin ngo bo gang lags te/ /sems can khams kyi rang bzhin ngo bo lags/ /sems can khams kyi rang bzhin ngo bo gang / /sangs rgyas chos kyi rang
294a6(mdo sde): bzhin ngo bo de/ /sangs rgyas chos kyi rang bzhin ngo bo gang / /de ni chos kun rang bzhin ngo bo nyid/ /chos kun rang bzhin ngo bo gang lags pa/ /sangs rgyas zhing gi ngo bo rang bzhin te/ /sangs
294a7(mdo sde): rgyas zhing gi rang bzhin ngo bo gang / /sangs rgyas byang chub rang bzhin ngo bo de/ /sangs rgyas byang chub rang bzhin ngo bo gang / /de ni chos dbyings rang bzhin ngo bo nyid/ /chos rnams kun la rnam
294b1(mdo sde): par dag pa 'di/ /gang tshe byang chub sems dpas de ltar mthong / /de nas rgyal rnams ye shes dam pa yis/ /byang chub mchog tu de ni lung ston mdzad/ /chos rnams brda dang ming dang tha snyad
294b2(mdo sde): tsam| |mnyam pa lags te mi bden ming du btags/ /de dag sngon chad sus kyang ma thob ste/ /de dag gis ni ming rnams kun tu brjod/ /ming ma mchis par ming ni rnam par btags/ /
294b3(mdo sde): chos rnams stong ste rang bzhin rnam par dag /'jig rten 'du shes mkhas par rig nas ni/ /tha snyad tsam la kun tu spyad par bgyi/ /chos kun sgyu ma bzhin du rig nas kyang / /mi bden
294b4(mdo sde): snying po ma mchis rmi lam 'dra/ /rnam smin rgyu dang nying mtshams sbyor ba tsam/ /de la bden pa'i 'du shes yong mi bgyi/ /chos kun slu bar mi bgyid 'jigs pa lags/ /sgyu ma smig rgyu 'dra ste
294b5(mdo sde): mi bden pa/ /mgal me'i 'khor lo gzugs brnyan 'dra ba lags/ /rtag tu byis pa'i skye bo rmongs par bgyid/ /byis pas bdag dang bdag gir 'dir brtags nas/ /blun po sred pas gzir
294b6(mdo sde): ba 'dir rmongs te/ /'khor ba'i 'khor los yongs su 'khor ba na/ /sdug bsngal gyis non zhi ba thob mi 'gyur/ /'gro ba'i 'jug pa 'di ni yang dag min/ /gang gi 'jug pa de ni ma mchis
294b7(mdo sde): te| |'tsho ba'i 'jig rten lta ba gti mug ldongs/ /rgyun du yang dang yang du sdug bsngal rnyed/ /lha rnams sdug bsngal 'chi 'pho'i chos gcig pa/ /mi rnams kyi ni sdug bsngal tshol khro lags//
295a1(mdo sde): dmyal ba dag gi sdug bsngal gnod pa rnams/ /gcig la gcig 'tshal dud 'gro rnams kyi lags/ /yi dwags sdug bsngal 'di na bkres dang skom/ /
295a2(mdo sde): 'jig rten thams cad sdug bsngal rnams su nus/ /skyabs med gyur dang rten med gyur pa yi/ /'jig rten sdug bsngal thams cad gzigs nas ni/ /drang srong chen po thugs
295a3(mdo sde): brtse thugs rje can/ /sdug bsngal rnam par dgrol phyir 'byung bar mdzad/ /byang chub sems dpa' bskal mang bye bar yang / /brtul zhugs brtan zhing pha rol phyin la
295a4(mdo sde): brtson| |srid ma mchis pa de 'dra mkhyen nas ni/ /'dam las rgal te sems can rnams kyang 'dul/ /gang tshe chos rnams gsog dang gsob tu gzigs/ /nam mkha'
295a5(mdo sde): chang stong 'dra zhing snying po med/ /de dag bdag gi ngo bo ma mchis pas/ /bdag med dngos med dngos po med pa lags/ /mtha' rnams kun tu lta ba kun spangs na/ /byang chub
295a6(mdo sde): rdul med rnam dag thob par 'gyur/ /skye dang rga dang gnod par bgyi ba gang / /'chi dang gnas pa gang lags su yang med/ /gang 'dir skye dang rga dang na dang 'chi/ /shed las skyes
295a7(mdo sde): dang shed du de ma mchis/ /'di na bdag dang bdag gi ma mchis te/ /gang zag shed skyes shed bu yod ma mchis/ /'di brdzun bdag po ma mchis dbang ma mchis/ /'tsho ba'i
295b1(mdo sde): 'jig rten sgyu ma lta bur 'jug / byed pa ma mchis tshor ba po ma mchis/ /'on kyang las ma chis 'bras bu don ma mchis/ /'gro ba'i las kyi rkyen gyis rang bzhin 'byung / /phan tshun
295b2(mdo sde): du ni rgyu la brten par 'dus/ /dge dang mi dge'i las gang bgyid pa dang / /gang zhig bsgoms dang gang zhig mang du bgyis/ /yul na ma mchis phyogs na ma mchis te/ /ngo bo nyid
295b3(mdo sde): stong 'on kyang rnam par smin/ /nang dang slad rol bar na mi gnas te/ /chos rnams gang du'ang 'phungs par yong ma mchis/ /de dag gang la'ang rten pa ma mchis la/ /rnam par
295b4(mdo sde): smin pa slu bar yong mi bgyid/ /skyes pa mi mnga' 'gags pa mnga' ma lags/ /mkhas pa rnams ni go bar bgyi slad du/ /nyan pa la ni smra bas tshig kyang bstan/ /lta ba rnam
295b5(mdo sde): par spyad pa'i slad du bstan/ /gang gi 'du shes 'du shes can ma mchis/ /mya ngan 'das mchis su yang zhi ma mchis/ /skye ba ma mchis mtha' gang mtha' de lags/ /bdag
295b6(mdo sde): gi bdag med mtha' ni nam mkha'i mtha'/ /kun gyi mtha' ni mtha' mnyam thob pa des/ /sangs rgyas bsam gyis mi khyab dam pa thob/ /sngon gyi mtha' dang phyi ma'i mtha' dang
295b7(mdo sde): ni| |skye ba'i mtha' dang skye ba ma mchis mtha'/ /mtha' kun de ltar mnyam par mthong ba dang / /chags med mtha' yi sgo shes ldan pa dang / /dus gsum mtha' rnams la ni ma
296a1(mdo sde): chags des/ /rgyal ba rnams kyi rigs mchog thob par 'gyur/ /'gro ba bcings las rnam par grol mdzad nas/ /zhi mchog mya ngan 'das pa brnyes
296a2(mdo sde): par 'gyur/ /'gro kun rmi lam lta bur des gzigs nas/ /'dir ni ming dang gzugs la sems ma chags/ /chos kun las ni rnam par dag pa'i mig /zhi ba dang ni mi
296a3(mdo sde): g.yo mi 'gul thob/ /chos rnams thams cad sgra med skad med pa/ /gzung du med cing dngos med rnam par dag/ de bzhin rgyal ba dam pa rnams kyi gdung / /zhi ba'i ngo bo nyid de
296a4(mdo sde): smon pa spangs/ /skyon med rims nad med cing mya ngan bral/ /spros kun nye bar zhi zhing bsam mi khyab/ /rgyal ba mchog rnams kyi ni chos 'di dag /gzung bral rang bzhin sgra dang
296a5(mdo sde): skad ma mchis/ /'gro la sman slad skyes bu dam pa yis/ /de yang yi ge rnams kyis gleng zhing bstan/ /gang gis 'jig rten bla mar rang 'byung mthong / /mthong nas kyang ni
296a6(mdo sde): yid la dad bgyid dang / /khyad par 'gro ba'i chos kyang nyan pa yi/ /lha dang mi rnams rnyed pa legs par rnyed/ /phyogs dang phyogs mtshams rnams su chos 'di ni/ /'jig rten
296a7(mdo sde): rnam par 'dren pas rab tu bstan/ /gang dag ma 'ongs sangs rgyas 'gyur ba rnams/ /thams cad kyang ni mnyam pa'i chos su 'gyur/ /sgra rnams thams cad brag ca tsam du bas/ /
296b1(mdo sde): de ni brjod na rna bar grag par 'gyur/ /de ni tshul bzhin lam gyi rgyud 'gyur te/ /chos so 'tshal gyi slad du btags pa tsam/ /chos kun sgyu ma 'dra zhing gsog lags te/ /de dag sems can
296b2(mdo sde): slad du rnam par phye/ /de dag rang bzhin ngo bo gang yin pa/ /de ni nam yang rnam par dbyer mi rung / /'jig rten na ni sangs rgyas chos rgyal mchog /chos kyi dbang phyug kun rig kun mkhyen
296b3(mdo sde): pa| |ston pa de la slob na de bzhin du/ /'phags pa kun gyis de nyid don kyang rtogs/ /byung ba gang lags pa dang da ltar dang / /ma 'ongs pa na 'byung ba gang lags pa/ /thams cad la
296b4(mdo sde): yang thub pa skyes mchog gi / ye shes 'jug ste thogs pa yong mi mnga'/ /skyes bu dam pa de yis de ring bdag /dogs ma mchis par byang chub mchog lung bstan/ /bdag ni
296b5(mdo sde): 'gro la phan phyir sangs rgyas 'gyur/ /bdag la som nyi ma mchis dogs ma mchis/ /chos thams cad rang bzhin gyis yongs su dag pa'i le'u ste dgu pa'o// //
296b6(mdo sde): de nas bcom ldan 'das kyis byang chub sems dpa' de dag thams cad la bka' stsal pa/ skyes bu dam pa/ khyod kyis de bzhin gshegs pa'i byang chub ci nas yun ring du gnas par
296b7(mdo sde): bya ba'i phyir mdo sde 'di zungs shig / khyod kyi nang nas su dag mdo sde 'di lta bu 'di dag gzung bar spro/ /de nas der byang chub sems dpa' nyi khri dang / lha'i bu khri stan las langs te/ /
297a1(mdo sde): bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das/ bdag cag
297a2(mdo sde): gis mdo sde 'di lta bu 'di dag gzung bar 'tshal lo/ /rgyas par yang bgyi'o/ /bcom ldan 'das kyis bka' stsal pa/ rigs kyi bu/ khyed kyis chos sgrub pa ji lta bus de
297a3(mdo sde): bzhin gshegs pa'i byang chub 'di 'dzin par byed/ de nas der byang chub sems dpa' ye shes rgyal mtshan tog ces bya ba des bcom ldan 'das la 'di skad ces gsol
297a4(mdo sde): to| |bcom ldan 'das/ bdag gis dam pa'i chos gzung bar 'tshal na/ ci bdag de bzhin gshegs pa'i byang chub 'dzin pa lags sam/ bcom ldan 'das kyis
297a5(mdo sde): bka' stsal pa/ rigs kyi bu/ khyod de ltar sgrub na/ de bzhin gshegs pa'i byang chub 'dzin pa yang dag pa yin no/ /byang chub sems dpa' mnyam par lta bas gsol pa/
297a6(mdo sde): bcom ldan 'das/ bdag gis mtshams ma mchis pa mnyam pa nyid kyis byang chub mnyam pa nyid du mthong na/ ci bdag de bzhin gshegs pa'i byang chub 'dzin pa lags
297a7(mdo sde): sam| bka' stsal pa/ rigs kyi bu/ khyod de ltar sgrub na/ nga'i byang chub 'dzin pa yang dag pa yin no/ /byang chub sems dpa' lta ba med kyis gsol pa/ bcom ldan 'das/
297b1(mdo sde): bdag gis so so'i skye bo'i chos rnams kyang ma mthong / slob pa'i chos dang / mi slob pa'i chos dang / rang sangs rgyas kyi chos dang / byang chub sems dpa'i chos dang / sangs rgyas kyi chos
297b2(mdo sde): rnams kyang ma mthong na/ ci bdag de bzhin gshegs pa'i byang chub 'dzin pa lags sam/ bka' stsal pa/ rigs kyi bu/ de ni/ de bzhin no/ /byang chub sems dpa' chos thams
297b3(mdo sde): cad la khas 'che ba med par shin tu gnas pas gsol pa/ bcom ldan 'das/ bdag gis chos kyi rang bzhin ci'ang ma 'tshal cing mi 'dzin na/ ci bdag dam pa'i chos 'dzin pa
297b4(mdo sde): lags sam/ bka' stsal pa/ rigs kyi bu/ de ni/ de bzhin no/ /byang chub sems dpa' mig mi 'dzum gyis gsol pa/ bcom ldan 'das/ bdag mig gis mi lta/ sems kyis
297b5(mdo sde): mi gtong / dran pa mi skyed na/ ci bdag dam pa'i chos 'dzin pa lags sam/ bka' stsal pa/ rigs kyi bu/ de ni/ de bzhin no/ /byang chub sems dpa' brjod du med pas gsol
297b6(mdo sde): pa| bcom ldan 'das/ bdag chos kyang mi ston/ chos ma lags pa'ang mi ston/ bdag las chos kyi sgra'ang mi 'byung / chos kyi 'du shes pa'ang rtog par mi bgyid na/ ci bdag
297b7(mdo sde): dam pa'i chos 'dzin pa lags sam/ bka' stsal pa/ rigs kyi bu/ de ni/ de bzhin no/ /byang chub sems dpa' ming med pas gsol pa/ bcom ldan 'das/ bdag gang gi ming
298a1(mdo sde): dang mtshan ma'ang mi nyan lags na/ ci bdag dam pa'i chos 'dzin pa lags sam/ bka' stsal pa/ rigs kyi bu/ de ni/ de bzhin no/ /byang chub sems
298a2(mdo sde): dpa' nam mkha'i mdzod kyis gsol pa/ bcom ldan 'das/ bdag gis chos thams cad nam mkha'i ngo bo nyid du rig nas gang la 'dzin pa'i chos rnams dang / chos ma lags pa
298a3(mdo sde): rnams mi mthong na/ ci bdag dam pa'i chos 'dzin pa lags sam/ bka' stsal pa/ rigs kyi bu/ de ni/ de bzhin no/ /byang chub sems dpa' mi g.yo ba'i stobs kyis 'gro bas
298a4(mdo sde): gsol pa/ bcom ldan 'das/ bdag chos thams cad la mi dmigs mi g.yo mngon par zhen pa ma mchis na/ ci bdag dam pa'i chos 'dzin pa lags sam/ bka' stsal pa/
298a5(mdo sde): rigs kyi bu/ de ni/ de bzhin no/ /byang chub sems dpa' bdud 'joms kyis gsol pa/ bcom ldan 'das/ bdag sangs rgyas kyi yul la bdud kyi yul gyi rjes su mchis la/
298a6(mdo sde): bdud kyi yul la'ang sangs rgyas kyi yul gyi rjes su mchi na/ ci bdag dam pa'i chos 'dzin pa lags sam/ bka' stsal pa/ rigs kyi bu/ de ni/ de bzhin no/ /byang chub sems dpa'
298a7(mdo sde): rdo rje'i stabs kyis 'gro bas gsol pa/ bcom ldan 'das/ gang chos kyi dbyings kyang 'byed par mi bgyid/ sems can gyi khams la ma gtogs par yang chos kyi dbyings la 'jug par
298b1(mdo sde): mi bgyid na/ ci de dam pa'i chos 'dzin pa lags sam/ bka' stsal pa/ rigs kyi bu/ de ni/ de bzhin no/ /byang chub sems dpa' mi dmigs pas gsol pa/ bcom ldan 'das/ gang
298b2(mdo sde): chos ci'ang mi dmigs la/ ba spu'i khung bu thams cad nas kyang chos kyi sgra 'byung na/ ci de dam pa'i chos 'dzin pa lags sam/ bka' stsal pa/ rigs kyi bu/ de ni/ de bzhin no/ /
298b3(mdo sde): byang chub sems dpa' kun nas bsrungs pas gsol pa/ bcom ldan 'das/ gang bdud kyi zhags pas kyang ma bcings la/ byang chub sems dpa'i spyad pa spyod na/ ci de dam pa'i
298b4(mdo sde): chos 'dzin pa lags sam/ bka' stsal pa/ rigs kyi bu/ de ni/ de bzhin no/ /byang chub sems dpa' blo gros rgya mtshos gsol pa/ bcom ldan 'das/ gang chos thams cad
298b5(mdo sde): rgya mtsho'i phyag rgyas yang dag par 'du ba dang / rnam par grol ba'i ngo bo nyid ro gcig par 'tshal na/ ci de dam pa'i chos 'dzin pa lags sam/ bka' stsal pa/ rigs kyi bu/ de ni/
298b6(mdo sde): de bzhin no/ /lha'i bu mtshan bzang gis gsol pa/ bcom ldan 'das/ gang skye'ang skye la/ phung po dang / khams dang / skye mched rnams 'byung ba'ang mi 'dzin/ 'byung yang 'byung la/ de
298b7(mdo sde): sems dan/ ga yid du 'dogs par yang mi bgyid na/ ci de dam pa'i chos 'dzin pa lags sam/ bka' stsal pa/ lha'i bu/ de ni/ de bzhin no/ /lha'i bu dri ma med pas gsol pa/ bcom
299a1(mdo sde): ldan 'das/ gang chos thams cad dri ma ma mchis pa dang / snyigs ma ma mchis pa dang / 'dod chags kyi rdul dang bral bar rig nas rgyu las rnam par grol bar
299a2(mdo sde): mi bgyid na/ ci de dam pa'i chos 'dzin pa lags sam/ bka' stsal pa/ lha'i bu/ de ni/ de bzhin no/ /lha'i bu sems can sgrol gyis gsol pa/ bcom ldan 'das/ gang sems
299a3(mdo sde): can rnams kyang sgrol bar bgyid pa/ bdag ma mchis pa'ang 'tshal/ bsgral nas kyang 'dzud par bgyid la/ tshu rol dang pha rol gyi 'gram na'ang mi gnas na/ ci de dam pa'i chos
299a4(mdo sde): 'dzin pa lags sam/ bka' stsal pa/ lha'i bu/ de ni/ de bzhin no/ /lha'i bu dbang byed kyis gsol pa/ bcom ldan 'das/ gang chos thams cad la dbang yang thob la/ chos
299a5(mdo sde): gang yang skye bar yang mi bgyid/ 'gag par yang mi bgyid na/ ci de dam pa'i chos 'dzin pa lags sam/ bka' stsal pa/ lha'i bu/ de ni/ de bzhin no/ /lha'i bu rgyal po bzang
299a6(mdo sde): pos gsol pa/ bcom ldan 'das/ gang sems can thams cad sems can mnyam pa dang / chos thams cad chos mnyam pa dang / zhing thams cad zhing mnyam pa dang / sangs
299a7(mdo sde): rgyas thams cad sangs rgyas mnyam par rjes su song na/ ci de dam pa'i chos 'dzin pa lags sam/ bka' stsal pa/ lha'i bu/ de ni/ de bzhin no/ /lha'i bu legs par sems
299b1(mdo sde): kyis gsol pa/ bcom ldan 'das/ bdag chos ci'ang mi sems shing spros par mi bgyid de/ mtshan mar mi bgyid na/ ci bdag dam pa'i chos 'dzin pa lags sam/ bka' stsal pa/
299b2(mdo sde): lha'i bu| de ni/ de bzhin no/ /sring mo ut+pa las gsol pa/ bcom ldan 'das/ bdag chos thams cad sangs rgyas kyi chos rnams lags par 'tshal la/ 'on kyang bdag mngon par
299b3(mdo sde): rdzogs par 'tshang mi rgya na/ ci bdag dam pa'i chos 'dzin pa lags sam/ bka' stsal pa/ sring mo/ de ni/ de bzhin no/ /bu mo/ mu tig phrang gis gsol pa/ bcom ldan 'das/ bdag
299b4(mdo sde): gis bud med kyi chos rnams kyang mi dmigs/ skyes pa'i chos rnams kyang mi dmigs to/ sangs rgyas kyi chos rnams mtshan nyid gang lags pa de/ bud med dam/ skyes pa'i chos rnams
299b5(mdo sde): kyi mtshan nyid lags la/ chos de dag kyang chos kyang ma lags/ chos ma lags pa'ang ma lags te/ de'i slad du 'di ltar bdag ni/ skyed par yang mi bgyid/ khas len par yang mi bgyid
299b6(mdo sde): na| ci bdag dam pa'i chos 'dzin pa lags sam/ bka' stsal pa/ bu mo/ de ni/ de bzhin no/ /bu mo rin chen gyis gsol pa/ bcom ldan 'das/ bdag gis byang chub dang / byang chub
299b7(mdo sde): sems dpa'i spyod pa'ang ma mthong la/ sems can thams cad kyi go cha'ang bdag gis bgos/ de dag kyang gtan du bdag gis ma mthong na/ ci bdag dam pa'i chos 'dzin pa lags
300a1(mdo sde): sam/ bka' stsal pa/ bu mo/ de ni/ de bzhin no/ /bu mo dri ma med pa'i 'od kyis gsol pa/ bcom ldan 'das/ bdag chos thams cad la'ang chos kyi
300a2(mdo sde): 'du shes mi skyed la/ sems can thams cad la'ang sems can gyi 'du shes mi skyed/ chos thams cad kyis kyang sangs rgyas kyi chos rnams la rnam par mi rtog ste/ sangs rgyas
300a3(mdo sde): kyi chos rnams kyi khongs su'ang chos thams cad 'jus par yang dag par mthong la/ de dag gi khongs su'ang ma zhen par yang dag par mthong na/ bcom ldan 'das/ bdag de
300a4(mdo sde): ltar brtson na/ ci dam pa'i chos 'dzin pa lags sam/ bcom ldan 'das kyis bka' stsal pa/ bu mo/ khyod de ltar sgrub na/ dam pa'i chos 'dzin pa yang dag pa yin no/ /de nas
300a5(mdo sde): bcom ldan 'das la lha'i dbang po brgya byin gyis 'di skad ces gsol to/ /bcom ldan 'das/ 'di ltar bsam gyis mi khyab pa'i chos rnam par nges pa'i spobs pa dang ldan
300a6(mdo sde): pa'i bu mo rnams kyis 'dir rnam pa dang / sgra dang / brda sna tshogs kyi chos nyid de kho na gleng ste/ chos gang dang yang 'gal bar mi bgyid la/ chos thams cad kyang byang chub dang
300a7(mdo sde): mnyam pa nyid du ston pa ni/ ngo mtshar lags so/ /bcom ldan 'das kyis bka' stsal pa/ kau shi ka /gzhan yang chos de ni/ de bzhin te/ bu mo 'di dag ni/ bsam gyis mi khyab pa'i
300b1(mdo sde): chos rnam par nges pa ston pa la mkhas pa/ sangs rgyas mang po la bsnyen pa kur byas pa/ bzod pa thob pa sha stag go /kau shi ka /gzhan yang chos kyi rnam grangs 'di gzung ba dang / gzhan dag
300b2(mdo sde): la'ang rgyas par bstan pa dang / de bzhin gshegs pa mya ngan las 'das pa'i 'og tu'ang ma 'ongs pa'i sems can chen po dam pa'i chos kyi grong khyer srung ba de dag la bstan pa'i phyir khyod la
300b3(mdo sde): gtad do/ /de ltar byas na/ khyod kyis de bzhin gshegs pa la mchod pa'i chog byas par 'gyur ro/ /brgya byin gyis gsol pa/ bcom ldan 'das/ chos kyi rnam grangs 'di bdag gis
300b4(mdo sde): bzung lags so/ /'di ni/ bdag gis de bzhin gshegs pa'i byin gyi rlabs kho nas rgyas par bgyi'o/ /ma 'ongs pa'i sems can chen po de dag la'ang bstab par 'tshal lo/ /de ci'i
300b5(mdo sde): slad du zhe na/ bcom ldan 'das/ bdag gis ni/ de bzhin gshegs pa la bka' drin bsam pa'i rdo mi thogs te/ 'di ltar bdag ni/ de bzhin gshegs pa'i chos kyis phan
300b6(mdo sde): gdags pa'i slad du'o/ /bcom ldan 'das/ gzhan yang ci nas bdud dang / phyir rgol pa nges par bcom nas 'di dzam+bu'i gling du spyod par 'gyur ba de lta bur chos kyi rnam grangs 'di de bzhin
300b7(mdo sde): gshegs pas byin gyis brlab tu gsol/ /bcom ldan 'das kyis bka' stsal pa/ kau shi ka /de'i phyir legs par rab tu nyon la yid la zungs shig dang / bar du gcod pa thams cad
301a1(mdo sde): rnam par sbyong ba zhes bya ba'i rig sngags dang / gsang sngags kyi gzhi'i byin rlabs ngas bstan par bya ste/ rig sngags dang / gsang sngags kyi gzhi
301a2(mdo sde): de dag gis bdud thams cad dang / phas kyi rgol ba thams cad kyang shin tu tshar gcod par 'gyur la/ de bzhin gshegs pa'i chos kyi sgron ma 'di'ang yun ring du gnas par
301a3(mdo sde): 'gyur ro/ /tad+ya thA/ a b+ha ye/ b+ha ya bi ga te/ b+ha ya bi sho d+ha ne/ a b+ha ya nga de/ ni ru b+ha dra be/ A na ku le/ a ku la saM sho d+ha ne/ a gra he/ a bi bA de/ a galbe/ a galbe/
301a4(mdo sde): a ts+yu t+te/ shu b+ha te dze/ te dzo ba ti/ ma hA te dze/ u bA sha me/ me t+r+yang+ga te/ sho Sha ya ma ne/ sa t+ya daR+sha ne/ i ba ru d+he sa hi ta ar+the/ ar+tha sid+d+he/ a mr-i ta ba te/ sA ga re/ sA ga ra ba
301a5(mdo sde): ti| a b+hi te/ badzra sin+d+ha/ ak+Sha ye/ ak+Sha ta pra b+he/ dza ti bi sho d+ha ne/ shud+d+he/ shud+d+he/ a ba b+hA sa ba ti/ sa ma pra yo ge /sa ma tsi te/ a nut+ta re/ bud+d+hA a d+hiSh+Tha ne/ shI la bi sho d+ha ne/
301a6(mdo sde): an+ti kra ma Ne/ a si ha R+ye/ ni gr-i hI taM ma ra ba la ma/ ba ra dza yo d+hiSh+Ti ga tA naM/ dzo lA naM d+ha molkA nAM/ saM gr-i hi tA na/ d+harma tA nAM/ ud+g+ha TI nI/ d+harma ni d+ha nAM/ kau shi ka /rig sngags dang /
301a7(mdo sde): gsang sngags kyi gzhi ni/ 'di dag yin te/ 'das pa dang / ma 'ongs pa dang / da ltar byung ba'i sangs rgyas rnams kyi dam pa'i chos yongs su gzung ba'i phyir gsungs so/ /rig sngags
301b1(mdo sde): dang / gsang sngags kyi gzhi 'di dag gis ni/ rtsod pa'i bdag po bdud thams cad tshar gcod par 'gyur ro/ /de nas bcom ldan 'das la tshangs pa kun tu snang ba zhes bya bas 'di skad ces
301b2(mdo sde): gsol to/ /bcom ldan 'das/ bdag gis kyang chos kyi rnam grangs 'di gzung bar bgyi/ bcang bar bgyi/ rgyas pa bgyi'o/ /de ci'i slad du zhe na/ bcom ldan 'das/ byas pa gzo ba dang /
301b3(mdo sde): byas pa tshor ba rjes su srung ste/ de bzhin gshegs pa'i chos kyi tshul 'di gzung bar bgyi/ yongs su bsrung bar bgyi'o/ /de nas bcom ldan 'das la lha'i bu bsod nams 'phags kyis gsol
301b4(mdo sde): pa| bcom ldan 'das/ rigs kyi bu'am/ rigs kyi bu mos de bzhin gshegs pa'i chos bzung na/ bsod nams ji tsam zhig skyed par 'gyur lags/ de nas bcom ldan 'das kyis lha'i
301b5(mdo sde): bu de la tshigs su bcad de bka' stsal pa/ sangs rgyas spyan gyis phyogs bcu yi/ /zhing rnams ji snyed ngas mthong ba/ /de kun rin chen gang byas nas/ /mi gang sbyin pa sbyin byed la/ /gang
301b6(mdo sde): zhig 'jig rten mgon po'i chos/ /snying nas yongs su 'dzin byed na/ /de bas mi de'i bsod nams ni/ /shin tu mang du 'phel bar 'gyur/ /bskal pa'i bar du bzhugs nas ni/ /dpe rnams
301b7(mdo sde): bstan pas bshad na yang / /dam pa'i chos ni 'dzin pa yi/ /bsod nams zad par yong mi 'gyur/ /chos kyi rnam grangs 'di bstan pa na lha khrag khrig bdun cu rtsa drug gis bla na med pa yang
302a1(mdo sde): dag par rdzogs pa'i byang chub tu sems bskyed do/ /byang chub sems dpa' drug khri ni/ mi skye ba'i chos rnams la bzod pa skyes so/ /stong gsum gyi stong
302a2(mdo sde): chen po'i 'jig rten gyi khams 'di'ang rnam pa drug dang / mtshan ma chen po bco brgyad du rab tu g.yos par gyur to/ /'di lta ste/ shar phyogs mtho na nub phyogs dma'/ nub
302a3(mdo sde): phyogs mtho na shar phyogs dma'/ lho phyogs mtho na byang phyogs dma'/ byang phyogs mtho na lho phyogs dma'/ dbus mtho na mtha' dma'/ mtha' mtho na dbus dma' bar gyur
302a4(mdo sde): te| g.yos/ rab tu g.yos/ kun tu rab tu g.yos/ 'gul/ rab tu 'gul/ kun tu rab tu 'gul/ ldeg /rab tu ldeg /kun tu rab tu ldeg /'khrugs/ rab tu 'khrugs/ kun
302a5(mdo sde): tu rab tu 'khrugs/ 'ur 'ur/ rab tu 'ur 'ur/ kun tu rab tu 'ur 'ur/ chem chem/ rab tu chem chem/ kun tu rab tu chem chem mo/ /snang ba chen pos kyang 'jig rten khyab par
302a6(mdo sde): gyur to| |me tog gi char chen po'ang bab bo/ /sel snyan dag kyang ma bkrol bar rang 'khrol zhing sil snyan dang / klu'i dbyangs de dag las kyang sgra 'di lta bu byung ste/ bcom ldan
302a7(mdo sde): 'das kyis chos kyi rnam grangs 'di phas kyi rgol ba thams cad kyis mi tshugs par byin gyis brlabs so/ /chos kyi rnam grangs 'di rnam par dkrug tu med pa'i tshul du chos kyi dbyings
302b1(mdo sde): kyi phyag rgyas legs par btab bo/ /zhes byung ngo / /klu'i rgyal po rgya mtshos kyang stong gsum gyi stong chen po'i 'jig rten gyi khams thams cad khyab par mu tig gi char chen po phab po/ /de
302b2(mdo sde): nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khyod kyis chos kyi rnam grangs 'di gzung la gzhan dag la'ang rgyas par yang dag par ston cig /
302b3(mdo sde): gsol pa/ bcom ldan 'das/ chos kyi rnam grangs 'di bdag gis bzung lags na/ bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/
302b4(mdo sde): bcom ldan 'das kyis bka' stsal pa/ de'i phyir chos kyi rnam grangs 'di klu'i rgyal po rgya mtshos zhus pa zhes bya bar zungs shig /klu'i bdag po'i gzungs kyi le'u zhes bya bar yang
302b5(mdo sde): zungs shig / rin po che kun las btus pa'i chos kyi sgo yongs su dag pa'i le'u zhes bya bar yang zungs shig /bcom ldan 'das kyis de skad ces bka' stsal nas tshe dang ldan pa kun
302b6(mdo sde): dga' bo dang / klu'i rgyal po rgya mtsho dang / klu'i rgyal po ma dros pa dang / klu'i rgyal po rgya mtsho'i bu dpal gyi gzi brjid dang / rgyal po ma skyes dgra dang / phyogs bcu nas 'dus pa'i byang
302b7(mdo sde): chub sems dpa' sems dpa' chen po de dag thams cad dang / 'khor de dag thams cad dang / lha dang / mi dang / lha ma yin dang / dri zar bcas pa'i 'jig rten yid rangs te bcom ldan
303a1(mdo sde): 'das kyis gsungs pa la mngon par bstod do/ /'phags pa klu'i rgyal po rgya mtshos zhus pa zhes bya ba theg pa chen po'i mdo rdzogs so// //
303a2(mdo sde): rgya gar gyi mkhan po dzin mi tra dang / pra dz+nyA warma dang / zhu chen gyi lo tsA ba ban+d+he ye shes sde la sogs pas bsgyur cing zhus te gtan la phab pa/ rgya gar skad du/ AR+ya sA ga ra nA ga rA dza
303a3(mdo sde): pa ri pr-its+tsha nA ma ma hA yA na sU tra/ bod skad du/ 'phags pa klu'i rgyal po rgya mtshos zhus pa zhes bya ba theg pa chen po'i mdo/ /sangs rgyas dang / byang chub sems dpa' thams
303a4(mdo sde): cad la phyag 'tshal lo/ /'di skad bdag gis thos pa dus gcig na/ bcom ldan 'das rgya mtsho chen po na klu'i rgyal po rgya mtshos gnas klu'i rgyal po rgya mtsho'i 'khor gyi khyams
303a5(mdo sde): bkod pa na dge slong brgyad stong gi dge 'dun chen po dang / byang chub sems dpa' sems dpa' chen po phyogs bcu'i 'jig rten gyi khams nas 'dus pa mngon par shes
303a6(mdo sde): pa rab tu mang po dang / brgya byin dang / tshangs pa dang / 'jig rten skyong ba dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi
303a7(mdo sde): 'am| ci dang / lto 'phye chen po bye ba khrag khrig brgya stong mang po dang thabs cig tu bzhugs te/ de nas bcom ldan 'das kyis thams cad dang ldan pa'i 'khor de 'dus par
303b1(mdo sde): mkhyen nas klu'i rgyal po rgya mtsho la bka' stsal pa/ klu'i bdag po/ kye ma 'jig rten gnas pa 'di ni/ las rnam pa sna tshogs kyis bskyod nas sems kyi dmigs pa sna tshogs kyis
303b2(mdo sde): las rnam pa sna tshogs mngon par 'du bya ba mngon par 'du byed de/ de yis 'gro ba'ang sna tshogs su gyur to/ /klu'i bdag po/ 'khor 'di dang / rgya mtsho chen po 'di na gzugs rnam pa
303b3(mdo sde): sna tshogs ji snyed pa dang / gzugs tha mal pa ji snyed snang ba la ltos/ klu'i bdag po/ 'di dag thams cad ni/ rang rang gi sems dang / lus dang / ngag dang / yid kyi las dge ba dang /
303b4(mdo sde): mi dge ba sna tshogs su byas pas sna tshogs su gyur pa dag go /sems ni/ gzugs med pa/ bstan du med pa/ gzung du med pa'o/ /klu'i bdag po/ 'di ltar thams cad ni/ bcos ma
303b5(mdo sde): sgrub pas gnas pa'i mtshan nyid de/ bdag po med pa/ bdag gi med pa/ yongs su 'dzin pa med pa'o/ /de dag ni/ las ji ltar bsags pas bsgrubs pa sna tshogs su byas pa dag ste/ 'di la byed
303b6(mdo sde): pa bo gang yang med do/ /klu'i bdag po/ 'di ltar chos 'di dag thams cad ni/ bsam gyis mi khyab pa sgyu ma'i mtshan nyid kyi ngo bo nyid do/ /klu'i bdag po/ de la byang chub sems dpa' mkhas
303b7(mdo sde): pas chos thams cad sgrub pas gnas pa'i mtshan nyid du shes nas dge ba'i las mngon par 'du bya ba dag mngon par 'du bya'o/ /de dge ba'i las mngon par 'du bya ba dag mngon par 'du
304a1(mdo sde): byed na| sgrub pas gnas pa'i mtshan nyid kyi chos rnams kyi phung po dang / khams dang / skye mched gang dag mngon par 'grub pa de dag mdzes shing blta na
304a2(mdo sde): sdug la gzugs bzang ba dag tu mngon par 'grub bo/ /klu'i bdag po/ de bzhin gshegs pa'i sku bsod nams bye ba khrag khrig brgya stong las skyes pa mtshan rnams kyis ji ltar
304a3(mdo sde): brgyan pa dang / ji ltar bsgrub pa dang / dpal gyis lha dang mir bcas pa'i 'jig rten zil gyis mnan nas ma chags par bzhugs te/ gang na brgya stong phrag bcu la dbang sgyur ba'i
304a4(mdo sde): tshangs pa chen po 'di dag mog mog por gyur nas de bzhin gshegs pa'i sku la blta na'ang mig zi zi bar gyur pa la ltos/ klu'i bdag po/ byang chub sems dpa' 'di dag gi gzugs
304a5(mdo sde): dang | mtshan dang / lus dang / rgyan rnams la ltos/ klu'i bdag po/ de dag thams cad ni/ dge ba'i las mngon par 'du bya ba rnams kyis mngon par 'dus byas pas brgyan pa bsgrubs
304a6(mdo sde): pa'o| |klu'i bdag po/ khyod kyi bkod pa 'di dang bsod nams thams cad las byung ba'o/ /klu'i bdag po/ brgya byin dang / tshangs pa dang / 'jig rten skyong ba dang / lha dang / lha dang / klu dang /
304a7(mdo sde): gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa 'di dag gi bkod pa gang yin pa de dag thams cad
304b1(mdo sde): kyang bsod nams las byung ba'o/ /klu'i bdag po/ rgya mtsho chen po 'di na gang dag lus sna tshogs gzugs mi sdug cing dbyibs ma legs pa dang / dbyibs legs pa dang / lus rags zhing
304b2(mdo sde): che ba rnams dang / gang dag lus phra zhing chud pa de dag thams cad kyang rang rang gi sems dang / lus dang / ngag dang / yid kyi las dge ba dang / mi dge bas sna tshogs su gyur pa dag go /
304b3(mdo sde): klu'i bdag po/ /de bas na/ las bdag gir bya ba/ las kyi bgo skal la spyod pa/ las kyi skye gnas pa/ las kyi rnam par smin pa la brten par bya'o/ /zhes klu'i bdag po/ khyed kyis de
304b4(mdo sde): ltar slobs shig dang / las bdag gir bya ba/ las kyi bgo skal la spyod pa/ las kyi rnam par smin pa la brten pa khyed dge ba'i chos mngon par 'du bya ba la blo 'jug par 'gyur ro/ /lta
304b5(mdo sde): ba chud gson par byed par mi 'gyur ro/ /chad pa dang rtag par lta ba la gnas par mi 'gyur ro/ /khyed kyis sbyin pa'i gnas rnams mgu bar byed par 'gyur ro/ /mgu bar byas nas kyang bsti stang
304b6(mdo sde): byed par 'gyur ro/ /bsti stang byas pa'i rgyu las byung ba'i lha dang bcas pa'i 'jig rten gyis bsti stang byed par 'gyur ro/ /klu'i bdag po/ chos gcig gis sems can thams cad kyi ngan
304b7(mdo sde): 'gro ngan song mi khom pa'i lam thams cad yang dag par gcod do/ /chos gcig po gang zhe na/ 'di lta ste/ bdag ji ltar gyur cing nyin zhag rnams 'gro zhig gu snyam du dge ba'i chos rnams
305a1(mdo sde): la rab tu rtog pa'o/ /de de ltar dge ba'i chos la rab tu rtog pa med pas mi dge ba'i sems dang / sems las byung ba'i chos rnams kyi go skabs
305a2(mdo sde): mi 'byed do/ /de mi dge ba'i chos spangs te dge ba'i chos dang ldan pas bsam pa dag pa'i sems can 'di lta ste/ sangs rgyas dang / byang chub sems dpa' dang / 'phags pa nyan
305a3(mdo sde): thos dang / rang sangs rgyas rnams dang 'grogs pa rnyed par 'gyur ro/ /klu'i bdag po/ de la dge ba'i chos rnams gang zhe na/ dge ba'i chos rnams zhes bya ba ni/ lha dang / mi'i phun
305a4(mdo sde): sum tshogs pa'i rtsa ba dang / rten to/ /nyan thos dang / rang sangs rgyas kyi byang chub kyi rtsa ba dang / rten to/ /bla na med pa yang dag par rdzogs pa'i byang chub kyi rtsa ba dang / rten to/ /de la
305a5(mdo sde): rtsa ba dang / rten gang zhe na/ gang 'di dge ba bcu'i las kyi lam rnams so/ /dge ba bcu'i las kyi lam de dag kyang gang zhe na/ 'di lta ste/ srog gcod pa spong ba dang / ma byin par
305a6(mdo sde): len pa dang / 'dod pa la log par g.yen pa dang / rdzun smra ba dang / phra ma dang / tshig rtsub po dang / tshig kyal pa dang / brnab sems dang / gnod sems dang / log par lta ba
305a7(mdo sde): spong ba'o/ /'di dag ni/ dge ba bcu'i las kyi lam zhes bya ste/ 'jig rten pa dang / 'jig rten las 'das pa'i phun sum tshogs pa rnams kyi rtsa ba dang / rten to/ /klu'i bdag
305b1(mdo sde): po| |de la srog gcod pa spangs pa'i skyes bu gang zag ni/ rab tu zhi bar byed pa'i chos bcu thob bo/ /bcu gang zhe na/ 'di lta ste/ 'dis sems can thams cad la mi 'jigs pa byin pa
305b2(mdo sde): yin no| |de sems can thams cad la byams par dmigs pa la gnas pa yin no/ /de'i zhe sdang gi bag chags yang dag par chad pa yin no/ /des nad nyung bar 'gyur bar sgrub pa yongs
305b3(mdo sde): su bzung ba yin no/ /des tshe ring bar 'gyur ba'i sa bon btab pa yin no/ /de la mi ma yin pa rnams kyang srung ba dang / skyob pa dang / sbed par byed do/ /bde bar nyal zhing bde bar sang
305b4(mdo sde): pa dang / sdig pa'i rmi lam mi mthong ba yin no/ /de nyal ba na'ang lha rnams sgrub par byed do/ /de la shar gnyer pa med pa yin te/ shar gnyer ba'i bag la nyal med pa yin no/ /ngan 'gro
305b5(mdo sde): thams cad kyis mi 'jigs pa dang / shi 'phos nas kyang bde 'gro mtho ris kyi 'jig rten du lha rnams kyi nang du skye bar 'gyur te/ klu'i bdag po/ srog gcod pa spangs pa'i skyes bu gang
305b6(mdo sde): zag ni| rab tu zhi bar byed pa'i chos bcu po de dag thob bo/ /srog gcod pa spangs pa'i dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ de dge
305b7(mdo sde): ba'i rtsa ba des byang chub thob pa na sems kyi dbang gis tshe tshad med par 'gyur ro/ /klu'i bdag po/ ma byin par len pa spangs pa'i skyes bu gang zag ni/ yid brtan pa'i chos bcu thob
306a1(mdo sde): bo| |bcu gang zhe na/ 'di lta ste/ longs spyod che zhing de'i longs spyod de nas rgyal po dang / rkun po dang / me dang / chu dang / mi mdza' ba dang / nye
306a2(mdo sde): mtshams kyis mi 'phrog pa yin no/ /skye bo mang po'i yid du 'ong bas skye bo mang po dga' ba yin no/ /nye ba'i nyon mongs pa med pa yin no/ /nor 'brel pa rnams la yid brtan
306a3(mdo sde): du rung ba yin no/ /phyogs dang / phyogs mtshams rnams su de'i bsngags pa brjod cing de la pha rol gyi gnod pa'i 'jigs pa thams cad med pa yin no/ /de'i dge ba brjod
306a4(mdo sde): pa'i sgra dang / tshigs su bcad pa mngon par 'phags par 'gyur ro/ /bag tsha ba med par 'khor gyi nang du 'jug ste zhum zhum po med par 'gyur ro/ /tshe dang / stobs dang /
306a5(mdo sde): kha dog dang / bde ba dang / spobs pa dang / longs spyod dang / phyug pa phun sum tshogs pa rab tu 'dzin par 'gyur ro/ /de'i sems sbyin pa yang dag par 'god pa la 'gro bar
306a6(mdo sde): 'gyur ro/ /lus dang bral nas kyang bde 'gro mtho ris kyi 'jig rten du lha rnams kyi nang du skye bar 'gyur te/ klu'i bdag po/ de ltar ma byin par len pa spangs pa'i skyes bu gang zag ni/
306a7(mdo sde): yid brtan pa'i chos bcu po de dag thob bo/ /ma byin par len pa spangs pa'i dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ de dge ba'i rtsa
306b1(mdo sde): d es de bzhin gshegs pa nye ba'i nyon mongs pa can ma yin pa'i ye shes can du rang gi mngon par shes pas bla na med pa yang dag par rdzogs pa'i byang chub mngon par rdzogs par
306b2(mdo sde): 'tshang rgya bar 'gyur ro/ /klu'i bdag po/ 'dod pa la log par g.yem pa spangs pa'i skyes bu gang zag ni/ mkhas pas bsngags pa'i chos bzhi thob bo/ /bzhi gang zhe na/ 'di
306b3(mdo sde): lta ste| dbang po sdom pa dang / rgod pa las yang dag par 'da' ba dang / 'jig rten thams cad kyis bsngags pa dang / chung ma mi 'phrog pa ste/ klu'i bdag po/ 'dod pa la log par
306b4(mdo sde): g.yem pa spangs pa'i skyes bu gang zag ni/ mkhas pas bsngags pa'i chos bzhi po de dag thob bo/ /'dod pa la log par g.yem pa spangs pa'i dge ba'i rtsa ba de gal te bla na med pa
306b5(mdo sde): yang dag par rdzogs pa'i byang chub tu yongs su bsngo na/ de dge ba'i rtsa ba des skyes bu chen po'i mtshan mdo mas kyi sba ba sbubs su nub pa thob bo/ /klu'i bdag po/ brtsun du smra ba spangs
306b6(mdo sde): pa'i skyes bu gang zag ni/ lha dang / mis pa sngags pa'i chos brgyad thob bo/ /brgyad gang zhe na/ 'di lta ste/ ut+pal la'i dri 'byung bas kha yongs su dag pa thob par 'gyur ba dang / 'jig
306b7(mdo sde): rten thams cad kyi tshad mar 'gyur ba dang / lha dang / mi dgang bas dbang gcig por 'gyur ba dang / dbugs 'byin pas 'byung po rnams dogs pa med par 'gyur ba dang / lhag
307a1(mdo sde): pa'i bsam pa phun sum tshogs pas lus dang / ngag dang / sems yongs su dag par 'gyur ba dang / tshig 'khrul pa med pas mchog tu dga' ba mang bar
307a2(mdo sde): 'gyur ba dang / tshig gzung bar 'os pas ngag mnyan par 'gyur ba dang / shes rab thob pas lha dang / mi rnams kyi nang du kha na ma thob med par 'gyur ba yin te/ klu'i bdag po/
307a3(mdo sde): brdzun du smra ba spangs pa'i skyes bu gang zag ni/ lha dang / mis bsngags pa'i chos brgyad po de dag thob bo/ /brdzun du smra ba spangs pa'i dge ba'i rtsa ba de gal te bla na med pa yang
307a4(mdo sde): dag par rdzogs pa'i byang chub tu yongs su bsngo na/ de dge ba'i rtsa ba des bden pa'i rjes su 'jug pa'i tshig tu 'gyur ro/ /klu'i bdag po/ phra ma'i tshig spangs pa'i skyes bu
307a5(mdo sde): gang zag ni/ mi phyed pa lnga thob bo/ /lnga gang zhe na/ 'di lta ste/ gzhan gyi gnod pa'i 'jigs pa thams cad las shin tu 'da' bas lus mi phyed pa thob pa dang / gzhan dag
307a6(mdo sde): ga la chags pa med pas g.yog mi phyed pa thob pa dang / las kyi rnam par smin pa la yid ches pas dad pa mi phyed pa thob pa dang / sgrub pa snying por byed pas chos las mi phyed pa thob pa
307a7(mdo sde): dang / mi slu bas mdza' bo mi phyed pa thob pa ste/ klu'i bdag po/ phra ma'i tshig spangs pa'i skyes bu gang zag ni/ mi phyed pa lnga po de dag thob bo/ /phra ma'i tshig spangs pa'i dge ba'i rtsa ba
307b1(mdo sde): de gal te bla na med pa yang dag par rdzogs pa'i byang chub tu yongs su bsngo na/ de dge ba'i rtsa ba des g.yog mi phyed pa'i de bzhin gshegs par 'gyur te/ bdud dang / phas kyi rgol ba
307b2(mdo sde): thams cad kyis kyang de bzhin gshegs pa de'i 'khor dbye bar mi nus so/ /klu'i bdag po/ /tshig rtsub po spangs pa'i skyes bu gang zag ni/ ngag gi las yongs su dag pa brgyad thob
307b3(mdo sde): bo| |brgyad gang zhe na/ 'di lta ste/ tshig ran pa dang / phan pa'i tshig dang / rigs pa'i tshig dang / 'jam pa'i tshig dang / gzung ba'i tshig dang / mnyan pa'i tshig dang / skye bo mang po
307b4(mdo sde): dga' ba'i tshig dang / ma smad pa'i tshig yin te/ klu'i bdag po/ tshig rtsub po spangs pa'i skyes bu gang zag ni/ ngag gi las yongs su dag pa brgyad po de dag thob bo/ /tshig rtsub po
307b5(mdo sde): spangs pa'i dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ de dge ba'i rtsa ba des de bzhin gshegs pa tshangs pa'i sgra skad bsgrags pa'i dbyangs
307b6(mdo sde): su 'gyur ro/ /klu'i bdag po/ /tshig kyal pa spangs pa'i skyes bu gang zag ni/ gcig tu nges pa gsum thob bo/ /gsum gang zhe na/ 'di lta ste/ tshig ran pas mkhas pa rnams
307b7(mdo sde): gcig tu nges par dga' ba dang / lan legs par lon pas gcig tu nges par de'i blo bden pa la 'gro ba dang / bcos ma ma yin par mdza' bas gcig tu nges par lha dang /
308a1(mdo sde): mi'i che ba nyid thob pa yin te/ klu'i bdag po/ tshig kyal ba spangs pa'i skyes bu gang zag ni/ gcig tu nges pa gsum po de dag thob bo/ /tshig kyal pa
308a2(mdo sde): spangs pa'i dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ de dge ba'i rtsa ba des phyad par lung ston cing gzhan du mi gsung ba'i de
308a3(mdo sde): bzhin gshegs par 'gyur ro/ /klu'i bdag po/ brnab sems spangs pa'i skyes bu gang zag ni/ dbang po lnga thob bo/ /lnga gang zhe na/ 'di lta ste/ dbang po ma tshad pa med pas
308a4(mdo sde): lus dang / ngag dang / sems la dbang pa thob pa dang / dgra thams cad kyis mi rdzi bas longs spyod dang / dbang phyug la dbang ba rgya chen po slob pa dang / bsod nams kyi
308a5(mdo sde): dbang gis de'i sems longs spyod dang / yongs su spyod pa rgya chen po thams cad la 'gro ba dang / dgab pa mchog thob pas rgyal po dang / dbang pos mchod pa dang / sngon
308a6(mdo sde): phrag dog med pas longs spyod ji ltar smon pa rnams de las stong phrag brgya 'gyur du khyad par du 'gyur ba thob pa ste/ klu'i bdag po/ brnab sems spangs pa'i skyes bu
308a7(mdo sde): gang zag ni/ dbang po lnga po de dag thob bo/ /brnab sems spangs pa'i dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ de dge ba'i rtsa
308b1(mdo sde): ba des 'jig rten gsum gyis mchod pa'i de bzhin gshegs pa ston pa gcig por 'gyur ro/ /klu'i bdag po/ gnod sems spangs pa'i skyes bu gang zag ni/ yid bde bar byed pa'i chos
308b2(mdo sde): brgyad thob bo/ /brgyad gang zhe na/ 'di lta ste/ de'i sems rnam par mi 'tshe ba la 'gro bar 'gyur ba dang / de'i sems gnod sems rab tu zhi ba la 'gro bar 'gyur ba dang / de'i sems
308b3(mdo sde): rtsod pa med cing 'thab pa med pa la 'gro bar 'gyur ba dang / de'i sems drang zhing ma nyen la nges pa la 'gro bar 'gyur ba dang / 'phags pa'i skye bor grags par 'gyur ba dang / sems
308b4(mdo sde): can thams cad la bde bar dga' zhing byams pa'i sems pan pa'i dngos po mang bar 'gyur ba dang / bde ba la mngon par dga' zhing dang ba mang la skye bo mang pos bsti stang bya bar 'gyur
308b5(mdo sde): pa dang / sems snum zhing las su rung bas tshangs pa'i 'jig rten du skye ba thob pa mi dkon par 'gyur ba ste/ klu'i bdag po/ gnod sems spangs pa'i skyes bu gang zag ni/ yid bde bar byed
308b6(mdo sde): pa'i chos brgyad po de dag thob bo/ /gnod sems spangs pa'i dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ de dge ba'i rtsa ba des sems thogs
308b7(mdo sde): pa med pa'i de bzhin gshegs pa blta bas mi ngoms par 'gyur ro/ /klu'i bdag po/ log par lta ba spangs pa'i skyes bu gang zag ni/ yon tan gyi chos bcu thob bo/ /bcu gang zhe na/ 'di
309a1(mdo sde): lta ste/ bsam pa dge bar 'gyur zhing grogs po dge ba rnyed par 'gyur ba yin/ las kyi rnam par smin pa la yid ches pas srog gi phyir yang sdig pa'i
309a2(mdo sde): las mi byed pa yin/ lhar sangs rgyas 'dzin gyi gzhan lhar mi 'dzin pa yin/ ngo mtshar dang bkra shis dang bral bas lta ba drang ba yin/ grogs lha dang mi yin gyi dud 'gro'i skye
309a3(mdo sde): gnas pa dang / gshin rje'i 'jig rten pa grogs su mi 'gyur ba yin/ bsod nams sbyangs pas khyad par du 'gro ba yin/ log pa thams cad med pas 'phags pa'i lam du
309a4(mdo sde): zhugs pa yin/ 'jig tshogs la lta ba dang bral zhing sdig pa thams cad yongs su spangs pa yin/ yang dag par song zhing yang dag par zhugs pas sgrib pa med par mthong ba
309a5(mdo sde): yin/ lha dang mi rnams kyi nang du mi khom pa dang bral ba yin te/ klu'i bdag po/ log par lta ba spangs pa'i skyes bu gang zag ni/ yon tan gyi chos bcu po de dag thob po/ /log
309a6(mdo sde): par lta ba spangs pa'i dge ba'i rtsa ba de gal te bla na med pa yang dag par rdzogs pa'i byang chub tu yongs su bsngo na/ dge ba'i rtsa ba des de la sangs rgyas kyi chos thams cad mngon du 'gyur
309a7(mdo sde): te| mngon par shes pa myur pa'i de bzhin gshegs par 'gyur ro/ /klu'i bdag po/ dge ba bcu'i las kyi lam 'di dag ni/ 'jig rten pa dang / 'jig rten las 'das pa'i
309b1(mdo sde): phun sum tshogs pa nas bla na med pa yang dag par rdzogs pa'i byang chub kyi bar gyi rtsa ba dang / rten to/ /bzlog na mi dge ba bcu'i las kyi lam rnams te/ de dag shas cher bsten cing bsgoms
309b2(mdo sde): te ma bdu byas na/ sems can dmyal ba'i rgyu'o/ /'bring ni/ dud 'gro'i skye gnas kyi rgyu'o/ /chung du ni/ gshin rje'i 'jig rten gyi rgyu'o/ /klu'i bdag po/ de la srog gcod pa bsten
309b3(mdo sde): cing bsgoms te mang du byas na/ sems can dmyal bar khrid do/ /dud 'gro'i skye gnas su khrid do/ /gshin rje'i 'jig rten du khrid do/ /de nas gal te mi rnams kyi nang du skyes
309b4(mdo sde): na'ang rnam par smin pa gnyis mngon par sgrub ste/ tshe thung ba dang / nad mang bar 'gyur ba'o/ /ma byin par len pas ni/ sems can dmyal bar khrid do/ /dud 'gro'i skye gnas su khrid
309b5(mdo sde): ngo| |gshin rje'i 'jig rten du khrid do/ /de nas gal te mi rnams kyi nang du skyes na'ang rnam par smin pa gnyis mngon par sgrub ste/ longs spyod chung ba dang / thun mong gi longs spyod du 'gyur
309b6(mdo sde): ba'o| |'dod pa la log par g.yem pas ni/ sems can dmyal bar khrid do/ /dud 'gro'i skye gnas su khrid do/ /gshin rje'i 'jig rten du khrid do/ /de nas gal te mi rnams kyi nang du skyes
309b7(mdo sde): na'ang rnam par smin pa gnyis mngon par sgrub ste/ g.yog 'khor yid brtan du mi rung ba dang / 'gran zla dang bcas pa'i chung mar 'gyur ba'o/ /brdzun du smra bas ni/ sems can dmyal
310a1(mdo sde): bar khrid do/ /dud 'gro'i skye gnas su khrid do/ /gshin rje'i 'jig rten du khrid do/ /de nas gal te mi rnams kyi nang du skyes na'ang rnam par smin pa gnyis
310a2(mdo sde): mngon par sgrub ste/ skur pa mang ba dang / gzhan gyis slu bar 'gyur pa'o/ /phra mas ni/ sems can dmyal bar khrid do/ /dud 'gro'i skye gnas su khrid do/ /gshin rje'i 'jig rten du
310a3(mdo sde): khrid do| |de nas gal te mi rnams kyi nang du skyes na'ang rnam par smin pa gnyis mngon par sgrub ste/ g.yog 'khor mi 'dum pa dang / g.yog 'khor ngan par 'gyur ba'o/ /tshig rtsub
310a4(mdo sde): pos ni| sems can dmyal bar khrid do/ /dud 'gro'i skye gnas su khrid do/ /gshin rje'i 'jig rten du khrid do/ /de nas gal te mi rnams kyi nang du skyes na'ang rnam par smin pa
310a5(mdo sde): gnyis mngon par sgrub ste/ yid du mi 'ong ba thos pa dang / 'thab mo'i tshig tu 'gyur ba'o/ /tshig kyal bas ni/ sems can dmyal bar khrid do/ /dud 'gro'i skye gnas su khrid do/ /
310a6(mdo sde): gshin rje'i 'jig rten du khrid do/ /de nas gal te mi rnams kyi nang du skyes na'ang rnam par smin pa gnyis mngon par sgrub ste/ gzung bar 'os pa'i tshig ma yin pa dang / ma nges pa'i
310a7(mdo sde): spobs par 'gyur ba'o/ /brnab sems kyis ni/ sems can dmyal bar khrid do/ /dud 'gro'i skye gnas su khrid do/ /gshin rje'i 'jig rten du khrid do/ /de nas gal te mi rnams kyi
310b1(mdo sde): nang du skyes na'ang rnam par smin pa gnyis mngon par sgrub ste/ chog mi shes pa dang / 'dod pa che bar 'gyur ba'o/ /gnod sems kyis ni/ sems can dmyal par khrid do/ /dud 'gro'i skye
310b2(mdo sde): gnas su khrid do/ /gshin rje'i 'jig rten du khrid do/ /de nas gal te mi rnams kyi nang du skyes na'ang rnam par smin pa gnyis mngon par sgrub ste/ mi phan pa 'dod pa dang / gzhan gyis
310b3(mdo sde): gnod pa bya bar 'gyur ba'o/ /log par lta bas ni/ sems can dmyal bar khrid do/ /dud 'gro'i skye gnas su khrid do/ /gshin rje'i 'jig rten du khrid do/ /de nas gal te mi rnams kyi
310b4(mdo sde): nang du skyes na'ang rnam par smin pa gnyis mngon par sgrub ste/ lta ba ngan par ltung ba dang / g.yo sgyu can du 'gyur ba'o/ /klu'i bdag po/ de ltar na/ mi dge ba bcu po 'di dag gis sdug
310b5(mdo sde): bsngal gyi phung po chen po tshad med pa yang dag par sgrub par 'gyur ro/ /klu'i bdag po/ de la srog gcod pa spangs pa'i byang chub sems dpas sbyin pa byin na/ longs spyod che bar 'gyur/
310b6(mdo sde): longs spyod mi 'phrog pa dang tshe ring bar 'gyur ro/ /byang chub sems dpa'i spyad pa spyod pa na'ang gzhan gyis gnod pa bya ba'i 'jigs pa las yang dag par 'das par 'gyur ro/ /klu'i
310b7(mdo sde): bdag po/ ma byin par len pa spangs pa'i byang chub sems dpas sbyin pa byin na/ longs spyod che bar 'gyur/ longs spyod mi 'phrog pa dang dngos po thams cad la mi lta bar yongs su
311a1(mdo sde): gtong ba can du 'gyur ro/ /byang chub sems dpa'i spyad pa spyod pa na'ang sangs rgyas kyi chos thams cad yang dag par sgrub pas bla na med pa'i chos rnyed par
311a2(mdo sde): 'gyur ro/ /klu'i bdag po/ 'dod pa la log par g.yem pa spangs pa'i byang chub sems dpas sbyin pa byin na/ longs spyod che bar 'gyur/ longs spyod mi 'phrog pa dang chung ma mi
311a3(mdo sde): g.yem par 'gyur ro/ /byang chub sems dpa'i spyad pa spyod pa na'ang ma dang / bu dang / chung ma la su'ang sdang ba'i sems kyis lta bar mi 'gyur ro/ /klu'i bdag po/ brdzun du
311a4(mdo sde): smra ba spangs pa'i byang chub sems dpas sbyin pa byin na/ longs spyod che bar 'gyur/ longs spyod mi 'phrog pa dang skur pa 'debs pa med par 'gyur ba ni/ nan tan srung bar
311a5(mdo sde): 'gyur ro/ /byang chub sems dpa'i spyad pa spyod pa na'ang ji skad smras pa de bzhin byed de yi dam la brtan par 'gyur ro/ /klu'i bdag po/ phra ma'i tshig spangs pa'i byang chub sems dpas
311a6(mdo sde): spyin pa byin na/ longs spyod che bar 'gyur/ longs spyod ma 'phrog pa dang g.yog 'khor mi phyed par 'gyur ro/ /byang chub sems dpa'i spyad pa spyod pa na'ang bsam pa mthun pas
311a7(mdo sde): byang chub sems dpa'i g.yog 'khor thob bo/ /klu'i bdag po/ tshig rtsub bo spangs pa'i byang chub sems dpas sbyin pa byin na/ longs spyod che bar 'gyur/ longs spyod mi
311b1(mdo sde): 'phrog pa dang gzung ba'i tshig tu 'gyur/ btsun pa'i tshig tu 'gyur ro/ /byang chub sems dpa'i spyad pa spyod pa na'ang 'khor ma mgu bar su'ang mi 'gro'o/ /klu'i bdag po/ tshig kyal pa spangs
311b2(mdo sde): pa'i byang chub sems dpas sbyin pa byin na/ longs spyod che bar 'gyur/ longs spyod mi 'phrog pa dang / mnyan par 'os pa'i tshig tu 'gyur/ yid ches pa'i tshig tu 'gyur ro/ /byang chub sems
311b3(mdo sde): dpa'i spyad pa spyod pa na'ang the tshom thams cad gcod pa la mkhas par 'gyur ro/ /klu'i bdag po/ brab sems spangs pa'i byang chub sems dpas sbyin pa byin na/ longs spyod che bar 'gyur/
311b4(mdo sde): longs spyod mi 'phrog pa dang / longs spyod dang yongs su spyod pa rgya chen po la de'i sems 'gro bar 'gyur ro/ /byang chub sems dpa'i spyad pa spyod pa na'ang rgya chen po la mos shing dbang che
311b5(mdo sde): bar grags par 'gyur ro/ /klu'i bdag po/ gnod sems spangs pa'i byang chub sems dpas sbyin pa byin na/ longs spyod che bar 'gyur/ longs spyod mi 'phrog pa dang / mdzes pa dang
311b6(mdo sde): skye bo mang po dga' zhing yid du 'ong bar 'gyur ro/ /byang chub sems dpa'i spyad pa spyod pa na'ang thogs pa med pa'i blo dang / thogs pa med pa'i sems dang / dbang po ma tshang ba med par
311b7(mdo sde): 'gyur ro/ /klu'i bdag po/ log par lta ba spangs pa'i byang chub sems dpas sbyin pa byin na/ /longs spyod che bar 'gyur/ longs spyod mi 'phrog pa dang / sangs rgyas la dad cing yang dag par lta
312a1(mdo sde): pa'i khyim du skye'o/ /byang chub sems dpa'i spyad pa spyod pa na'ang sangs rgyas la lta ba dang / chos nyan pa dang / dge 'dun la bsnyen bkur byed pa dang / byang chub sems
312a2(mdo sde): bskyed pa dang mi 'bral bar 'gyur ro/ /klu'i bdag po/ de ltar dge ba bcu'i las kyi lam 'di ngag sbyin pas brgyan na/ 'byor pa chen por 'gyur ro/ /dge ba bcu'i las kyi lam 'di dag nyid tshul khrims
312a3(mdo sde): kyis brgyan na/ sangs rgyas kyi chos thams cad kyi don du smon pa yongs su rdzogs par 'gyur ro/ /dge ba bcu'i las 'di dag nyid bzod pas brgyan na/ mtshan dang / dpe byad bzang po dang / sangs
312a4(mdo sde): rgyas kyi dbyings yongs su rdzogs par 'gyur ro/ /de bzhin du sbyar te brtson 'grus kyis brgyan na/ bdud phyir rgol ba bcom pa dang / sangs rgyas kyi chos thams cad rdzogs par 'gyur ro/ /bsam
312a5(mdo sde): gtan gyis brgyan na/ dran pa dang / blo gros dang / rtogs pa dang / ngo tsha shes pa dang / dga' ba yongs su dag par 'gyur ro/ /shes rab kyis brgyan na/ lta ba ngan pa thams cad yang dag par 'joms
312a6(mdo sde): par 'gyur ro/ /byams pas brgyan na/ sems can thams cad la khong khro ba med pa'i sems su 'gyur ro/ /snying rjes brgyan na/ sems can thams cad yongs su mi gtong bar 'gyur ro/ /dga'
312a7(mdo sde): bas brgyan na/ zhum pa med pa'i sems su 'gyur ro/ /btang snyoms kyis brgyan na/ rjes su chags pa dang / khong khro ba spong bar 'gyur ro/ /bsdu ba'i dngos pos brgyan na/ sems can thams
312b1(mdo sde): cad yongs su smin par byed par 'gyur ro/ /dran pa nye bar gzhag pas brgyan na/ lus dang / tshor ba dang / sems dang / chos la mkhas par 'gyur ro/ /yang dag par spong bas brgyan na/ mi dge ba'i
312b2(mdo sde): chos thams cad spong ba dang / dge ba'i chos thams cad yongs su rdzogs par 'gyur ro/ /rdzu 'phrul gyi rkang pas brgyan na/ lus dang / sems yang bar 'gyur ro/ /dbang po lngas brgyan na/ dad pa
312b3(mdo sde): brtan pa dang / brtson 'grus 'bar ba dang / rmongs pa med pa dang / sems las su rung ba la mkhas pa dang / nyon mongs pa thams cad spong ba la mkhas par 'gyur ro/ /stobs kyis brgyan na/ rdzi ba
312b4(mdo sde): med cing dbul ba dang / nyes pa thams cad 'joms par 'gyur ro/ /byang chub kyi yan lag gis brgyan na/ chos thams cad yang dag pa ji lta ba bzhin du khong du chud par 'gyur ro/ /lam gyis brgyan na
312b5(mdo sde): yang dag pa'i ye shes 'grub par 'gyur ro/ /zhi gnas kyis brgyan na/ nyon mongs pa thams cad 'joms par 'gyur ro/ /lhag mthong gis brgyan na/ chos thams cad yang dag pa ji lta ba bzhin du khong du chud
312b6(mdo sde): pa'i shes rab dag ye shes su 'gyur ro/ /thabs kyis brgyan na/ 'dus byas dang / 'dus ma byas kyi bde ba thob par 'gyur ro/ /klu'i bdag po/ mdor na/ dge ba bcu'i las kyi lam 'di dag gis
312b7(mdo sde): stobs bcu yongs su rdzogs par 'gyur ro/ /mi 'jigs pa bzhi thob pa dang / sangs rgyas kyi chos ma 'dres pa bco brgyad thob pa nas sangs rgyas kyi chos thams cad kyi bar dag thob pa yongs su rdzogs par
313a1(mdo sde): 'gyur ro/ /klu'i bdag po/ de bas na/ dge ba bcu'i las kyi lam 'di dag rgya cher rnam par dbye bas brgyan pa'i phyir brtson par gyis shig /klu'i bdag po/ 'di lta ste/
313a2(mdo sde): dper na| sa la gnas pa'i grong dang / gron pa khyer dang / gron rdal dang / ljongs dang / yul 'khor dang / rgyal po'i pho brang 'khor thams cad dang / rtswa dang / shing gel ba dang / sman dang / nags tshal
313a3(mdo sde): thams cad dang / las kyi mtha' thams cad dang / sa bon gyi tshogs thams cad dang / 'byung ba'i tshogs thams cad dang / lo tog thams cad skyed pa dang / rmo ba brko ba bya ba 'byung ba de dag gi
313a4(mdo sde): gnas ni/ sa yin no/ /klu'i bdag po/ de bzhin du dge ba bcu'i las kyi lam rnams kyang lha dang / mir skye ba'i rten to/ /slob pa dang / mi slob pa'i 'bras bu rnyed pa dang / nyan thos dang / rang
313a5(mdo sde): sangs rgyas kyi byang chub dang / sangs rgyas dang / byang chub sems dpa'i spyod pa thams cad kyi rten yin pa nas sangs rgyas kyi chos thams cad kyi bar gyi rten yin no/ /bcom ldan 'das kyis de
313a6(mdo sde): skad ces bka' stsal nas klu'i rgyal po rgya mtsho dang / dge slong de dag dang / byang chub sems dpa' de dag dang / thams cad dang ldan pa'i 'khor de dang / lha dang / mi dang / lha ma yin dang / dri
313a7(mdo sde): zar bcas pa'i 'jig rten yi rang ste bcom ldan 'das kyis gsungs pa la mngon par bstod do/ /'phags pa klu'i rgyal po rgya mtshos zhus pa zhes bya ba theg pa chen po'i mdo rdzogs so// //
313b1(mdo sde): rgya gar gyi mkhan po dzi na mi tra dang / dA na shI la dang / mu ni wa rma dang / zhu chen gyi lo tsA ba ban+d+he ye shes sde la sogs pas bsgyur cing zhus te skad gsar bcad kyis kyang bcos nas gtan la phab pa/ /rgya gar skad du/ AR+ya sA ga ra nA ga rA dza pa ri pr-its+tsha nA ma mA hA yA na sU tra/ bod skad du/ 'phags pa klu'i rgyal po rgya mtshos zhus pa zhes bya ba theg pa chen po'i mdo/ /sangs rgyas dang / byang chub sems
313b2(mdo sde): dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das klu'i rgyal po rgya mtsho'i gnas na dge slong stong nyis brgya lnga bcu'i dge slong gi dge 'dun chen po dang /
313b3(mdo sde): byang chub sems dpa' sems dpa' chen po rab tu mang po dang thabs cig tu bzhugs te/ de nas bcom ldan 'das kyis klu'i rgyal po rgya mtsho la bka' stsal pa/ klu'i bdag po/ chos kyi mdo bzhi
313b4(mdo sde): po 'di dag brjod na gang dag brjod pas chos kyi phung po brgyad khri bzhi stong brjod par 'gyur ba rnams yin no/ /bzhi gang zhe na/ 'di lta ste/ 'du byed thams cad mi rtag par byang chub sems
313b5(mdo sde): dpa' sems dpa' chen po rnams kyi bstan pa mi zad pa'i shes pa rab tu 'jug pa dang / zag pa dang bcas pa'i chos thams cad sdug bsngal bar byang chub sems dpa' sems dpa' chen po
313b6(mdo sde): rnams kyi bstan pa mi zad pa'i shes pa rab tu 'jug pa dang / chos thams cad bdag med par byang chub sems dpa' sems dpa' chen po rnams kyi bstan pa mi zad pa'i shes pa rab tu 'jug pa
314a1(mdo sde): dang / mya ngan las 'das pa zhi bar byang chub sems dpa' sems dpa' chen po rnams kyi bstan pa mi zad pa'i shes pa rab tu 'jug pa ste/ klu'i bdag po/ chos
314a2(mdo sde): kyi mdo bzhi po 'di dag brjod na gang dag brjod pas chos kyi phung po brgyad khri bzhi stong brjod par 'gyur ba rnams yin no/ /bcom ldan 'das kyis de skad ces bka' stsal nas dge slong de dag dang / byang
314a3(mdo sde): chub sems dpa' de dag yid rangs te bcom ldan 'das kyis gsungs pa la mngon par bstod do/ /'phags pa klu'i rgyal po rgya mtshos zhus pa zhes bya ba theg pa chen po'i mdo rdzogs so// //
314a4(mdo sde): rgya gar gyi mkhan po su ren+d+ra bo d+hi dang / zhu chen gyi lo tsA ba ban+d+he ye shes sdes bsgyur cing zhus te gtan la phab pa/ /rgya gar skad du/ A R+ya a na pa ta b+ha nA ga rA dza pa ri pr-its+tsha nA ma
314a5(mdo sde): mahA yA na sU tra/ bsod skad du/ 'phags pa klu'i rgyal po ma dros pas zhus pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /
314a6(mdo sde): 'di skad bdag gis thos pa dus gcig na/ bcom ldan 'das rgyal po'i khab na bya rgod phung po'i ri la dge slong stong nyis brgya lnga bcu'i dge slong gi dge 'dun chen po dang / byang chub sems
314a7(mdo sde): dpa' sems dpa' chen po rab tu mang po dang thabs cig tu bzhugs te/ de'i tshe bcom ldan 'das 'khor brgya stong phrag du mas bskor nas mdun gyis bltas te chos ston to/ /de nas klu'i rgyal
314b1(mdo sde): po ma dros pa klu'i rgyal po 'bum phrag drug cu rtsa brgyad dang / klu'i bu mo brgyad khri bzhi stong gis bskor te mdun du bdar nas sil snyan dang / klu dbyangs len cing klu'i mthu chen po dang / klu'i rdzu 'phrul
314b2(mdo sde): chen pos me tog dang / bdug pa dang / spos dang / phreng ba dang / byug pa dang / phye ma dang / gos dang / gdugs dang / rgyal mtshan dang / ba dan rnams thogs te bcom ldan 'das ga la der song
314b3(mdo sde): nas phyin pa dang / bcom ldan 'das kyi zhabs la mgo bos phyag btsal te bcom ldan 'das la lan gsum bskor ba byas nas ji ltar thogs pa'i me tog dang / bdug pa dang / spos dang / phreng
314b4(mdo sde): ba dang / byug pa dang / gos dang / gdugs dang / rgyal mtshan dang / ba dan dang / sil snyan dang / pheg rdob pa de dag gis bcom ldan 'das la mchod pa byas te gus pa dang bcas/ zhe sa dang
314b5(mdo sde): bcas shing rang gi skye bo'i 'khor dang phyogs gcig tu 'dug go / 'dug nas kyang thal mo sbyar te bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom
314b6(mdo sde): 'das kyis bdag la skabs dbye bar gnang na/ bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces
314b7(mdo sde): gsol pa dang / bcom ldan 'das kyis mkhyen bzhin du klu'i rgyal po ma dros pa la 'di skad ces bka' stsal to/ /klu'i bdag po/ khyod sems can rnams kyi ched du de bzhin gshegs pa la ci 'dra
315a1(mdo sde): ba zhig yongs su dri bar 'dod/ gsol pa/ bcom ldan 'das/ bdag byang chub sems dpa' sems dpa' can gyi mchog /sems can chen po/ skyes bu dam pa/ seng+ge
315a2(mdo sde): ltar rnam par rtsen pa'i sems can rnams kyi ched du de bzhin gshegs pa la yongs su zhu bar 'tshal lo/ /bcom ldan 'das 'jig rten gyi yongs su 'dren pa/ 'jig rten gyi chos kyis
315a3(mdo sde): ma gos pa/ spyod pa dang bsam pa rnam par dag pa/ phan pa'i dngos po la yang dag par zhugs pa/ gsol ba ma gtab par sems can thams cad la dge ba'i bshes gnyen bgyid pa/ stobs
315a4(mdo sde): bcu'i stobs kyi shugs la yang dag par zhugs pa/ ngan pa'i tshogs can gyi tshogs kyis smra ba yang dag par rab tu 'joms pa/ bdud dang phyir rgol ba bcom pa/ sems ma zhum pa/ brtson 'grus
315a5(mdo sde): brtan pa'i go cha shin tu bgos pa/ yid yongs su mi skyo ba/ dge ba'i rtsa ba'i tshogs dpag tu ma mchis pa bsags pa/ tshul khrims dang thos pas mi ngoms pa/ sems can thams cad la
315a6(mdo sde): mnyam pa/ tha dad pa'i 'du shes dang bral ba/ mthar lta ba gnyis ka dang bral ba/ rten cing 'brel bar 'byung ba la 'jug pa shes pa la mkhas pa/ sangs rgyas kyi chos kyi tshul zab
315a7(mdo sde): mo la rab tu zhugs pa/ zab cing gting dpag dka' ba/ nyan thos dang / rang sangs rgyas kyi yid la bgyid pa dang bral ba/ thams cad mkhyen pa'i sems ma bskyud pa/ bsam pa rdo rje ltar
315b1(mdo sde): brtan te mi phyed pa/ blo zla ba ltar dri ma mchis shing shin tu dkar ba/ sems nam mkha'i dkyil dang mtshungs pa/ bskal pa grangs ma mchis par yid yongs su mi skyo bar 'dzin pa/ sems sa
315b2(mdo sde): dang / chu dang / me dang / rlung dang mnyam pa/ gnod sems dang / tha ba dang / zhe sdang dang / nga rgyal dang / rgyags pa dang / dregs pa thams cad yang dag par chad pa/ stong pa nyid dang / mtshan
315b3(mdo sde): ma med pa dang / smon pa med pa la smon lam shin tu btab pa/ sgyu ma dang / rmi lam dang / mig yor dang / brag ca dang / smig rgyu dang / chu zla lta bu'i chos kyi tshul la shin tu zhugs pa/ sangs
315b4(mdo sde): rgyas dang / chos dang / dge 'dun gyi gdung rigs 'dzin pa/ chos kyi 'khor lo rab tu bskor ba/ dga' ba dang / mchog tu dga' ba dang / dad pa rab tu thob pa/ u du ma wa ra'i me tog ltar
315b5(mdo sde): 'byung par shin tu dka' ba/ rtse gcig tu bgyid pa/ yid la bgyid pa ma 'dres pa rnam pa'i mchog thams cad dang ldan pa'i sems can rnams kyi ched du bdag de bzhin gshegs pa la
315b6(mdo sde): yongs su zhu bar 'tshal lo/ /bcom ldan 'das/ byang chub sems dpa' sems dpa' chen po de bas kyang khyad par du 'phags pa'i chos la rab tu zhugs pa rnams dang / sems can rnams
315b7(mdo sde): kyi ched du bdag de bzhin gshegs pa la yongs su zhu bar 'tshal na/ bcom ldan 'das kyis byang chub sems dpa' sems dpa' chen po rnams la chos kyis rnam par rtson pa/ rdo rje lta
316a1(mdo sde): bu'i yon tan la 'jug pa/ spyod pa zab mo dang / gzungs kyi sgo'i dkyil 'khor la 'jug pa bshad du gsol/ nyan thos gdul ba'i slad du bden pa bzhi rnam par
316a2(mdo sde): gdon mi 'tshal ba la 'jug pa shes pa'i sgo la 'jug pa/ rang sangs rgyas gdul ba'i slad du brten pa'i chos la 'jug pa shes pa'i sgo la 'jug pa/ theg pa chen po pa gdul ba'i slad du
316a3(mdo sde): chos thams cad la 'jug pa shes pa'i sgo la 'jug pa/ bdud kyi phyogs tshar gcod pa/ lta bar gyur ba thams cad rnam par 'jig pa nyon mongs pa thams cad dang bral ba/ sems can
316a4(mdo sde): thams cad kyi sems kyi spyod pa rab tu shes pa/ so so yang dag par rig pa la 'jug pa/ chos thams cad rab tu ston pa/ ji ltar mos pa bzhin ches las rnam par grol bar bgyid pa de
316a5(mdo sde): byang chub sems dpa' rnams la phan gdags pa'i slad du bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas kyis bshad du gsol/ bcom
316a6(mdo sde): ldan 'das/ ji ltar na/ byang chub sems dpa' nga rgyal dang / rgyags pa dang / dregs pa bcom bas ye shes kyi stobs can rnams lags/ ji ltar na/ las kyi rnam par smin pa la rton pas
316a7(mdo sde): chos kyi stobs can rnams lags/ ji ltar na/ 'jig rten gyi zang zing dang chos kyi sbyin pa la ser sna ma mchis pas sbyin pa'i stobs can rnams lags/ ji ltar na/ rnam par smin pa la mi
316b1(mdo sde): re bar bdog pa thams cad yongs su gtong ba rnams lags/ ji ltar na/ smon lam gyis yang dag par song zhing ngan song thams cad kun tu chad pas tshul khrims kyi stobs can rnams lags/ ji ltar na/
316b2(mdo sde): sems can sdang ba thams cad dang du len pa'i rang bzhin can pas bzod pa'i stobs can rnams lags/ ji ltar na/ lus dang srog la ma lta bas brtson 'grus kyi stobs can rnams lags/ ji ltar
316b3(mdo sde): na| rab tu zhi ba la gnas shing bsam gtan las ldog pa'ang mkhas pas bsam gtan gyi stobs can rnams lags/ ji ltar na/ sdig pa'i lta ba rnams dang bral zhing ma rig pa dang / gti mug
316b4(mdo sde): gi mun pa dang bral bas shes rab kyi stobs can rnams lags/ sems can yongs su smin par bgyid la yongs su smin par bgyi pa'i go cha 'tshal bas thabs kyi stobs can rnams lags/ ji
316b5(mdo sde): ltar na/ lha'i mig dang / lha'i rna ba dang / pha rol gyi sems 'tshal ba dang / sngon gyi skye ba dang / rdzu 'phrul gyi bgyi bas rnam par rtsen pas mngon par shes pa thob pa rnams lags/ ji ltar na/
316b6(mdo sde): spobs ba rgyun mi chad cing tshig dang yi ge mi zad pas spobs pa'i stobs can rnams lags/ ji ltar na/ thos pa thams cad kun tu 'dzin pas gzungs thob pa rnams lags/ ji ltar na/ chos dkon mchog
316b7(mdo sde): gcig la yang dag par gzhol bar bskyud pa ma mchis pa dang / rgya mtsho'i phyag rgya'i ting nge 'dzin rab tu thob pa rnams lags/ ji ltar na/ sangs rgyas la lta ba rnam par dag pa la yang dag par gzhol
317a1(mdo sde): bas sangs rgyas rjes su dran pa bskyud pa ma mchis pa rnams lags/ chos la lta ba rnam par dag pa la yang dag par gzhol bas chos rjes su dran pa rab tu thob pa
317a2(mdo sde): rnams lags/ phyir mi ldog pa'i dge 'dun la yang dag par gzhol bas dge 'dun rjes su dran pa rab tu thob pa rnams lags/ byang chub kyi sems ma bskyud pas tshul khrims rjes su
317a3(mdo sde): dran pa rab tu thob pa rnams lags/ 'jig rten gyi zang zing dang / chos kyi sbyin pa la ser sna ma mchis pas gtong ba rjes su dran pa rab tu thob pa rnams lags/ dga' ldan gyi gnas
317a4(mdo sde): su skye ba gcig gis thogs pa'i byang chub sems dpa' rnams rjes su dran pas lha rjes su dran pa bskyud pa ma mchis pa rnams lags/ de nas klu'i rgyal po ma dros pas bcom ldan
317a5(mdo sde): 'das la zhu ba 'di dag zhus nas de'i 'og tu tshigs su bcad de zhus pa/ 'jig rten don rnams mdzad par rang byung ba/ /lhag pa'i bsam dang bsam pa ci 'dra dang / /'jug pa'i spyod
317a6(mdo sde): dang spyod pa ci 'dra ba/ /byang chub sems dpa' rnams la bshad du gsol/ /byams par sbyor dang snying rjer 'jug pa dang / /dga' la 'jug cing btang snyoms sgom pa dang / /bsam gtan
317a7(mdo sde): rnam thar rnams la sbyor dag pa/ /de ni ma smad bdag la bshad du gsol/ /yang dag spong dang dran pa nyer gzhag dang / /rdzu 'phrul stobs dang dbang po lam sgom dang / /byang chub yan lag
317b1(mdo sde): bden dang yang dag rig / yon tan 'byung gnas rnams la bshad du gsol/ /sbyin dul sgom dang tshul khrims phun sum tshogs/ /bzod dang des dang de bzhin brtson 'grus dang / /shes rab thob
317b2(mdo sde): pas rab tu rtogs pa rnams/ /ji ltar 'gyur te de dag bshad du gsol/ /mngon shes rig dang so so yang dag rig /dran dang shes bzhin de bzhin bag yod dang / /thabs dang ldan dang tshul ni
317b3(mdo sde): rtogs pa rnams/ /byang chub sems dpa' rnams la de bshad gsol/ /dga' dang mchog tu dga' dag yon tan dga'/ /'phags pa'i sbyangs dang rigs dang nor bdun dang / /dgon par gnas
317b4(mdo sde): shing nyon mongs ma mchis gnas/ /ji ltar 'gyur te de dag bshad du gsol/ /ji ltar spobs pa phun sum tshogs pa dang / gzungs la'ang shin tu rab tu gnas pa dang / /rgyun mi chad par chos
317b5(mdo sde): ni ston pa dang / /bskyud pa ma mchis thos pa 'dzin par 'gyur/ /zhi gnas rjes su mthun dang lhag mthong dang / /shes rab zab dang shin tu blo yangs dang / /ye shes mtha' yas rtogs pa mnyam
317b6(mdo sde): med du| |byang chub sems dpa' mkhas pa ji ltar 'gyur/ /bdud kyi stobs bcom shin tu thul bar dka'/ /ngan pa'i tshogs can pha rol smra ba 'joms/ /ri rab 'dra bar mi g.yo shin tu 'phags/ /
317b7(mdo sde): dag pa'i sems can zla ba lta bur spyod/ /stong ba mtshan med smon med rnam grol dang / /sgyu ma smig rgyu lta bur chos des dang / /'dus byas rmi lam ngo bo nyid mos pa/ de ni ma smad bdag la bshad
318a1(mdo sde): du gsol/ /de nas bcom ldan 'das kyis klu'i rgyal po ma dros pa la 'di skad ces bka' stsal to/ /klu'i bdag po/ legs so legs so/ /klu'i bdag po/
318a2(mdo sde): khyod ji ltar sngon gyi dge ba'i rtsa ba'i rgyu mthun pa dang / snying rje chen po ma btang ba dang / gsol ba ma btab par sems can thams cad la dge ba'i bshes gnyen byed pa dang / 'khor
318a3(mdo sde): ba na yongs su mi skyo ba dang / sangs rgyas dang / chos dang / dge 'dun gyi rigs rgyun mi gcod pas de bzhin gshegs pa la don 'dri bar sems pa ni'ang legs so/ /klu'i bdag po/
318a4(mdo sde): de'i phyir legs par shin tu nyon la yid la zungs shig dang / ji ltar byang chub sems dpa' rnams kyis 'di dag dang / yon tan gyi khyad par gzhan dag kyang thob par 'gyur ba ngas khyod
318a5(mdo sde): la bshad do/ /klu'i rgyal po ma dros pas bcom ldan 'das/ de bzhin no/ /zhes gsol te bcom ldan 'das kyi ltar nyan pa dang / bcom ldan 'das kyis de la 'di skad ces bka'
318a6(mdo sde): stsal to| |klu'i bdag po/ byang chub sems dpa' sems dpa' chen po chos gcig dang ldan na/ rnam pa'i mchog thams cad dang ldan pa'i sangs rgyas kyi chos rnams yongs su 'dzin
318a7(mdo sde): to| |chos gcig po gang zhe na/ 'di lta ste/ sems can thams cad mi gtong ba'i thams cad mkhyen pa'i sems so/ /de'i thams cad mkhyen pa'i sems de'ang rnam pa sum cu rtsa
318b1(mdo sde): gnyis kyis shin tu bsdus pa yin te/ sum cu rtsa gnyis gang zhe na/ 'di lta ste/ bsam pas bsdus pa yin/ lhag pa'i bsam pas bsdus pa yin/ /byams pa chen pos bsdus pa yin/
318b2(mdo sde): snying rje chen pos bsdus pa yin/ yongs su mi skyo bas bsdus pa yin/ stobs kyis bsdus pa yin/ rnam par gnon pas bsdus pa yin/ mthus bsdus pa yin/ so sor
318b3(mdo sde): brtags pas bsdus pa yin/ dge ba'i bshes gnyen gyis bsdus pa yin/ chos spyod pas bsdus pa yin/ dge ba spyod pas bsdus pa yin/ bsdu ba'i dngos pos bsdus pa yin/ sdom
318b4(mdo sde): pas bsdus pa yin/ thabs kyis bsdus pa yin/ bcos ma ma yin pas bsdus pa yin/ ji skad smras pa de bzhin byed pas bsdus pa yin/ phyir bya ba'i re ba med pas bsdus pa yin/
318b5(mdo sde): ngo tsha shes pas bsdus pa yin/ khrel yod pas bsdus pa yin/ mchog tu dga' bas bsdus pa yin/ dad pas bsdus pa yin/ brtson 'grus kyis bsdus pa yin/ dran pas bsdus pa
318b6(mdo sde): yin| ting nge 'dzin gyis bsdus pa yin/ shes rab kyis bsdus pa yin/ dge ba'i rtsa ba thams cad kyis bsdus pa yin/ theg pa dman pa la 'dod pa med pas bsdus pa yin/ rgya chen po
318b7(mdo sde): la mos pas bsdus pa yin/ sems can la lta bas bsdus pa yin/ sangs rgyas dang / chos dang / dge 'dun gyi rigs mi gcod pas bsdus pa yin te/ klu'i bdag po/ thams cad mkhyen
319a1(mdo sde): pa'i sems de rnams sum cu rtsa gnyis po de dag gis bsdus na/ rnam pa'i mchog thams cad dang ldan pa'i sangs rgyas kyi chos rnams yongs su 'dzin to/ /klu'i
319a2(mdo sde): bdag po/ gzhan yang thams cad mkhyen pa'i sems de tshogs bsags pa rnam ba bcu drug gis thams cad mkhyen pa'i ye shes kyi rjes su 'gro bar 'gyur te/ bcu drug gang zhe na/ 'di
319a3(mdo sde): lta ste| tshul khrims kyi tshogs bsags pa yin/ thos pa'i tshogs bsags pa yin/ shes rab kyi tshogs bsags pa yin/ de bzhin gshegs pa la mchod pa dang / rim gro bya
319a4(mdo sde): pa'i tshogs bsags pa yin/ dgon pa la gnas pa'i tshogs bsags pa yin/ ji ltar thos pa'i chos ston pa'i tshogs bsags pa yin/ tshangs pa'i gnas pa bzhi'i tshogs
319a5(mdo sde): bsags pa yin/ dga' bar 'gyur ba'i chos kyi tshogs bsags pa yin/ dge ba bcu'i las kyi lam gyi tshogs bsags pa yin/ lus dang ngag dang sems kyi rgyan gyi tshogs
319a6(mdo sde): bsags pa yin/ sbyangs pa'i yon tan dang yo byad bsnyung ba'i tshogs bsags pa yin/ 'dod pa chung ba dang / chog shes pa dang / rab tu dben pa'i tshogs bsags pa yin/
319a7(mdo sde): phung po gsum pa'i tshogs kyi rnam grangs kyi yongs su bsngo ba'i tshogs bsags pa yin/ zhi gnas kyi tshogs bsags pa yin/ lhag mthong gi tshogs bsags pa yin/ dge
319b1(mdo sde): ba'i rtsa ba thams cad kyi tshogs bsags pa yin te/ klu'i bdag po/ thams cad mkhyen pa'i sems de tshogs bsags pa rnam pa bcu drug po de dag gis thams cad mkhyen pa'i ye shes kyi rjes
319b2(mdo sde): su 'gro bar 'gyur ro/ /klu'i bdag po/ gzhan yang thams cad mkhyen pa'i sems de lam log pa dang / lam ngan pa nyi shu rtsa gnyis dang bral te rnam par spangs na/ thams cad mkhyen pa'i ye
319b3(mdo sde): shes thob par 'gyur te/ nyi shu rtsa gnyis gang zhe na/ 'di lta ste/ nyan thos kyi sems dang bral ba yin/ rang sangs rgyas kyi sems dang bral ba yin/ nga rgyal dang bral ba yin/ lhag pa'i nga
319b4(mdo sde): rgyal dang bral ba yin/ g.yo dang bral ba yin/ 'jig rten gyi gsang tshig kun tu 'dzin pa dang bral ba yin/ log par zhugs pa dang bral ba yin/ yongs su skyo ba dang bral ba yin/
319b5(mdo sde): skrag pa dang bral ba yin/ khengs pa dang rtsod pa dang bral ba yin/ 'dod chags dang / zhe sdang dang / gti mug dang bral ba yin/ las kyi sgrib pa dang bral ba yin/ chos kyi sgrib pa dang bral ba
319b6(mdo sde): yin| bdag la bstod pa dang gzhan la smod pa dang bral ba yin/ slob dpon chos 'chab pa dang bral ba yin/ brjed ngas pa'i 'du shes dang bral ba yin/ sdig pa'i grogs po dang bral ba
319b7(mdo sde): yin| dge ba'i bshes gnyen la 'khu ba dang bral ba yin/ pha rol tu phyin pa drug gi mi mthun pa'i phyogs dang bral ba yin te/ 'di ltar ser sna dang / ngan pa'i ngang tshul dang / gnod sems
320a1(mdo sde): dang / le lo dang / g.yeng ba dang / 'chal ba'i shes rab dang bral ba yin/ chad pa dang rtag pa dang bral ba yin/ thabs mi mkhas pa'i bsdu ba dang bral ba yin/ sdig
320a2(mdo sde): pa thams cad dang bral ba yin te/ klu'i bdag po/ thams cad mkhyen pa'i sems de lam log pa dang / lam ngan pa nyi shu rtsa gnyis po 'di dag dang bral te rnam par spangs na/ thams
320a3(mdo sde): cad mkhyen pa'i ye shes thob par 'gyur ro/ /klu'i bdag po/ gzhan yang thams cad mkhyen pa'i sems bskyed pa de rgyal mtshan bcu gnyis kyis mngon par 'phags na/ bdud
320a4(mdo sde): thams cad dang / bdud kyi ris thams cad dang / pha rol rgol ba thams cad kyis thul bar dka' ba yin te/ bcu gnyis gang zhe na/ tshul khrims kyi rgyal mtshan gyis mngon par 'phags
320a5(mdo sde): pa yin| ting nge 'dzin gyi rgyal mtshan gyis mngon par 'phags pa yin/ shes rab kyi rgyal mtshan gyis mngon par 'phags pa yin/ rnam par grol ba'i ye shes kyi rgyal mtshan
320a6(mdo sde): gyis mngon par 'phags pa yin/ snying rje chen po'i rgyal mtshan gyis mngon par 'phags pa yin/ thabs kyi rgyal mtshan gyis mngon par 'phags pa yin/ stong pa nyid dang
320a7(mdo sde): mtshan ma med pa dang smon pa med pa'i rgyal mtshan gyis mngon par 'phags pa yin/ srog chags rnams la sems can med pa dang / srog med pa dang / gang zag med pa'i rgyal
320b1(mdo sde): mtshan gyis mngon par 'phags pa yin/ rten cing 'brel bar 'byung ba khong du chud pas mthar lta ba dang bral ba'i rgyal mtshan gyis mngon par 'phags pa yin/ rang gi sems yongs su dag
320b2(mdo sde): pas sangs rgyas kyis byin gyis brlabs pa'i rgyal mtshan gyis mngon par 'phags pa yin/ thams cad mkhyen pa'i ye shes rlom sems dang / rtog pa dang / rnam par rtog pa dang / yongs
320b3(mdo sde): su rtog pa dang bral ba'i rgyal mtshan gyis mngon par 'phags pa yin/ byang chub kyi sems mi brjed pa'i rgyal mtshan gyis mngon par 'phags pa yin te/ klu'i bdag po/ thams cad
320b4(mdo sde): mkhyen pa'i sems bskyed pa de rgyal mtshan bcu gnyis po de dag gis mngon par 'phags pa na bdud thams cad dang / bdud kyi ris thams cad dang / pha rol rgol ba thams cad kyis thul bar
320b5(mdo sde): dka' ba yin no/ /klu'i bdag po/ gzhan yang thams cad mkhyen pa'i sems de'i gnas gnyis te/ gnyis gang zhe na/ 'di lta ste/ ji ltar smras pa de bzhin byed pa'i gnas dang / dge ba'i
320b6(mdo sde): rtsa ba thams cad yang dag pa'i byang chub tu yongs su bsngo ba'i gnas te/ gnas ni/ gnyis po de dag go /klu'i bdag po/ gzhan yang thams cad mkhyen pa'i sems de'i chud mi za ba gnyis
320b7(mdo sde): te| gnyis gang zhe na/ sems can thams cad la zhe sdang med pa'i sems dang / log par zhugs pa rnams la cher snying rje ba ste/ gnyis po de dag go /klu'i bdag po/ gzhan yang thams
321a1(mdo sde): cad mkhyen pa'i sems de'i zung du 'brel ba'i chos gnyis te/ de gnyis dang 'brel na thams cad mkhyen pa'i sems des nyan thos dang / rang sangs rgyas thams
321a2(mdo sde): cad zil gyis non par 'gyur te/ gnyis gang zhe na/ thabs dang / shes rab ste/ gnyis po de dag go /klu'i bdag po/ gzhan yang thams cad mkhyen pa'i sems de'i rton pa gnyis te/
321a3(mdo sde): gnyis gang zhe na/ sgrub pa rnams la 'gyod pa med pa dang / 'gyur ba la yid mi ches pa ste/ gnyis po de dag go /klu'i bdag po/ gzhan yang thams cad mkhyen pa'i sems de'i yi ge
321a4(mdo sde): gnyis te/ gnyis gang zhe na/ nyan thos dang rang sangs rgyas kyi theg pa la 'dod pa med pa dang / theg pa chen po la phan yon du mthong ba ste/ gnyis po de dag go /klu'i bdag po/ gzhan
321a5(mdo sde): yang thams cad mkhyen pa'i sems de'i rgyun chad pa gnyis te/ gnyis gang zhe na/ sgyu dang g.yo'i rgyun chad pa dang / mi drang ba'i rgyun chad pa ste/ rgyun chad pa gnyis po de dag go /klu'i bdag
321a6(mdo sde): po| |gzhan yang thams cad mkhyen pa'i sems de'i rgyun mi 'chad pa gnyis te/ gnyis gang zhe na/ dran pa dang / sgyu med pa'i rgyun mi 'chad pa ste/ rgyun mi 'chad pa gnyis po de dag go /
321a7(mdo sde): klu'i bdag po/ gzhan yang thams cad mkhyen pa'i sems de'i sgrib pa gsum ste/ gsum gang zhe na/ lus kyis nyes par spyod pa dang / ngag gis nyes par spyod pa dang / yid kyis nyes par
321b1(mdo sde): spyod pa ste/ gsum po de dag go /klu'i bdag po/ gzhan yang thams cad mkhyen pa'i sems de'i sgrib pa med pa gsum ste/ gsum gang zhe na/ lus kyis legs par spyod pa dang / ngag gis
321b2(mdo sde): legs par spyod pa dang / yid kyis legs par spyod pa ste/ sgrib pa med pa gsum po de dag go /klu'i bdag po/ gzhan yang thams cad mkhyen pa'i sems de'i sgrib pa bzhi ste/ bzhi gang
321b3(mdo sde): zhe na| 'di lta ste/ dam pa'i chos spong ba dang / bla ma rnams la mi gus pa dang / byang chub sems dpa' la zhe sdang ba dang / bdud kyi las khong du mi chud pa ste/ sgrib pa bzhi po de dag go /klu'i
321b4(mdo sde): bdag po/ /gzhan yang thams cad mkhyen pa'i sems de'i sgrib pa med pa bzhi ste/ bzhi gang zhe na/ dam pa'i chos yongs su 'dzin pa dang / bla ma rnams la gus pa dang / byang chub sems
321b5(mdo sde): dpa' rnams la ston pa ltar phangs par sems pa dang / bdud kyi las khong du chud pa ste/ sgrib pa med pa bzhi po de dag go /klu'i bdag po/ /gzhan yang thams cad mkhyen pa'i sems de'i
321b6(mdo sde): rin thang med pa'i chos thob pa lnga ste/ lnga gang zhe na/ rnam par smin pa la mi re bar gtong ba dang / skye ba rnams la mi gnas pa'i tshul khrims dang / sems can thams cad mi gtong ba'i
321b7(mdo sde): snying rje chen po dang / byams pa dang mi byams pa rnams la mi lta bar lus dang srog yongs su gtong ba dang / thob pa dang / bkur sti dang / tshigs su bcad pa mi tshol bar chos ston pa ste/ klu'i
322a1(mdo sde): bdag po/ thams cad mkhyen pa'i sems de'i rin thang med pa'i chos thob pa lnga po de dag go /klu'i bdag po/ gzhan yang thams cad mkhyen pa'i sems de'i
322a2(mdo sde): rtul ba lnga ste/ lnga gang zhe na/ dge ba'i bshes gnyan la brten pa dang / 'khor ba na yongs su mi skyo ba dang / ye shes la mngon pa'i nga rgyal med pa dang / dus ma yin pa rnyed pa rnams
322a3(mdo sde): spong ba dang / sangs rgyas kyi ye shes mtha' yas pa la zhum pa med pa ste/ klu'i bdag po/ thams cad mkhyen pa'i sems de'i rtul ba lnga po de dag go /klu'i bdag po/ gzhan
322a4(mdo sde): yang thams cad mkhyen pa'i sems de'i khyad par du 'phags pa gang dag nyan thos dang rang sangs rgyas rnams la med pa lnga ste/ lnga gang zhe na/ nyan thos las rnam par grol ba'i
322a5(mdo sde): ye shes khyad par du 'phags pa dang / rang sangs rgyas las rnam par grol ba'i ye shes khyad par du 'phags pa dang / chos thams cad bdag med par shes pas khyad par du
322a6(mdo sde): 'phags pa dang / sems can thams cad kyi sems kyi spyod pa shes pas khyad par du 'phags pa dang / bag chags kyi mtshams sbyor ba yang dag par 'joms pa shes pas khyad
322a7(mdo sde): par du 'phags pa ste/ khyad par du 'phags pa lnga po de dag go /klu'i bdag po/ gzhan yang thams cad mkhyen pa'i sems de'i mchog tu dga' ba lnga ste/ lnga gang zhe na/ ngan 'gro las
322b1(mdo sde): shin tu 'das pas mchog tu dga' ba dang / thams cad mkhyen pa dang nye bar gyur pas mchog tu dga' ba dang / sangs rgyas kyi ye shes yang dag par mthong ba yongs su rdzogs pas mchog
322b2(mdo sde): tu dga' ba dang / tshul khrims nan tan byed pa la 'gyod pa med pas mchog tu dga' ba dang / sems can gyi don bya ba myong bas mchog tu dga' ba ste/ mchog tu dga' ba lnga po de dag go /
322b3(mdo sde): klu'i bdag po/ /gzhan yang thams cad mkhyen pa'i sems de'i stobs lnga ste/ lnga gang zhe na/ nga rgyal bcom pas ye shes kyi stobs dang / thos pa dang ma bral bas shes rab kyi stobs dang / khong
322b4(mdo sde): khro ba med pas byams pa'i stobs dang / mtshan yongs su rdzogs pas bzod pa'i stobs dang / 'khor du bag tsha ba dang / 'jigs pa dang bral bas mi 'jigs pa'i stobs te/ stobs lnga po de dag
322b5(mdo sde): go / klu'i bdag po/ /gzhan yang thams cad mkhyen pa'i sems de'i rigs pa gang gis rigs pa ma yin par mi ltung ba'i rigs pa lnga ste/ lnga gang zhe na/ las kyi rnam par smin pa la yid
322b6(mdo sde): ches pa'i rigs pa dang / rten cing 'brel bar 'byung ba dang mi 'gal ba'i rigs pa dang / dus dang dus ma yin pa la so sor rtog pa'i rigs pa dang / yang dag par sbyor ba'i rigs pa dang /
322b7(mdo sde): dge ba'i chos thams cad sgrub pa'i rigs pa ste/ rigs pa lnga po de dag go /klu'i bdag po/ gzhan yang thams cad mkhyen pa'i sems kyi shing ljon pa de'i snang ba lnga dang / sa bon lnga dang /
323a1(mdo sde): rtsa ba lnga dang / sdong po lnga dang / yal ga lnga dang / lo ma lnga dang / me tog lnga dang / 'bras bu lnga'o/ /de la de'i snang ba lnga gang zhe na/ nyon mongs pa dang bral ba'i snang ba dang /
323a2(mdo sde): rang gi sems nges par sems pa'i snang ba dang / shes rab kyi snang ba dang / mig lnga'i snang ba dang / thams cad mkhyen pa'i ye shes kyi snang ba ste/ snang ba lnga po de dag go /de la sa bon lnga gang
323a3(mdo sde): zhe na| bsam pa dang / lhag pa'i bsam pa dang / sems can la lta ba dang / mos pa dang / rgya chen po la mos pa ste/ sa bon lnga po de dag go /de la rtsa ba lnga gang zhe na/ byams pa chen
323a4(mdo sde): po dang / snying rje chen po dang / dge ba'i rtsa bas mi ngoms shing dge ba'i rtsa ba thams cad yongs su bsngo ba dang / nyes pa brtul bas 'chags pa dang / theg pa gzhan mi 'dod pa ste/ rtsa ba lnga
323a5(mdo sde): po de dag go / de la sdong po lnga gang zhe na/ thabs la mkhas pa dang / shes rab kyi pha rol tu phyin pa dang / sems can yongs su smin par byed pa dang / dam pa'i chos yongs su 'dzin pa dang /
323a6(mdo sde): rjes su chags pa dang / khong khro ba dang bral bas btang snyoms pa ste/ sdong po lnga po de dag go /de la yal ga lnga gang zhe na/ sbyin pa dang / tshul khrims dang / bzod pa dang / brtson 'grus
323a7(mdo sde): dang / bsam gtan te/ yal ga lnga po de dag go /de la lo ma lnga gang zhe na/ tshul khrims dang / thos pa dang / khyim nas 'byung ba dang / dgon pa la gnas pa dang / 'phags pa'i rigs
323b1(mdo sde): chog shes pa ste/ lo ma lnga po de dag go /de la me tog lnga gang zhe na/ bsod nams bsags pas mtshan phun sum tshogs pa dang / sbyin pa sna tshogs bsags pas dpe byad bzang po phun
323b2(mdo sde): sum tshogs pa dang / sems nges par sems pas byang chub kyi yan lag phun sum tshogs pa dang / chos rnam par 'grel bas spobs pa phun sum tshogs pa dang / gzungs rab tu thob pas
323b3(mdo sde): brjed ngas pa med pa phun sum tshogs pa ste/ me tog lnga po de dag go /de la 'bras bu lnga gang zhe na/ 'di lta ste/ slob pa'i 'bras bu thob pa dang / mi slob pa'i 'bras bu thob pa dang / rang
323b4(mdo sde): sangs rgyas kyi 'bras bu thob pa dang / phyir mi ldog pa'i byang chub sems dpa'i sa'i 'bras bu thob pa dang / thams cad mkhyen pa'i ye shes kyi 'bras bu thob pa ste/ 'bras bu lnga po de dag
323b5(mdo sde): go / klu'i bdag po/ thams cad mkhyen pa'i sems kyi shing ljon pa de'i snang ba ni/ de lta bu'o/ /sa bon ni/ de lta bu'o/ /rtsa ba ni/ de lta bu'o/ /sdong po ni/ de lta bu'o/ /yal ga ni/ de lta
323b6(mdo sde): bu'o| |lo ma ni/ de lta bu'o/ /me tog ni/ de lta bu'o/ /'bras bu ni/ de lta bu'o/ /klu'i bdag po/ de lta bas na/ byang chub sems dpa' thams cad mkhyen pa'i shing ljon pa 'di lta bu 'dzin par
323b7(mdo sde): 'dod pas thams cad mkhyen pa'i sems mi brjed par bya ste/ klu'i bdag po/ gang gis thams cad mkhyen pa'i sems shin tu bzung ba des gang dag yongs su zin par ma gyur pa'i yon
324a1(mdo sde): tan phun sum tshogs pa de dag ngas ma mthong ngo / /klu'i bdag po/ 'di lta ste/ dper na/ gang gis shing gang gi sa bon bzung bar byung ba des de'i rtsa ba dang /
324a2(mdo sde): sdong po dang / yal ga dang / lo ma dang / me tog dang / 'bras bu rnams kyang bzung ba yin no/ /klu'i bdag po/ de bzhin du gang gis thams cad mkhyen pa'i sems shin tu bzung ba des
324a3(mdo sde): byang chub kyi phyogs kyi chos rnams bzung ba yin no/ /klu'i bdag po/ de lta bas na/ thams cad mkhyen pa'i ye shes kyi 'byung gnas byang chub sems dpa'i yon tan la 'jug pa'i
324a4(mdo sde): chos kyi sgo'i le'u 'di zungs shig / chongs shig /lhogs shig / 'khor lo'ang rgya cher yang dag par rab tu shod cig /khyod kyis de ltar bslab par bya'o/ /bcom ldan 'das
324a5(mdo sde): k yis thams cad mkhyen pa'i ye shes kyi 'byung gnas kyi le'u 'di bshad pa na 'khor de las klu bdun khri nyis stong gis bla na med pa yang dag par rdzogs pa'i byang chub tu sems
324a6(mdo sde): bskyed do/ /dge ba'i rtsa ba bskrun pa'i klu gzhon nu rnams dang / klu'i bu mo rnams dang / klu'i rgyal po rnams ni/ rjes su mthun pa'i bzod pa rab tu thob par gyur to/ /sngar 'dus pa'i
324a7(mdo sde): byang chub sems dpa' lnga brgya ni/ mi skye ba'i chos la bzod pa rab tu thob par gyur to/ /de nas klu'i bu de dag dang / klu'i bu mo dang / klu'i rgyal po de dag steng gi bar snang la lus mi snang
324b1(mdo sde): bar 'khod de/ dus kyi rjes su 'brang ba'i sprin chen po byin gyis brlabs nas bcom ldan 'das la mchod pa'i las kyi phyir lha'i tsan+dan sbrul gyi snying po'i phye ma'i char rab tu phab bo/ /mu tig gi dra
324b2(mdo sde): bas kyang thams cad dang ldan pa'i yul byid 'dzin khebs par byas so/ /do shal dang zla gam lta bu rnams kyis kyang nam mkha'i ngos thams cad mngon par khebs par byas so/ /de nas
324b3(mdo sde): bcom ldan 'das la klu'i rgyal po ma dros pas 'di skad ces gsol to/ /bcom ldan 'das/ ji tsam du de bzhin gshegs pas byang chub kyi sems dang / thams cad mkhyen pa'i
324b4(mdo sde): sems dang / yon tan dag dang / rnam pa dang / 'jug pa rab tu bshad pa ni/ ngo mtshar to/ /bcom ldan 'das/ byang chub sems dpa' dag rnam par dag pa'i lam gang la zhugs na/
324b5(mdo sde): shin tu mthar thug pa rab tu thob par 'gyur ba dang / stobs bcu'i stobs nyid dang / mi 'jigs pa bzhi'i 'jigs pa med pa nyid dang / sangs rgyas kyi chos yongs su rdzogs par ma
324b6(mdo sde): gyur gyi bar du bar skabs su zhum pa dang / gang bar mi 'gyur ba byang chub sems dpa' rnams kyi rnam par dag pa'i lam byang chub sems dpa' spyod yul zhes bgyi ba de bzhin gshegs
324b7(mdo sde): pas bshad du gsol/ de skad ces gsol pa dang / bcom ldan 'das kyis klu'i rgyal po ma dros pa la 'di skad ces bka' stsal to/ /klu'i bdag po/ /byang chub sems dpa' rnams kyi
325a1(mdo sde): rnam par dag pa'i lam ni/ brgyad po 'di dag ste/ brgyad gang zhe na/ 'di lta ste/ pha rol tu phyin pa'i lam dang / bsdu ba'i dngos po'i lam dang / mngon par
325a2(mdo sde): shes pa'i lam dang / tshad med pa'i lam dang / yan lag brgyad pa'i lam dang / sems can thams cad la sems mnyam pa'i lam dang / rnam par thar pa gsum gyi lam
325a3(mdo sde): dang / mi skye ba'i chos la bzod pa rab tu thob pa'i lam ste/ klu'i bdag po/ /byang chub sems dpa' rnams kyi rnam par dag pa'i lam ni/ brgyad po de dag go /de la pha rol
325a4(mdo sde): tu phyin pa'i lam ni/ thams cad mkhyen pa nyid du yongs su bsngos pa'o/ /de ci'i phyir zhe na/ thams cad mkhyen pa nyid du yongs su ma bsngos pa'i sbyin pa ni/ sbyin pa'i
325a5(mdo sde): pha rol tu phyin pa zhes bya ba'i ming mi thob bo/ /de bzhin du tshul khrims dang / bzod pa dang / brtson 'grus dang / bsam gtan dang / shes rab thams cad mkhyen pa nyid du
325a6(mdo sde): yongs su ma bsngos pa ni/ shes rab kyi pha rol tu phyin pa zhes bya ba'i ming mi thob ste/ de'i phyir thams cad mkhyen pa nyid du yongs su bsngos pa ni/ pha rol tu phyin pa'i
325a7(mdo sde): lam zhes bya'o/ /de la bsdu ba'i dngos po'i lam ni/ gzhan dag chos la mos par byed pa'o/ /de ci'i phyir zhe na/ klu'i bdag po/ 'di ltar byang chub sems dpa' des sems
325b1(mdo sde): can gang dag bsdu ba'i dngos po bzhi po dag gis bsdus par gyur pa de dag des chos bstan pa kun tu shes par 'gyur te/ de'i phyir gzhan dag chos la mos par byed pa ni/ bsdu ba'i
325b2(mdo sde): dngos po'i lam zhes bya'o/ /de la mngon par shes pa'i lam ni/ gang lha'i mig gis sangs rgyas kyi zhing thams cad mthong / sems can shi 'pho dang skye ba'ang mthong / sangs
325b3(mdo sde): rgyas bcom ldan 'das nyan thos kyi dge 'dun dang bcas pa'ang mthong ngo / /de dag mthong nas kyang rnam pa gang dag yongs su gzung bar bya ba de dag ni/ yongs su 'dzin/ gang dag
325b4(mdo sde): yongs su spang bar bya ba de dag ni/ yongs su spang ngo / /gang lha'i rna bas sangs rgyas bcom ldan 'das rnams kyis gsungs pa thos so/ /thos nas kyang 'dzin cing chud mi gson to/ /de sems
325b5(mdo sde): can gzhan dag dang / gang zag gzhan rnams kyi sems kyi rgyu ba'ang rab tu shes te/ shes nas kyang so sor ci rigs par chos ston to/ /de sngon gyi gnas rjes su dran te/ dran nas kyang
325b6(mdo sde): sngon byas pa'i dge ba'i rtsa ba chud mi gzon to/ /rdzu 'phrul gyis kyang sangs rgyas kyi zhing mtha' yas pa dag tu 'gro zhing sems can gang dag rdzu 'phrul gyis 'dul ba dag kyang rdzu
325b7(mdo sde): 'phrul gyis 'dul te/ de'i phyir mngon par shes pa'i lam zhes bya'o/ /de la tshad med pa'i lam ni/ gang sdug pa'i rnam par ltung ba'i tshangs pa rnams dang / gzugs na spyod
326a1(mdo sde): pa'i lha gzhan dag gi sems kyi 'jug pa'ang rab tu shes te/ 'di ni/ byams pa'i sems/ 'di ni/ snying rje chen po'i sems/ 'di ni/ dga'
326a2(mdo sde): ba'i sems/ 'di ni/ btang snyoms kyi sems so/ /zhes de lta bus 'dul ba de bzhin du rab tu 'dren te/ de ci'i phyir tshad med pa'i lam zhes bya'o/ /de la yan lag brgyad
326a3(mdo sde): pa'i lam ni/ sems can thams cad kyi rjes su song ba dang / nyan thos kyi theg pa'i rjes su song ba dang / rang sangs rgyas kyi theg pa'i rjes su song ba dang / theg pa chen po'i
326a4(mdo sde): rjes su song ba ste/ thams cad kyi rjes su 'gro bas de'i phyir yang lag brgyad pa'i lam zhes bya'o/ /de la sems can thams cad la sems mnyam pa'i lam ni/ 'di'i ni/
326a5(mdo sde): bya'o| |'di'i ni/ mi bya'o/ /'di la ni/ bshad do/ /'di la ni/ mi bshad do/ /'di ni/ sbyin gnas so/ /'di ni/ sbyin gnas ma yin no/ /zhes de rnam par rtog pa la mi spyod de/
326a6(mdo sde): sems can thams cad la mnyam pa nyid kyi rjes su 'gro bas de'i phyir sems can thams cad la sems mnyam pa'i lam zhes bya'o/ /de la rnam par thar pa gsum gyi lam ni/
326a7(mdo sde): dmigs pa thams cad spang ba'i phyir stong pa nyid dang / rtog pa dang / rnam par rtog pa dang / yongs su rtog pa dang / mtshan ma dang / rnam par rtog pa thams cad spang ba'i phyir mtshan ma
326b1(mdo sde): med pa dang / khams gsum pa la rton pa spang ba'i phyir smon pa med pa ste/ de'i phyir rnam par thar pa gsum gyi lam zhes bya'o/ /de la mi skye ba'i chos la bzod pa rab tu thob pa'i lam ni/ byang
326b2(mdo sde): chub sems dpa' lung bstan pa rab tu thob pa yin te/ mi skye ba la bzod pa de dang ldan par rig nas sangs rgyas bcom ldan 'das rnams byang chub sems dpa' bla na med pa yang dag par
326b3(mdo sde): rdzogs pa'i byang chub tu lung ston te/ de'i phyir mi skye ba'i chos la bzod pa rab tu thob pa'i lam zhes bya'o/ /klu'i bdag po/ byang chub sems dpa' rnams kyi rnam par dag pa'i lam
326b4(mdo sde): brgyad po 'di dag ni/ gcig pu bgrod pa'i lam du yang dag par 'du ba ste/ 'di ltar byang chub sems dpa' grogs med par gcig bu gnyis su med par skad cig gcig dang ldan pa'i
326b5(mdo sde): shes rab kyis byang chub kyi snying por gang thob par bya ba de rjes su thob pa'o/ /de bzhin gshegs pa zhes bya ba ci zhe na/ gang 'di chos thams cad kyi de bzhin nyid rjes su thob pa ste/ de'i
326b6(mdo sde): phyir de bzhin gshegs pa zhes bya'o/ /klu'i bdag po/ byang chub sems dpa' rnams kyi rnam par dag pa'i lam brgyad po 'di dag ni/ sems can tha dad pa dang / sna tshogs la spyod pa
326b7(mdo sde): rnams la bstan pa ste/ gang 'di mi dmigs pa nye bar bzung nas bstan pa de thams cad ni/ bstan pa gcig pa'o/ /de la lam de'i rnam par dag pa gang zhe na/ lam 'di ni/ rdul med pas
327a1(mdo sde): rdul dang bral ba'o/ /lam 'di ni/ shin tu mi 'khrugs pas zhe sdang med pa'o/ /lam 'di ni/ shes rab kyi snang bas rmongs pa med pa'o/ /lam 'di ni/ rang
327a2(mdo sde): bzhin gyis rnam par dag pas kun nas nyon mongs pa can ma yin pa'o/ /lam 'di ni/ phyin ci log bzhi las byung ba'i phyir skye ba med pa'o/ /lam 'di ni/ ngo bo nyid kyis yang dag pa
327a3(mdo sde): ma yin par mthong bas ngo bo nyid med pa'o/ /lam 'di ni/ 'dod pa dang / gzugs dang / gzugs med pa rnam par shes pas zag pa med pa'o/ /lam 'di ni/ dmigs pa tha dad pa
327a4(mdo sde): dang bral bas nye bar zhi ba'o/ /lam 'di ni/ gang yang mi 'gro zhing gang nas kyang mi 'ong bas 'ong ba dang 'gro ba med pa'o/ /lam 'di ni/ nyon mongs pa thams cad mi gnas pas legs
327a5(mdo sde): par gnas pa'o/ /lam 'di la ni/ bdud rnams kyis 'gro ba med pa'o/ /lam 'di ni/ mu stegs can rnams kyis ma yin no/ /lam 'di la ni/ mngon pa'i nga rgyal can rnams kyi
327a6(mdo sde): skabs med do/ /lam 'dir ni/ mi brtson pa rnams 'jug pa ma yin no/ /lam 'di ni/ dmigs pa can rnams dang shin tu ring zhing rnam par ring ngo / /lam 'di ni/ skyes bu ngan
327a7(mdo sde): pa rnams kyis rnam par spangs pa'o/ /lam 'di ni/ skyes bu dam pa rnams kyis bsten pa'o/ /lam 'di ni/ rnal 'byor spyod pa rnams rjes su 'dod pa'o/ /lam 'di ni/ tshul bzhin la
327b1(mdo sde): brtson pa rnams kyis bgrod par bde ba'o/ /lam 'di ni/ yang dag par lta ba la yang dag par gnas pa rnams kyi rnal du 'jug pa'o/ /lam 'di ni/ brtson pa rnams la mi sgrib pas yangs pa'o//
327b2(mdo sde): lam 'di ni/ yang dag par song ba dang / yang dag par zhugs pa rnams la mi sgrib pa'o/ /lam 'di ni/ 'dod chags dang / zhe sdang dang / gti mug gi nyon mongs pa rnams kyi dri ma med pa'o/ /
327b3(mdo sde): lam 'di ni/ shin tu kun nas nyon mongs pa can ma yin pas rnam par dag pa ste/ de'i phyir rnam par dag pa'i lam zhes bya'o/ /klu'i bdag po/ gang la la dag rnam par dag pa'i lam 'di
327b4(mdo sde): la zhugs pa dang / 'jug pa dang / 'jug par 'gyur ba de dag thams cad ni/ chos kyi dbyings rnam par dag pas bdag gi dbyings rnam par dag par rjes su rtogs so/ /bdag gi dbyings
327b5(mdo sde): rnam par dag pas chos kyi dbyings rnam par dag par rjes su rtogs so/ /chos kyi dbyings rnam par dag pas sems can gyi khams rnam par dag par rjes su rtogs so/ /sems can gyi khams
327b6(mdo sde): thams cad rnam par dag pas mig gi khams rnam par dag par rjes su rtogs pa nas yid kyi khams kyi bar du rnam par dag par rjes su rtogs so/ /yid kyi khams rnam par dag pas 'dod pa
327b7(mdo sde): dang / gzugs dang / gzugs med pa'i khams rnam par dag par rjes su rtogs so/ /'dod pa dang / gzugs dang / gzugs med pa'i khams rnam par dag pas nam mkha'i khams rnam par
328a1(mdo sde): dag par rjes su rtogs so/ /nam mkha'i khams rnam par dag pas chos thams cad rnam par dag par rjes su rtogs te/ 'di ltar nam mkha' rnam par
328a2(mdo sde): dag pa'i rnam par dag pa 'dis chos thams cad mnyam mo/ /de ltar na/ nam mkha' rnam par dag pa dang / chos thams cad rnam par dag pa dang / bdag rnam par dag pa 'di ni/ gnyis
328a3(mdo sde): su med de gnyis su dbyer med do/ /gnyis su med pa rnam par dag pa 'dis lam de rnam par dag ste/ de'i phyir rnam par dag pa'i lam zhes bya'o/ /de la tshor ba med pas lam de ni/
328a4(mdo sde): tshor ba med pa ste/ tshor ba thams cad kyi rgyun bcad pa'o/ /de la ni/ mya ngan las 'das pa'i tshor ba'ang med de/ de'i phyir tshor ba med pa zhes bya'o/ /lam de ni/ sems dang / yid dang /
328a5(mdo sde): rnam par shes pa dang bral bas de la ni/ chos la sems pa ci'ang med de/ de'i phyir rnam par dag pa'i lam zhes bya'o/ /bcom ldan 'das kyis rnam par dag pa'i lam sgom
328a6(mdo sde): pa'i yon tan gyi le'u 'di bshad pa na yongs su sbyang ba byas pa'i srog chags khri nyis stong gis bzod pa rab tu thob par gyur to/ /de nas bcom ldan 'das la klu'i rgyal po ma dros
328a7(mdo sde): pas 'di skad ces gsol to/ /bcom ldan 'das/ byang chub sems dpas ji ltar 'phags pa'i lam bsgom par bgyi/ bcom ldan 'das kyis bka' stsal pa/ klu'i bdag po/
328b1(mdo sde): 'di la byang chub sems dpa'i 'phags pa rnam par dag pa'i lam sgom par 'dod pas rnam par dag pa'i spyod pa la mkhas par bya ste/ de'i lus yongs su dag par bya/ ngag dang / sems
328b2(mdo sde): yongs su dag par bya'o/ /de la lus yongs su dag pa gang zhe na/ gang rang gi lus stong pa nyid pas sems can thams cad kyi lus stong pa nyid du rjes su rtogs pa dang / rang gi lus dben pas
328b3(mdo sde): sems can thams cad kyi lus dben pa nyid du rjes su rtogs pa dang / rang gi lus bem po pas sems can thams cad kyi lus bem por rjes su rtogs pa dang / rang gi lus g.yo ba med pas
328b4(mdo sde): sems can thams cad kyi lus g.yo ba med par rjes su rtogs pa dang / rang gi lus mig yor dang 'dra bas sems can thams cad kyi lus mig yor lta bur rjes su rtogs pa dang / rang gi lus
328b5(mdo sde): rnam par dag pas sems can thams cad kyi lus rnam par dag par rjes su rtogs pa ste/ 'di ni/ lus rnam par dag pa zhes bya'o/ /klu'i bdag po/ /gzhan yang lus yongs su dag pa ni/
328b6(mdo sde): lus kyi las la mngon par 'du mi byed par rtog pa ste/ de mngon par 'du byed pa la'ang mngon par 'du byed par rtog cing mngon par 'du byed pa dang / mngon par 'du mi byed pa'ang mnyam par
328b7(mdo sde): byed| mngon par 'du mi byed pa dang / mngon par 'du byed pa'ang mnyam par byed pa'o/ /de la lus kyang yongs su shes shing lus kyi chos nyid kyang rab tu shes so/ /de la lus kyi chos nyid
329a1(mdo sde): gang zhe na/ sngon gyi mtha' nas ma skyes pa ni/ chos nyid do/ /phyi ma'i mthar mi 'pho ba ni/ chos nyid do/ /da ltar byung ba ni/ mig yor lta bu'i chos nyid de/ 'di ni/
329a2(mdo sde): lus kyi chos nyid ces bya'o/ /gzhan yang lus kyi chos nyid ni/ rgyu dang / rkyen tshogs pa'i chos nyid de/ rgyu dang / rkyen gang yin pa de dag kyang sems pa med pa'i phyir stong pa/ g.yo ba
329a3(mdo sde): med pa| ngo bo nyid kyis dben pa'o/ /klu'i bdag po/ byang chub sems dpa' lus kyi chos nyid 'di lta bu 'di dag la rtog pa gang yin pa 'di'ang lus yongs su dag pa'o/ /gzhan yang
329a4(mdo sde): lus yongs su dag pa ni/ ji ltar de bzhin gshegs pa'i sku zag pa med cing khams gsum du gtogs pa ma yin pa de bzhin du/ rang gi lus kyang zag pa med cing khams gsum
329a5(mdo sde): du gtogs pa ma yin par rtog pa ste/ de zag pa med pa'i lus kyi srid par skye ba sgrub kyang zag pa med pa yang dag pa'i mtha' de'ang mi 'dor ro/ /de zag pa med pa'i lus kyis gzugs
329a6(mdo sde): kyi lus yongs su grub pa'ang ston la/ rang bzhin gyis lus kyi chos nyid kyi rang bzhin 'di'ang mi 'dor ro/ /de de bzhin gshegs pa'i sku rnam par dag pas rang gi lus rnam par dag
329a7(mdo sde): par rtogs pa dang / rang gi lus rnam par dag pas sems can thams cad kyi lus rnam par dag par rtogs pa 'di'ang lus yongs su dag pa'o/ /de la ngag yongs su dag pa gang zhe na/
329b1(mdo sde): gang 'phags pa rnams dang / gang 'phags pa ma yin pa rnams kyi ngag thams cad ni/ rnam par dag pa yin na/ sgro btags par na ni byis pa so so'i skye bo rnams ni/ kun nas nyon mongs
329b2(mdo sde): par 'gyur/ legs par thos pa dang / nyes par thos pa rnams la rjes su chags pa dang / khong khro bar 'gyur ro/ /yang dag pa thams cad ni/ 'dod chags dang bral ba/ zhe sdang dang
329b3(mdo sde): bral ba| gti mug dang bral ba ste/ de dag la 'dod chags dang / zhe sdang dang / rmongs pa'i yi ge rnams mi 'byung bas de'i phyir dag thams cad rnam par dag pa zhes bya'o/ /ngag ni/
329b4(mdo sde): gsog ste/ gsog la ni/ 'dod chags dang / zhe sdang dang / gti mug gi nyon mongs pa rnams kyis nyon mongs par 'gyur ba med do/ /ngag ni/ gzung ba ma yin pa ste/ mig gis gzung
329b5(mdo sde): bar bya ba ma yin pa nas yid kyi par gyis gzung bar bya ba ma yin pa'o/ /ngag ni/ rlung dang 'dra ste/ rlung gis 'gyur ba'i tshogs pa med par mi 'byung ngo / /ngag ni/ brag ca dang 'dra ste/ gang
329b6(mdo sde): 'phags pa rnams dang / gang 'phags pa ma yin pa rnams kyi ngag ni/ nang na'ang mi gnas/ phyi rol du'ang ma yin/ gnyi ga med par yang mi dmigs te/ rnam par rtog pa dang / rnam par
329b7(mdo sde): dpyod pa gang dag gis ngag 'byung ba'i rnam par rtog pa dang / rnam par dpyod pa de dag kyang mi gnas pa/ gnas pa med pa/ rnam par rig pa med pa'o/ /klu'i bdag po/ de lta bas na/ de
330a1(mdo sde): bzhin gshegs pa'i gsung 'byung ba gang yin pa dang / gzhan sems can rnams kyi gang yin pa de thams cad kyang med pa/ gsog/ rdzun pa/ slu ba'i chos
330a2(mdo sde): can no| |gsol pa/ bcom ldan 'das/ de bzhin gshegs pa yang dag pa gsung ba ma lags sam/ bka' stsal pa/ klu'i bdag po/ /de de bzhin te/ de bzhin gshegs
330a3(mdo sde): pa ni| yang dag pa gsung ba'o/ /de ci'i phyir zhe na/ de bzhin gshegs pas 'dus byas thams cad ni/ ma byung bar mkhyen te/ ji ltar mkhyen pa de bzhin du de ston to/ /don
330a4(mdo sde): 'dis na/ de bzhin gshegs pa yang dag pa gsung ba'o/ /klu'i bdag po/ de bzhin gshegs pa'i gsung yi ge la dpyod pa gang yin pa'i yi ge de dag la sems can thams cad
330a5(mdo sde): kyang dpyod do/ /de bas na/ sems can thams cad ni/ chos kyi 'khor lo bskor yang chos kyi ngo bo nyid mi shes so/ /de'i phyir de dag yi ge la dpyod pa ni/ de byed pa'i sdug bsngal yang
330a6(mdo sde): dag par zad par bya ba'i phyir 'byung ba ma yin no/ /klu'i bdag po/ de ltar na/ byis pa so so'i skye bo thams cad ni/ sgra thams cad la mngon par zhen to/ /de dag ni/ tha snyad thams
330a7(mdo sde): cad la'ang nyon mongs pa rnams dang ma 'dres pa'i ngag 'byung ngo / /de dag nyon mongs kyang kun nas nyon mongs par 'gyur ba ni/ ma yin no/ /ngag la dpyod cing rnam par byang bar byed kyang
330b1(mdo sde): chos nyid kyi rang bzhin gyis rnam par dag par 'gyur ba ma yin te/ klu'i ba dag po/ 'di ni/ ngag yongs su dag pa zhes bya'o/ /de la sems yongs su dag pa gang zhe na/ sems kyi rang bzhin
330b2(mdo sde): ni| kun nas nyon mongs par bya bar mi nus so/ /de ci'i phyir zhe na/ sems ni/ rang bzhin gyis 'od gsal de ni/ glo bur gyi nyon mongs pa dang / nye ba'i nyon mongs pa rnams kyis nye bar nyon
330b3(mdo sde): mongs so/ /de la byang chub sems dpa' ni/ glo bur gyi nye bar nyon mongs pa rnams kyis skabs mi 'byed de/ de rang bzhin gyis shin tu rnam par dag pa'i sems kyi las gang gis dge ba'i rtsa ba
330b4(mdo sde): de dag gsog pa'i sems de'ang sems kyi rang bzhin nyid du rab tu shes so/ /sems kyi las gang gis sems can thams cad la byams pas khyab par byed pa'i sems de'ang sems
330b5(mdo sde): dang mnyam pa nyid du rab tu shes so/ /sems kyi las gang gis dge ba'i rtsa ba thams cad byang chub tu yongs su bsngo ba'i sems de'ang byang chub dang mnyam pa nyid du rab tu shes so/ /
330b6(mdo sde): de ltar sems yongs su dag pa 'dod chags la spyod pa thams cad lhan cig gnas kyang 'dod chags kyi dri mas kun tu gos par mi 'gyur ro/ /de bzhin du zhe sdang la spyod pa dang / gti
330b7(mdo sde): mug la spyod pa dang / cha mnyam pa la spyod pa'i sems can rnams dang lhan cig gnas shing 'dug kyang de dag gi dri mas kun tu gos par mi 'gyur ro/ /de ltar sems yongs su dag pa
331a1(mdo sde): de 'dod pa'i khams su skye ste/ gzugs na spyod pa'i tshangs pa rab tu zhi ba'i spyod lam can rnams dang lhan cig gnas shing 'dug kyang de dag gis zil gyis gnon
331a2(mdo sde): mi nus kyi/ byang chub sems dpa' de nyid kyis lha de dag zil gyis gnon to/ /de ltar sems yongs su dag pa de gzugs kyi khams su skyes la 'dod pa'i khams kyi sems can rnams
331a3(mdo sde): dang lhan cig tu gnas shing 'dug kyang yongs su skyo ba mi skyed cing bdag brjod pas sems can de dag la brnyas pa'i sems mi skyed do/ /de ltar sems yongs su dag pa de ting
331a4(mdo sde): nge 'dzin dang / snyoms par 'jug pa thams cad la snyoms par zhugs kyang de ting nge 'dzin dang / snyoms par 'jug pa de dag gi dbang gis mi skya'o/ /de ci'i phyir zhe na/ klu'i bdag
331a5(mdo sde): po| 'di ltar byang chub sems dpa' de'i sems nges par sems pa thabs mkhas pas mngon par sgrub pa'i phyir ro/ /klu'i bdag po/ de ltar byang chub sems dpa' rnam par
331a6(mdo sde): dag pa'i lam 'di la sgom pa rnam par dag pa'i spyod pa la mkhas pa yin no/ /klu'i bdag po/ /dngos po sgom pas lam sgom pa ma yin/ dngos po rnam par 'jig pas lam sgom
331a7(mdo sde): pa ma yin/ dngos po khas len pa ma yin/ dngos po khas mi len pas lam sgom pa ma yin/ dngos po srid pas ma yin/ dngos po mi srid pas lam sgom pa ma yin/ dngos
331b1(mdo sde): po skye bas ma yin/ dngos po 'gag pas lam sgom pa ma yin/ dngos po 'dzin pas ma yin/ dngos po 'dor bas lam sgom pa ma yin/ bdag tu ma yin/ bdag med par ma yin/
331b2(mdo sde): sems can du ma yin/ srog tu ma yin/ gso bar ma yin/ skyes bur ma yin/ gang zag tu ma yin/ shed las skyes bu ma yin/ shed bu sgom pas lam sgom pa ma yin/ phung po
331b3(mdo sde): mi rtag par sgom pas lam sgom pa ma yin/ phung po sdug bsngal bar sgom pas ma yin/ phung po bdag med par sgom pas ma yin/ phung po zhi bar sgom pas ma yin/ phung po 'dod
331b4(mdo sde): chags dang bral bar sgom pas lam sgom pa ma yin/ phung po sgyu ma lta bur sgom pas lam sgom pa ma yin/ phung po rmi lam lta bur sgom pas ma yin/ phung po mig yor lta bur sgom
331b5(mdo sde): pas ma yin/ phung po brag ca lta bur sgom pas ma yin/ phung po stong pa nyid du sgom pas lam sgom pa ma yin/ phung po mtshan ma med par sgom pas lam sgom pa ma yin/ phung po smon pa med par
331b6(mdo sde): sgom pas lam sgom pa ma yin no/ /de ci'i phyir zhe na/ 'di ltar gang stong pa de ni/ dngos po ma yin/ dngos po med pa ma yin no/ /gang mtshan ma med pa dang / smon pa med pa de ni/ dngos po
331b7(mdo sde): ma yin| dngos po med pa ma yin te/ 'di ni/ lam sgom pa zhes bya'o/ /phung po dang / khams dang / skye mched sgom pas lam sgom pa ma yin/ ma rig pa la 'dod chags dang bral bar
332a1(mdo sde): sgom pas lam sgom pa ma yin pa nas rga shi'i bar la 'dod chags dang bral bar sgom pas lam sgom pa ma yin no/ /de bzhin du 'jig rten pa dang / 'jig
332a2(mdo sde): rten las 'das pa dang / 'dus byas dang / 'dus ma byas dang / zag pa dang bcas pa dang / zag pa med pa dang / kha na ma tho ba dang / bcas pa dang / kha na ma tho ba med pa sgom pas lam
332a3(mdo sde): sgom pa ma yin te/ klu'i bdag po/ /gang chos thams cad dngos por yang mi byed/ dngos po med par yang mi byed pa 'di ni/ lam sgom pa zhes bya'o/ /chos thams cad la mi gnas
332a4(mdo sde): par sgom pa dang / blang ba med pa dang / dor ba med par sgom pa 'di ni/ lam sgom pa zhes bya'o/ /bcom ldan 'das kyis rnam par dag pa'i lam sgom pa'i yon tan gyi le'u 'di bshad
332a5(mdo sde): pa'i tshe 'khor gyi dkyil 'khor de las srog chags dgu khri nyis stong chos rnams la chos kyi mig rdul med cing dri ma dang bral ba rnam par dag go / srog chags khri nyis stong ni/ rjes
332a6(mdo sde): su mthun pa'i bzod pa rab tu thob par gyur to/ /srog chags bdun stong ni/ mi skye ba'i chos la bzod pa rab tu thob par gyur te/ de dag thams cad kyis mgrin gcig tu 'di skad
332a7(mdo sde): ces smras so/ /bcom ldan 'das/ rigs kyi bu'am/ rigs kyi bu mo gang dag gis rnam par dag pa'i lam sgom pa 'di mnyan te thos nas mi dngang zhing khong du chud par byed la 'dzin
332b1(mdo sde): pa de dag ni/ de bzhin gshegs pa'i bla na med pa yang dag par rdzogs pa'i byang chub 'dzin par 'gyur ro/ /de dag ni/ de bzhin gshegs pas bskor ba'i chos kyi 'khor lo rjes su bskor bar
332b2(mdo sde): 'gyur ro/ /de dag ni/ de bzhin gshegs pa'i dam pa'i chos dkon mchog rjes su srung bar 'gyur ro/ /de dag ni/ seng+ge'i khri la 'dug cing ji ltar de bzhin gshegs pa dgra bcom pa
332b3(mdo sde): yang dag par rdzogs pa'i sangs rgyas kyis de ltar bsgrags pa de bzhin du seng+ge'i sgra sgrog par 'gyur ro/ /de dag ni/ bdud kyi dkyil 'khor pham par byed par 'gyur ro/ /de dag ni/ pha
332b4(mdo sde): rol rgol ba thams cad tshar chod par 'gyur ro/ /de dag ni/ chos kyi tog sgreng bar 'gyur ro/ /de dag ni/ chos kyi sgron ma 'bar bar byed par 'gyur ro/ /de dag ni/ chos kyi dung rab tu 'bud
332b5(mdo sde): par 'gyur ro/ /de dag ni/ chos kyi rnga rdung bar 'gyur ro/ /de dag ni/ chos kyi char 'bebs par 'gyur ro/ /de nas bcom ldan 'das kyis glu de dag dang / 'khor bzhi po de dag gis
332b6(mdo sde): legs par smras pa la rjes su yi rang ba mdzad nas klu'i rgyal po ma dros pa la tshigs su bcad de bka' stsal pa/ dngos por 'du shes gang gis kyang / /lam sgom nus pa ma yin te/ /
332b7(mdo sde): lam 'di la ni 'di lta bur/ /dngos por 'du shes yod ma yin/ /dngos po dngos por byed pas min/ /dngos med dngos po med byed pas/ /nam mkha' rnam dag gang 'dra ba'i/ /lam sgom
333a1(mdo sde): nus pa ma yin no/ /gang zhig lam ni dngos byed min/ /dngos med dngos po med byed min/ /dngos dang dngos med bral ba ste/ /mchog gi lam ni sgom pa'o/ /
333a2(mdo sde): bdag tu lam sgom ma yin la/ /bdag med sgom pas ma yin te/ /'di ltar gnyis su med pa'i lam/ /grub cing bde ba bla na med/ /de bzhin srog dang gso ba dang / /gang zag kyang ni de
333a3(mdo sde): bzhin te/ /gang zag med pa'i lam 'di ni/ /srog med rab tu gnas pa med/ /stong pa nyid la gnas nas su/ /gang dag la la lam sgom pa/ /de dag 'phags pa'i lam las ring / /de
333a4(mdo sde): dag lam sgom ma yin no/ /stong pa nyid la lam med de/ /lam sgom pa'ang yod ma yin/ /de ltar mtshan nyid gcig pa ni/ /mtha' 'das stong pa stong pa nyid/ /skye ba'i mtshan nyid lam
333a5(mdo sde): ma yin| |mtshan nyid med pa'ang de ma yin/ /gang zhig ma skyes mi 'gog pa/ /de ni lam sgom yin par gsungs/ /phung po lnga ni sgyu ma ltar/ /gang gi 'du shes 'jug pa dang / /dngos po 'dzin
333a6(mdo sde): pa'i 'du shes can/ /lam la sgom pa ga la yin/ /lam 'di 'jig rten 'das pa ste/ /'di la phung po dngos med na/ /phung po rnam par 'jig pa'i phyir/ /sgom par nas pa ma yin no/ /phung po'i
333a7(mdo sde): de bzhin nyid de ni/ /de bzhin nyid du rab tu bstan/ /de bzhin kho na de la ni/ /gzhan du 'gyur ba mi dmigs so/ /de bzhin nyid ni lam sgom min/ /de la yod dang med pa
333b1(mdo sde): mnyam| |de bzhin nyid la de bzhin shes/ /de ni lam la sgom pa yin/ /chos rnams kun ni de bzhin nyid/ /ngas ni da ltar sangs rgyas te/ /de nyid rtogs par bya ba'i phyir/ /lam la sgom
333b2(mdo sde): par byed pa yin/ /gang zhig lam ni mi shes bzhin/ /lhag par byed la'ang ma zhugs pa/ /sangs rgyas chos rnams tshol ba na/ /de la thegs pa 'byung bar 'gyur/ /gnas ni ji ltar
333b3(mdo sde): lam bsgoms shing / /ji lta bur ni reg pa ltar/ /de bzhin nyid la gnas nas su/ /de ltar de ni bshad par bya/ /theg pa dman pa 'byung ba'i phyir/ /lam 'di tshad dang bcas pa
333b4(mdo sde): yin| |theg pa chen po 'byung ba'i phyir/ /'di ni lam gyi dam pa yin/ /gang dag la la lam thob la/ /thob nas rgyun chad mi byed pa/ /de dang de dag lam thob ste/ /lam bsgom pa ni
333b5(mdo sde): sgom par byed/ /mnyam ste mi mnyam med pa'i lam/ /rnal du 'dug cing drang shes pa/ /ngan pa'i lam kun rnam spangs nas/ /byang chub rjes su thob par byed/ /ji ltar klu yi rgyal
333b6(mdo sde): po khyod| |rang gi gnas na 'dug byed cing / /gnas nas g.yos pa med par yang / /rgya mtsho 'di ni gang bar byed/ /de ltar sems can chen po dag /lam bsgom pa ni bsgoms
333b7(mdo sde): nas su| |chos kyi dbyings las ma g.yos bar/ /ye shes rgya mtsho 'gengs par byed/ /ji ltar klu yi rgyal po khyod/ /sa rnams 'di dag thams cad la/ /chu yi rgyun gyis ngoms byed
334a1(mdo sde): kyang / /de ni nang na gnas pa med/ /de ltar sems can chen po dag /bsgom pa 'di la bsgoms nas ni/ /sems can chos kyis tshim byed kyang / /nang na gnas pa
334a2(mdo sde): ma yin no/ /ji ltar klu yi rgyal po khyod/ /pha rol gnon pas gdung ba med/ /de ltar dpa' bo lam thob pa/ /nyon mongs pas ni gdung ba med/ /sems can gang dag lta gnas shing / /
334a3(mdo sde): log pa'i lam du ltung ba dag /lam 'di la ni rab gnas na/ /de dag mya ngan 'da' bar 'gyur/ /lam 'di la ni gnas nas su/ /byang chub sems dpa' grags chen po/ /bdud sdig can
334a4(mdo sde): dang de bzhin du/ /pha rol mu stegs can rnams 'dul/ /gang tshe lam ni thob gyur pa/ /de tshe g.yo ba med par 'gyur/ /'jig rten chos rnams zil mnan nas/ /pad+ma lta bur rab tu spyod/ /
334a5(mdo sde): byang chub sems las ma nyams shing / /lam 'di la ni mnyam bzhag pa/ /sems can gzhan rnams stong dag kyang / /byang chub la ni rab tu 'dzud/ /lam 'di la ni rab gnas pa/ /mngon
334a6(mdo sde): par shes pa lnga thob nas/ /rdzu 'phrul thams cad rnam sprul zhing / /srog chags rnams la chos ston to/ /de dag lus dang ngag dang yid/ /thams cad du ni yongs dag cing / /bsam
334a7(mdo sde): gyis mi khyab sems can khams/ /'phags pa'i lam la rab tu 'dzud/ /dmigs pa med pa'i bzod pa gang / /rig rtogs khong du chud rtogs pa/ /de bzhin gshegs kyi rtogs
334b1(mdo sde): thob nas/ /srog chags rnams la chos ston to/ /'jig rten 'di 'gro gang yin pa/ /de bzhin gshegs 'gro de yin te/ /de dag khong du chud rtogs na/ /de dag 'gro ba med par 'gyur/ /
334b2(mdo sde): sems can kun gyi 'gro gang yin/ /de dag 'gro ba des 'gro zhing / /sangs rgyas chos 'dir bslab nas su/ /sgyu ma'i chos kyis rnam par sprul/ /ji ltar lam ni 'di sgom zhing / /gang dag lam
334b3(mdo sde): la sgom byed pa/ /de dag sngags dang yon tan rnams/ /'dren pa dag ni kun gyis gsungs/ /de dag gi ni yon tan mtha'/ /brgya lam na yang rtogs mi nus/ /gang dag lam ni 'di sgom pa/
334b4(mdo sde): de dag dngos po med la gnas/ /gang dag mi skye mi 'byung ba'i/ /lam 'di la ni rab zhugs pa/ /de la dmigs can thams cad dang / /bdud kyis gting dpog ma yin no/ /de dag gus bcas
334b5(mdo sde): dran pa dang / /blo gros rtogs dang gzungs rnams dang / /spobs pa thob cing tshul khrims dang / /thos dang gtong bas rnam par 'phel/ /gang dag lam ni 'di sgom pa/ /lus dag cing ni
334b6(mdo sde): ngag dag la/ /sems dag shin tu sbyangs pa rnams/ /rab dag shin tu rnam par dag /gang dag lam ni 'di sgom pa/ /'phags pa'i rtogs pa rjes thob cing / /zab mo'i tshul la mkhas
334b7(mdo sde): pa ste| |chags med ye shes 'khrul pa med/ /gang dag 'das pa'i sangs rgyas dang / /gang dag ma 'ongs da ltar byung / /rdzogs pa'i sangs rgyas gang ji snyed/ /lam thob pas ni mchod pa
335a1(mdo sde): yin| |mdo sde 'di la gang dga' ba/ /sems can de rnyed legs par rnyed/ /de bzhin gshegs pa shin tu mthong / /de dag dam chos rab tu thob/ /de nas bcom
335a2(mdo sde): ldan 'das kyis chos bstan pas klu'i rgyal po ma dros pa tshim zhing mgul yid rangs shing rab tu dga' ste dga' ba dang / yid bde ba skyes nas bcom ldan 'das la 'di skad ces
335a3(mdo sde): gsol to/ /bcom ldan 'das/ dge slong gi dge 'dun dang / mngon par 'tshal ba mngon par 'tshal ba'i byang chub sems dpa' sems dpa' chen po rnams dang thabs cig tu dgung
335a4(mdo sde): zla gsum bdag gi gnas ma dros par bzhugs par bcom ldan 'das kyis gnang bar mdzad du gsol/ /bdag gis rdo ci thogs su kun tu spyad pas bcom ldan 'das la bsnyen bkur
335a5(mdo sde): 'tshal lo/ /de ci'i slad du zhe na/ bcom ldan 'das/ gang bdag gis 'di lta bu'i chos thos pa ni/ bdag gis de bzhin gshegs pa la slar bgyi ba'i rngo mi thogs so/ /de bzhin
335a6(mdo sde): gshegs pa la mchod pa des bdag slad kyis kyang 'di 'dra ba'i chos thos pa dang 'bral bar mi 'gyur bar bcom ldan 'das bdag la thugs brtse ba'i slad du gnang bar mdzad du gsol/ de la bcom ldan 'das kyis ma gnang ngo /
335a7(mdo sde): /zla ba gnyis gsol te/ yang de bzhin du bcom ldan 'das kyis ma gnang ngo / /zla ba phyed gsol pa dang / thugs brtse ba'i slad du bcom ldan 'das kyis de la
335b1(mdo sde): cang mi gsung bas gnang ba mdzad do/ /de nas klu'i rgyal pos ma dros pas bcom ldan 'das kyis cang mi gsung bas gnang bar rig nas tshim zhing mgu la yid rangs shing rab tu dga' ste/ dga' ba dang /
335b2(mdo sde): yid bde ba skyes nas gnyen dang / 'khor du bcas pas bcom ldan 'das kyi zhabs la phyag btsal nas bcom ldan 'das kyi drung nas song ste sprin bsdus 'brug bsgrags nas dzam+bu'i gling du char
335b3(mdo sde): ba'i rgyun mngon par phab ste rang gnas su phyin to/ /de nas klu'i rgyal po ma dros pas bu thu bo legs sbyin zhes bya ba la bos nas legs sbyin dang / legs gnas dang / zhi ba ldan dang / dbang
335b4(mdo sde): po zhi dang / rnam par 'phrul dang / gzi brjid che dang / gzi brjid dpag med dang / dpag med 'dzin dang / yon tan dpag med 'dzin dang / kun nas kha dog dang / gzi brjid mchog dang / nor mi
335b5(mdo sde): zad dang / bzod ldan la sogs pa bu lnga brgya theg pa chen po la yang dag par zhugs pa thams cad la bsgo ba/ gzhon nu/ khyod shes par gyis shig /kho bos de bzhin gshegs pa dge slong gi
335b6(mdo sde): dge 'dun dang / mngon par shes pa mngon par shes pa'i byang chub sems dpa' sems dpa' chen po dang thabs gcig tu zla phyed spyan drangs nas bcom ldan 'das kyis kho bo la thugs brtse ba'i
335b7(mdo sde): phyir gnang ngo / /de la khyed thams cad lhan cig 'dus la klu'i rtse ba dang / klu'i dga' ba dang / klu'i dbyibs spongs shig /'dod pa la rtse ba dang / gzugs dang / sgra dang / dri dang / ro dang / reg pa
336a1(mdo sde): la mngon par chags pa spongs la de bzhin gshegs pa mchod pa la rab tu 'dun par bya'o/ /dran pa dang / shes bzhin dang / bag yod pa la gnas par gyis la
336a2(mdo sde): bcom ldan 'das la bsnyen bkur gyis shig/ de ci'i phyir zhe na/ bcom ldan 'das de ni/ bag mnga' ba'o/ /'khor kyang bag yod pa'o/ /cang mkhyen pa'o/ /'khor kyang cang shes pa'o/ /
336a3(mdo sde): zhi ba'o| |'khor kyang zhi ba'o/ /dul ba'o/ /'khor kyang dul ba'o/ /de la khyed zla ba phyed kyi bar du chung ma'i 'khor gyi nang du ma 'jug cig /'dod pa'i rnam par rtog pa mi skyed cing rnam par rtog
336a4(mdo sde): par mi bya'o/ /gnod sems kyi rnam par rtog pa mi skyed cing rnam par rtog par mi bya'o/ /'tshe ba'i rnam par rtog pa mi skyed cing rnam par rtog par mi bya'o/ /gzhan yang bcom ldan 'das la
336a5(mdo sde): chos nyan pa lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phyed chen po dang / mi dang / mi ma yin pa dag kyang 'ong gi/ /de la khyed
336a6(mdo sde): kyis ji ltar kho bo smra bab par mi 'gyur ba de lta bu'i gnas dang / bkod pa ston cig /de ltar bcom ldan 'das la mchod pa byas na/ 'khor yid rangs par 'gyur ro/ /de nas klu'i rgyal
336a7(mdo sde): po ma dros pas nang mi rnams la bsgos nas bcom ldan 'das la mchod pa'i las kyi phyir gangs kyi ri'i rgyal po dang / mtsho chen po ma dros pa gnyis kyi bar du 'khor gyi khyams mtha'
336b1(mdo sde): dpag tshad bdun brgya ba baiDUR+ya sngon po dag pa dang / dzam+bu'i chu klung gi gser gyis spras pa rdo rje sna tshogs rnam par bkra pa mngon par sprul to/ /'khor gyi khyams der rin po che'i shing ljon pa brgyad khri
336b2(mdo sde): bzhi stong rin po che thams cad kyis legs par brgyan pa/ me tog dang / 'bras bu thams cad dang ldan pa dag sprul to/ /rin po che'i shing ljon pa brgyad khri bzhi stong re re la'ang lo ma rin
336b3(mdo sde): po che thams cad kyis legs par brgyan pa/ mu tig dmar po'i do shal dbyangs pa stong stong sprul to/ /'khor gyi khyams der khang bzang rin po che thams cad kyis legs par brgyan pa/
336b4(mdo sde): gdugs dang / rgyal mtshan dang / ba dan sgreng ba stong sprul to/ /khang bzang de dag thams cad du'ang seng+ge'i khri lha'i ras bcos ma zung bye ba phrag du ma bting ba/ rtsa ba gser la rin po che thams
336b5(mdo sde): cad kyis spras pa brgyad khri bzhi stong bzhag go / khang bzang thams cad du'ang klu'i bu mo stong stong bkod de/ thams cad me tog dang / bdug pa dang / spos dang / phreng ba dang / byug pa dang / phye ma
336b6(mdo sde): dang / gos dang / gdugs dang / rgyal mtshan dang / ba dan thogs pa sha stag go/ steng gi bar snang yang rin po che'i dra ba'i gdugs kyis mngon par khebs par byas so/ /rin po che'i dra ba'i
336b7(mdo sde): gdugs thams cad las kyang kha dog du ma kha dog sna tshogs kyi gros dang / gdugs dang / rgyal mtshan dang / ba dan phal po che brgyad stong mngon par dbyangs so/ /ba dan thams cad la'ang rin
337a1(mdo sde): po che'i dril bu g.yer ka'i dra bas brgyus te/ de dag rlung gis bskyod na snyan pa yid du 'ong ba'i sgra 'byung ngo / /zhal zas ro brgya dang ldan pa'ang bshams so/ /de nas
337a2(mdo sde): klu'i rgyal po ma dros pas 'di lta bu'i bkod pa 'di dag byas nas de'i nub mo 'das pa dang / nye du dang / 'khor du bcas pa thal mo sbyar nas bcom ldan 'das la dus spro na cing bskul ba'i
337a3(mdo sde): phyir tshigs su bcad de gsol pa/ ye shes 'byung gnas ye shes 'byor ba'i mdzod/ /ye shes mtha' yas mkhyen pa khyod la gsol/ /ye shes che ba gang du'ang chags mi
337a4(mdo sde): mnga'/ /ye shes stobs mchog mnga' ba gshegs su gsol/ /phyogs bcu'i srog chags mang po thams cad kyi/ /sems kyi spyod pa mkhyen pa'i thub chen po/ /bdag gis gang
337a5(mdo sde): zag mchog ni spyan drangs pa/ /drang srong chen po khyod la bdag dus skul/ /bzhed nyung chog mkhyen gso sla dgang sla ba/ /shin tu mkhyen cing sdug bsngal rnams las 'grol/ /don
337a6(mdo sde): med mi gsung spyod pa'i cho ga mkhyen/ /bcom ldan phung po mi mnga' dus 'di lags/ /kun tu grags pa yon tan ye shes 'phags/ /ma bskul rtag tu byams thugs bshes
337a7(mdo sde): gnyen mdzad/ /thub pa dag cing rnam dag nam mkha' bzhin/ /'dren pa bshos sbyar lags te dus 'di lags/ /bsnyengs pa mi mnga' stobs bcu shugs mnga' ba/ /bco brgyad
337b1(mdo sde): sangs rgyas chos rnams rab tu rdzogs/ /spyi gtsug bltar mi dga' ba thugs rje 'phags/ /mgon po tshogs dang thabs cig gshegs su gsol/ /gzugs ni gzugs mchog mtshan gyis
337b2(mdo sde): shin tu brgyan/ /sku ni dpe byad bzang pos mdzes par spras/ /phan pa'i chos ston mchog tu dga' mdzad pa/ /bcom ldan thub chen dus de 'di lags so/ /tshangs pa'i dbyangs dang dbyangs
337b3(mdo sde): snyan 'jam pa'i dbyangs/ /ka la bing+ka 'jam dbyangs seng+ge gnon/ /thams cad dbyangs mchog srid 'khor tshim mdzad pa/ /bdag la dga' mdzad gzigs shing gshegs su gsol/ /
337b4(mdo sde): sangs rgyas zhing 'dir de bzhin gshegs kyi thugs/ /'tshal ba sems can gang yang ma mchis te/ /bcom ldan 'das ni kun gyi spyod pa mkhyen/ /rtag tu dus spyod dus de
337b5(mdo sde): 'di lags so/ /'di na lha dang mi dang klu dag mang skom na/ /stobs bcu'i stobs mnga' pha rol dbung rnams 'joms pa po/ /thub chen thub mchog log pa'i lam rnams rnam par
337b6(mdo sde): 'jig / dran rtogs blo gros ldan 'dir rtogs dang blo gros mdzod/ /ngan pa'i tshogs 'joms khro ba mi mnga' dpal mos dgyes/ /phan pa mdzad cing bde mdzad yon tan brgyas gtams
337b7(mdo sde): pa| |thugs rje rab tu bskyed nas klu brgya rnam 'dul zhing / /mtshungs pa med pa'i mi mchog 'dir ni gshegs su gsol/ /phan blo thugs brtse ldan zhing 'gro la phan dgyes pa/ /ji
338a1(mdo sde): ltar 'gro ba pha rol spyod 'byed blo gros can/ /stobs bcu'i spyod pa rnam par 'byed pa rab gsung ba/ /dran rtogs blo gros ldan 'dir rtogs dang blo gros mdzod/
338a2(mdo sde): de nas bcom ldan 'das kyis klu'i rgyal po ma dros pas dus bskul bar mkhyen nas dge slong rnams la bka' stsal pa/ dge slong dag klu'i rgyal po ma dros pas dus bskul gyi/ gnas
338a3(mdo sde): der zla ba phyed gnas pa ltar gtsug lag khang skyong skos la chos gos dang / lhung bzed thogs zhes sgos shig /de nas bcom ldan 'das byang chub sems dpa' bdun khri
338a4(mdo sde): nyis stong dang / rdzu 'phrul che zhing mthu che ba'i nyan thos nyis stong gis bskor cing mdun du bdar nas bya rgod phung po'i ri las rdzu 'phrul gyis gshegs so/ /de nas bcom ldan
338a5(mdo sde): ' das nam mkha'i ngos la gshegs nas 'od gang gis stong gsum gyi stong chen po'i 'jig rten gyi khams gsal bar 'gyur ba de lta bu'i 'od sku las phyung bas 'dod pa na
338a6(mdo sde): spyod pa dang / gzugs na spyod pa'i lha'i bu dag gis bcom ldan 'das tshogs chen pos bskor cing nam mkha'i ngos las mtsho chen po ma dros par gshegs pa mthong nas de dag 'di
338a7(mdo sde): snyam du| bcom ldan 'das 'di lta bu'i tshogs kyis bskor te zla ba phyed gang na bzhugs pa der chos ston du nges so snyam du sems so/ /de na lha'i bu brgya stong mang po phyi bzhin
338b1(mdo sde): 'brang ste/ gang dag bcom ldan 'das la blta bar 'dod pa dang / gang dag chos nyan par 'dod pa dang / gang dag klu'i rgyal po ma dros par gnas dang / bkod pa blta bar 'dod pa de dag
338b2(mdo sde): bcom ldan 'das gshegs pa'i rjes bzhin dong ngo / /de la lha'i bu kha cig ni lha'i me tog gi char mngon par 'bebs shing bcom ldan 'das gshegs pa'i rjes bzhin dong ngo / /
338b3(mdo sde): lha'i bu kha cig ni tsan+dan sprul gyi snying po'i phye ma'i char mngon par 'bebs shing bcom ldan 'das gshegs pa'i rjes bzhin dong ngo / /lha'i bu kha cig ni sil snyan dang / glu dbyangs len
338b4(mdo sde): cing bcom ldan 'das kyi bsngags pa brjod de bcom ldan 'das gshegs pa'i rjes bzhin dong ngo / /lha'i bu kha cig ni rang gi lus kyis gos dang / gdugs dang / rgyal mtshan dang / ba dan
338b5(mdo sde): sgreng ba'i char 'bebs shing bcom ldan 'das gshegs pa'i rjes bzhin dong ngo / /gnas gtsang ma'i ris kyi lha'i bu dag ni nyi ma dang / zla ba dang / rgyu skar dang / skar ma zil du rlag par
338b6(mdo sde): byed pa'i lha'i 'od kha dog bzang po rab tu zhi ba dang ldan pa'i lus kyis bcom ldan 'das gshegs pa'i rjes bzhin dong ngo / /brgya byin dang / tshangs pa dang / 'jig rten skyong ba rnams kyang rang rang gi
338b7(mdo sde): bkod pa bcom ldan 'das gshegs pa'i rjes bzhin dong ngo / /de nas bcom ldan 'das lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang /
339a1(mdo sde): lto 'phye chen po dang / byang chub sems dpa' dang / nyan thos chen po'i tshogs du mas bskor nas gangs ri'i rgyal po'i lho phyogs kyi ngos la bzhugs so/ /de
339a2(mdo sde): nas bcom ldan 'das kyis tshe dang ldan pa maud+gal gyi bu chen po la 'di skad ces bka' stsal to/ /maud+gal gyi bu/ khyod song ste/ klu'i rgyal po ma dros pa la de bzhin gshegs pa byon na ci
339a3(mdo sde): dus la bab bam zhes sgron cig / de nas tshe dang ldan pa maud+gal gyi bu chen po de'i tshe shing ta la bdun srid du nam mkha' la mngon par 'phags nas bya'i rgyal po nam mkha' lding gi
339a4(mdo sde): gzugs su rang gi lus byin gyis brlabs nas klu'i rgyal po ma dros pa'i gnas la bltas so/ /de nas ma dros pa na gnas pa'i klu dang / klu'i bu mo dang ngas skrag ste spu zing zhes
339a5(mdo sde): byed nas phyogs phyogs su rab tu 'bros shing 'di skad ces gang gnas 'dir nam mkha' lding rgyu ba de thams cad gang nas 'ongs zhes 'dzer to/ /de nas klu'i rgyal po ma dros bas lag pa
339a6(mdo sde): g.yas pas klu dang / klu'i bu mo de dag la ma 'jigs ma 'jigs/ 'di ni/ btsun pa maud+gal gyi bus rdzu 'phrul rnam par sprul pa'o/ /zhes dbugs 'byin cing 'jog /'god/ rab tu 'god
339a7(mdo sde): do| |de nas tshe dang ldan pa maud+gal gyi bu chen pos bskul nas song ngo / /de nas klu'i rgyal po ma dros pa bu dang bcas/ chung ma dang bcas/ gnyen dang 'khor du bcas te me tog thams cad
339b1(mdo sde): dang / phye ma thams cad dang / byug pa thams cad dang / gos dang / gdugs dang / rgyal mtshan dang / ba dan dang / sil snyan dang / pheb rdob pa thogs nas bcom
339b2(mdo sde): ldan 'das ga la ba der song ste phyin nas bcom ldan 'das la ci rigs su mchod pa byas so/ /de nas bcom ldan 'das lha dang / klu dang / gnod sbyin dang / dri za dang / lha ma yin dang /
339b3(mdo sde): nam mkha' lding dang / mi'am ci dang / lto 'phye chen po dang / byang chub sems dpa' dang / nyan thos chen po du mas bskor nas klu'i rgyal po ma dros pa'i 'khor gyi khyams su gshegs so/ /
339b4(mdo sde): gshegs nas seng+ge'i khri ji ltar bshams pa la skyil mo krung bcas te bzhugs so/ /'khor thams cad kyang khri la so so ci rigs par 'khod do/ /de nas klu'i rgyal po ma dros pas bcom
339b5(mdo sde): ldan 'das bzhugs par rig nas rang gi lag nas bza' bo dang / bca' ba dang / myang ba mi'i las 'das ba lha'i ro bro ba can ro brgya dang ldan pa'i zhal zas bzang po mang pos tshim par
339b6(mdo sde): bstabs so/ /tshim par bstabs nas lhung bzed bzhag ste phyag bcabs par rig nas bcom ldan 'das la chos bshad par gsol ba btab bo/ /de nas bcom ldan 'das phye ma red kyi
339b7(mdo sde): dus kyi tshe nang du yang dag 'jog las bzhengs nas chos bstan pa'i phyir bzhugs so/ /de nas sa'i dkyil 'khor kun tu dpag tshad stong nas par snang gi bar du lha dang / klu dang / gnod
340a1(mdo sde): sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa dag gis yongs su gang bar
340a2(mdo sde): gyur to| |de nas bcom ldan 'das la klu'i rgyal po ma dros pas 'di skad ces gsol to/ /de bzhin gshegs pas 'khor 'di las byang chub tu sems ma bskyed pa'i sems can rnams ni/
340a3(mdo sde): byang chub tu sems bskyed par 'gyur ba dang / byang chub tu sems bskyed pa rnams ni/ phyir mi ldog par 'gyur ba dang / 'khor bas skrag pa'i sems can rnams ni/ slob pa'ang ma lags
340a4(mdo sde): mi slob pa'ang ma lags par 'gyur ba dang / slob pa dang mi slob par 'gyur ba dang / 'khor ba la mngon du phyogs pa'i sems can rnams ni/ yid 'byung bar 'gyur ba dang / klu dang
340a5(mdo sde): gnod sbyin gyi 'khor 'di ni/ 'gro ba dman pa dang bral zhing rgya chen po'i 'gro bar 'gyur ba dang / zab mo la mos pa'i byang chub sems dpa' rnams ni/ sems pa dang / bsam
340a6(mdo sde): pa rnam par dag par 'gyur ba dang / de bzhin gshegs pa bzhugs kyang rung / yongs su mya ngan las 'das kyang rung ste/ bdag dam pa'i chos yongs su 'dzin par 'gyur bar
340a7(mdo sde): bgyi ba'i slad du chos bstan du gsol/ de nas bcom ldan 'das kyis klu'i rgyal po ma dros pa la 'di skad ces bka' stsal to/ /klu'i bdag po/ de'i phyir legs par shin tu nyon la
340b1(mdo sde): yid la zungs shig dang ngas khyod la bshad do/ /bcom ldan 'das/ de bzhin no// zhes gsol te/ klu'i rgyal po ma dros pa bcom ldan 'das kyi ltar nyan pa dang / bcom ldan 'das kyis
340b2(mdo sde): de la 'di skad ces bka' stsal to/ /klu'i bdag po/ byang chub sems dpa' chos gcig dang ldan na/ lha dang bcas pa'i 'jig rten mngon par 'du bar 'gyur ro/ /chos gcig po gang zhe na/
340b3(mdo sde): 'di lta ste/ zab mo'i chos la rab tu sbyor ba'i bag yod pa'o/ /de la zab mo'i chos la rab tu sbyor ba'i bag yod pa gang zhe na/ klu'i bdag po/ 'di la byang chub sems dpa' sems dpa' chen po rten
340b4(mdo sde): cing 'brel par 'byung ba la 'jug cing mthar lta ba gnyi ga dang bral la/ yod pa dang med par khas mi len pas chos thams cad rkyen gyi kha na las par yang dag par rjes su mthong ste/ gang
340b5(mdo sde): rgyu med pa las byung ba'i chos de yang dag par rjes su ma mthong nas de 'di snyam du sems te/ chos gang rgyu'i kha na las pa de ni/ rkyen gyi kha na las pa'o/ /gang rkyen gyi kha na las pa de ni/ ma
340b6(mdo sde): skyes pa'o/ /gang ma skyes pa de ni/ stong pa'o/ /gang stong pa de ni/ mtshan ma med pa'o/ /gang mtshan ma med pa de ni/ smon pa med pa'o/ /gang smon pa med pa de ni/ zhi ba'o/ /gang zhi ba de ni/
340b7(mdo sde): nye ba bzhi ba'o/ /gang nye bar zhi ba de ni/ mi g.yo ba'o/ /gang mi g.yo ba de ni/ rang bzhin gyis bem po'o/ /rang bzhin gyis bem po gang yin pa de ni/ rkyen gyi kha na las pa'o/ /gang rkyen gyi kha na
341a1(mdo sde): las pa de la ni/ bdag med/ bdag gi med do/ /gang bdag med pa de ni/ yongs su 'dzin pa med pa'i tshul gyis brjod du med pa'o/ /klu'i bdag po/
341a2(mdo sde): byang chub sems dpa' sems dpa' chen po bag yod pa can ni/ rton pa bzhi la rton te/ bzhi gang zhe na/ don la rton gyi tshig 'bru la ma yin pa dang / ye shes la rton gyi rnam
341a3(mdo sde): par shes pa la ma yin pa dang / nges pa'i don la rton gyi drang ba'i don la ma yin pa dang / chos nyid la rton gyi gang zag la ma yin te/ 'di ni/ rton pa bzhi la rton pa'o/ /de la don ni/
341a4(mdo sde): gang / ye shes ni/ gang / nges pa'i don ni/ gang / chos nyid ni/ gang zhe na/ don ces bya ba la gang stong pa nyid ni/ don te/ don gang yin pa de la lta ba rjes su rgyas par mi byed do/ /gang
341a5(mdo sde): mtshan ma med pa de ni/ don te/ de la rnam par rtog pa rjes su rgyas par mi byed do/ /gang smon pa med pa ni/ don te/ de la khams gsum pa rjes su rgyas par mi byed de/ 'di ni/ don ces
341a6(mdo sde): bya'o| |klu'i bdag po/ /gzhan yang don ces bya ba ni/ gang chos dang chos ma yin pa gnyis su dbyer med pa'o/ /gang chos rnam par gzhag pa brjod du yod pa sgra dang tshig gi lam gyis
341a7(mdo sde): brjod du med cing gnas pa med pa dang / gang zag med pa'i don te/ sems can dang / gang zag tu tha snyad 'dogs pa 'di ni/ don ces bya'o/ /gzhan yang don ces bya ba ni/ gang chos
341b1(mdo sde): don du gnyer pa yin gyi thob pa don du gnyer ba ma yin no/ /ji ltar na/ byang chub sems dpa' chos don du gnyer gyi thob pa don du gnyer ba ma yin zhe na/ gang mig don du gnyer ba ma yin/
341b2(mdo sde): gzugs don du gnyer ba ma yin/ rna ba dang / sgra dang / sna dang / dri dang / lce dang / ro dang / lus dang / reg bya don du gnyer ba ma yin/ yid don du gnyer ba ma yin/ chos don du
341b3(mdo sde): gnyer ba ma yin/ gzugs la mngon par zhen pa don du gnyer ba ma yin/ tshor ba la ma yin/ 'du shes la ma yin/ 'du byed la ma yin/ rnam par shes pa la mngon par
341b4(mdo sde): zhen pa don du gnyer ba ma yin/ 'dod pa dang / gzugs dang / gzugs med pa la mngon par zhen pa don du gnyer ba ma yin/ bdag la mngon par zhen pa don du gnyer ba ma yin/
341b5(mdo sde): sems can la ma yin/ srog la ma yin/ gso ba la ma yin/ skyes bu la ma yin/ gang zag la mngon par zhen pa don du gnyer ba ma yin/ de bzhin gshegs pa'i gzugs
341b6(mdo sde): pa sku la mngon par zhen pa don du gnyer ba ma yin/ chos kyi yi ge la mngon par zhen pa don du gnyer ba ma yin/ dge 'dun gyi tshogs la mngon par zhen pa don du gnyer ba ma
341b7(mdo sde): yin/ sbyin pa la mngon par zhen pa don du gnyer ba ma yin/ tshul khrims dang / bzod pa dang / brtson 'grus dang / bsam gtan la ma yin/ shes rab la mngon par zhen pa don du
342a1(mdo sde): gnyer ba ma yin pa nas chos thams cad kyi bar la mngon par zhen pa don du gnyer ba ma yin te/ de ltar na/ byang chub sems dpa' chos don du gnyer ba
342a2(mdo sde): zhes bya'o/ /gang don de dag la don ces tshig gis brjod du med pa 'di ni/ don ces bya'o/ /de la shes pa gang zhe na/ sdug bsngal la mi skye ba shes pa dang / kun 'byung ba la sgro
342a3(mdo sde): btags pa med par shes pa dang / 'gog pa la shin tu zad par shes pa dang / lam la 'ong ba dang 'gro ba med par shes pa dang / phung po rnams la sgyu ma lta bur shes pa
342a4(mdo sde): dang / khams rnams la chos kyi dbyings dang dbyer med par shes pa dang / skye mched rnams la grong stong pa lta bur shes pa dang / chos rnams la rab tu rnam par 'byed pa shes pa
342a5(mdo sde): dang / sems can gyi dbang po mchog dang mchog ma yin pa shes pa dang / dran pa la brjed pa med par shes pa dang / dran pa nye bar gzhag pa rnams la dran pa med cing yid la byed
342a6(mdo sde): pa med par shes pa dang / yang dag par spong ba rnams la dge ba dang mi dge ba rnams su yang dag par shes pa dang / rdzu 'phrul gyi rkang pa rnams la lus dang sems yang bar shes
342a7(mdo sde): pa dang / dbang po rnams kyi rim pa shes pa dang / stobs rnams la rdzi ba med par shes pa dang / byang chub kyi yan lag rnams la chos thams cad rtogs par shes pa dang / lam
342b1(mdo sde): la 'dus ma byas par shes pa dang / zhi gnas la zhi bar shes pa dang / lhag mthong la chos rab tu rnam par 'byed par shes pa dang / sngon gyi mtha' ma byung bar shes pa dang / phyi
342b2(mdo sde): ma'i mtha' mi 'pho bar shes pa dang / bar ma la mi gnas par shes pa dang / lus la gzugs brnyan lta bur shes pa dang / tshig la brag ca lta bur shes pa dang / sems la sgyu ma'i
342b3(mdo sde): chos lta bur shes pa 'di ni/ shes pa zhes bya'o/ /de la nges pa'i don gyi mdo sde gang zhe na/ gang rten cing 'brel bar 'byung ba 'di bstan pa ste/ 'di ltar ma rig pa 'gags pa
342b4(mdo sde): nas rga shi 'gags pa'i bar la bdag med par bstan pa dang / sems can med pa dang / srog med pa dang / gso ba med pa dang / gang zag med par yongs su bstan pa ste/ ji ltar
342b5(mdo sde): gzings lta bu'i mdo las chos kyang spang bar bya na/ chos ma yin pa lta ci smos zhes gsungs pa lta bu'o/ /de la rnam par thar pa'i sgo gsum yongs su ston pa dang / dus gsum
342b6(mdo sde): mnyam pa nyid dang / bslab pa gsum la mi dmigs par slob pa ste/ ji ltar 'du byed thams cad 'gro ba med par mthong nas yang dag pa nyid mi 'gyur ba la mi 'jug cing 'jig
342b7(mdo sde): rten las 'das pa'i dbang po rnams dang / stobs rnams dang / byang chub sems dpa'i shes rab la 'du shes dang yid la byed pa thams cad mi 'byung ba 'di ni/ nges pa'i don gyi
343a1(mdo sde): mdo sde'o/ /zhes gsungs pa lta bu'o/ /de la chos nyid gang zhe na/ de bzhin gshegs pa byung yang rung / ma byung yang rung / chos nyid 'di ni/ 'dug pa nyid de/ chos
343a2(mdo sde): kyi dbyings dang / chos gnas pa dang / chos mi 'gyur ba nyid dang / yang dag pa'i mtha' ni/ chos nyid ces bya'o/ /gang de bzhin nyid dang / phyin ci ma log pa de bzhin nyid dang / gzhan ma yin
343a3(mdo sde): pa de bzhin nyid dang / gnyis su med pa nyid dang / yang dag pa nyid dang / de kho na nyid dang / yang dag pa'i mtha' sngon gyi mtha' ma yin pa dang / sngon gyi mtha' yang dag pa'i mtha' ma
343a4(mdo sde): yin pa 'di ni/ chos nyid ces bya'o/ /theg pa chen po pha rol tu phyin pa drug las byung ba ni/ chos nyid ces bya'o/ /rang sangs rgyas kyi theg pa rten cing 'brel bar 'byung ba las byung ba
343a5(mdo sde): dang / sgra'i rjes su 'gro ba la mos pa las byung ba nyan thos kyi theg pa 'di ni/ chos nyid ces bya'o/ /longs spyod chen po'i phyir sbyin pa'ang chos nyid ces bya'o/ /mtho ris su skye ba'i phyir
343a6(mdo sde): tshul khrims dang / shes rab chen po'i phyir thos pa dang / ma bral ba'i phyir sgom pa ni/ chos nyid ces bya'o/ /klu'i bdag po/ /gzhan yang tshul bzhin ma yin pa yid la byed pa'i rgyu las
343a7(mdo sde): byung ba ni/ 'khor ba'o/ /tshul bzhin yid la byed pa'i rgyu las byung ba ni/ chos nyid do/ /nyon mongs pa'i stobs can ni/ byis pa'o/ /shes rab kyi stobs can ni/ mkhas pa ste/
343b1(mdo sde): ni| chos nyid ces bya'o/ /chos nyid ces bya ba ni/ 'di lta ste/ chos thams cad kyi dbyings su yang dag par gzhol ba'o/ /klu'i bdag po/ de ltar na/ gang rten cing 'brel par 'byung ba la
343b2(mdo sde): rton pa de ni/ rton pa bzhi po de dag la rton pa'o/ /gang rton pa bzhi po dag la rton pa de ni/ chad pa dang rtag pa la rton pa ma yin te/ de'i phyir sus rten cing 'brel par 'byung ba mthong ba des chos
343b3(mdo sde): mthong ngo / /sus chos mthong ba des de bzhin gshegs pa mthong ngo / /zhes bya'o/ /klu'i bdag po/ rten cing 'brel bar 'byung ba zhes bya ba ni/ 'brel bar 'byung ba ma yin pa'o/ /'brel par
343b4(mdo sde): 'byung ba ma yin pa ni / mi skye ba'o/ /mi skye ba ni/ chos so/ /chos ni/ 'dod chags dang bral ba'o/ /'dod chags dang bral ba ni/ de bzhin gshegs pa'o/ /rten cing 'brel par 'byung ba
343b5(mdo sde): zhes bya ba ni/ rkyen las byung ba ste/ brjod du med pa'i chos nyid do/ /chos nyid mngon par rdzogs par byang chub pa'i phyir de bzhin gshegs pa'o/ /klu'i bdag po/ rten cing 'brel par
343b6(mdo sde): 'byung ba zhes bya ba ni/ shes rab kyi mig gis chos mthong ba ste/ chos mthong ba ni/ de bzhin gshegs pa'o/ /klu'i bdag po/ chos nyid de lta bu la mos pa'i byang chub sems dpa' ni/
343b7(mdo sde): bag yod pa zhes bya'o/ /klu'i bdag po/ /byang chub sems dpa' bag yod pa ni/ nyon mongs pa rnams la rgyu bar mi byed pa dang / 'phags pa rnams la dad par byed pa dang / 'phags pa
344a1(mdo sde): ma yin pa rnams yongs su mi gtong ba dang / 'phags pa'i rigs kun tu srung bar byed pa dang / dam pa'i chos yongs su srung bar byed pa dang / mang du thos pa
344a2(mdo sde): brjed par mi byed pa dang / tshul khrims kyi phung po 'dor bar mi byed pa dang / ting nge 'dzin gyi phung po shin tu dkar bar byed pa dang / shes rab kyi phung po las mi g.yo ba dang /
344a3(mdo sde): rnam par grol ba'i phung po shin tu gnas pa dang / rnam par grol ba'i ye shes mthong ba'i phung po la rab tu gnas pa'o/ /klu'i bdag po/ byang chub sems dpa' bag yod pa
344a4(mdo sde): ni| sangs rgyas kyi chos tshad med pa la mos so/ /sangs rgyas kyi ye shes tshad med pa yongs su tshol lo/ /sangs rgyas kyi spobs pa tshad med pa la 'jug go /sangs rgyas kyi so so
344a5(mdo sde): yang dag par rig pa tshad med pa la 'jug go/ sangs rgyas kyi rnam par sprul pa tshad med pa'i rjes su 'gro'o/ /sems can gyi bsam pa tshad med pa'i rjes su 'jug pa'o/ /sangs
344a6(mdo sde): rgyas kyi zhing tshad med par 'gro'o/ /de bzhin gshegs pa tshad med pa mthong ngo / /chos tshad med pa nyan to/ /don rtogs pa tshad med pa'i rjes su 'gro'o/ /sems can gyi khams tshad
344a7(mdo sde): med pa yongs su smin par byed do/ /spyod pa tshad med pa la 'jug go /bag yod pa de ni/ bdag gi kha na las pa yin gyi gzhan gyi kha na las pa ma yin no/ /de ci'i phyir zhe na/ klu'i bdag
344b1(mdo sde): po| |bag yod pa'i byang chub sems dpa' ni/ rang gi sems nges par sems pa ste/ des sems nges par sems pa gsum gyis sems nges par bsam par bya'o/ /gsum gang zhe na/ 'di
344b2(mdo sde): lta ste| nyon mongs pa la nges par sems pa dang / yul la nges par sems pa dang / nye bar len pa la nges par sems pa ste/ sems nges par sems pa gsum po de dag gis so/ /gzhan
344b3(mdo sde): yang nges par sems pa gsum ste/ gsum gang zhe na/ zhi gnas la rtse gcig pa dang / lhag mthong la mkhas pa dang / chos la nan tan byed pa ste/ gsum po de dag go /gzhan yang sems
344b4(mdo sde): nges par sems pa gsum ste/ gsum gang zhe na/ sems zhi ba dang / sems dul ba dang / sems yid du 'ong ba ste/ gsum po de dag go/ gzhan yang sems nges par sems pa
344b5(mdo sde): gsum ste/ gsum gang zhe na/ drang po dang / sgyu med pa dang / gnyer pa med pa ste/ gsum po de dag go/ gzhan yang gsum ste/ gsum gang zhe na/ tshul 'chos pa med pa dang / mnyen
344b6(mdo sde): pa dang / 'grogs na bde ba ste/ gsum po de dag go /gzhan yang gsum ste/ gsum gang zhe na/ stong pa nyid la nges par sems pa dang / mtshan ma med pa la nges par sems pa dang /
344b7(mdo sde): smon pa med pa la nges par sems pa ste/ sems nges par sems pa gsum po de dag go/ gzhan yang gsum ste/ 'du byed thams cad la mi rtag par sems nges par sems shing / 'du
345a1(mdo sde): byed thams cad la sdug bsngal bar sems nges par sems pa dang / chos thams cad la bdag med par sems nges par sems pa dang / mya ngan las
345a2(mdo sde): 'das pa ni/ zhi bar sems nges par sems pa ste/ sems nges par sems pa gsum po de dag go /klu'i bdag po/ de la byang chub sems dpa'i sems nges par sems pa'i mchog
345a3(mdo sde): ni| 'di lta ste/ chos thams cad kyi dbyings mnyam pa nyid du khong du chud pa dang / byams pa chen pos sems can thams cad la sems mnyam pa nyid dang / snying rje chen pos sems
345a4(mdo sde): can thams cad yongs su mi gtong ba dang / dga' ba chen pos 'khor ba na yongs su mi skyo ba dang / btang snyoms chen pos rjes su chags pa dang khong khro ba med pa dang / bdog pa thams
345a5(mdo sde): cad yongs su gtong bas rnam par smin pa la re ba med pa dang / tshul khrims dang / bslab pa dang / sbyangs pa'i yon tan thams cad yang dag par 'dzin pas bdag la mi bstod cing gzhan
345a6(mdo sde): la mi smod pa dang / sems can thams cad kyis nyes bar byas pa bzod pa dang / de dag de ltar rab tu thar par bya ba'i sems kyi brtson 'grus brtan pa dang / dge ba'i rtsa ba bsgrub pa'i
345a7(mdo sde): phyir lus dang srog la mi lta ba dang / sangs rgyas kyi ye shes dang / ting nge 'dzin dang / snyoms par 'jug pa sgrub pas sems bdag la dbang ba ste/ ting nge 'dzin dang / snyoms par 'jug
345b1(mdo sde): pa'i dbang gis skye ba ma yin pa dang / shes rab dang / mngon par shes pa dang / ye shes la mkhas pas mngon par 'du mi byed pa las mi nyams pa dang / thabs la mkhas pas sems
345b2(mdo sde): can thams cad dang mthun par 'jug pa dang / ye shes dang / rnam par grol ba kun tu srung bas nyan thos dang / rang sangs rgyas kyi ye shes dang / theg pa chen po khong du chud par bya
345b3(mdo sde): ba'i phyir sangs rgyas kyi ye shes kyi rjes su 'gro ba dang / dam pa'i chos yongs su gzung ba'i phyir sdug bsngal la mi med pa dang / chos yang dag par bstan pa'i phyir thob pa dang /
345b4(mdo sde): bkur sti thams cad la mi chags pa dang / mtshan yongs su rdzogs par bya ba'i phyir bsod nams kyis mi ngoms pa dang / shes rab yongs su skyong bas thos pas mi ngoms pa
345b5(mdo sde): dang / thos pa yongs su skyong bas dge ba'i bshes gnyen la brten pa dang / dge ba'i chos yongs su skyong bas gus pa dang bcas pa dang / bla ma rab tu thob par bya ba'i phyir nga rgyal
345b6(mdo sde): bcom pa dang / nga rgyal tshar gcad pa'i phyir bsam pa phun sum tshogs pa dang / lhag pa'i bsam pa yongs su skyong bas g.yo med pa dang / g.yo dang bral bas ji skad smras pa bzhin
345b7(mdo sde): byed pa dang / de byed pa'i phyir mi slu ba dang / bden pa'i tshig la rab tu gnas pas ngag gi skyon thams cad rnam par spangs pa ste rdzun gyi tshig dang bral ba dang / yang dag pa dang yang dag
346a1(mdo sde): pa las skyes pa dang / bden pa dang bden pa las skyes pa ni/ sems nges bar sems pa'o/ /klu'i bdag po/ 'di ltar byang chub sems dpa'i sems
346a2(mdo sde): nges par sems pa de lta bu gang yin pa de ni/ bag yod pa zhes bya'o/ /klu'i bdag po/ byang chub sems dpa' bag yod pa la ni/ bdud kyis tshad mi rnyed do/ /de ci'i phyir zhe
346a3(mdo sde): na| klu'i bdag po/ 'di ltar byang chub sems dpa' ni/ tshad du bya ba ma yin pa'i chos la spyod do/ /de la tshad du bya ba'i chos rnams gang zhe na/ 'dod chags ni/ tshad du bya
346a4(mdo sde): ba'o| |zhe sdang dang / gti mug ni/ tshad du bya ba'o/ /byang chub sems dpa' ni/ de las 'das pas de'i phyir tshad med pa zhes bya'o/ /dmigs par lta ba ni/ tshad du bya ba'o/ /stong
346a5(mdo sde): pa nyid la gnas pa'i byang chub sems dpa' la ni/ bdud kyis tshad mi rnyed do/ /rtog pa dang / rnam par rtog pa dang / yongs su rtog pa'i mtshan ma thams cad ni/ tshad du bya'o/ /
346a6(mdo sde): mtshan ma med pa la gnas pa'i byang chub sems dpa' la ni/ bdud kyis tshad mi rnyed do/ /khams gsum pa ni/ tshad du bya'o/ /smon pa med pa la gnas pa'i byang chub sems
346a7(mdo sde): dpa' la ni/ bdud kyis tshad mi rnyed do/ /nyan thos dang / rang sangs rgyas kyi theg pa ni/ tshad du bya ba'o/ /theg pa chen po la zhugs pa'i byang chub sems dpa' la ni/ bdud kyis
346b1(mdo sde): tshad mi rnyed do/ /klu'i bdag po/ de lta bas na/ byang chub sems dpa'i bdud kyi las ni/ gnyis po 'di dag ste/ gnyis gang zhe na/ bla ma rnams la mi gus pa dang / bdag brjod pas
346b2(mdo sde): mngon pa'i nga rgyal byed pa'o/ /gnyis po de dag ni/ bdud kyi las te/ de dag byang chub sems dpas yongs su spang bar bya'o/ /gzhan yang bdud kyi las gnyis te/ gnyis gang zhe na/
346b3(mdo sde): byang chub sems dpa'i sde snod pha rol tu phyin pa'i lam 'dor ba dang / 'jig rten rgyang phan pa'i gsang tshig dang / nyan thos dang / rang sangs rgyas kyi theg pa dang rab tu ldan pa'i mdo sde kun
346b4(mdo sde): 'dzin pa'o/ /gnyis po de dag ni/ bdud kyi las te/ de dag byang chub sems dpas yongs su spang bar bya'o/ /gzhan yang gnyis te/ gnyis gang zhe na/ thabs dang bral ba'i shes rab
346b5(mdo sde): dang / shes rab dang bral ba'i thabs te/ gnyis po de dag go /de la thabs dang bral ba'i shes rab ni/ 'di lta ste/ sems can thams cad la mi lta zhing 'dus ma byas pa'i chos la rtog
346b6(mdo sde): pa'o| |shes rab dang bral ba'i thabs ni/ 'di lta ste/ dmigs par lta bar lhung ba'i bsdu ba'i dngos po bzhi'o/ /gnyis po de dag ni/ bdud kyi las te/ de dag byang chub sems dpas
346b7(mdo sde): yongs su spang bar bya'o/ /gzhan yang bdud kyi las gnyis te/ gnyis gang zhe na/ thos pa nyung ngus bsam gtan rnyed pa dang / mang du thos kyang bdag bstod pa'o/ /gnyis po de dag ni/
347a1(mdo sde): bdud kyi las te/ de dag byang chub sems dpas yongs su spang bar bya'o/ /gzhan yang bdud kyi las gnyis te/ gnyis gang zhe na/ dge ba'i rtsa ba dang bral bas
347a2(mdo sde): skye ba yongs su 'dzin pa dang / dge ba'i rtsa ba bsags kyang theg pa chung ngu 'dod pa'o/ /gnyis po de dag ni/ bdud kyi las te/ de dag byang chub sems dpas yongs su spang bar bya'o/ /
347a3(mdo sde): gzhan yang bdud kyi las gnyis te/ gnyis gang zhe na/ dam pa'i chos mi srung ba dang / sems can yongs su smin par mi byed pa'o/ /gnyis po de dag ni/ bdud kyi las te/ de dag
347a4(mdo sde): byang chub sems dpas yongs su spang bar bya'o/ /gzhan yang bdud kyi las gnyis te/ gnyis gang zhe na/ byang chub sems dpa' la zhe sa spangs pa dang / chos smra ba'i bsngags pa mi
347a5(mdo sde): brjod pa dang gnyis po de dag ste/ de dag byang chub sems dpas yongs su spang bar bya'o/ /gzhan yang bdud kyi las gnyis te/ gnyis gang zhe na/ dge ba'i rtsa ba yang dag par blang
347a6(mdo sde): ba dor ba dang / mi dge ba'i sems dang du len pa dang gnyis po de dag ste/ de dag byang chub sems dpas yongs su spang bar bya'o/ /gzhan yang bdud kyi las gnyis te/ gnyis gang zhe
347a7(mdo sde): na| dgon pa la gnas kyang 'dod pa dang / gnod sems dang / 'tshe ba'i rnam par rtog pa dang / 'khor gyi tshogs kyi nang du zhugs kyang thob pa dang / bkur stes bskor ba dang / gnyis po
347b1(mdo sde): de dag ste/ de dag byang chub sems dpas yongs su spang bar bya'o/ /gzhan yang bdud kyi las gnyis te/ gnyis gang zhe na/ snod ma yin pa la ston pa dang / snod du gyur pa khyad du gsod pa dang gnyis po
347b2(mdo sde): de dag ste/ de dag byang chub sems dpas yongs su spang bar bya'o/ /gzhan yang bdud kyi las gnyis te/ gnyis gang zhe na/ bdud kyi las 'di lta bu 'di dag khong du mi chud pa dang / thams
347b3(mdo sde): cad mkhyen pa'i sems la g.yeng ba'o/ /gnyis po de dag ni/ bdud kyi las te/ byang chub sems dpas yongs su spang bar bya'o/ /klu'i bdag po/ 'di ltar bag yod pa 'di lta
347b4(mdo sde): bu la gnas pa'i byang chub sems dpa' la bdud kyi las de lta bu de dag mi 'byung ngo / /klu'i bdag po/ bag yod pa'i byang chub sems dpa' ni/ stobs bskyed pa bcu drug rab tu thob
347b5(mdo sde): bo| |bcu drug gang zhe na/ 'di lta ste/ dran pa'i stobs bskyed pa rab tu thob pa dang / blo gros kyi stobs bskyed pa rab tu thob pa dang / rtogs pa'i stobs bskyed par rab tu thob pa dang /
347b6(mdo sde): ngo tsha shes pa'i stobs bskyed pa rab tu thob pa dang / mos pa'i stobs bskyed pa rab tu thob pa dang / bsod nams kyi stobs bskyed pa rab tu thob pa dang / gzungs kyi stobs bskyed
347b7(mdo sde): pa rab tu thob pa dang / spobs pa'i stobs bskyed pa rab tu thob pa dang / gzugs kyi stobs bskyed pha rab tu thob pa dang / longs spyod kyi stobs bskyed pa rab tu thob pa dang / lus kyi
348a1(mdo sde): stobs bskyed pa rab tu thob pa dang / sems kyi stobs bskyed pa rab tu thob pa dang / rdzu 'phrul gyi stobs bskyed pa rab tu thob pa dang / chos ston pa'i stobs
348a2(mdo sde): bskyed pa rab tu thob pa dang / bdud tshar gcod pa'i stobs bskyed pa rab tu thob pa dang / nan tan gyi stobs bskyed pa rab tu thob pa'o/ /de la dran pa'i stobs bskyed pa gang
348a3(mdo sde): zhe na/ dran pa gang gis sangs rgyas thams cad kyis gsungs pa kun tu 'dzin pa dang / rab tu 'dzin pa'o/ /blo gros kyi stobs bskyed pa ni/ gang byang chub sems
348a4(mdo sde): dpa' de'i blo gros de sangs rgyas kyis gnang pa dang / sems can thams cad kyis mi phyed pa yin no/ /rtogs pa'i stobs bskyed pa ni/ gang sgras bstan pa'i don thams
348a5(mdo sde): cad rtogs par 'gyur ro/ /ngo tsha shes pa'i stobs bskyed pa ni/ gang mi dge ba'i chos rnam par spangs nas dge ba'i chos thams cad dang ldan pa'o/ mos pa'i stobs
348a6(mdo sde): bskyed pa ni/ gang sdug bsngal rnyed kyang bla'i bya ba ma yin pa mi byed pa'i bsod nams kyi stobs bskyed pa ni/ gang bdud kyi sde bye ba brgyas kyang zil gyis gnon mi nus pa'o/ /
348a7(mdo sde): gzungs kyi stobs bskyed pa ni sangs rgyas thams cad kyis gsungs pa thos shing de thams cad kun tu 'dzin pa dang / mi brjed pa dang / de gzhan dag la'ang ston pa'o/ /spobs
348b1(mdo sde): pa'i stobs bskyed pa ni/ gang nges pa'i tshig gzhan dang / gzhan gyis thogs pa med cing rgyun chad pa med la chags pa med par bskal pa brgya stong du 'chad pa'o/ /gzugs kyi stobs
348b2(mdo sde): bskyed pa ni/ gang byang chub sems dpa' de'i gan du brgya byin dang / tshangs pa la sogs pa nye bar 'ongs na mog mog por 'gyur ba'o/ /longs spyod kyi stobs bskyed pa ni/ gang lag na
348b3(mdo sde): rin po che dang / longs spyod mi zad pa'o/ /lus kyi stobs bskyed pa ni/ gang pha rol gyi gnod pa thams cad kyis mi rdzi ba'o/ /sems kyi stobs bskyed pa ni/ gang sems gcig
348b4(mdo sde): gis sems can thams cad kyi spyod pa rab tu shes pa'o/ /rdzu 'phrul gyi stobs bskyed pa ni/ gang rdzu 'phrul gyis 'dul ba'i sems can rnams la rdzu 'phrul dang / chos 'phrul
348b5(mdo sde): thams cad kyis chos ston pa'o/ /chos ston pa'i stobs bskyed pa ni/ 'di lta ste/ ci rigs par chos bstan pas gang byang chub sems dpa'i chos bstan pa shes pa de dag yang
348b6(mdo sde): dag par sdug bsngal zad par bya ba'i phyir nges par 'byung ba'o/ /bdud tshar gcod pa'i stobs bskyed pa ni/ 'di lta ste/ sangs rgyas kyi chos la bya ba mi 'dor bas stobs
348b7(mdo sde): mnyam pa med pa yin no/ nan tan gyi stobs bskyed pa ni/ 'di lta ste/ ji skad smras pa de bzhin du byed pa ste/ de dag ni/ stobs bskyed pa rab tu thob pa bcu drug go/ /klu'i bdag po//
349a1(mdo sde): de ltar byang chub sems dpa' gang stobs bskyed pa bcu drug po de dag thob par 'dod pa'i byang chub sems dpa' des rtag tu bag yod par bya'o/ /klu'i
349a2(mdo sde): bdag po/ 'di lta ste/ dper na/ rgya mtsho chen por chu thams cad 'bab pa'o/ /klu'i bdag po/ de bzhin du bag yod par sangs rgyas kyi chos thams cad yang dag par 'du'o/ /
349a3(mdo sde): klu'i bdag po/ 'di lta ste/ dper na/ sa la sa bon thams cad skye'o/ /klu'i bdag po/ de bzhin du bag yod pa la dge ba'i chos thams cad skye'o/ /klu'i bdag po/ 'di lta ste/
349a4(mdo sde): dper na/ 'khor los bsgyur ba'i rgyal po la sems can thams cad dga'o/ /klu'i bdag po/ de bzhin du bag yod pa'i byang chub sems dpa' la lhar bcas pa'i 'jig rten
349a5(mdo sde): dga'o| |de nas de'i tshe bcom ldan 'das kyis tshigs su bcad pa 'di dag gsungs so/ /byang chub sems dpa' mkhas pa gang dag cig /sangs rgyas byang chub rjes su thob 'dod
349a6(mdo sde): pa| |des ni bag med spyod pa rnam spangs nas/ /rtag tu bag yod pa la brtson 'grus bya/ /mkhas pa bsten pa'i chos la mos pa dag /mthar lta ba la gnas par mi byed de/ /rgyu med rkyen
349a7(mdo sde): med chos ni yod ma yin/ /chos ni rgyu rkyen bcas pa rab tu shes/ /rkyen las skyes pa gang yin de ma skyes/ /de la skye ba ngo bo nyid kyis med/ /rkyen la rag las gang yin stong par gsungs//
349b1(mdo sde): stong nyid gang shes de ni bag yod pa'o/ /rkyen khan gang las de ni mtshan ma med/ /smon lam ldan pa zhi zhing nye bar zhi/ /mi g.yo bem po rtswa dang shing lta bu/ /de la bdud kyi yul ni yod pa yin/ /
349b2(mdo sde): rkyen gyi khan las 'di ni gang shes pa/ /de 'di nga dang nga yi 'byung mi 'byung / /de ni bdag med bdag gi ma yin par/ /de ltar gang shes de ni bag yod pa'o/ /rje yod ma yin yongs su 'dzin med
349b3(mdo sde): pa| |gzugs med cing grol bar bya ba med/ /bcings med grol med rang bzhin 'od gsal bar/ /chos rnams rtag tu shes pa bag yod pa'o/ /don la rton gyi tshig 'brur dga' ma yin//
349b4(mdo sde): rtag tu ye shes spyod yul rnam shes grol/ /nges pa'i don gyi mdo sde'i tshul shes pa/ /de ni chos la rton gyi gang zag min/ /sangs rgyas bstan 'dir don ni stong nyid don/ /de bzhin
349b5(mdo sde): mtshan ma med dang smon las grol/ /srid pa gsum dang rtog dang ltar mi gnas/ /mdo don gang yin de ni bag yod pa'o/ /sgra dang brjod pas brjod du med pas na/ /chos dang chos
349b6(mdo sde): min gnyis su gang mi byed/ /chos rnams 'jog byed pa yang yod min te/ /gang zag med pa'i don 'di bag yod pa'o/ /chos don gnyer gyi nyon mongs don gnyer min/ /mig gzugs
349b7(mdo sde): mi gnyer rna dang sgra la min/ /sna dri mi gnyen lce dang ro la min/ /lus reg ma yin yid dang chos la min/ /gzugs kyi skye dang gnas pa don mi gnyer/ /tshor min 'du shes ma
350a1(mdo sde): yin 'dus byas min/ /rnam par shes pa'i gnas pa'ang don mi gnyer/ /de 'dra de ni chos don gnyer zhes bya/ /khams gsum pa yi gnas pa'ang
350a2(mdo sde): don mi gnyer/ /bdag dang sems can mi gnyer lta rmongs min/ /gzugs lus nam yang don du gnyer ma yin/ /mig blo ma yin yid kyang don mi gnyer/ /dge 'dun mi
350a3(mdo sde): gnyer chos kyang don mi gnyer/ /sbyin pa nam du'ang don du mi gnyer zhing / /tshul khrims bzod min brtson 'grus bsam gtan min/ /bdag gi bye brag shes rab don mi
350a4(mdo sde): gnyer| |chos kun don du mi gnyer gang yin pa/ /de ni rtag tu chos gnyer rgyal bas gsungs/ /nam yang don rnams mi gnyer gang yin pa/ /de ni sangs rgyas bstan 'dir bag
350a5(mdo sde): yod yin/ /skye ba med shes sangs rgyas ye shes te/ /skye med gang yin de ni 'byung ba min/ /'byung ba med la zhi ba'ang yod ma yin/ /de ltar gang shes de ni lam sgom yin/ /
350a6(mdo sde): phung po lnga ni sgyu ma lta bur shes/ /ji ltar chos dbyings de ltar chos rnams shes/ /nang gi grong stong 'dra bar rab tu shes/ /de ltar gang shes de ni bag yod pa'o/ /chos kyi
350a7(mdo sde): dbye ba med pa dang dbye ba dang / /de bzhin sems can dbang po rnams kyang shes/ /dran pa nye bar gzhag la dran mi 'jug /de 'dra'i ye shes stobs can bag yod pa'o/ /yang dag
350b1(mdo sde): spong la gnyis su rab shes dang / /de ni rdzu 'phrul sems stobs rab tu shes/ /stobs la dul ba yod pa ma yin dang / /dbang po rnams kyi rim pa shes pa dang / /byang chub yan lag
350b2(mdo sde): bsam gtan khong du chud/ /mkhas pa 'dus ma byas pa'i chos mngon shes/ /zhi gnas la ni sems rab zhi bar shes/ /lhag mthong gis ni chos rnams dbye ba rtogs/ /chos rnams
350b3(mdo sde): sngon gyi mtha' nas byung ba med/ /phyi ma'i mthar yang 'pho ba gang yang med/ /de bzhin chos kun bar la'ang gnas min par/ /de ltar gang shes de ni bag yod pa'o/ /lus ni
350b4(mdo sde): snying po med de gzugs brnyan 'dra/ /ngag kyang stong pa brag ca lta bu ste/ /sems kyang sgyu ma lta bur rlung 'dra bar/ /de ltar gang shes de ni bag yod pa'o/ /nges pa'i mdo tshul
350b5(mdo sde): la ni rab shes shing / /brten nas 'byung tshul khong du chud rtogs la/ /ma rig pa dang skye 'chi 'gog pa dag /nges don gang shes de ni bag yod pa'o/ /rnam par thar pa'i sgo
350b6(mdo sde): dang dus gsum dang / /bslab pa gsum dang dmigs pa med pa dang / /bdag med sems can srog med gang zag med/ /chos dang chos min gzings dang 'dra bar bstan/ /ma
350b7(mdo sde): shes thog dang mi 'gyur 'byung ba dang / /'jig rten 'das pa'i dbang po shes rab sgom/ /de la sems ba cung zad mi 'byung ste/ /de yi tshul rtogs pa ni bag yod pa'o/ /sangs rgyas
351a1(mdo sde): byung ngam mya ngan 'das kyang rung / /chos dbyings de ni rtag tu gnas pa ste/ /yang dag don ni rtag tu mthong ba mkhas/ /chos nyid 'di shes pa ni bag yod
351a2(mdo sde): pa'o| |sngon gyi mtha' gang de ni yang dag mtha'/ /de yi mtha' ni rgya chen chos rnams kun/ /nam mkha'i mtha' ni rtag tu sems can mtha'/ /chos nyid 'di shes pa ni
351a3(mdo sde): bag yod pa'o/ /chos nyid las kyi rnam smin med shes kyang / /don dang mi dge'i las ni chud mi za/ /pha rol phyin la gnas pa ma gtogs par/ /ye shes kyis ni
351a4(mdo sde): sangs rgyas theg mi mthong / /dpen par gnas pa rang rgyal theg pa ste/ /nyan thos rnam par grol ba sgra phyir 'brang / /sbyin pa yis ni longs spyod rab tu thob/ /tshul khrims
351a5(mdo sde): kyis ni mtho ris nges par thob/ /thos pas shes rab de bzhin sgom pa thob/ /'dus byas kun ni tshul bzhin min las byung / /gang dag mya ngan 'das kun tshul bzhin
351a6(mdo sde): gyis| |'di 'dra chos nyid 'di ni bag yod pa'o/ /byis pa dag ni rtag tu nyon mongs che/ /mkhas pa ye shes kyis ni chos ston to/ /chos dbyings rtag tu sgrib pa med pa la/ /
351a7(mdo sde): chos 'di thams cad mtshungs par rab tu 'jug /rten nas 'byung ba rab tu shes pa yi/ /de yi yon tan bzhi po 'di yin te/ /don dang ye shes de bzhin chos nyid dang //
351b1(mdo sde): nges pa'i don shes de ni bag yod pa'o/ /chos kun brtan pa yin pa gang shes pa/ /des ni chos mthong bde bar gshegs kyang mthong / /de ni chos nyid rten nas 'byung bar mnyam/ /chos nyid rtag
351b2(mdo sde): tu 'dod chags bral ba thob/ /rten nas byung bas gnas te thob 'gyur te/ /chos ni sgra dang bral zhing yi ge med/ /chos 'di rjes su rtogs pa de yi phyir/ /sangs rgyas la ni de bzhin gshegs
351b3(mdo sde): zhes bya/ /shes rab mig gis brten pa mthong ba ste/ /mthong ba med par mthong ba chos mthong ba'o/ /shes rab mig gis brten pa gang mthong ba/ /de ni sangs rgyas mthong ba yin zhes bya/ /
351b4(mdo sde): de ni phyir zhing nyon mongs mi spyod de/ /rtag tu 'phags pa la ni dad par byed/ /zhig pa'i chos kyang 'dor ba ma yin zhing / /'phags pa'i rigs ni kun tu srung bar byed/ /mkhas pa thos pa brjed
351b5(mdo sde): par mi byed pa/ /de ni sangs rgyas bstan pa yongs su srung / /'phags pa'i tshul khrims spong bar mi byed de/ /mkhas pa ting nge 'dzin las rtag mi nyams/ /shes rab phung po las ni
351b6(mdo sde): mkhas mi g.yo/ /rnam par grol ba'i phung po rtag tu gnas/ /rnam grol ye shes rnam par mthong ba la/ /rab tu gnas par gang gyur bag yod pa'o/ /sangs rgyas chos rnams mtha'
351b7(mdo sde): yas rab rtogs pa/ /de ni thub pa'i ye shes mtha' yas tshol/ /sangs rgyas byang chub spobs pa phun sum dang / /so sor rig dang sems can bsam pa shes/ /sems can dag gi bsam
352a1(mdo sde): pa tshad med shes/ /skad cig gcig gis mtha' yas zhing du 'gro /tshad med pa yi de bzhin gshegs mthong nas/ /de dag las thos chos ni 'dzin par byed//
352a2(mdo sde): thos nas de ni de bzhin don kyang rtogs/ /sems can tshad med yongs su smin par byed/ /de dag gi ni spyod pa tshad med shes/ /dran dang ldan pa gang yin bag yod pa'o/ /rtag tu bdag gi
352a3(mdo sde): khar las bag yod pa/ /rang sems nges par sems pa yon tan 'jug /sems la nges sems nyon mongs yod ma yin/ /de ni nam du'ang yul gyis nyams pa med/ /skye dang gnas
352a4(mdo sde): dang 'jig pa shes pa ni/ /nye bar len pa kun las sems dben te/ /lhag mthong dang ni zhi gnas la yang mkhas/ /de yi sgrub pa nyams par mi 'gyur ro/ /shin tu zhi zhing dul sems
352a5(mdo sde): las su rung / /rtag tu dran zhing g.yo med yon po min/ /tshul 'chos med cing mnyan la des pa ste/ /'di ni nges par sems pa'i phan yon no/ /stong pa mtshan med smon pa med cing
352a6(mdo sde): dben| |'khor ba sdug bsngal ba dang mi rtag shes/ /rtag tu chos bdag med cing mya ngan 'das/ /nges par sems pa'i sems spyod bag yod pa'o/ /rtag tu thams cad mkhyen pa'i
352a7(mdo sde): sems 'dzin cing / /sems can rnams la byams pa'i sems mnyam pa/ /snying rjes sems can rnams ni mi gtong zhing / /dga' bas 'khor ba na ni skyo ba med/ /btang snyoms
352b1(mdo sde): chen po skyon rnams spangs pa ste/ /kun gtong 'dod chags bral ba 'dod pa med/ /sbyangs pa thams cad dang ni mig g.yeng bsnyen/ /byas dang ma byas bzod pas ji mi snyam/ /sems can thar
352b2(mdo sde): par bya phyir ngoms med sems/ /de ni rtsom pa brtan par zhi ba tshol/ /lus dang srog la'ang de ni mi lta zhing / /ting 'dzin kun la rim gyis bsam gtan byed/ /ting 'dzin dbang gis de ni skye
352b3(mdo sde): ma yin/ /shes rab kyis ni 'dus ma byas shes kyang / /thabs kyis 'dus ma byas par de mi ltung / /mkhas pa sems can kun dang mthun par 'jug /nyan thos rnams la bden pa'i gtam brjod
352b4(mdo sde): kyang / /rnam par grol la mkhas pa de mi reg /sems can thams cad la ni snying brtse zhing / /de ni thams cad mkhyen pa nyid la re/ /gang la 'di 'dra'i phan yon 'di yod pa/ /sangs rgyas bstan
352b5(mdo sde): 'dir de ni bag yod yin/ /de ni de bzhin chos nyid la yang gnas/ /de yi spyod pa bdud kyis shes ma yin/ /bag yod pa la tshad ni yod min te/ /nyon mongs mtshan ma dag la tshad yod do/ /
352b6(mdo sde): de ni mtshan ma med cing nyon mongs bral/ /de yi yul ni bdud kyis shes mi nus/ /gang rnams g.yo zhing rlom sems rtogs pa dag /de ni bdud kyi las su ngas bshad do/ /dmigs pa
352b7(mdo sde): kun las rnam par rab grol ba/ /thams cad bdud kyis thul ba ma yin no/ /bag yod pa la dran pa brjed pa med/ /bag yod pa la blo gros brjed pa med/ /bag yod pa ni rtogs dang mos
353a1(mdo sde): pa dang / /ngo tsha shes dang khrel yod mi sbyod med/ /de phyir de bzhin gshegs pa'i bsod nams dang / /shes rab dang ni bag yod 'di thos nas/ /gang dag
353a2(mdo sde): chos dang chos nyid rab gnas pa/ /sangs rgyas thams cad ci 'drar de 'gyur ro/ /phyogs bcu'i sangs rgyas gang rnams ji snyed dang / /byang chub sems dpa' mchod par gang 'dod pa/ /
353a3(mdo sde): de dag gis ni bag yod 'di thos na/ /bsam pas nan tan snying por byed par 'gyur/ /gang dag gis ni bag yod 'di thos nas/ /dga' zhing dad pa rgya chen rnyed gyur pa/ /rtag tu bag
353a4(mdo sde): yod par ni rab 'gyur zhing / /de dag rang byung sangs rgyas nyid du 'gyur/ /bcom ldan 'das kyis bag yod pa'i le'u 'di bshad pa'i tshe srog chags bzhi khri nyis stong gis bla na med
353a5(mdo sde): pa yang dag par rdzogs pa'i byang chub tu sems bskyed do/ /srog chags khri nyis stong ni/ mi skye ba'i chos la bzod pa rab tu thob par gyur to/ /srog chags brgyad stong ni/ rjes su
353a6(mdo sde): mthun pa'i bzod pa rab tu thob par gyur to/ /srog chags sum khri nyis stong ni/ chos rnams la chos kyi mig rdul med cing dri ma dang bral ba rnam par dag go /dge slong brgyad brgya
353a7(mdo sde): ni| ma lus par kun shes pa brda sprod par gyur to/ /stong gsum gyi stong chen po'i 'jig rten gyi khams 'di'ang rnam pa drug tu g.yos nas snang ba chen pos 'jig rten gyi khams
353b1(mdo sde): 'di khyab par gyur to/ /gangs ri'i rgyal po dang mtsho chen po ma dros pa thams cad du'ang sngon ma mthong ma thos pa'i me tog gis pus mo nub pa tsam du gyur to/ /'di lta ste/ sangs rgyas
353b2(mdo sde): kyi mthu dang / klu'i rgyal po ma dros pa'i dad pa'i rgyus chos kyi rnam grangs 'di la mchod pa'i las kyi phyir mtsho ma dros pa thams cad rin po che'i pad+ma dri rab tu zhim pa kha dog brgya
353b3(mdo sde): stong du ma tshad shing rta'i 'khor lo tsam brgya stong phrag du ma mu med pas gang bar gyur to/ /de nas klu'i rgyal po'i bu theg pa chen pos yang dag par zhugs pa lnga brgya po de dag
353b4(mdo sde): thams cad kyis so so nas bcom ldan 'das la mchod pa'i las kyi phyir rin po che'i gdugs rnams phul nas 'di skad ces gsol to/ /bcom ldan 'das/ sangs rgyas ni/
353b5(mdo sde): bdag cag gi ched du byung ba lags so/ /de ci'i slad du zhe na/ 'di ltar bcom ldan 'das/ bdag cag 'jig rten thams cad dang mi mthun pa'i chos 'di thos kyang ma dngangs/
353b6(mdo sde): ma skrag| dngangs par ma gyur gyi/ 'di lta bu'i chos nyan pa la slar zhing ngoms ma 'tshal ba'i slad du'o/ /bcom ldan 'das/ byang chub sems dpa'i sangs rgyas 'byung ba ci
353b7(mdo sde): 'dra| |chos kyi 'khor lo bskor ba ci 'dra/ dam pa'i chos yongs su gzung ba ci 'dra ba bshad du gsol/ bcom ldan 'das kyis bka' stsal pa/ bzhin bzang dag /de'i phyir
354a1(mdo sde): legs par shin tu nyon la yid la zungs shig dang ngas bshad do/ /bcom ldan 'das/ legs so/ /zhes gsol te klu'i rgyal po'i bu de dag
354a2(mdo sde): bcom ldan 'das kyi ltar nyan pa dang / bcom ldan 'das kyis de dag la 'di skad ces bka' stsal to/ /bzhin bzang dag/ dad pa 'byung ba ni/ byang chub sems dpa'i sangs
354a3(mdo sde): rgyas 'byung ba'o/ /dad pa dad pa zhes bya ba de gang zhe na/ 'jig rten pa dang / 'jig rten las 'das pa'o/ /de la 'jig rten pa'i dad pa gang zhe na/ dad pa gang gis dge ba'i
354a4(mdo sde): chos rnams kyi sngon du 'gro ba dang / las kyi rnam par smin pa la rton pa dang / las dang mi 'gal ba dang / 'phags pa rnams la brten pa dang / bsti stang du byas te dad par
354a5(mdo sde): gnas pas gdung ba med pa dang / bsti stang du byas te chos nyan pa dang / sgrib pa sel ba dang / byang chub kyi yan lag sgom pa dang / chos yongs su tshol ba dang / longs spyod
354a6(mdo sde): sbyin zhing 'ged pa dang / ngang tshul ngan pa tshul khrims la 'god pa dang / yang dag pa la sbyor ba dang / gshe ba dang sdang ba rnams dang bar byed pa dang / thams cad mkhyen pa'i
354a7(mdo sde): sems las mi 'gong ba dang / sangs rgyas la dad pa mi phyed pa dang / chos la dad cing mi spong ba dang / dge 'dun la yang dag par dad pa dang / nga rgyal las kyang nga rgyal rnam
354b1(mdo sde): par spangs nas sems mtshungs pa dang / yul la ye shes chags pa med pa dang / lus dang srog gi phyir yang sdig pa'i las mi spyod pa dang / ji skad smras pa de bzhin byed pa dang / bdud
354b2(mdo sde): kyi yul las shin tu 'das pa dang / 'phags pas snang ba'i lus dang / ngag dang / yid kyi las kha na ma tho ba med pa dang / chog shes pas 'tsho ba rnam par dag pa dang / shes
354b3(mdo sde): pas yang dag par 'jug par shes rab kyi phung po'i rtsa ba yongs su tshol ba dang / nor bdun yang dag par 'du ba dang / stobs kyi sngon du dbang po 'gro ba dang / log par lta ba la kha
354b4(mdo sde): na ma tho bar 'du shes pa dang / yang dag par lta ba la yang dag par sbyor ba dang / rjes su bstan pa la mthun par 'dzin pa dang / gso sla zhing dgang sla ba dang / dmigs pa med pa'i
354b5(mdo sde): sems kyis bsti stang du byas te/ nye bar 'gro ba dang / 'khor ba la skyo ba'i sems dang / mya ngan las 'das pa la yon tan dang phan yon du lta ba dang / dam pa'i chos yongs su
354b6(mdo sde): tshol ba la brtson pa dang / de bzhin gshegs pa'i bstan pa la khyim nas 'byung ba'i sems dang / tshangs par spyod par gnas pa la chog mi shes pa dang / pha rol rjes su gzung
354b7(mdo sde): bar byed pas nges par sbyin pa dang / byas pa gzo ba dang / byas pa shes pa dang / byas pa la re ba med pa dang / bdag gis thob pas rlom sems su mi byed pa dang / pha rol gyi thob pa
355a1(mdo sde): la phrag dog med pa dang / bzod pa dang / des pa dang / kha na ma tho ba la nyes par lta ba dang / ltung ba byung ba la mi gleng ba dang / dbang po'i sgo srung ba dang / mal cha
355a2(mdo sde): spong zhing gtong ba dang / dgon pa la phyogs pa yid la byed pa dang ma bral bas rtag par rgyun du dben pa la gzhol ba dang / yang dag par dga' bar 'gyur ba'i chos rnams la 'dzin
355a3(mdo sde): pa med pa'i sems dang / rtsod pa med pa dang / nga rgyal las kyang nga rgyal rnam par spong ba dang / bdag gi nyes pa la lta ba dag pha rol gyi nyes pa bzod par byed pa dang / tshul khrims
355a4(mdo sde): kyi tshogs yongs su tshol ba dang / ting nge 'dzin gyi tshogs sgrub pa dang / lam gyi tshogs la brtson pa 'di ni/ bzhin bzang dag/ 'jig rten pa'i dad pa zhes bya ste/ bzhin
355a5(mdo sde): bzang dag/ gang 'jig rten pa'i dad pa 'byung ba ni/ sangs rgyas 'byung ba zhes bya'o/ /de la 'jig rten las 'das pa'i dad pa gang zhe na/ dad pa gang gis chos thams
355a6(mdo sde): cad stong par yid ches pa dang / lta bar song ba thams cad dang / chos thams cad mtshan ma med pa dang / smon pa med par yid ches pa dang / chos thams cad mngon par 'dus
355a7(mdo sde): ma byas pa ste/ 'ong ba dang 'gro ba las log par yid ches pa dang / chos thams cad lus dang / ngag dang / sems dang bral zhing 'dod chags dang bral bar yid ches pa dang /
355b1(mdo sde): bdag dang / sems can dang / srog dang / gang zag dang / 'dod chags dang bral ba dang / chos thams cad de bzhin nyid la gnas par yid ches pa dang / bgrang ba med pa'i tshul gyis
355b2(mdo sde): chos thams cad gsog dang / nam mkha' la bcangs pa dang 'dra zhing byis pa khrid pa dang mtshungs la/ gso ba dang 'dra bar yid ches pa dang / chos thams cad sngon gyi mtha' dang
355b3(mdo sde): phyi ma'i mthar ngo bo nyid med de/ yang dag pa'i mtha' ma yin pa la gnas par yid ches pa dang / chos thams cad nam mkha'i mtha' dang 'dra zhing chos kyi dbyings su yang dag
355b4(mdo sde): par 'du la dus gsum las shin tu 'das shing zag pa med par yid ches pa dang / chos thams cad 'dod pa'i srid pa la lta ba dang / ma rig pa dang bral zhing nye bar nyon mongs pa med pa la
355b5(mdo sde): rang bzhin gyis yongs su dag cing rang bzhin gyis 'od gsal bar yid ches pa dang / chos thams cad glo bur gyi nyon mongs pa las kun tu 'byung ba la mi ltos shing spros pa thams cad
355b6(mdo sde): kyi spyod pa yang dag par chad la btang snyoms shing rjes su chags pa dang / khong khro ba dang bral zhing blang ba med par yid ches pa dang / chos thams cad sems kyis sgro btags pa
355b7(mdo sde): med cing dor ba med par yid ches pa dang / chos thams cad dngos po dang dngos po med pa la mi gnas shing ci'ang ma yin la nus pa cung zad kyang med par yid ches pa dang / chos thams
356a1(mdo sde): cad nam mkha' dang 'dra ste/ dngos po thams cad las dben zhing gnas pa med par yid ches pa dang / gdeg pa med pa dang / gzhog pa med pa'i
356a2(mdo sde): tshul gyis chos thams cad chu shing gi phung po ltar snying po med par yid ches pa dang / chos thams cad 'dus ma byas dang 'dra bar gyur la mya ngan las 'das pa dang mtshungs shing
356a3(mdo sde): rang bzhin gyis nye bar zhi bar yid ches pa 'di ni/ bzhin bzang dag /'jig rten las 'das pa'i dad pa zhes bya ste/ bzhin bzang dag/ gang 'jig rten las 'das
356a4(mdo sde): pa'i dad pa 'byung ba de ni/ sangs rgyas 'byung ba zhes bya'o/ /bzhin bzang dag/ sangs rgyas 'byung ba zhes bya ba de ni/ chos thams cad skye ba med pa la bya'o/ /bzhin bzang
356a5(mdo sde): dag / chos thams cad skye ba med pa zhes bya ba de ni/ mnyam pa nyid kyi tshig bla dwags so/ /de ci'i phyir zhe na/ 'di ltar gzugs 'byung ba ni/ sangs rgyas 'byung ba ma yin
356a6(mdo sde): no| |sangs rgyas 'byung ba ni/ gzugs skye ba med pas rab tu phye ba'ang ma yin no/ /tshor ba dang / 'du shes dang / 'du byed rnams dang / rnam par shes pa 'byung ba ni/
356a7(mdo sde): sangs rgyas 'byung ba ma yin no/ /sangs rgyas 'byung ba ni/ rnam par shes pa skye ba med pas rab tu phye ba'ang ma yin no/ /phung po dang / khams dang / skye mched 'byung ba ni/ sangs rgyas
356b1(mdo sde): 'byung ba ma yin no/ /sangs rgyas 'byung ba ni/ phung po dang / khams dang / skye mched skye ba med pas rab tu phye ba'ang ma yin no/ /rig pa 'byung ba dang / ma rig pa 'byung ba ni/ sangs rgyas
356b2(mdo sde): 'byung ba ma yin no/ /sangs rgyas 'byung ba ni/ rig pa dang / ma rig pa skye ba med pas rab tu phye ba'ang ma yin no/ /rga shi'i bar du 'byung ba ni/ sangs rgyas 'byung ba ma yin no/ /
356b3(mdo sde): sangs rgyas 'byung ba ni/ rga shi skye ba med pas rab tu phye ba'ang ma yin no/ /skye ba skye ba dang / mi skye ba skye ba ni/ sangs rgyas 'byung ba ma yin no/ /sangs rgyas 'byung ba ni/ skye ba
356b4(mdo sde): dang / mi skye bas rab tu phye ba'ang ma yin no/ /dran pa nye bar gzhag pa 'byung ba ni/ sangs rgyas 'byung ba ma yin no/ /sangs rgyas 'byung ba ni/ dran pa med cing yid la byed pa med
356b5(mdo sde): pas rab tu phye ba'ang ma yin no/ /de bzhin du bsdus te byang chub kyi phyogs kyi chos sum cu rtsa bdun nas lam gyi bar du 'byung ba ni/ sangs rgyas 'byung ba ma yin no/ /sangs rgyas
356b6(mdo sde): 'byung ba ni/ lam skye ba dang / mi skye bas rab tu phye ba'ang ma yin no/ /shes rab 'byung ba ni/ sangs rgyas 'byung ba ma yin no/ /sangs rgyas 'byung ba ni/ shes rab 'byung ba med
356b7(mdo sde): pas rab tu phye ba'ang ma yin no/ /bcom ldan 'das kyis sangs rgyas 'byung ba 'di bstan pa na klu gzhon nu lnga brgya po de dag rjes su mthun pa'i bzod pa thob par gyur to/ /de nas bcom
357a1(mdo sde): ldan 'das kyis de'i tshe tshigs su bcad pa 'di dag gsungs so/ /dad pa 'byung ba rgyal ba 'byung / /'byung ba med pas rab tu phye/ /gang dag dad pa
357a2(mdo sde): med pa ni/ /de dag sangs rgyas mi 'byung ngo / /dad pa dkar po'i chos rnams kyi/ /sngon du 'gro dang skyed par gsungs/ /dad pa las kyi rnam smin dang / /las dang 'gal
357a3(mdo sde): bar mi 'gyur ba'o/ /dad ni 'phags pa bsten pa dang / /bsti stang byas te bsnyen bkur byed/ /sems la gdung ba med pa dang / /dad pa skyed par byed pa'o/ /bsti stang byas te
357a4(mdo sde): chos nyan cing / /sgrib pa rnam par sel ba dang / /byang chub yan lag sgom pa dang / /lam gyi rjes mthun dad pa'o/ /chos kyis longs spyod tshol ba dang / /sbyin pa'i rjes su
357a5(mdo sde): bsngags pa dang / /tshul khrims ldan dang ngang tshul ngan/ /de la dad pa yang dag 'jug /byang chub sems las mi 'gong zhing / /gshe dang sdang ba dad par byed/ /sangs rgyas
357a6(mdo sde): chos la dad par byed/ /dge 'dun la yang dag pa'o/ /nga rgyal las kyang nga rgyal spong / /khyi dang 'dra bar nga rgyal med/ /yul la chags pa ma yin pa/ /de ni dad pa'i mtshan
357a7(mdo sde): nyid do| |dad dang ldan pa bdag shes te/ /sdig pa'i las ni mi byed cing / /bden pa'i tshig tu smra byed la/ /ji skad smras pa de bzhin byed/ /dad ldan chags las rab tu
357b1(mdo sde): 'das| |dad ldan yid la rnyog pa med/ /dad ldan lus dang ngag dang yid/ /'phags pa rnams dang mthun par 'jug /dad pas 'tsho ba yongs sbyong zhing / /rtag tu ye shes tshol
357b2(mdo sde): par byed/ /shes rab phung po'i rtsa ba gang / /thos pa de tshol dad pa'o/ /stobs rnams dang ni dbang po dang / /nor bdun yang dag 'du ba dang / /log par lta ba rnam spong zhing //
357b3(mdo sde): yang dag lta ba tshol bar byed/ /bla ma rnams kyis bstan pa la/ /dad dang ldan pa mthun par 'dzin/ /gso sla zhing ni dgang sla ste/ /sdug bsngal med pas tshol bar byed/ /dmigs
357b4(mdo sde): pa med pa'i sems kyis ni/ /bsti stang byas te chos 'dri zhing / /'khor bas rtag tu skyo ba dang / /mya ngan 'da' ba'i yon tan dga'/ /bstan la khyim nas myur 'byung dang / /tshangs
357b5(mdo sde): pa'i spyod la mi chags dang / /thar pa'i tshogs ni gang yin pa/ /de dag dad dang ldan pas tshol/ /sems can mang po rjes su 'dzin/ /phan pa byas shes drin mi bgrang / /dad dang
357b6(mdo sde): ldan pa byas pa la/ /phyir bya bar ni sbyor ba med/ /bdag gis thob pas mi snyems shing / /gzhan gyi thob la phrag dog med/ /bzod dang des pa phun sum tshogs/ /g.yo med drang
357b7(mdo sde): zhing mnyen pa yin/ /dad dang ldan na mngon mthong yang / /gzhan gyi nyes pa mi gleng zhing / /dbang po dang ni yid zhi la/ /dgon par gnas la 'dun pa yin/ /dben par gzhol ba'i
358a1(mdo sde): sems kyis ni/ /yang dag dga' bar 'gyur la 'dun/ /'thab pa dang ni rtsod med cing / /bdag gi nyes pa yang dag mthong / /tshul khrims sdom pa
358a2(mdo sde): yongs su tshol/ /ting nge 'dzin dang lam sgom la/ /rtag tu brtson zhing dad ldan pa/ /de ni dad ldan mtshan nyid do/ /'jig rten 'das pa ji snyed dang / /dad pa de yi rjes su 'gro/ /
358a3(mdo sde): sangs rgyas gsungs pa zab mo yi/ /chos ni rnam par 'jig mi byed/ /dad ldan stong par yid ches te/ /de la lta ba yod ma yin/ /chos kun mtshan ma med par ni/ /the
358a4(mdo sde): tshom med cing rnam rtog med/ /smon lam rnam par spong byed cing / /'ong ba dang ni 'gro ba rtogs/ /chos rnams mngon par 'du mi byed/ /lus dang sems ni g.yel mi
358a5(mdo sde): gtong / /bdag dang sems can rdul sel cing / /'dod chags med pa'i chos la dad/ /dad pa de bzhin nyid la gnas/ /lam gyi 'gro ba khong du chud/ /yang dag mtha'
358a6(mdo sde): ni mtha' min zhing / /de ni nam mkha'i mtha' 'dra bar/ /chos rnams kun la yid ches te/ /ye shes dbyings la mnyam par bzhag/ chos kun zag pa yod min zhing / /
358a7(mdo sde): dus gsum las ni shin tu 'das/ /srid dang las dang ma rig dang / /lta ba dang ldan mi 'dzin to/ /chos rnams thams cad 'od gsal zhing / /nyon mongs can min rang
358b1(mdo sde): bzhin dang / /shes nas nyon mongs glo bur gyis/ /sems ni 'byung bar byed ma yin/ /chos rnams thams cad ltos med cing / /de dag la ni rgyu ba med/ /btang snyoms gyur cing g.yo ba
358b2(mdo sde): med| |de ni nyes pa mi 'dzin to/ /blang ba med cing dor ba med/ /gzung ba med cing grol ba med/ /bcangs pas byis pa brid 'dra bas/ /chos rnams gsog tu yid kyang chos/ /gsog dang
358b3(mdo sde): gdeg pa med pa dang / /snying po med de chu shing 'dra/ /rang bzhin gyis ni dbu ba ste/ /gnas med cing ni dngos po med/ /chos kun ci yang med pa ste/ /don ni cung zad med par shes/ /
358b4(mdo sde): chos rnams nam mkha' mtshungs pa dang / /'dra bar gyur pas 'dus ma byas/ /chos rnams mya ngan 'das 'dra zhing / /rang bzhin gyis ni zhi bar dad/ /dad par de la'ang dad byed de/ /
358b5(mdo sde): nam mkhar 'phangs pa'i rdo ba bzhin/ /byang chub sems dpa' gang zhig la/ /dad pa 'di 'dra 'di yod pa/ /de la sangs rgyas rnams 'byung ste/ /bsnyen bkur bya ba'ang de bzhin
358b6(mdo sde): no| |gzugs 'byung ba ni sangs rgyas dang / 'byung bar bstan pa ma yin no/ /'gog pas ma yin ldang bas min/ /'gro bas ma yin 'ong bas min/ /gzugs kyi skye med gang
358b7(mdo sde): yin dang / /'gog pa min dang gnas min dang / /'ong ba med cing 'gro med pa/ /'di ni sangs rgyas 'byung bar 'dod/ /byang chub sems dpa' shes ldan la/ /de bzhin phung po lnga
359a1(mdo sde): rnams kyi/ /skye ba med pas rab phye ba/ /sangs rgyas 'byung zhes ngas bstan to/ /gnas med pa la gnas bcas nas/ /khams dang skye mched phung po yi/ /skye ba med pas
359a2(mdo sde): rab phye ba/ /sangs rgyas 'byung bar de bstan to/ /rig pa skye bar gyur na ni/ /de ltar 'khor ba 'bri 'gyur te/ /rkyen 'di rab tu bstan pas na/ /des ni sangs rgyas rab tu phye/ /mi skye ba
359a3(mdo sde): dang skye ba dang / /'gog pa med la gang gnas pa/ /dngos po'i 'du shes can des ni/ /nga la bsnyen bkur byed mi nus/ /dran pa 'byung ba 'di yis ni/ /sangs rgyas 'byung bar bstan
359a4(mdo sde): ma yin| |dran med yid la byed med pa/ /de ni sangs rgyas yin par bstan/ /byang chub phyogs kyi chos nyid kyi/ /phyogs rnams kun kyang de bzhin te/ /de yi skye med gang yin
359a5(mdo sde): pa| |de ni sangs rgyas 'byung bar 'dod/ /nga yi sangs rgyas 'byung 'di 'dra/ /'di ni gang dag rtogs gyur pa/ /de dag nga yi bstan la dad/ /de dag la ni chags pa med/ /bzhin
359a6(mdo sde): bzang dag / de la byang chub sems dpa'i chos kyi 'khor lo bskor ba gang zhe na/ bzhin bzang dag /chos kyi 'khor lo bskor ba zhes bya ba ni/ gang 'di lta bu'i chos 'di khong du
359a7(mdo sde): chud pa dang / dga' ba dang / mos pa dang / dad pa dang / 'dzin pa dang / kun 'dzin pa dang / len pa dang / dran pa ma brjed pa dang / tshul bzhin yongs su rtog pa dang / snying rje
359b1(mdo sde): chen po mi nyams pa dang / thams cad mkhyen pa'i sems kyis gzhan dag la 'chad pa dang / ston pa dang / yang dag par rab tu ston pa dang / skyo ba la mi mjed pa dang / thob
359b2(mdo sde): pa dang / bkur sti la ma chags pa dang / dus dus su skul ba dang / dran par byed pa dang / yongs su 'dzin pa dang / rjes su 'dzin pa 'di ni/ chos kyi 'khor lo bskor ba zhes bya'o/ /
359b3(mdo sde): bzhin bzang dag/ gzhan yang ji ltar de bzhin gshegs pas chos kyi 'khor lo bskor ba'i chos kyi 'khor lo de'i rnam pa la 'jug pa cung zad tsam zhig bshad par bya'o/ /de
359b4(mdo sde): bzhin gshegs pas chos skye ba dang / chos ma yin pa skye ba'i phyir chos kyi 'khor lo ma bskor to/ /chos gzhig pa dang / chos ma yin pa gzhig pa'i phyir chos kyi 'khor lo ma
359b5(mdo sde): bskor to/ /de bzhin gshegs pas so so'i skye bo'i chos ni/ dman pa dang / 'phags pa'i chos ni/ rgya che ba'i phyir chos kyi 'khor lo ma bskor gyi/ bzhin bzang dag/ de bzhin
359b6(mdo sde): gshegs pas so so'i skye bo'i chos dang / 'phags pa'i chos rang bzhin gyis ma skyes pa'i phyir chos kyi 'khor lo bskor to/ /chos kyi 'khor lo de ni/ yang dag par yongs su ma
359b7(mdo sde): dpar bskor bas de'i phyir de ma chad pa'i 'khor lo'o/ /chos kyi 'khor lo de rten cing 'brel par 'byung ba lugs dang mthun pas bskor bas de'i phyir de ni/ mi skye ba'i 'khor lo'o/ /
360a1(mdo sde): 'khor lo de gnyis kyis mi bskor te/ mig dang gzugs kyis bskor bas mi bskor ba nas yid dang chos kyi bar gyis bskor bas mi bskor ba'i bar du ste/
360a2(mdo sde): de'i phyir de mi gnyis pa'i 'khor lo'o/ /'khor lo de 'das pa'i chos la dmigs pa'i rnam pas mi bskor/ ma 'ongs pa dang / da ltar byung ba'i chos la dmigs pa'i rnam pas
360a3(mdo sde): mi bskor te/ de'i phyir de mi dmigs pa'i 'khor lo'o/ /'khor lo bdag tu lta ba kun nas ldang bas mi bskor/ sems can dang / srog dang / gso ba dang / gang zag tu lta
360a4(mdo sde): ba kun nas ldang bas mi bskor te/ de'i phyir de stong pa nyid kyi 'khor lo'o/ /'khor lo de mtshan ma la dmigs pa'i 'du shes dang / spros pa yid la byed pas mi bskor te/
360a5(mdo sde): de'i phyir de mtshan ma med pa'i 'khor lo'o/ /'khor lo de 'dod pa'i khams thob par bya ba'i phyir mi bskor/ gzugs dang gzugs med pa'i khams thob par bya ba'i phyir
360a6(mdo sde): mi bskor te/ de'i phyir de smon pa med pa'i 'khor lo'o/ /'khor lo de 'di dag ni/ so so'i skye bo'i chos/ 'di dag ni/ slob pa'i chos/ 'di dag ni/ mi slob pa'i chos/ rnam pa 'di
360a7(mdo sde): lta bu 'di dag ni/ sangs rgyas kyi chos so zhes chos tha dad pa'i phyir mi bskor te/ de'i phyir tha dad pa med pa'i 'khor lo'o/ /'khor lo de chos kyi brda la mi 'jug ste/ de'i phyir de
360b1(mdo sde): gnas pa med pa'i 'khor lo'o/ /bzhin bzang dag /chos kyi 'khor lo zhes bya ba ni/ don dam pa'i 'khor lo ste/ bden pa mi phyed pa'i rnam pas bskor ba'o/ /dus gsum
360b2(mdo sde): mnyam pas ji lta ba bzhin gyi 'khor lo'o/ /dngos por lta ba las rab tu 'das pa'i phyir dngos po med pa'i 'khor lo'o/ /lus dang sems ma 'dres shing yid dang rnam
360b3(mdo sde): par shes pa dang bral bas dben pa'i 'khor lo'o/ /'gro ba lnga dang phrad pa ma yin pas kun gzhi med pa'i 'khor lo'o/ /'byung ba chen po ngo bo gnyis kyis dngos po med
360b4(mdo sde): pas yang dag pa'i 'khor lo'o/ /yang dag par sbyor zhing slu ba ma yin pas mnyam pa'i 'khor lo'o/ /yi ge mi zad pas mi zad pa'i 'khor lo'o/ /chos thams cad chos
360b5(mdo sde): kyi dbyings su yang dag par 'du bas chos kyi dbyings kyi 'khor lo'o/ /sngon gyi mtha' ma yin par bskor bas yang dag pa'i mtha'i 'khor lo'o/ /ngo bo nyid kyis ngo bo nyid
360b6(mdo sde): med pas de bzhin nyid kyi 'khor lo'o/ /rang gi yid la byed pa rgyun bcad pas mngon par 'du mi byed pa'i 'khor lo'o/ /'phags pa'i spyod yul thob par byed pa'i phyir 'dus ma
360b7(mdo sde): byas pa'i 'khor lo'o/ /nang kun tu ston pas stong pa nyid kyi 'khor lo'o/ /phyi rol la mi 'jug pas mtshan ma med pa'i 'khor lo'o/ /phyi nang gi dang ma 'dres pas smon pa med pa'i
361a1(mdo sde): 'khor lo'o/ /brjod pa med pa'i tshul gyis brjod du med pa'i 'khor lo'o/ /bzhin bzang dag /chos kyi 'khor lo de de bzhin gshegs pas sems
361a2(mdo sde): can gyi dbang po la bskor kyang rung / ma bskor kyang rung brjod du med pa'i chos nyid 'di mi 'dor te/ bzhin bzang dag/ 'di ni/ byang chub sems dpa'i chos kyi 'khor lo
361a3(mdo sde): bskor ba zhes bya'o/ /chos kyi 'khor lo bskor ba 'di bstan pa'i tshe lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto
361a4(mdo sde): 'phye chen po de dag gis ca co dang / ga zha'i sgra phyung ste 'di skad ces gsol to/ /de bzhin gshegs pas 'di 'dra ba'i chos kyi 'khor lo 'di bskor cing pha rol shes par mdzad
361a5(mdo sde): pa ni| mdzad dka' ba mdzad pa'o/ /bcom ldan 'das/ nam mkha'i 'khor lo bskor ba de ni/ chos kyi 'khor lo bskor ba'o/ /gang dag gis 'tshal ba de dag gis kyang de
361a6(mdo sde): dang mnyam pa nyid du 'tshal ba dang / bcom ldan 'das/ sems bskyed pa de dag la rjes su yi rang ngo / /gang dag chos kyi 'khor lo bskor ba 'di thos nas byang chub tu
361a7(mdo sde): sems bskyed par 'gyur ba de dag kyang chos kyi 'khor lo 'di lta bu bskor bar 'gyur ro/ /de ltar bstan pa 'di thos nas 'khor de las srog chags khris bla na med pa yang
361b1(mdo sde): dag par rdzogs pa'i byang chub tu sems bskyed do/ /bzhin bzang dag /de la byang chub sems dpa'i dam pa'i chos yongs su 'dzin pa gang zhe na/ bzhin bzang dag/ dam pa'i chos yongs su
361b2(mdo sde): 'dzin pa zhes bya ba ni/ chos thams cad yang dag par sdud pa ste/ chos thams cad yang dag par sdud pa 'di ni/ dam pa'i chos yongs su 'dzin pa zhes bya'o/ /bzhin bzang dag /
361b3(mdo sde): gzhan yang dam pa'i chos yongs su 'dzin pa ni/ gang de bzhin gshegs pas spyod pa brgyad khri bzhi stong dang / chos kyi phung po brgyad khri bzhi stong bstan pa'i chos kyi phung po brgyad khri bzhi
361b4(mdo sde): stong de dag sdud pa de ni/ dam pa'i chos yongs su 'dzin pa zhes bya'o/ /bzhin bzang dag /ji ltar de bzhin gshegs pas byang chub mngon par sangs rgyas pa de bzhin du chos kyi 'khor
361b5(mdo sde): lo bskor te/ /de bzhin du yongs su mya ngan las 'das so/ /de bzhin nyid ji lta ba dang / de bzhin nyid gang yin pa de la chos thams cad kyi skye ba med/ 'gag pa med do/ /gang
361b6(mdo sde): mi skye mi 'gag pa de la 'dzin pa med/ 'thab pa med/ rtsod pa med/ bstan pa med/ shin tu brjod pa med do/ /gang brjod du med pa de la dam pa'i chos bsdu ba gang yang med do/ /de'i
361b7(mdo sde): phyir bsdu ba med/ yongs su 'dzin pa med pa ni/ dam pa'i chos zhes bya'o/ /de nas klu'i rgyal po ma dros pa'i bu mya ngan med pa zhes bya bas bcom ldan 'das la 'di skad ces gsol to/ /
362a1(mdo sde): bcom ldan 'das/ bdag dam pa'i chos yongs su 'dzin pa la spobs so/ /bcom ldan 'das kyis bka' stsal pa/ mya ngan med pa/ khyod spobs par gyis
362a2(mdo sde): shig / gsol pa/ bcom ldan 'das/ 'di lta ste/ dper na/ rgya mtsho chen po na rin po che bdag gi ma mchis pa/ yongs su 'dzin pa ma mchis pa/ yongs su gzung ba
362a3(mdo sde): ma mchis pa gang dag mchis pa de dag bsrung bar bgyi ba ma lags mod kyi/ 'on kyang bcom ldan 'das/ ded dpon dang / ded dpon chen po gang dag lus dang srog
362a4(mdo sde): l a mi lta bar rin po che chen po de dag 'tshal ba'i slad du rgya mtsho chen por zhugs pa de dag dzam+bu'i gling du ma phyin par bar ma dor rgya mtsho'i nang du 'khyams par mi
362a5(mdo sde): 'gyur bar shin tu srung ba bgyis te/ de dag rgya mtshor zhugs shing 'ong ba dang 'gro ba'i tshe srung ba chen po bgyis nas de ltar rin po che de dag dzam+bu'i gling du phyin pa dang skye
362a6(mdo sde): bo mang po 'tsho bar 'gyur ro/ /bcom ldan 'das/ de bzhin du de bzhin gshegs pas chos gang mngon par rdzogs par sangs rgyas pa de shin tu mngon par grub pa ma mchis te/
362a7(mdo sde): de ni| lha dang bcas pa'i 'jig rten gang gis kyang yongs su gzung bar mi nus mod kyi/ 'on kyang bcom ldan 'das/ byang chub sems dpa' sems dpa' chen po gang dag
362b1(mdo sde): ' di 'dra ba'i chos dkon mchog de bzhin nyid mngon par rdzogs par sangs rgyas pa mngon par rdzogs par byang chub bgyi ba'i slad du go cha 'tshal ba de dag shin tu yongs su srung bar bgyis
362b2(mdo sde): te/ skyes bu dam pa de dag shin tu yongs su bzung na/ theg pa chen po 'dir des par 'byung bar 'gyur ro/ /de dag byung bar gyur na/ chos kyi 'khor lo bskor bar 'gyur te/ dam pa'i
362b3(mdo sde): chos yongs su 'bar bar 'gyur ro/ /bcom ldan 'das/ de lta bas na/ gang 'di chos smra ba theg pa chen po la yang dag par zhugs pa rnams yongs su 'dzin pa ngas bsrung ba dang / skyob pa dang /
362b4(mdo sde): sped pa dang / rim gro bgyid pa dang / bla ma'i yongs su spyad pa bgyid pa de ni/ dam pa'i chos yang dag phul yongs su 'dzin pa lags so/ /de nas bcom ldan 'das kyis klu'i rgyal
362b5(mdo sde): po'i bu mya ngan med pa la legs so/ /zhes bya ba gnang ste/ mya ngan med pa/ legs so legs so/ /gang 'di chos smra ba theg pa chen po la yang dag par zhugs pa rnams yongs su
362b6(mdo sde): 'dzin pa dang / kun tu srung ba 'di ni/ dam pa'i chos yongs su 'dzin pa yin no/ /chos smra ba yongs su bzung bas dam pa'i chos yongs su bzung ba yin mod kyi/ 'on kyang mya ngan
362b7(mdo sde): med pa| dam pa'i chos yongs su 'dzin pa bcu ste/ bcu gang zhe na/ khengs pa med pa dang / lhag pa'i nga rgyal med pa dang / g.yo ba med pa dang / chos don du gnyer ba dang / chos 'dod
363a1(mdo sde): pa dang / chos yongs su tshol ba dang / chos la so sor rtog pa dang / chos ston pa dang / chos la nan tan byed pa dang / chos sgrub par gnas shing mos la
363a2(mdo sde): rnam par grol ba ste/ bcu po de dag ni/ dam pa'i chos yongs su 'dzin pa'o/ /gzhan yang dam pa'i chos yongs su 'dzin pa bcu ste/ bcu gang zhe na/ mya ngan med pa/ 'di la
363a3(mdo sde): rigs kyi bu'am/ rigs kyi bu mos chos smra ba zhig yod par thos na/ phyogs der phyag 'tshal ba dang / mthong bar dga' ba dang / 'ongs nas mgu bar byed pa dang / stan
363a4(mdo sde): 'ding zhing gos dang zas sbyor ba dang / kun tu srung bar byed pa dang / bsti stang byas te bsnyen bkur byed pa dang / des bshad pa nyan pa dang / ji ltar thos pa ltar gzhan
363a5(mdo sde): dag la'ang ston pa dang / de'i mi snyan pa 'gog pa dang / de'i bsngags pa brjod pa ste/ mya ngan med pa/ bcu po de dag ni/ dam pa'i chos yongs su 'dzin pa'o/ /mya ngan
363a6(mdo sde): med pa| gzhan yang sbyin pa bzhi po 'di dag ni/ dam pa'i chos yongs su 'dzin par 'gyur ba ste/ bzhi gang zhe na/ gro ga dang / snag tsha dang / smyug gu dang / grags
363a7(mdo sde): bam sbyin pa dang / chos smra ba rnams la gos dang / zas dang / mal cha dang / na ba'i gsos sman dang / yo byad sbyin pa dang / chos thos nas chos smra ba rnams la g.yo med
363b1(mdo sde): par legs so/ /zhes bya ba sbyin pa dang / chos sbyin pa ni/ bzhi pa ste/ sbyin pa bzhi po de dag ni/ dam pa'i chos yongs su 'dzin par 'gyur pa'o/ /mya ngan med pa/ brtson
363b2(mdo sde): 'grus bzhi po 'di dag ni/ dam pa'i chos yongs su 'dzin par 'gyur ba ste/ bzhi gang zhe na/ chos ston pa'i brtson 'grus dang / chos kun tu tshol ba'i brtson 'grus
363b3(mdo sde): dang / chos smra ba la bsnyen bkur bya ba'i brtson 'grus dang / dam pa'i chos spong ba'i sems can rnams chos dang mthun pas tshar gcad pa'i brtson 'grus te/ mya ngan med pa/ brtson
363b4(mdo sde): 'grus bzhi po de dag ni/ dam pa'i chos yongs su 'dzin par 'gyur ba'o/ /de nas bcom ldan 'das kyis zhus pa lung bstan pas klu gzhon nu lnga brgya po de dag tshim
363b5(mdo sde): zhing mgu la yid rangs te bcom ldan 'das la bsnyen bkur bya ba dang / kun tu spyad pa'i phyir gnyen dang 'khor du bcas pa dang / rang rang gi lus phul nas 'di skad ces
363b6(mdo sde): gsol to/ /deng slad chad yongs su mya ngan las 'das kyi bar du bdag cag bcom ldan 'das kyi zhabs 'bring na rtag par rgyun du mchis la 'di lta bu'i dam pa'i chos kun
363b7(mdo sde): tu bsrung zhing sba ba'i slad du spro bar bgyi'o/ /bcom ldan 'das/ bdag cag ni/ de bzhin gshegs pa yongs su mya ngan las 'das nas sku ma gyes shing gcig tu mkhregs
364a1(mdo sde): pa la mchod pa bgyid pa dang / rin po che sna bdun gyi mchod rten bgyi bar 'tshal lo/ /de nas tshe dang ldan pa 'od srung chen pos klu gzhon nu de dag la
364a2(mdo sde): 'di skad ces smras so/ /de bzhin gshegs pa ni/ sems can thams cad la cher thugs rje che bas ring bsrel yungs 'bru tsam byin gyis brlab pa mdzad na/ rigs kyi
364a3(mdo sde): bu dag/ khyed de bzhin gshegs pa'i sku ma gyes shing gcig tu mkhregs pa la mchod pa bya'o/ /zhes de skad ces zer ba ni/ skye bo phal po che'i dge ba'i chos kyi bar chad byed par 'dod
364a4(mdo sde): pa yin no/ /de nas klu gzhon nu lnga brgya po de dag gis tshe dang ldan pa 'od srung chen po la 'di skad ces smras so/ /btsun pa 'od srung / khyod de skad ma gsung zhig/ rang gi shes rab
364a5(mdo sde): dang / de bzhin gshegs pa'i shes rab dang ye shes mtshungs pa mnyam du ma sgrun cig/ de bzhin gshegs pa ni/ thams cad mkhyen pa/ thams cad gzigs pa
364a6(mdo sde): ste| byin gyi rlabs dang / rdzu 'phrul gyi rnam par 'phrul pa'i ye shes kyi stobs can te/ de bzhed na/ stong gsum gyi stong chen po'i 'jig rten gyi khams kyi lha dang / klu dang /
364a7(mdo sde): gnod sbyin gyi gnas thams cad du ma gyes shing gcig tu mkhregs pa'i sku byin gyis rlob ste/ de dag thams cad kyis kyang gzhan ni/ ma yin gyi/ de bzhin gshegs
364b1(mdo sde): pa la bdag cag mchod pa byed par shes so/ /btsun pa 'od srung chen po/ yang gang gi tshe de bzhin gshegs pa yongs su mya ngan las 'da' ba de'i tshe sems can thams cad
364b2(mdo sde): kyi sems mos pas sku gdung byin gyis brlab bo/ /btsun pa 'od srung chen po/ gal te de bzhin gshegs pa 'og min gyi gnas su yungs 'bru tsam gyi sku gdung gcig byin
364b3(mdo sde): gyis brlabs nas des dzam+bu'i gling thams cad du khyab par snang ba de'ang sangs rgyas kyi rnam par sprul pa'o/ /de nas tshe dang ldan pa rab 'byor gyis klu'i rgyal po'i bu de dag la 'di skad ces
364b4(mdo sde): smras so| |rigs kyi bu dag/ de bzhin gshegs pa yongs su mya ngan las 'da' 'am/ smras pa/ btsun pa rab 'byor/ gang dag skyes pa de dag yongs su mya ngan las 'da'o/ /smras pa/
364b5(mdo sde): rigs kyi bu dag/ khyod de bzhin gshegs pa skyes so snyam mam/ smras pa/ de bzhin nyid ji ltar byung ba de ltar skyes so/ /smras pa/ gal te de bzhin nyid ji ltar skye ba de ltar skyes na/ de la
364b6(mdo sde): ni| chos gang gi skye ba'ang med do/ /smras pa/ btsun pa rab 'byor/ gang de bzhin nyid skye ba de sangs rgyas skye ba'o/ /smras pa/ gang sangs rgyas skye ba 'di 'dra na/ yongs su mya ngan
364b7(mdo sde): las 'da' ba ci 'dra/ smras pa/ btsun pa rab 'byor/ ji ltar skye ba med pa de ltar 'gag pa med do/ /de ltar chos kyi 'khor lo bskor ro/ /de ltar yongs su mya ngan las 'da'o/ /
365a1(mdo sde): bcom ldan 'das kyis gtam 'di bka' stsal zhing bshad pa'i tshe mtsho chen po ma dros pa rin po che'i pad+ma tshad shing rta'i 'khor lo tsam dri rab tu zham pa
365a2(mdo sde): 'dab ma brgya stong du ma dang ldan pa rin po che'i dra bas g.yogs pas gang bar gyur to/ /de dag gi nang nas rin po che'i pad+ma gcig shin tu mdzes shing blta na rab tu sdug la
365a3(mdo sde): mchog tu 'bar bar gyur to/ /tshe dang ldan pa kun dga' bos pad+ma bkod pa de dag mthong ngo / /mthong nas bcom ldan 'das la 'di skad ces gsol to/ /bcom ldan 'das/
365a4(mdo sde): 'di su'i ltas sngon du byung ba lags/ bcom ldan 'das kyis bka' stsal pa/ kun dga' bo/ cung zhig sdod dang mthong bar 'gyur ro/ /zhes bcom ldan 'das kyis de
365a5(mdo sde): s kad ces gsungs nas ring por ma lon par 'og gi 'jig rten gyi khams bcom ldan 'das rin chen tog gi sangs rgyas kyi zhing rin po che bkod pa'i 'jig rten gyi khams
365a6(mdo sde): nas byang chub sems dpa' drug khri byung ste/ de dag rin po che'i pad+ma de dag la skyil mo krung bcas nas 'khod par kun tu snang ngo / /pad+ma de la yang 'jam dpal gzhon nur
365a7(mdo sde): gyur pa 'dug par kun tu snang ngo / /de nas thams cad dang ldan pa'i 'khor de ngo mtshar du gyur nas thal mo sbyar te byang chub sems dpa' de dag la phyag btsal nas
365b1(mdo sde): 'jam dpal gzhon nur gyur pa bar snang la 'phags pa dang / brgya byin dang / tshangs pa la sogs pa lha rnams de'i steng na rin po che'i gdugs 'dzin cing phyag btsal to/ /de nas
365b2(mdo sde): ' jam dpal gzhon nur gyur pa dang lhan cig lhags pa'i byang chub sems dpa' de dag kyang shing ta la bdun tsam du nam mkha' la 'phags nas bcom ldan 'das la mchod pa'i las
365b3(mdo sde): kyi phyir sngon ma mthong ma thos pa'i me tog gi char nam mkha'i ngos las rab tu phab bo/ /me tog de dag las 'di lta bu'i sgra byung ste/ bcom ldan 'das de bzhin gshegs pa
365b4(mdo sde): dgra bcom pa yang dag par rdzogs pa'i sangs rgyas rin chen tog bcom ldan 'das de/ bcom ldan 'das la gnod pa chung ngam/ nyam nga ba nyung ngam/ bskyod pa yang ngam/
365b5(mdo sde): 'tsho ba dang / stobs dang / bde ba la reg par gnas sam zhes snyun gsol to/ /zhes de skad gsung ngo / /'jam dpal gzhon nur gyur pa 'di byang chub sems dpa' brgyad
365b6(mdo sde): khri dang lhan cig tu klu'i rgyal po ma dros pa'i rnam par dag pa'i lam gyi chos kyi sgo'i le'u nyan du mchis pa ste/ bcom ldan 'das kyis chos kyi bka' mchid kyis yang
365b7(mdo sde): dag par dga' bar mdzod cig ces sgra byung ngo / /de nas 'jam dpal gzhon nur gyur pa dang / byang chub sems dpa' de dag par snang de las babs nas bcom ldan 'das
366a1(mdo sde): kyi zhabs la mgo bos phyag btsal te/ rin po che'i pad+ma de dag la 'khod do/ /de nas bcom ldan 'das kyis mkhyen bzhin du 'jam dpal gzhon nur
366a2(mdo sde): gyur pa la 'di skad ces bka' stsal to/ /'jam dpal/ khyod ci sems na/ byang chub sems dpa' rnams dang lhan cig tu 'dir 'ongs/ 'jam dpal gyis gsol pa/ bcom
366a3(mdo sde): ldan 'das/ 'di na chos ston pa bdag cag bcom ldan 'das de bzhin gshegs pa rin chen tog gi sangs rgyas kyi zhing rin po che bkod pa'i 'jig rten gyi khams na
366a4(mdo sde): mchis pas thos nas bdag cag bcom ldan 'das la blta ba dang / chos kyi rnam grangs 'di nyan par 'tshal ba'i slad du 'dir mchis so/ /de nas bcom ldan 'das la tshe
366a5(mdo sde): dang ldan pa 'od srung chen pos 'di skad ces gsol to/ /bcom ldan 'das/ bcom ldan 'das de bzhin gshegs pa rin chen tog gi sangs rgyas kyi zhing 'jig rten gyi
366a6(mdo sde): khams rin po che bkod pa de 'di nas thag ji srid mchis na/ skyes bu dam pa 'di dag 'di ltar myur bar 'dir mchis/ 'jam dpal gyis smras pa/ btsun pa 'od srung chen
366a7(mdo sde): po| gal te rdzu 'phrul gyi stobs phun sum tshogs pa khyod 'jig rten gyi khams der 'gro na/ tshe'i tshad zad cing yongs su mya ngan las 'das kyang sangs rgyas kyi zhing der mi
366b1(mdo sde): phyin te| 'jig rten gyi khams de 'di nas de srid do/ /bcom ldan 'das kyis bka' stsal pa/ 'od srung / chu bo gang+gA'i klung drug cu'i bye ma snyed kyi sangs rgyas kyi zhing 'das pa na
366b2(mdo sde): 'jig rten gyi khams rin po che bkod pa zhes bya ba de nas byang chub sems dpa' sems dpa' chen po 'di dag lhags so/ /gnas brtan gyis gsol pa/ bcom ldan 'das/ de
366b3(mdo sde): dag ji srid kyis 'dir mchis/ 'jam dpal gyis smras pa/ gnas brtan gyis sems len pa med par zag pa las ji srid kyis sems rnam par grol ba srid kyis so/ /gnas
366b4(mdo sde): brtan gyis smras pa/ skyes bu dam pa de dag 'di 'dra bar mgyogs par lhags pa ni/ ngo mtshar to/ /'jam dpal gyis smras pa/ gnas brtan 'od srung chen po'i sems ji srid
366b5(mdo sde): kyis rnam par grol/ smras pa/ skad cig pa 'gyur ba srid kyis so/ /'jam dpal gyis smras pa/ gnas brtan gyi sems rnam par grol lam/ smras pa/ 'jam dpal/ rnam par
366b6(mdo sde): grol lo| |'jam dpal gyis smras pa/ sems de gang gis bcings nas gang las rnam par grol/ gnas brtan gyis smras pa/ 'jam dpal/ gal te sems bcings par gyur
366b7(mdo sde): ba ni| rnam par mi grol te/ rnam par grol ba'i ye shes mthong bar mi 'gyur ro/ /smras pa/ btsun pa 'od srung chen po'i sems bcings pa med na/ rnam par grol ba gang yin/
367a1(mdo sde): smras pa| gang bcings pa med par yongs su shes pa de rnam par grol ba'o/ /smras pa/ btsun pa 'od srung chen po'i sems gang gis sems gang yongs su
367a2(mdo sde): shes| 'das pas sam/ 'on te ma 'ongs pas sam/ 'on te da ltar byung bas sam/ gang 'das pa de ni/ zad pa/ gang ma 'ongs pa de ni/ ma phyin pa/ gang da ltar byung ba ni/
367a3(mdo sde): gnas pa med pa yin na/ sems gang gis sems gang yongs su shes/ smras pa/ 'jam dpal/ 'di ni/ 'gog pa ste/ de la sems kyi bgrang ba gang yang med do/ /'jam
367a4(mdo sde): dpal gyis smras pa/ btsun pa 'od srung / sems 'gog pa yongs su shes sam/ smras pa/ sems 'gog pa ni/ yongs su shes par mi nus so/ /smras pa/ sems de thams
367a5(mdo sde): cad 'gog par ltung ba ste/ de'i phyir cung zad kyang yongs su shes par 'gyur ba med do/ /smras pa/ 'jam dpal/ khyod spobs par gyis shig /kho bo la ni/ khyod la lan
367a6(mdo sde): gdab pa'i nus pa med do/ /'jam dpal gyis smras pa/ btsun pa 'od srung chen po/ 'di la ji snyam du sems/ brag ca la spobs pa yod dam/ smras pa/ med do/ /de ci'i phyir
367a7(mdo sde): zhe na| brag ca ni/ rten cing 'brel par 'byung ba'i phyir ro/ /smras pa/ btsun pa 'od srung chen po/ chos thams cad kyang brag ca lta bu ma yin nam/ smras pa/ 'jam dpal/
367b1(mdo sde): de de bzhin no/ /'jam dpal gyis smras pa/ btsun pha 'od srung chen po/ 'di la ji snyam du sems/ brag ca'i spobs pa gcad nus sam/ smras pa/ mi brjod pas de gcad do/ /
367b2(mdo sde): smras pa| btsun pa 'od srung chen po/ de de bzhin te/ kun mi 'dri bas byang chub sems dpa'i spobs pa chad do/ /btsun pa 'od srung chen po/ gal te bskal par yongs su 'dri na'ang
367b3(mdo sde): kho bo'ang bskal par spobs par 'gyur ro/ /de nas bcom ldan 'das la tshe dang ldan pa 'od srung chen pos 'di skad ces gsol to/ /bcom ldan 'das/ ji ltar des bstan pas
367b4(mdo sde): 'khor 'di dag gi yun ring po'i don dang / phan pa dang / bde bar 'gyur ba dang / chos nyid 'di mngon sum du 'gyur bar bgyi ba'i slad du 'jam dpal gzhon nur gyur pa la bskul du
367b5(mdo sde): g sol| de nas byang chub sems dpa'i 'khor der byang chub sems dpa' sems dpa' chen po shes rab brtsegs zhes bya ba 'dus par gyur te 'dug pa des 'jam dpal gzhon
367b6(mdo sde): nur gyur pa la 'di skad ces smras so/ /'jam dpal/ gnas brtan 'od srung chen po 'di ci'i phyir sems zhing dman pa dman pa lta bus ston/ 'di ci'i phyir gnas brtan zhes
367b7(mdo sde): bya| 'jam dpal gyis smras pa/ 'di ni/ nyan thos te/ 'jigs pa med pa ma yin no/ /shes rab brtsegs kyis smras pa/ ci 'di theg pa chen po la ma zhugs sam/ smras pa/
368a1(mdo sde): rigs kyi bu/ de ni/ ma yin te/ 'di ni/ nyan thos kyi theg pas rnam par grol ba'o/ /smras pa/ 'jam dpal/ nyan thos kyi theg pa zhes bya ba 'di ji lta bu/
368a2(mdo sde): smras pa| rigs kyi bu/ bcom ldan 'das shAkya thub pa de bzhin gshegs pa theg pa gsum las brtsams te chos ston to/ /gsum gang zhe na/ nyan thos kyi theg pa dang /
368a3(mdo sde): rang sangs rgyas kyi theg pa dang / theg pa chen po ste/ theg pa gsum po de dag go /de ci'i phyir zhe na/ sems can 'di dag ni/ dman pa la mos pa'i phyir ro/ /smras pa/ 'jam
368a4(mdo sde): dpal| stong pa nyid tshad med/ mtshan ma med pa tshad med/ smon pa med pa tshad med na/ ci'i phyir nyi tshe ba'i 'du shes su mdzad/ smras pa/ rigs kyi bu/ de bzhin gshegs
368a5(mdo sde): pa ni| thabs mkhas pa ste/ gang gi phyir stong pa nyid tshad med/ mtshan ma med pa tshad med/ smon pa med pa tshad med kyang nyi tshe ba'i 'du shes kyis mos par mdzad do/ /
368a6(mdo sde): smras pa| 'jam dpal/ bdag phyir zhing dman pa la mos pa'i sems can rnams dang phrad par 'gyur du 'ong gi /'gro'o/ /'jam dpal gyis smras pa/ rigs kyi bu/ re
368a7(mdo sde): zhig sdod la klu'i rgyal po ma dros pa'i spobs pa ji tsam pa dang / chos nyid tshad med pa'ang nyon cig /de nas tshe dang ldan pa 'od srung chen pos byang chub sems dpa' shes rab
368b1(mdo sde): brtsegs la 'di skad ces smras so/ /rigs kyi bu/ de bzhin gshegs pa rin chen tog de ci 'dra ba'i chos ston/ smras pa/ sangs rgyas dang / byang chub sems dpa' rnams kyi
368b2(mdo sde): gtam ste/ ro gcig pa dang / tshad med pa'i chos las byung ba dang / phyir mi ldog pa dang / sangs rgyas nyid du 'byung ba dang / gzhan la mos pa ma yin pa dang / thams cad
368b3(mdo sde): mkhyen pa'i ye shes su yang dag par 'du'o/ /'jigs pa med pa ma yin pa'i sems can rnams ni/ der mi skye ste/ bcom ldan 'das de'i chos bstan pa ni/ de 'dra'o/ /de
368b4(mdo sde): nas klu'i rgyal po ma dros pas 'jam dpal gzhon nur gyur pa la 'di skad ces smras so/ /'jam dpal/ khyod de bzhin gshegs pa gang la blta bar 'dod de 'dir 'ongs/ ci
368b5(mdo sde): gzugs de bzhin gshegs par blta'am/ smras pa/ de ni/ ma yin no/ /smras pa/ ci tshor ba dang / 'du shes dang / 'du byed dang / rnam par shes pa de bzhin gshegs par
368b6(mdo sde): blta'am/ smras pa/ de ni/ ma yin no/ /smras pa/ ci gzugs kyi mi rtag pa de bzhin gshegs par blta'am/ smras pa/ de ni/ ma yin no/ smras pa/ ci tshor ba dang / 'du shes
368b7(mdo sde): dang / 'du byed dang / rnam par shes pa'i mi rtag pa de bzhin gshegs par blta'am/ smras pa/ de ni/ ma yin no/ /smras pa/ ci gzugs kyi sdug bsngal ba dang / bdag
369a1(mdo sde): med pa dang / zhi ba dang / stong pa dang / mtshan ma med pa dang / smon pa med pa dang / mngon par 'du mi byed pa de bzhin gshegs par blta'am/ smras
369a2(mdo sde): pa| de ni/ ma yin no/ /smras pa/ ci tshor ba dang / 'du shes dang / 'du byed dang / rnam par shes pa'i sdug bsngal ba dang / bdag med pa dang / zhi ba dang / stong pa dang / mtshan
369a3(mdo sde): ma med pa dang / smon pa med pa dang / mngon par 'du mi byed pa de bzhin gshegs par blta'am/ smras pa/ de ni/ ma yin no/ /smras pa/ ci gzugs kyi mtshan nyid de bzhin
369a4(mdo sde): gshegs par blta'am/ rnam par shes pa'i mtshan nyid kyi bar du de bzhin gshegs par blta'am/ smras pa/ de ni/ ma yin no/ /smras pa/ ci sha'i mig gis de bzhin
369a5(mdo sde): gshegs par blta'am/ smras pa/ de ni/ ma yin no/ /ci lha'i mig gis de bzhin gshegs pa blta'am/ smras pa/ de ni/ ma yin no/ /smras pa/ ci shes rab kyi mig gis
369a6(mdo sde): de bzhin gshegs pa blta'am/ smras pa/ de ni/ ma yin no/ /smras pa/ 'jam dpal/ de bzhin gshegs pa blta ba ji lta bu yin/ 'jam dpal gyis smras pa/ klu'i bdag po/
369a7(mdo sde): de bzhin gshegs pa ci 'dra ba de 'dra bar de la blta'o/ /smras pa/ 'jam dpal/ de bzhin gshegs pa ci 'dra/ smras pa/ klu'i bdag po/ de bzhin gshegs pa ni/ mi mnyam pa
369b1(mdo sde): dang mnyam pa/ mtshungs pa med pa/ rab tu 'dra ba med pa'o/ /mi mnyam pa zhes bya ba ni/ de la gnyen po med pa'o/ /mi mnyam pa dang mnyam pa zhes bya ba ni/ de la gnyen po mnyam pa yang med
369b2(mdo sde): pa'o| |mtshungs pa med ces bya ba ni/ gzugs kyi mtshan nyid ma yin pa'i phyir ro/ /rab tu 'dra ba med ces bya ba ni/ rtags med cing mchen ma med pa'i phyir ro/ /klu'i bdag po/ de bzhin
369b3(mdo sde): gshegs pa ni/ de 'dra ste/ de ltar blta bar bya'i/ sha'i mig dang / lha'i mig dang / shes rab kyi mig gis blta ba ma yin no/ /de ci'i phyir zhe na/ sha'i mig ni/ snang ba mthong ba
369b4(mdo sde): yin pa| de bzhin gshegs pa ni/ mun pa dang / snang ba ma yin pas sha'i mig gis de blta bar mi nus so/ /lha'i mig ni/ mngon par 'du byed pa'i mtshan nyid yin la/ de bzhin
369b5(mdo sde): gshegs pa ni/ shin tu mngon par 'dus ma byas pas lha'i mig gis de blta bar mi nus so/ /shes rab kyi mig ni/ 'byung ba yongs su shes pa'i mtshan nyid yin la/ de bzhin
369b6(mdo sde): gshegs pa ni/ shin tu mi 'byung bas shes rab kyi mig gis de blta bar mi nus so/ /smras pa/ 'jam dpal/ de bzhin gshegs pa mthong ba shin tu rnam par dag pa ji lta bu
369b7(mdo sde): yin| smras pa/ klu'i bdag po/ gang gi tshe mig gi rnam par shes pa'i rnam par shes pa dang / sems kyang mi skye la gzugs kyi rnam par shes pa dang / rnam par shes pa'ang
370a1(mdo sde): mi 'gog pa de tsam gyis na/ de bzhin gshegs pa mthong ba shin tu rnam par dag pa yin no/ /de nas byang chub sems dpa' sems dpa' chen po gang
370a2(mdo sde): dag de bzhin gshegs pa rin chen tog gi sangs rgyas kyi zhing nas lhags pa de dag ngo mtshar du gyur nas 'di skad ces smras so/ /gang dag gis klu'i rgyal pos zhus pa 'di
370a3(mdo sde): thos pa dang / thos nas mos pa dang / mi dngang mi skrag la 'dzin pa dang / ston pa'i skyes bu dam pa de dag ni/ de bzhin gshegs pa legs par mthong ba yin no/ /bdag cag
370a4(mdo sde): kyang 'dir lhags shing tshul 'di thos pas bdag cag don med par ma gyur to/ /gang na chos kyi rnam grangs 'di spyod pa'i grong dang / grong khyer dang / grong rdal dang / ljongs dang /
370a5(mdo sde): yul 'khor dang / rgyal po'i pho brang 'khor de dag na de bzhin gshegs pa yongs su mya ngan las mi 'da' ba dang / dam pa'i chos kyang nub par mi 'gyur bar rig par bya'o/ /
370a6(mdo sde): chos kyi rnam grangs 'dis bdud kyi dkyil 'khor tshar bcad do/ /mu stegs can gyi gnas thams cad pham par byas so/ /de nas klu'i rgyal po ma dros pas 'jam dpal gzhon
370a7(mdo sde): nur gyur pa la 'di skad ces smras so/ /'jam dpal/ mi spyod pa la spyod pa'i byang chub sems dpa' byang chub rnyed dka' ba ma yin no/ /zhes bya na/ 'jam dpal/ ji ltar na/
370b1(mdo sde): byang chub sems dpa' mi spyod pa la spyod pa zhes bya/ 'jam dpal gyis smras pa/ klu'i bdag po/ gtong pa phun sum tshogs pa rnams kyi spyod pa'i stong pa nyid gang yin pa de nyid
370b2(mdo sde): ser sna can rnams kyi spyod pa'i stong pa nyid de/ spyod pa mnyam pa de ni/ mi spyod pa la spyod pa zhes bya'o/ /tshul khrims dang / bzod pa dang / brtson 'grus dang / bsam gtan yang
370b3(mdo sde): de bzhin no/ /shes rab dang ldan pa rnams kyi spyod pa'i stong pa nyid gang yin pa de nyid shes rab 'chal pa rnams kyi spyod pa'i stong pa nyid de/ spyod pa ma nyam pa de ni/ mi spyod pa la
370b4(mdo sde): spyod pa zhes bya'o/ /klu'i bdag po/ gzhan yang 'dod chags la spyod pa rnams kyi spyod pa'i stong pa nyid gang yin pa de nyid 'dod chags dang bral ba rnams kyi spyod pa'i stong pa nyid de/
370b5(mdo sde): spyod pa mnyam pa de ni/ mi spyod pa la spyod pa zhes bya'o/ /zhe sdang la spyod pa rnams dang / gti mug la spyod pa rnams kyang de bzhin no/ /cha mnyam pa la spyod pa rnams kyi spyod pa'i stong
370b6(mdo sde): pa nyid gang yin pa de nyid nyon mongs pa med pa rnams kyi spyod pa nyid de/ spyod pa mnyam pa de ni/ mi spyod pa la spyod pa zhes bya'o/ /klu'i bdag po/ gzhan yang de bzhin gshegs
370b7(mdo sde): pas spyod pa brgyad khri bzhi stong dang / chos kyi phung po brgyad khri bzhi stong gang dag gsungs pa spyod pa brgyad khri bzhi stong po de dag gi spyod pa'i stong pa nyid gang yin pa de nyid 'phags
371a1(mdo sde): pa rnam par grol ba'i spyod pa'i stong pa nyid de/ spyod pa mnyam pa de ni/ mi spyod pa la spyod pa zhes bya'o/ /klu'i bdag po/ gzhan yang gang gi tshe byang chub
371a2(mdo sde): sems dpa' spyad pa spyod pa na spyod pa de la mi spyod pas spyod de/ spyad pa spyod pa de'ang yang dag par rjes su mi mthong zhing mngon par zhen pa med la mi rtog cing rlom sems su
371a3(mdo sde): mi byed de/ de'i phyir mi spyod pa la spyod pa zhes bya'o/ /smras pa/ 'jam dpal/ ci'i phyir byang chub sems dpa' mi spyod pa la spyod pa zhes bya/ smras pa/ klu'i bdag po/ gang
371a4(mdo sde): byang chub sems dpa'i sems dang po bskyed pa nas bzung ste byang chub kyi snying po'i bar du dge ba'i spyod pa dang / mi skye ba'i spyod pa dang / dngos po med pa'i spyod pa dang / gzung
371a5(mdo sde): ba med pa'i spyod pa dang / kun gzhi med pa'i spyod pa dang / nyon mongs pa med pa'i spyod pa dang / ngo bo nyid med pa'i spyod pa dang / 'byung ba med pa'i spyod pa dang / rgyu ba med
371a6(mdo sde): pa'i spyod pa dang / gnas pa med pa'i spyod pa dang / yang dag pa'i spyod pa dang / cho ga'i spyod pa dang / spyod pa de lta bu la mos pa'i byang chub sems dpa' ni/ mi spyod pa'i spyod pa
371a7(mdo sde): la spyod pa'o/ /gang gi tshe byang chub sems dpa' mi skye ba'i spyad pa la spyod par gyur pa na mtshan nyid med pa'i rjes su song zhing rgyu ba med la shes rab la mos pas rnam par
371b1(mdo sde): g rol te| rnam par grol nas kyang gnyis su med pa'i mtha' las kyang mi 'da' la yang dag pa'i mtha' yang mngon sum du 'gyur zhing yang dag pa'i mtha' de mngon du byed pa'ang ma
371b2(mdo sde): yin te| de'i phyir byang chub sems dpa' mi skye ba'i chos la bzod pa rab tu thob bo/ /de nas klu'i rgyal po ma dros pas yang 'jam dpal gzhon nur gyur pa la 'di skad ces smras so/ /
371b3(mdo sde): 'jam dpal/ mi skye ba'i chos la bzod pa thob pa ji lta bu/ smras pa/ gzugs mi skye bar bzod pa rab tu thob pa ni/ mi skye ba la bzod pa rab tu thob pa zhes bya'o/ /de bzhin du tshor ba
371b4(mdo sde): dang / 'du shes dang / 'du byed dang / rnam par shes pa mi skye bar bzod pa rab tu thob pa ni/ mi skye ba la bzod pa rab tu thob pa zhes bya'o/ /chos thams cad kyi bar du mi skye bar
371b5(mdo sde): bzod pa rab tu thob pa ni/ mi skye ba la bzod pa rab tu thob pa zhes bya'o/ /klu'i bdag po/ gzhan yang byang chub sems dpa' mi skye ba la bzod pa rab tu thob pa des bzod pa rab
371b6(mdo sde): tu thob ste/ de ni/ kun tu 'gro ba zhes bya'o/ /de rab tu thob pas sems can bzod pa rab tu thob pa nyid du yang dag par rjes su mthong ngo / /kun tu 'gro ba'ang mi skye ba nyid du
371b7(mdo sde): yang dag par rjes su mthong ngo / /sems can thams cad kyang ngo phra rab kyang yang dag par thams cad mi skye ba nyid du yang dag par rjes su
372a1(mdo sde): mthong ngo / /sems can thams cad de'i mtshan nyid du yang dag par rjes su mthong ngo / /mnyam pa nyid las gzhan chos phra rab kyang yang dag par
372a2(mdo sde): rjes su mi mthong ngo / /bzod pa de'ang skad cig pa'o/ /cis skad cig pa zhe na/ mig dang / gzugs dang / mig gi rnam par shes pa nas yid dang / chos dang / yid kyi
372a3(mdo sde): rnam par shes pa'i bar gyis so/ /ji ltar mig la sogs pa skad cig pa de bzhin du sngon gyi mtha'i bzod pa'ang skad cig pa/ phyi ma'i mtha' dang / da ltar byung ba'i bzod pa'ang
372a4(mdo sde): skad cig pa'o/ /ji ltar dus gsum gyi bzod pa skad cig pa de bzhin du sems can thams cad kyang skad cig pa'o/ /cis skad ces pa zhe na/ 'dod chags dang / zhe sdang dang / gti
372a5(mdo sde): mug gi nyon mongs pa rnams kyis skad cig pa'o/ /ji ltar sems can thams cad skad cig pa de ltar phyin ci log gis nyon mongs pa skye ba gang yin pa de dag kyang skad cig pa'o/ /de
372a6(mdo sde): ltar ye shes dang ldan pa mi skye ba la bzod pa rab tu thob pa'i byang chub sems dpas ni/ sems can thams cad rnam par grol la nye bar yang dag par rjes su mthong ngo / /de ci'i
372a7(mdo sde): phyir zhe na/ 'di ltar byang chub sems dpa' de 'di snyam du sems te/ bdag gi nyon mongs pa ji ltar skad cig pa dang / ji ltar gsog yin pa ltar sems can thams cad kyi
372b1(mdo sde): nyon mongs pa'ang de ltar skad cig pa'o/ /de ltar gsog go /rnam par grol ba la ni/ nyon mongs pa de dag gi rtsa ba med do/ /stobs med do/ /gal te de dag shin tu rnam par grol pa
372b2(mdo sde): ma yin na ni/ su'ang mya ngan las 'das par mi 'gyur ba zhig na/ gang gi phyir de dag shin tu rnam par grol ba de'i phyir de dag rnam par grol ba'i ngo bo nyid du gnas so/ /de ltar ye
372b3(mdo sde): shes dang ldan pa'i byang chub sems dpa' ni/ sems can yongs su smin par byed pa la skyo ba med do/ /de ci'i phyir zhe na/ chos thams cad bcings pa med pas rang bzhin gyis rnam
372b4(mdo sde): par grol bar yang dag par rjes su mthong ba'i phyir ro/ /de 'di snyam du sems te/ sems can 'di dag ni/ rang bzhin gyis shin tu kun nas nyon mongs pa can ma yin la/ rang bzhin
372b5(mdo sde): gyis rnam par grol ba ma yin na/ sgro btags pa'i nyon mongs pa kun nas nyon mongs so/ /sems can 'di dag ni/ rang bzhin gyis shin tu kun nas nyon mongs pa can ma yin la rang
372b6(mdo sde): bzhin gyis rnam par grol ba ma yin no/ /yang dag pa ma yin pa yongs su rtogs pas kun nas nyon mongs so/ /sems can 'di dag ni/ rang bzhin gyis shin tu kun nas nyon mongs pa
372b7(mdo sde): can ma yin la rang bzhin gyis rnam par grol ba yin na/ 'du shes dang / sems dang / yid la byed pas kun nas nyon mongs so/ /klu'i bdag po/ mi skye ba'i chos la bzod pa rab tu thob
373a1(mdo sde): pa'i byang chub sems dpa' ni/ sangs rgyas kyi yul yang thob/ so so'i skye bo dang / slob pa dang / mi slob pa dang / rang sangs rgyas kyi yul la'ang mi gnas
373a2(mdo sde): yul thams cad kyang spong / yul la 'dod chags kyis chags pa'ang med/ yul la zhe sdang gis sdang ba'ang med/ yul la gti mug gis rmongs pa'ang med do/ /yul la 'dod
373a3(mdo sde): chags dang bral ba'ang ma yin la/ 'dod chags dang bral ba'i mtha' la'ang gnas shing sems can yongs su smin par bya ba dang / rang gi yul la nyon mongs pa med par
373a4(mdo sde): longs spyod pa'i phyir yul thams cad kyang mi spong ngo / /de bdud kyi yul la'ang rgyu zhing sangs rgyas kyi yul gyi ngo bo nyid kyi mtshan nyid kyis mi 'dor ro/ /chos kyi dbyings kyi
373a5(mdo sde): yul yang rnam par 'khrug par mi byed la sems can gyi khams kyi yul la'ang gnas so/ /chos thams cad yul med cing yul dang bral bar yang rab tu shes shing las kyi
373a6(mdo sde): yul la'ang 'jug go / shes rab kyi las byas shing las kyi rnam par smin pa med par yang so sor rtog la mngon par 'du byed pa'i yul yang mngon par 'du byed do/ /
373a7(mdo sde): mngon par 'du mi byed pa'i yul yang mi 'jug la btang snyoms pa'ang mi yin no/ /dge ba mngon par 'du byed pa dang / chos thams cad ma skyes par yang yang dag par rjes
373b1(mdo sde): su mthong la/ 'phags pa'i skyon med pa la 'jug pa'ang ma yin no/ /de skad ces smras pa dang / klu'i rgyal po ma dros pas 'jam dpal gzhon nur gyur pa la 'di skad ces smras so/ /
373b2(mdo sde): 'jam dpal/ byang chub sems dpa' 'phags pa'i skyon med pa la mi 'jug ces de skad smras na/ byang chub sems dpa' skyon med pa 'jam dpal/ byang chub sems dpa' ngar 'dzin pa dang /
373b3(mdo sde): nga yir pa la 'jug pa'i byang chub sems dpa'i ni/ skyon med pa la 'jug pa'o/ /klu'i bdag po/ yid la byed pa thams cad la nga yi ba med par byang chub sems dpas rab tu
373b4(mdo sde): shes kyang ngar 'dzin pa dang / nga yir 'dzin par zhugs pa'i sems can rnams kyi ched du brtson 'grus rtsom mo/ /smras pa/ 'jam dpal/ byang chub sems dpa' ngar 'dzin pa dang /
373b5(mdo sde): nga yir 'dzin pa gang las rnam par grol te/ ngar 'dzin pa dang / nga yir 'dzin pa bcings pa'i sems can rnams la snying rje skyed pa gang yin/ smras pa/ phung po sngar sgro btags pa
373b6(mdo sde): la gnas pa'i byang chub sems dpa' ngar 'dzin pa dang / nga yir 'dzin pa rab tu shes shing phung po dang / khams dang / skye mched kyis rlom sems su'ang mi byed la/ phung po dang /
373b7(mdo sde): khams dang / skye mched la gnas pa'i sems can rnams kyi ched du bsam bzhin du srid pa'ang len te/ de skye la 'du byed thams cad kyi skye bar yang yang dag par rjes su mthong /
374a1(mdo sde): skye ba dang / mi skye ba'i phyir skye ba dang / mi skye ba thams cad kyang yang dag par rjes su mthong ngo / /klu'i bdag po/ shes rab kyis ni/ byang chub sems
374a2(mdo sde): dpa'i skyon med pa la 'jug pa ste/ thabs kyis kyang zhugs pas srid par 'gro ba rnams su kun tu snang ngo / /klu'i bdag po/ stong pa nyid ni/ byang chub sems dpa'i skyon med
374a3(mdo sde): pa la 'jug pa ste/ thabs kyis kyang zhugs pas lta bar ltung ba'i sems can rnams la snying rje chen po skyed do/ /mtshan ma med pa ni/ byang chub sems dpa'i skyon med pa la
374a4(mdo sde): 'jug pa ste/ thabs kyis kyang zhugs pas rnam par rtog pa la spyod pa'i sems can rnams la snying rje chen po skyed do/ /smon pa med pa ni/ byang chub sems dpa'i skyon med
374a5(mdo sde): pa la 'jug pa ste/ thabs kyis kyang zhugs pas smon lam la spyod pa'i sems can rnams la snying rje chen po skyed do/ /klu'i bdag po/ byang chub sems dpa' bdag med pa'i chos
374a6(mdo sde): la'ang 'jug la sems can thams cad kyang mi rtag pa nyid dang / srog med pa dang / gang zag med pa la'ang 'jug la byang chub kyi sems kyang mi brjed pa dang / 'dus ma byas
374a7(mdo sde): pa'i chos la'ang 'jug la skyes bu chen po'i mtshan sum cu rtsa gnyis kyis dge ba'i rtsa ba'ang gsog pa dang / shin tu zhi zhing nye bar yang zhi la ma rig pa shin tu ma zhi zhing nye
374b1(mdo sde): par zhi ba'ang ma zhi ba dang / bag la nyal yang dag par 'joms la sngon gyi dam bcas pa'ang mi 'dor ba dang / sems dang / yid dang / rnam par shes pa dang bral la thams cad
374b2(mdo sde): mkhyen pa'i sems la'ang mnyam par bzhag pa dang / nga rgyal thams cad kyang yang dag par 'joms la sems can thams cad kyi dbang po rtogs pa la'ang mkhas pa dang /
374b3(mdo sde): 'phags pa'i yon tan yang brjod la 'phags pa ma yin pa'i chos la gnas par yang brtson pa dang / spros pa'ang med la spros pa la'ang 'jug pa dang / nye bar yang zhi la nye bar
374b4(mdo sde): ma zhi ba'ang yongs su 'dzin pa dang / mi g.yo zhing rnam par mi g.yo ba'ang rgyun mi gcod la sangs rgyas kyi zhing gi rgyan rnam par sgrub par nye bar gnas pa ni/ klu'i bdag po/
374b5(mdo sde): byang chub sems dpa'i skyon med pa 'jig rten las 'das pa ste/ 'jig rten las ldog pa'ang ma yin pa'o/ /klu'i bdag po/ de ltar gang shes rab dang / thabs dang ldan pa
374b6(mdo sde): 'phags pa'i ting nge 'dzin 'di ni/ byang chub sems dpa'i skyon med pa la 'jug pa'o/ /klu'i bdag po/ 'di lta ste/ dper na/ nyan thos kyi skyon med pa la 'jug pa ni/ log
374b7(mdo sde): par mi ltung ba'i chos te/ rgyun du zhugs pa zhes bya'o/ /klu'i bdag po/ de bzhin du byang chub sems dpa'i skyon med par 'jug pa ni/ log par mi ltung ba'i chos te/ phyir mi
375a1(mdo sde): ldog pa zhes bya'o/ /klu'i bdag po/ nyan thos kyi skyon med pa la 'jug pa ni/ mi 'da' ste/ gdon mi za bar 'bras bu thob par byed pa'o/ /byang chub
375a2(mdo sde): sems dpa'i skyon med pa la 'jug pa ni/ 'da' ba ste/ nyan thos kyi 'bras bu thob par mi byed kyi/ byang chub kyi snying po'i 'bras bu dang nye bar byed pa'o/ /de'i phyir nyan thos
375a3(mdo sde): kyi skyon med pa ni/ tshad du bya'o/ /byang chub sems dpa'i ni/ tshad du bya ba ma yin pa'o/ /klu'i bdag po/ 'di lta ste/ dper na/ skyes bu gnyis shig g.yang sa chen por
375a4(mdo sde): ltung ba las de la skyes bu gcig ni/ 'dri 'dra ba'i stobs dang / brtson 'grus dang / brtul ba dang / thabs dang / sngon gyi sbyor ba dang / rigs pa dang ldan par gyur pa
375a5(mdo sde): pa zhig pas ltung yang brtson 'grus chen po'i stobs kyis g.yang sa chen po de nas drangs nas slar g.yang sa chen po de'i khar phyin te gnas so/ /gcig shos ni/ stobs
375a6(mdo sde): bskyed pa chung la thabs la mi mkhas pas ltung ba de bzhin du/ klu'i bdag po/ byang chub sems dpa'ang shes rab kyi stobs bskyed pas chos thams cad stong pa nyid dang /
375a7(mdo sde): mtshan ma med pa/ smon pa med pa dang / mngon par 'du byed pa med par rnam par lta zhing nye bar rtog la sems can thams cad la dmigs pa'i snying rje chen pos yang
375b1(mdo sde): dag par btang ba'i thabs la mkhas pas kyang thams cad mkhyen pa'i sems la gnas so/ /nyan thos kyi theg pa can ni/ chos la so sor brtags nas 'bras bu mngon du byed
375b2(mdo sde): do/ klu'i bdag po/ g.yang sa chen po zhes bya ba de ni/ 'dus ma byas kyi chos kyi tshig bla dwags so/ /brtson 'grus kyi stobs dang ldan pa'i skyes bu zhes bya ba de ni/ byang chub
375b3(mdo sde): sems dpa'i tshig bla dwags so/ /g.yang du lhung nas slar ldog ma nus pa zhes bya ba de ni/ nyan thos kyi theg pa can gyi tshig bla dwags so/ /klu'i bdag po/ gang dag skyon med pa
375b4(mdo sde): 'di thos pa de ni/ nges par bla na med pa yang dag par rdzogs pa'i byang chub tu 'byung zhing byang chub sems dpa'i skyon med pa dang yang nye bar 'gyur ro/ /de nas bcom ldan 'das la
375b5(mdo sde): klu'i rgyal po'i bu rnam par 'phrul pa zhes bya bas 'di skad ces gsol to/ /bcom ldan 'das/ bdag zang zing ma mchis pa'i sems kyis chos kyi rnam grangs 'di ring du gnas par bgyi
375b6(mdo sde): ba dang / dam pa'i chos yongs su gzung ba'i slad du byang chub tu sems bskyed cing / sangs rgyas dang / chos dang / dge 'dun la skyabs su mchi'o/ /bdag sangs rgyas kyi ye shes
375b7(mdo sde): kyis sems kyi rang bzhin gyis byang chub kyi rang bzhin dang / byang chub kyi rang bzhin gyis chos thams cad kyi rang bzhin mngon par yang dag par khong du chud par bgyis te rab tu bshad
376a1(mdo sde): par bgyi'o/ /bcom ldan 'das/ gang dag rnam par dag pa'i las kyi chos kyi sgo'i le'u 'di mi nyan pa de dag ni/ bdud kyis byin gyis brlabs pa lags
376a2(mdo sde): so| |de ci'i slad du zhe na/ bcom ldan 'das/ chos kyi rnam grangs 'di la nges par 'byung ba'i byang chub sems dpa' ni/ 'byung ba'i lam thams cad du nges par 'byung lags pa'i
376a3(mdo sde): slad du'o/ /de nas tshe dang ldan pa rab 'byor gyis klu'i rgyal po'i bu rnam par 'phrul pa la 'di skad ces smras so/ /rigs kyi bu/ khyod kyis gang sems kyi rang bzhin gyis byang
376a4(mdo sde): chub mngon par rdzogs par 'tshang rgya zhes bya ba de la sems kyi rang bzhin de gang yin/ smras pa/ btsun pa rab 'byor gyi rang bzhin gang yin pa'i rang bzhin de sems kyi rang
376a5(mdo sde): bzhin no/ /smras pa/ rab 'byor gyi rang bzhin ji lta bu/ smras pa/ gang 'dod chags dang / zhe sdang dang / gti mug gi rang bzhin no/ /smras pa/ 'dod chags dang / zhe sdang dang /
376a6(mdo sde): gti mug gi rang bzhin ji lta bu/ smras pa/ rtog pa dang / rnam par rtog pa'i rang bzhin no/ /de ci'i phyir zhe na/ rab 'byor/ 'di la ji snyam du sems/ rtog pa med par 'dod
376a7(mdo sde): chags dang / zhe sdang dang / gti mug skye bar 'gyur ram/ smras pa/ de ni/ ma yin no/ /smras pa/ gang mi rtog cing rnam par mi rtog pa de mi skye ba'o/ /gang mi skye ba de rang bzhin
376b1(mdo sde): 'di ni/ 'dod chags dang / zhe sdang dang / gti mug rnams kyi rang bzhin no/ /btsun pa rab 'byor gyis sems kyi rang bzhin zhes bya ba de gang yin zhes smras pa la 'od gsal
376b2(mdo sde): de ni| sems kyi rang bzhin no/ /gang sems kyi 'od gsal ba de la 'dod chags dang / zhe sdang dang / gti mug med do/ /smras pa/ rigs kyi bu/ nyon mongs pa gang dag skye ba de
376b3(mdo sde): dag skye ba na gang las skye/ smras pa/ btsun pa rab 'byor/ phyin ci log las nyon mongs pa rnams skye mod kyi/ sems kyi rang bzhin ni/ nam yang kun nas nyon mongs pa ma yin no/ /
376b4(mdo sde): btsun pa rab 'byor/ gal te sems kyi rang bzhin kun nas nyon mongs pa can yin du zin na ni/ gang yang shin tu rnam par dag par mi 'gyur ba zhig na/ gang gi phyir sems kyi rang
376b5(mdo sde): bzhin kun nas nyon mongs pa can ma yin pa de'i phyir nyon mongs pa yongs su shes pas rnam par dag pa zhes bya'o/ /rab 'byor gyis smras pa/ rigs kyi bu/ ji ltar na/ nyon mongs
376b6(mdo sde): pa rnams yongs su shes pa yin/ smras pa/ btsun pa rab 'byor/ rkyen yod par gyur na skye'i/ rkyen med na mi skye bar tshul bzhin yid la byed pa ni/ nyon mongs pa rnams yongs su
376b7(mdo sde): shes pa'o/ /smras pa/ rigs kyi bu/ ji ltar na/ byang chub sems dpa' tshul bzhin la rab tu brtson pa yin/ smras pa/ btsun pa rab 'byor/ gang gi tshe byang chub sems dpa'
377a1(mdo sde): sbyor ba thams cad dang mi ldan par gnas pa de'i tshe tshul bzhin la brtson pa yin no/ /btsun pa rab 'byor/ gzhan yang gang gi tshe byang chub sems dpa'
377a2(mdo sde): sems dpa' chen po nyan thos dang / rang sangs rgyas la rnam par grol ba'i chos ston kyang rnam par gro lba der mi ltung ba 'di'ang byang chub sems dpa'i tshul bzhin la sbyor
377a3(mdo sde): ba'o| |btsun pa rab 'byor/ gzhan yang gang gi tshe byang chub sems dpa' sems dpa' chen po rang gi nyon mongs pa dben pas sems can thams cad kyi nyon mongs pa dben
377a4(mdo sde): par khong du chud pa de'ang de'i tshul bzhin la sbyor ba'o/ /gzhan yang gang gi tshe byang chub sems dpa' sbyor ba la sbyor ba ma yin pa dang / sbyor ba ma yin pa la sbyor bar mthong ba
377a5(mdo sde): de'ang byang chub sems dpa'i tshul bzhin la sbyor ba'o/ /de nas tshe dang ldan pa rab 'byor gyis klu'i rgyal po'i bu rnam par 'phrul pa la 'di skad ces smras so/ /rigs kyi bu/ byang
377a6(mdo sde): chub sems dpa'i sbyor ba la sbyor ba ma yin pa dang / sbyor ba ma yin pa la sbyor bar mthong ba ji lta bu/ smras pa/ btsun pa rab 'byor/ chos kyi dbyings gnyis su med pa'i
377a7(mdo sde): tshul gyis gang mig dang / gzugs nas yid dang / chos kyi bar de dag ni/ sbyor ba ma yin par blta'o/ /sbyor ba ma yin pa zhes bya ba ni/ khams gsum du nyid mtshams
377b1(mdo sde): mi sbyor ba ste/ de la byang chub sems dpa' thabs kyi nyid mtshams sbyor ba de ni/ sbyor ba zhes bya'o/ /btsun pa rab 'byor/ de ltar rab tu brtson pa'i byang chub sems dpa' ni/
377b2(mdo sde): tshul bzhin la rab tu brtson pa zhes bya'o/ /de nas bcom ldan 'das kyis klu'i rgyal po'i bu de la legs so/ /zhes bya ba gnang ste/ skyes bu dam pa/ khyod kyis ji ltar sangs
377b3(mdo sde): rgyas kyi mthus byang chub sems dpa' tshul bzhin la sbyor ba 'di de ltar bstan pa ni/ legs so legs so/ /byang chub sems dpa' gang dag theg pa chen po 'di la tshul bzhin
377b4(mdo sde): de lta bu la rab tu brtson pa de dag ni/ thams cad mkhyen pa nyid du nges pa yin par blta'o/ /de nas bcom ldan 'das la klu'i rgyal po'i bu rnam par 'phrul bas 'di skad ces
377b5(mdo sde): gsol to/ /bcom ldan 'das/ ji ltar na/ byang chub sems dpa' sems dpa' chen po zang zing ma mchis pa'i sems kyis sangs rgyas dang / chos dang / dge 'dun la skyabs
377b6(mdo sde): su mchis pa lags/ bka' stsal pa/ rigs kyi bu/ gang gi phyir byang chub sems dpas chos thams cad bdag med pa dang / sems can med pa dang / srog med pa dang /
377b7(mdo sde): gang zag med par shes nas gzugs sum min/ mtshan du ma yin/ chos su ma yin par de bzhin gshegs pa yang dag par rjes su mthong ba de lta bu ni/ zang zing med pa'i
378a1(mdo sde): sems kyis sangs rgyas la skyabs su song ba yin no/ /de bzhin gshegs pa'i chos nyid gang yin pa de ni/ chos kyi dbyings so/ /chos kyi dbyings gang yin pa de ni/ chos
378a2(mdo sde): thams cad kyi rjes su song ba zhes bya ste/ de ltar chos thams cad chos kyi dbyings kyi rjes su song bar mthong ba de lta bu ni/ zang zing med pa'i sems kyis chos la skyabs
378a3(mdo sde): su song ba yin no/ /gang chos kyi dbyings 'dus ma byas par rab tu sgom pa dang / nyan thos kyi theg pa la 'dus ma byas pa ston pa dang / 'dus byas dang / 'dus ma byas
378a4(mdo sde): gnyis su med pa 'di lta bu ni/ zang zhing med pa'i sems kyis dge 'dun la skyabs su song ba yin no/ /bstan pa 'di bshad pa'i tshe klu'i rgyal po'i bu rnam par 'phrul bas rjes
378a5(mdo sde): su mthun pa'i chos la bzod pa rab tu thob par gyur to/ /de nas klu'i rgyal po ma dros pa chung ma'i 'khor dang bcas/ gnyen dang 'khor du bcas te dngos po thams cad kyis
378a6(mdo sde): sangs rgyas dang / chos dang / dge 'dun la skyabs su song nas rang gi gnas bcom ldan 'das dge slong gi dge 'dun dang bcas pa la phul te 'di skad ces gsol to/ /
378a7(mdo sde): bcom ldan 'das/ bdag smon lam 'debs pa ni/ 'di lags te/ gang bdag gi gnas 'di nas klung chen po bzhi rgya mtsho chen po bzhir 'bab pa'i rgya mtsho chen po de dag
378b1(mdo sde): dang / bcom ldan 'das/ klung chen po 'di dag la 'tshal ba'i sems can rkang gnyis pa dang / rkang bzhi po dang / rkang mang dang / ri dgas dang / bya gang lags pa de dag rgyu nges
378b2(mdo sde): bla na med pa yang dag par rdzogs pa'i byang chub tu gyur cig / gang dag byang chub tu smon pa de dag kyang rgyu des rnam par grol bar gyur cig /de nas de'i tshe sangs rgyas bcom ldan 'das kyis
378b3(mdo sde): 'dzum pa mdzad do/ /'di ni/ sangs rgyas bcom ldan 'das rnams gang gi tshe 'dzum pa mdzad pa'i chos nyid de/ de nas bcom ldan 'das kyi zhal gyi sgo nas kha dog du ma'i 'od zer
378b4(mdo sde): byung nas mtha' yas mu med pa'i 'jig rten gyi khams 'od kyis khyab par byas te slar log nas de bzhin gshegs pa'i dbu'i gtsug tu nub bo/ /de nas tshe dang ldan pa kun dga'
378b5(mdo sde): bos bcom ldan 'das la tshigs su bcad de gsol pa/ mtshungs pa ma mchis gzugs mnga' mthong na dga'/ /skyes mchog bcom ldan skyes bu khyu mchog pa/ /'jig rten
378b6(mdo sde): 'das la 'jig rten sgron ma yi/ /'od gzi bzhad pa'i don 'di bdag la gsungs/ /bsod nams brgya mnga' bsod nams lhag pa po| |ye shes kyis 'phags ye shes snang mdzad
378b7(mdo sde): pa| |chos dbang mi mtshungs chos kyi dka' mchid can/ /bcom ldan ci yi don du bzhad pa ston/ /dben pa gzigs shing rtag tu bden la dgyes/ /dbang po zhi ba zhi gnas pha
379a1(mdo sde): rol phyin/ /zhi la rab zhi zhi gnas dgyes pa po/ /gzhan don yon tan mthar phyin bdag la gsungs/ /'jam pa'i gsung can tshangs pa'i dbyangs
379a2(mdo sde): 'byin pa/ /bya mchog mang po sgra dang sil snyan sgra/ /sgra dbyangs yan lag thams cad rdzogs pa'i dbyangs/ /thub pa bzhad par sbyor ba bdag la gsungs/ /thub pa shes rab
379a3(mdo sde): 'byung gnas shes rab grol/ /rtag tu mnyam gzhag 'khrul pa'i thugs mi mnga'/ /thams cad mkhyen pa sems can spyod la mkhas/ /mtshungs med bzhed pa'i don ni
379a4(mdo sde): legs par gsung / /ye shes mi phyed dbang gi mthar phyin pa/ /rdzu 'phrul mtha' yas pa yi stobs ston cing / /stobs bcu mnga' ba dbang gi pha rol gshegs/ /bde bar
379a5(mdo sde): gshegs khyod ci slad 'dir 'dzum ston/ /sku 'od dpal gyis snang ba mdzad pa po/ /khyod kyi 'od kyis gzhan 'od gsal mi 'gyur/ /ji ltar rgyal ba'i 'od ni mnga' ba ltar/ /
379a6(mdo sde): nyi zla zhugs dang nor bu'i ma lags so/ /bsod nams chen po the tshom mi mnga' ba/ /rdzogs pa'i byang chub sems dpa' phyogs gsal mdzad/ /bcom ldan ci slad bzhad pa
379a7(mdo sde): ston pa de/ /mi mtshungs ye shes mnga' bas bdag lung ston/ /da skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal
379b1(mdo sde): to| |kun dga' bo/ /klu'i rgyal po ma dros pa de bzhin gshegs pa la 'di 'dra ba'i bkod pa 'di ngag gis mchod pa byed pa mthong ngam/ gsol pa/ bcom ldan 'das/ mthong lags
379b2(mdo sde): so| |bcom ldan 'das kyis bka' stsal pa/ klu'i rgyal po ma dros pa 'dis byang chub bsgrub pa'i phyir sangs rgyas bye ba phrag dgu bcu rtsa dgu'i gan du tshangs par spyod pa spyad do/ /gang gi
379b3(mdo sde): t she de bzhin gshegs pa mar me mdzad kyis nga la khyod ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur
379b4(mdo sde): ro| |zhes lung bstan pa de'i tshe de'i dus na klu'i rgyal po 'di tshong dpon gyi bu rnam par dag pa'i blo gros zhes bya bar gyur te/ des nga lung bstan pa thos nas smon lam btab pa/ bdag
379b5(mdo sde): kyang ma 'ongs pa'i dus na ji ltar khye'u blo gros bzang po 'di lung bstan pa bzhin du lung ston par gyur cig / ces smras so/ /kun dga' bo/ klu'i rgyal po ma dros pa 'di ji ltar de ltar
379b6(mdo sde): nga la 'bul ba de bzhin du bskal pa bzang po'i de bzhin gshegs pa thams cad la'ang rang gi gnas brgyan nas 'bul bar 'gyur te/ de bzhin gshegs pa de dag thams cad kyis
379b7(mdo sde): kyang de'i lhag pa'i bsam pa mkhyen nas rnam par dag pa'i lam gyi chos kyi rnam grangs 'di 'chad par 'gyur ro/ /sa phyogs 'di nyid du de bzhin gshegs pa log par dad sel
380a1(mdo sde): dang / gser thub dang / 'od srung yang bzhugs nas rnam par dag pa'i lam gyi chos kyi sgo'i le'u 'di gsungs so/ /klu'i bdag po ma dros pa 'di
380a2(mdo sde): bskal pa bzang po'i de bzhin gshegs pa thams cad la mchod pa byed par 'gyur ro/ /chos kyang nyan par 'gyur ro/ /de'i 'og tu de bzhin gshegs pa grangs med pa
380a3(mdo sde): mnyes par byed par 'gyur/ tshangs par spyad pa'ang spyod par 'gyur/ dam pa'i chos kyang yongs su 'dzin par 'gyur te/ bskal pa grangs med pa bdun stong lnga brgya na de bzhin
380a4(mdo sde): gshegs pa dgra bcom pa yang dag par rdzogs pa'i sangs rgyas ma dros pa zhes bya ba nyid du 'gyur ro/ /kun dga' bo/ de bzhin gshegs pa ma dros pa byang chub thob pa'i
380a5(mdo sde): tshe sems can gang yang 'dod chags kyi gdung ba'am/ zhe sdang gi gdung ba'am/ gti mug gi gdung ba'am/ pha rol gyi gdung bas gdung bar mi 'gyur te/ sems can
380a6(mdo sde): de dag thams cad kyang nges par tshe'i tshad du 'gyur ro/ /kun dga' bo/ de bzhin gshegs pa ma dros pa'i tshe'i tshad ni/ lo bye ba phrag brgyad cur 'gyur ro/ /kun dga' bo/ /
380a7(mdo sde): de bzhin gshegs pa ma dros pa'i sangs rgyas kyi zhing ni/ bai DUR+ya las grub par 'gyur te/ sa chen po de ni/ dzam+bu'i gling gi gser gyi pad+mas khebs par 'gyur/ lha dang
380b1(mdo sde): mi de dag gi longs spyod dang / yongs su spyad pa dang / bza' ba dang / btung ba'ang bsam pa tsam gyis 'byor bar 'gyur/ mi de dag thams cad mngon par shes pa lngas
380b2(mdo sde): nam mkha' la 'gro bar 'gyur/ dga' ldan gyi lha rnams kyi longs spyod dang / yongs su spyod pa ci 'dra bar mi de dag gi'ang de 'dra bar 'gyur ro/ /sems can de dag gnyis
380b3(mdo sde): kyis gnyis sbyor ba ma yin gyi/ de dag thams cad chos kyi dga' ba la dga' zhing mos par 'gyur/ nyon mongs pa rnams kyang rab tu zhi bar 'gyur ro/ /de bzhin gshegs pa
380b4(mdo sde): de'ang yongs su mi skyo bar chos ston par 'gyur ro/ /ji ltar da ltar nga rdzu 'phrul gyi cho 'phrul thams cad kyis chos ston pa ltar de sha thang bar chos ston par mi 'gyur ro/ /sems
380b5(mdo sde): can de dag kyang chos brjod pa tsam gyis 'dul bar 'gyur ro/ /de ci'i phyir zhe na/ sa 'di ltar sangs rgyas kyi zhing de ni/ lha dang mi rnams la chos kyi gtam gcig ston par
380b6(mdo sde): 'gyur ba'i phyir ro/ /sangs rgyas kyi zhing de na nyin mtshan zhes so sor bgrang du med par 'gyur/ de ci'i phyir zhe na/ kun dga' bo/ de bzhin gshegs pa ma dros pa de'i rang
380b7(mdo sde): gi lus las 'od bkye bas thams cad dang ldan pa'i sangs rgyas kyi zhing de gsal bas khyab par 'gyur ro/ /de nas sems can de dag 'di snyam du de bzhin gshegs pa chos
381a1(mdo sde): kyi bka' mchid mdzad par 'gyur ro snyam du sems par 'gyur zhing de dag 'od des bskul ba dang / chos nyan pa'i phyir nam mkha' las 'dod par
381a2(mdo sde): 'gyur ro/ /de ltar de dang 'dus nas de bzhin gshegs pa de shing ta la bdun srid du steng gi bar snang la 'phags te/ nam mkha' la gnas pa'i seng+ge'i khri la 'dug
381a3(mdo sde): nas sems can de dag la chos ston par 'gyur ro/ /de der 'dug pa dang sangs rgyas kyi zhing de thams cad du snang bar 'gyur te/ dper na/ zla ba nya ba'i dkyil 'khor bzhin
381a4(mdo sde): n o| |de na dge ba'i rtsa ba yongs su smin pa'i sems can de dag 'di snyam du ji ltar bcom ldan 'das de'i seng+ge'i khri gnas med pa de bzhin du chos thams cad kyang gnas
381a5(mdo sde): med de| nam mkha'i ngo bo nyid do snyam du sems par 'gyur te/ de dag nyid kyis mngon par rtogs par 'gyur/ bzod pa'ang rab tu thob par 'gyur ro/ /de bzhin gshegs
381a6(mdo sde): pa de ni| rdo rje'i sgo la 'jug pa zhes bya ba'i chos kyi rnam grangs ston to/ /'di lta ste/ dper na/ rdo rje ni/ gang dang gang du bab pa de dang de dag 'joms so/ /de bzhin du de
381a7(mdo sde): bzhin gshegs pa de'i chos bstan pa'ang bag la nyal dang / kun nas sdang ba thams cad 'joms so/ /kun dga' bo/ de bzhin gshegs pa ma dros pa de gang gi tshe
381b1(mdo sde): yongs su mya ngan las 'da' ba de'i tshe byang chub sems dpa' smon lam khyad par 'phags zhes bya ba 'di nga'i 'og tu de bzhin gshegs pa kun tu snang ba zhes bya bar 'gyur te/ sangs rgyas kyi zhing yang 'di 'dra ba nyid du 'gyur ro/
381b2(mdo sde): /zhes byang chub sems dpa' smon lam khyad par 'phags pa lung bstan nas yongs su mya ngan las 'da'o/ /de nas klu'i rgyal
381b3(mdo sde): po ma dros pa'i bu rtag tu dad pa thob ces bya ba des nor bu rin po che'i gdugs rin po ches sbras pa de bzhin gshegs pa la phul lo/ /phul nas 'di skad ces gsol to/ /bcom ldan
381b4(mdo sde): 'das| de'i tshe de'i dus na byang chub sems dpa' smon lam khyad par 'phags zhes bgyi bar 'gyur ba de gang lags/ de nas bcom ldan 'das kyis klu'i rgyal po'i bu rtag tu dad
381b5(mdo sde): pa thob kyi lhag pa'i bsam pa mkhyen nas tshe dang ldan pa kun dga' bo la bka' stsal pa/ kun dga' bo/ de'i tshe de'i dus na byang chub sems dpa' smon lam khyad par 'phags zhes
381b6(mdo sde): bya bar 'gyur ba de gzhan yin pa snyam du khyod sems na/ de ltar mi blta'o/ /de ci'i phyir zhe na/ kun dga' bo/ klu'i rgyal po'i bu rtag tu dad pa thob pa 'di nyid de'i tshe de'i dus na
381b7(mdo sde): byang chub sems dpa' smon lam khyad par 'phags zhes bya bar 'gyur te/ bcom ldan 'das ma dros pa de'i 'og tu de bzhin gshegs pa dgra bcom pa yang dag par rdzogs pa'i
382a1(mdo sde): sangs rgyas kun tu snang ba zhes bya ba 'jig rten du 'byung ngo / /bcom ldan 'das kyis zhus pa lung bstan cing rnam par dag pa'i lam gyi chos kyi rnam grangs
382a2(mdo sde): 'di mthar phyin pa'i dus shes nas phyogs bcu nas 'dus pa'i byang chub sems dpa' sems dpa' chen po de dag dang / brgya byin dang / tshangs pa dang / 'jig rten skyong ba
382a3(mdo sde): dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po rnams tshim zhing mgu la yid rangs shing
382a4(mdo sde): rab tu dga' ste/ dga' ba dang / yid bde ba skyes nas mngon par dga' ste stan las langs nas bcom ldan 'das la tshul bzhin du mchod de/ rang rang gi sangs rgyas kyi zhing
382a5(mdo sde): dang / rang rang gi gnas su dong ngo / /de nas klu'i rgyal po ma dros pa bu dang chung ma dang bcas/ gnyen dang 'khor du bcas te klu'i rgyal po lha srung du mngon par sprul nas bcom
382a6(mdo sde): l dan 'das kyi gzhal med khang rnam pa'i mchog thams cad dang ldan pa'ang mngon par sprul te bcom ldan 'das der bzhugs su gsol nas byang chub sems dpa'i dge
382a7(mdo sde): 'dun dang bcas/ nyan thos kyi dge 'dun dang bcas par bkod de rang gi gnas nas byung nas bcom ldan 'das kyi zhabs 'bring du song ste/ des bcom ldan 'das byang chub
382b1(mdo sde): sems dpa' dang bcas/ nyan thos kyi dge 'dun dang bcas pa bya rgod phung po'i ri la bskyal nas bcom ldan 'das kyis gnang ste rang gi gnas su song ngo / /de nas bcom ldan 'das
382b2(mdo sde): kyis tshe dang ldan pa kun dga' po la bka' stsal pa/ kun dga' bo/ chos kyi rnam grangs 'di zungs shig /gsol pa/ bdag gis bzung lags so/ /bcom ldan 'das kyis bka'
382b3(mdo sde): stsal pa| kun dga' bo/ de'i phyir rnam par dag pa'i lam gyi chos kyi rnam grangs 'khor bzhi po dag la rgyun mi chad par ston cig /de ltar na khyod dam pa'i chos yongs su gzung ba
382b4(mdo sde): byas par 'gyur ro/ /de nas bcom ldan 'das klu'i rgyal po ma dros pa'i gnas nas bya rgod phung po'i ri la gshegs so/ /zhes rgyal po'i khab kyi bram ze dang / khyim bdag rnams kyis
382b5(mdo sde): thos nas de dag thams cad dad pa thob ste lhan cig tu bcom ldan 'das ga la ba der dong ngo / /de dag de ltar phyin pa dang / sangs rgyas bcom ldan 'das kyis rnam par dag pa'i lam
382b6(mdo sde): gyi chos kyi rnam grangs 'di nyid las brtsams te/ de lta de ltar chos bstan nas 'khor de las srog chags khris byang chub tu sems bskyed do/ /srog chags lnga stong ni/ chos la chos
382b7(mdo sde): kyi mig skyes so/ /bcom ldan 'das kyis de skad ces bka' stsal pa dang / tshe dang ldan pa kun dga' bo dang / nyan thos chen po de dag dang / lha dang / mi dang / lha ma yin dang /
383a1(mdo sde): dri zar bcas pa'i 'jig rten/ bcom ldan 'das kyis gsungs pa la yi rang ste mngon par bstod do/ /'phags pa klu'i rgyal po ma dros pas zhus pa zhes
383a2(mdo sde): bya ba theg pa chen po'i mdo rdzogs so/ / //rgya gar gyi mkhan po dzi na mi tra dang / dA na shI la dang / ban+d+he ye shes sde dang / yi ge pa dgon gling rma la sogs pas zhu chen
383a3(mdo sde): bgyis te gtan la phab pa/ /rgya gar skad du/ AR+ya dru ma kin na ra rA dza pa ri pr-its+tsha nA ma ma hA yA na sU tra/ bod skad du/ 'phags pa mi 'am ci'i rgyal po sdong pos zhus pa
383a4(mdo sde): zhes bya ba theg pa chen po'i mdo/ bam po dang po/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/
383a5(mdo sde): bcom ldan 'das rgyal po'i khab na ri bya rgod kyi phung po la dge slong drug khri nyis stong gi dge slong gi dge 'dun chen po dang / byang chub sems dpa' sems dpa' chen po phal
383a6(mdo sde): cher phyogs bcu'i 'jig rten gyi khams nas 'dus pa bdun khri nyis stong thams cad kyang mngon par shes pas mngon par shes pa/ gzungs rab tu thob pa/ spobs pa
383a7(mdo sde): chags pa med pa/ ting nge 'dzin rab tu thob pa/ dran pa dang / blo gros dang / rtogs pa dang / mos pa dang / ngo tsha shes pa dang / khrel yod pa phun sum tshogs pa/ bsam
383b1(mdo sde): pa rdo rje ltar brtan zhing mi phyed pa/ sangs rgyas kyi chos thams cad la sbyor ba phun sum tshogs pa/ lhag pa'i bsam pa khyad par du 'phags pa la zhugs pa/ bdag nyid byang
383b2(mdo sde): chub kyi sems mi 'dor ba/ sems can gzhan byang chub kyi sems yang dag par 'dzin du 'jug pa/ sbyin pa dang / dul ba dang / sdom pa dang / des pa dang / bzod pa dang / sdug
383b3(mdo sde): pa'i dngos po thams cad yongs su gtong ba dang / yongs su bsngo ba'i cho ga shes pa/ lus dang / dag dang / sems dang / tshul khrims kyi rgyan gyis legs par brgyan pa /
383b4(mdo sde): sems can thams cad la sems snyoms pa dang / bzod pa dang / des pa'i stobs kyi go cha shin tu bgos pa/ bskal pa bye ba khrag khrig brgya stong phrag grangs med par brtson
383b5(mdo sde): 'grus shin tu brtsams pa/ bsam gtan dang / rnam par thar pa dang / ting nge 'dzin dang / snyoms par 'jug pa dang / mngon par shes pa'i ye shes kyis rnam par rol pa/
383b6(mdo sde): tshig thams cad rab tu dbye ba la spobs pa chags pa med pa'i shes rab dang / ye shes la mkhas pa/ ri rab kyi ri ltar sems g.yo ba med pa/ sa dang / chu dang / me dang / rlung
383b7(mdo sde): dang / ri ltar rjes su chags pa dang / khong khro ba dang bral ba/ byams pa chen po la gnas te 'od zer thogs pa med pa/ snying rje chen po la gnas te sems can thams cad
384a1(mdo sde): kyi bya ba gcig la brtson pa/ dga' ba chen po la gnas te chos la dga' zhing mgu ba dang ldan pa/ btang snyoms chen po la gnas par brtson pa/
384a2(mdo sde): gnyis su med pa'i ye shes rab tu thob pa/ 'jig rten gyi chos brgyad po rnyed pa dang / ma rnyed pa dang / grags pa dang / ma grags pa dang / bstod pa dang / smad pa dang /
384a3(mdo sde): bde ba dang / sdug bsngal las rab tu 'das pa/ pha rol rgol ba ngan pa'i tshogs can gyi tshogs thams cad kun tu rab tu 'joms pa/ bdud dang phyir rgol ba bcom pa/
384a4(mdo sde): u du ma wA ra'i me tog mthong ba ltar shin tu 'byung bar dka' ba/ gsol ba ma btab par sems can thams cad la dge ba'i bshes gnyen byed pa/ rab tu yongs su
384a5(mdo sde): mya ngan las 'da' ba'i bshes gnyen byed pa/ seng+ge'i sgra chen po sgrog pa/ sangs rgyas kyi chos zab mo dang mi 'jigs pa sgrog pa/ de bzhin gshegs pa'i phyag rgyas
384a6(mdo sde): btab pa/ mi 'khrugs par phyad par lung ston pa/ ji ltar smras pa de bzhin byed pa/ de kho na'i chos kyi tshul la brtson pa/ 'od kyis nyi ma dang zla ba mog mog por byed pa/
384a7(mdo sde): phyogs bcur sgra bsgrags pa/ sangs rgyas kyi chos thams cad la sems pa/ chos dkon mchog gi mdzod yang dag par 'dzin pa/ dkon mchog gsum gyi rigs mi
384b1(mdo sde): gcod par yid la byed pa/ sangs rgyas kyi zhing mtha' yas pa 'da' ba la mkhas pa/ shin tu rnam par phye ba rnam par 'byed pa/ gnas pa'i blo dang ldan pa/ mthong ba dang
384b2(mdo sde): thos pa don yod pas rnam par gnon pa/ rtag par rgyun du sems can yongs su smin par byed pa la brtson pa/ shes rab dang thabs la mkhas pa'i mchog thob pa/ sems
384b3(mdo sde): can thams cad kyi dbang po mchog dang mchog ma yin pa shes pas ci rigs par chos ston pa/ sems can thams cad kyi spyod pa la lta ba'i cho ga la mkhas pa/ sems can
384b4(mdo sde): thams cad kyi 'jug pa dang brtag pa la bde blag tu mkhas pa/ mi 'jigs pa chen pos 'jigs pa med pa/ rga ba dang / na ba dang / 'chi ba dang / nyon mongs pa rab tu zhi bar
384b5(mdo sde): byed pa| sangs rgyas bye ba khrag khrig brgya stong dpag tu med pa la dge ba'i rtsa ba bskrun pa/ mtshan dang dpe byad bzang po yongs su rdzogs pa'i bsod nams dang / ye shes kyi
384b6(mdo sde): tshogs bsags pa/ stong pa nyid dang / mtshan ma med pa dang / smon pa med pa'i chos thams cad la mos pa la smon pa med pa/ sems can dang / chos thams cad sgyu ma
384b7(mdo sde): dang / smig rgyu dang / rmi lam dang / chu zla dang / mig yor dang / brag ca dang / nam mkha' dang mtshungs par mos pa/ sgra skad thams cad nges pa'i tshig gis ston pa'i ye
385a1(mdo sde): shes la mkhas pa/ chos dang / don dang / nges pa'i tshig dang / spobs pa so so yang dag par rig pa thob pa/ 'jig rten las 'das pa'i shes
385a2(mdo sde): rab kyi dbang po mngon sum du gyur pa/ shugs chen po 'dzin pa'i stobs bcu la nye bar gyur pa/ sha'i mig dang / lha'i mig dang / shes rab kyi mig dang / chos kyi
385a3(mdo sde): mig dang / sangs rgyas kyi spyan snang ba thob pa/ lam gyi yan lag gi tshogs shin tu bsags pa'i lam thams cad la 'jug pa'i ye shes la mkhas pa/ byang chub sems
385a4(mdo sde): dpa'i sde snod snang ba la 'jug pa'i cho ga shes pa/ phyir mi ldog pa'i chos kyi 'khor lo bskor ba/ mtshan nyid kyi phyag rgya'i ting nge 'dzin rab tu thob pa/ rdo rje dkyil 'khor gyi ting
385a5(mdo sde): nge 'dzin la 'jug pa'i ye shes la mkhas pa/ chos thams cad la dbang byed pa'i ting nge 'dzin mngon du gyur pa/ chos dkon mchog gi sgron ma 'dzin pa/ sems can thams cad
385a6(mdo sde): kyi sems kyi rgyud la rnam par lta ba/ sems can thams cad kyi sems kyi bsam pa la rnam par lta bar mkhas pa/ sems can thams cad la sangs rgyas kyi ye shes kyi bya
385a7(mdo sde): bas so sor nye bar gnas pa/ rnam pa'i mchog thams cad dang ldan pa'i yon tan rin po che thams cad kyis brgyan pa/ bskal pa thams cad du bsngags pa yongs su brjod
385b1(mdo sde): kyang mthar mi phyin pa sha stag la 'di lta ste/ byang chub sems dpa' sems dpa' chen po dga' byed dang / dga' 'byung dang / lag na rin po che dang / rin chen me tog dang /
385b2(mdo sde): rin po che'i tog dang / mthong dga' dang / mig gis mthong dga' dang / mdzes pa'i blo gros dang / dga' zhing mchog tu dga' byed dang / sa 'dzin dang / spyan ras gzigs
385b3(mdo sde): dbang phyug dang / mthu chen thob dang / dpal chen dang / bdud thul dang / me tog man+dA ra ba'i dri dang / rlung lha dang / bden dga' dang / mnyam lha dang / ri rab rtse 'dzin dang / ri
385b4(mdo sde): rab brtsegs dang / ri rab mchog dang / dra ba can gyi 'od dang / rgyal ba'i blo gros dang / skye bar tshim byed dang / 'gro ba 'dzin dang / lha'i rgyal pos mchod dang / mchog gi blo
385b5(mdo sde): gros dang / thogs med sems dang / skya rengs blo gros dang / mi skyob pa dang / dpag med rin chen mdzod dang / 'od kyi tog dang / 'od dpal dang / sgron ma'i rgyal po dang / byang
385b6(mdo sde): chub blo gros dang / 'od kyis yang dag brgyan dang / sna tshogs me tog dang / lha'i rgyal po dang / lha'i tshul gyis lta ba dang / dpung bzang dang / legs par bsam pa sems pa dang /
385b7(mdo sde): 'khor lo rab gnas rkang ba dang / mi g.yo rkang pas rnam par gnon dang / rdo rje'i rkang pas rnam par gnon dang / rkang pas 'jig rten gsum rnam par gnon dang / dga' spobs
386a1(mdo sde): dang / spobs myur dang / spobs pa mi 'chad pa dang / spobs pa byin gyis brlabs dang / 'jam sgra dang / sems can thams cad tshim byed dang /
386a2(mdo sde): tshangs dbyangs dang / bzang skyong dang / rin chen 'byung gnas dang / nged dpon bzang po dang / mes byin dang / chu lha dang / byams pa dang / 'jam dbyangs dang / byang chub
386a3(mdo sde): sems dpa' sems dpa' chen po 'jam dpal gzhon nur gyur pa la sogs pa byang chub sems dpa' bdun khri nyis stong dang thabs cig tu bzhugs so/ /gang stong gsum gyi
386a4(mdo sde): stong chen po'i 'jig rten gyi khams 'di'i brgya byin dang / tshangs pa dang / 'jig rten skyong ba dang / de las gzhan pa lha dang / klu dang / gnod sbyin dang / dri za dang / lha
386a5(mdo sde): ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa rnams bcom ldan 'das la blta ba dang / phyag bya ba dang / bsnyen bkur
386a6(mdo sde): ba dang / chos mnyan pa'i phyir 'khor de nyid du 'dus par gyur te 'dug go /de nas byang chub sems dpa' sems dpa' chen po lha'i cod pan zhes bya ba 'khor de nyid du
386a7(mdo sde): ' dus pa des byang chub sems dpa'i 'khor chen po de 'dus par rig nas stan las langs te bla gos phrag pa gcig la gzar nas bcom ldan 'das kyi zhabs la mgo
386b1(mdo sde): b os phyag btsal te bcom ldan 'das la lan gsum bskor ba byas nas bus mo g.yas pa'i lha nga sa la btsugs te bcom ldan 'das ga la ba de logs su thal mo sbyar ba btud
386b2(mdo sde): nas bcom ldan 'das la tshigs su bcad pa 'di dag gis mngon par bstod do/ /'jig rten 'das pa 'jig rten sgron ma mdzad/ /khyod ni 'jig rten don mdzad blo gros ldan/ /
386b3(mdo sde): snang ba brnyes shing nyon mongs dri bsal ba/ /'jig rten snang mdzad khyod la phyag 'tshal lo/ /sbyin pa dgyes shing stobs bcu mchog mnga' ba/ /dul ba 'dul ba gdul ba'i pha
386b4(mdo sde): rol phyin/ /bcom ldan lha dang mi dang lus mchod pa/ /gdul ba'i mthar phyin khyod la phyag 'tshal lo/ /mtshan mchog 'gro ba mang po'i don mdzad pa/ /'dom gang 'od ni gser
386b5(mdo sde): gyi kha dog lta/ /dge ba'i mtshan gyi dam pa'i gzugs mnga' ba/ /srid gsum mtshungs med khyod la phyag 'tshal lo/ /pha rol phyin pas gzhan gyi tshogs 'joms shing / /pha rol
386b6(mdo sde): rgol ba'i rgol 'joms mi g.yo ba/ /sems can gzhan gyi sems dang spyod la mkhas/ /thugs rje mchog mnga' khyod la phyag 'tshal lo/ /dgra bcom rgyal po nyon mongs rdul
386b7(mdo sde): bsal ba/ /'tsho ba dag cing brtul zhugs tshul khrims gnas/ /lha yi lha mchog dri med dri ma bral/ /pha rol tshogs 'joms khyod la phyag 'tshal lo/ /bde gshegs rin
387a1(mdo sde): chen mchog tu dga' mdzad pa/ /dgon par rtag gnas rtag tu dgon par dgyes/ /rdul skyon gti mug rnyog pa mi mnga' ba/ nam mkha' mnyam thugs
387a2(mdo sde): khyod la phyag 'tshal lo/ /chu bo bzhi rgal bden bzhi bka' mchid gsung / /mig sbyin bdud rtsi chos kyi bka' mchid can/ /'gro ba'i don mdzad 'jig rten gsum rgyu ba/ /'khor
387a3(mdo sde): lo zhabs mnga' khyod la phyag 'tshal lo/ /lha dang mis mchod pa yi mthu bo che/ /mgon po lha yi dbang po bdud 'joms pa/ /mi dang lha klu tshogs kyis mchod pa yi/ /mi mchog
387a4(mdo sde): dam pa khyod la phyag 'tshal lo/ /rtag tu bde sdug dam pa'i chos la dgyes/ /mnyam thugs 'gro ba kun la byams pa'i thugs/ /chos la mnyam gnas mi rnams kha lo sgyur/ /
387a5(mdo sde): yon tan mthar phyin khyod la phyag 'tshal lo/ /snyan pa'i sgra dbyangs rnam par dag dang ldan/ /tshangs pa'i sgra dbyangs lta bur 'jam pa'i gsung / /thams cad dbyangs kyi yan
387a6(mdo sde): lag gsung tshul rdzogs/ /bden pa snyan gsung khyod la phyag 'tshal lo/ /stong pa mtshan ma med cing smon dang bral/ /zab mo blta dka' shin tu rtogs par dka'/ /thar la
387a7(mdo sde): 'jug par mkhas pa blo gros ldan/ /thar pa'i lam dgyes khyod la phyag 'tshal lo/ /rgyu la brten pa mkhas pa'i bcom ldan 'das/ /mthar gnyis lta ba rtag tu mi mnga' ba/ /
387b1(mdo sde): las kyi rnam smin 'bras bu kho na gsung / /lta ba'i mun bral khyod la phyag 'tshal lo/ /gang nas ma byon gang du'ang gshegs ma lags/ /rtag tu dben pa'i chos rnams rab gsung
387b2(mdo sde): ba| |smig sgyu rgyu bzhin nga yi mi mnga' ba/ /dge ba'i chos tshul khyod la phyag 'tshal lo/ /skye ba mi skye gang du'ang skye ma lags/ /skye dang 'jig dang gang du'ang mi bas pa/ /chos kyi
387b3(mdo sde): gnas nyid ji lta'i gnas la gnas/ /gnas la mi gnas rgyal la phyag 'tshal lo/ /de bzhin kho na de bzhin yang dag gsung / /rtag tu mi g.yo de bzhin nyid la bzhugs/ /ri rab
387b4(mdo sde): rgyal mtshan rdo rje 'dra ba'i sku/ /mi g.yo ri rab mtshungs phyag 'tshal lo/ /sku ni dben zhing mnyam thugs blo ldan pa/ /grags pa mtha' yas 'jig rten gsum grags pa/ /
387b5(mdo sde): skyes bu mchog la zhu ba zhus pa rnams/ /'jig rten zla bas myur du skabs dbyer gsol/ /de nas byang chub sems dpa' sems dpa' chen po lha'i cod pan gyis tshul dang mthun
387b6(mdo sde): pa'i tshigs su bcad pa 'di dag gis bcom ldan 'das la mngon par bstod nas 'di skad ces gsol to/ /bcom ldan 'das/ gal te bdag gis zhus pa lung bstan pa'i
387b7(mdo sde): slad du de bzhin gshegs pa dgra bcom pa yang dag par rdzogs pa'i sangs rgyas kyis skabs dbye bar gnang na/ bcom ldan 'das la bdag phyogs 'ga' zhig zhu'o/ /de
388a1(mdo sde): skad ces gsol pa dang / bcom ldan 'das kyis byang chub sems dpa' sems dpa' chen po lha'i cod pan la 'di skad ces bka' stsal to/ /
388a2(mdo sde): rigs kyi bu/ khyod de bzhin gshegs pa dgra bcom pa yang dag par rdzogs pa'i sangs rgyas la ci dang ci 'dod pa dris shig dang / ngas dri ba dris pa de dang de'i lung bstan
388a3(mdo sde): pas khyod kyi sems rangs par bya'o/ /de skad ces bka' stsal pa dang / byang chub sems dpa' sems dpa' chen po lha'i cod pan gyis bcom ldan 'das la legs
388a4(mdo sde): so| |zhes gsol te/ bcom ldan 'das kyi ltar nyan cing bcom ldan 'das la 'di skad ces gsol to/ /bcom ldan 'das/ ji ltar na/ byang chub sems dpa'
388a5(mdo sde): spobs pa sna tshogs kyi rgyan dang ldan pa rnams lags/ ji ltar na/ byang chub sems dpa' chos zab mo rnam par gdon mi za ba la 'jug pa shes pa la mkhas pa rnams
388a6(mdo sde): lags| ji ltar na/ byang chub sems dpa' sems can thams cad kyi dbang po mchog dang / mchog ma lags pa shes pa la mkhas pa rnams lags/ ji ltar na/
388a7(mdo sde): byang chub sems dpa' so so ci rigs par chos ston pa la mkhas pa rnams lags/ ji ltar na/ byang chub sems dpa' sems can thams cad la sems kyi bsam
388b1(mdo sde): pa mnyam zhing spyod pa shes pa la 'jug par mkhas pa rnams lags/ ji ltar na/ byang chub sems dpa' rgyu dang / dbye ba dang / las kyi rnam par smin pa la 'jug pa
388b2(mdo sde): shes pa la brjed pa ma mchis par spyod pa rnams lags/ ji ltar na/ byang chub sems dpa' sbyin pa'i rgyan gyis brgyan pa rnams lags/ ji ltar na/ byang chub sems dpa' tshul
388b3(mdo sde): khrims kyi rgyan gyis brgyan pa rnams lags/ ji ltar na/ byang chub sems dpa' bzod pa'i rgyan gyis brgyan pa rnams lags/ ji ltar na/ byang chub sems dpa' brtson
388b4(mdo sde): 'grus kyi rgyan gyis brgyan pa rnams lags/ ji ltar na/ byang chub sems dpa' bsam gtan gyi rgyan gyis brgyan pa rnams lags/ ji ltar na/ byang chub sems dpa' shes
388b5(mdo sde): rab kyi rgyan gyis brgyan pa rnams lags/ ji ltar na/ byang chub sems dpa' tshangs pa'i lam la mkhas pa rnams lags/ ji ltar na/ byang chub sems dpa' mngon par shes
388b6(mdo sde): pa las mi nyams pa rnams lags/ ji ltar na/ byang chub sems dpa' g.yul las rnam par rgyal ba rnams lags/ ji ltar na/ byang chub sems dpa' rgal nas pha rol
388b7(mdo sde): thang la gnas pa rnams lags/ ji ltar na/ byang chub sems dpa' nyan thos dang / rang sangs rgyas thams cad dang / sems can thams cad kyi spyod lam yang ston la
389a1(mdo sde): mtshungs par spyod par yang rnam par mi rtog pa rnams lags/ ji ltar na/ byang chub sems dpa' 'khor ba la'ang lta la mya ngan las 'das pa
389a2(mdo sde): la'ang mi gnas pa rnams lags/ ji ltar na/ byang chub sems dpa' khams sna tshogs la'ang rnam par lta la chos kyi dbyings las kyang mi g.yo ba rnams lags/ ji ltar na/
389a3(mdo sde): byang chub sems dpa' don yang mi 'dor la gnod par yang kun tu gda' ba rnams lags/ ji ltar na/ byang chub sems dpa' bsod nams kyi nor dang ldan la thabs kyi
389a4(mdo sde): nor ma mchis pa rnams lags/ ji ltar na/ byang chub sems dpa' a zhes bgyi ba'i sgos rnam pa ma mchis pa'i sgor 'jug pa rnams lags/ ji ltar na/ byang chub
389a5(mdo sde): sems dpa' sangs rgyas kyi chos thams cad mngon sum du 'gyur ba rnams lags/ ji ltar na/ byang chub sems dpa' chos rnam par gdon mi za ba rnams la rnam par
389a6(mdo sde): phye ba shin tu rnam par 'byed pa rnams lags/ ji ltar na/ byang chub sems dpa' 'jig rten gyi bya ba dang mthun par zhugs kyang nyon mongs pa thams cad kyis mi gos
389a7(mdo sde): pa rnams lags/ ji ltar na/ byang chub sems dpa' gzhan dag gis bltar mi mthong ba'i chos kyi dbang phyug rnams lags/ ji ltar na/ byang chub sems dpa' de
389b1(mdo sde): bzhin gshegs pa mthong ba dang mi 'bral ba rnams lags/ ji ltar na/ byang chub sems dpa' shin tu dul zhing mi 'khrugs pa'i chos can rnams lags/ ji ltar na/ byang chub
389b2(mdo sde): sems dpa' chos rnams blang ba ma mchis par slob dpon rnams lags/ ji ltar na/ byang chub sems dpa' sems can thams cad kyi ston par gyur pa rnams lags/ ji
389b3(mdo sde): ltar na| byang chub sems dpa' sangs rgyas thams cad kyi chos kyi 'khor lo rjes su bskor ba rnams lags/ ji ltar na/ byang chub sems dpa' sangs rgyas kyi chos thams
389b4(mdo sde): cad la dbang bskur ba thob pa rnams lags/ de skad ces gsol pa dang / bcom ldan 'das kyis byang chub sems dpa' sems dpa' chen po lha'i cod pan la legs so/ /
389b5(mdo sde): zhes bya ba gnang ste/ rigs kyi bu/ legs so legs so/ /rigs kyi bu/ khyod skye bo mang po la phan pa dang / skye bo mang po la bde ba dang / 'jig rten pa snying brtse ba dang /
389b6(mdo sde): skye bo phal po che'i don dang / lha dang / mi rnams la phan pa dang / bde ba'i phyir zhugs pa dang / rigs kyi bu/ khyod da ltar gyi dang / ma 'ongs pa'i sems can rnams rjes su
389b7(mdo sde): gzung ba dang / theg pa chen po 'di yun ring du gnas par bya ba'i phyir rigs kyi bu/ khyod de bzhin gshegs pa la gang don 'di yongs su 'dri bar sems pa ni/ legs so/ /
390a1(mdo sde): rigs kyi bu/ de'i phyir shin tu legs par nyon la yid la zungs shig dang ngas khyod la bshad do/ /bcom ldan 'das/ legs so/ /zhes gsol nas
390a2(mdo sde): byang chub sems dpa' sems dpa' chen po lha'i cod pan bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /rigs kyi bu/
390a3(mdo sde): byang chub sems dpa' chos bzhi dang ldan na/ spobs pa sna tshogs kyi rgyan dang ldan pa rnams yin no/ /bzhi gang zhe na/ 'di lta ste/ sems can thams cad la 'od zer thogs
390a4(mdo sde): pa med pa rnams rin po che dang sdug pa'i dngos po thams cad yongs su btang zhing yid 'gyod pa med pa rnams yin/ chos smra ba gzhan dag gis bshad pa mi zlog cing rjes
390a5(mdo sde): su yi rang ste dga' ba dang / mgu ba dang / dang ba dang / mchog tu dga' ba thob nas legs so/ /zhes bya ba sbyin pa dang / chos mnyan pa'am/ chos bgro ba'am/ de bzhin
390a6(mdo sde): gshegs pa'i mchod rten gyi phyir ram/ mtshan mo 'dug par bskul na mchog tu dga' ba dang ldan pa dang / byang chub kyi sems kyi lhag pa'i bsam pa dang / zang zing med
390a7(mdo sde): pa'i sems kyi chos kyi sbyin pa sbyin pa ste/ rigs kyi bu/ byang chub sems dpa' chos 'di bzhi dang ldan na/ spobs pa sna tshogs rgyan dang ldan pa rnams yin no/ /rigs kyi
390b1(mdo sde): bu| byang chub sems dpa' chos bzhi dang ldan na/ chos zab mo rnam par gdon mi za ba la 'jug pa shes pa la mkhas pa rnams yin no/ /bzhi gang zhe na/ rten cing 'brel par
390b2(mdo sde): 'byung ba dang rjes su mthun pa dang / bdag gi rang bzhin ltar sems can thams cad kyi rang bzhin rtogs pa dang / 'du byed thams cad gang yang mi 'gro /gang nas kyang ma 'ongs
390b3(mdo sde): par rab tu shes pa dang / chos thams cad nam mkha'i phyag rgyas btab par mos pa ste/ rigs kyi bu/ byang chub sems dpa' chos 'di bzhi dang ldan na/ chos zab mo rnam
390b4(mdo sde): par gdon mi za ba la 'jug pa shes pa la mkhas pa rnams yin no/ rigs kyi bu/ byang chub sems dpa' chos bzhi dang ldan na/ sems can thams cad kyi dbang po mchog
390b5(mdo sde): dang / mchog ma yin pa shes pa la mkhas pa rnams yin no/ /bzhi gang zhe na/ chos kyi dbyings kyi sgo shin tu sbyangs pa dang / sgrib pa med pa'i sgo mngon sum du gyur pa dang / mngon
390b6(mdo sde): par shes pas rnam par rtse ba shes pa dang / sems las su rung zhing ting nge 'dzin phun sum tshogs pa ste/ rigs kyi bu/ byang chub sems dpa' chos 'di bzhi dang ldan na/ sems
390b7(mdo sde): can thams cad kyi dbang po mchog dang / mchog ma yin pa shes pa la mkhas pa rnams yin no/ /rigs kyi bu/ byang chub sems dpa' chos bzhi dang ldan na/ so so ci
391a1(mdo sde): rigs par chos ston pa la mkhas pa rnams yin no/ /bzhi gang zhe na/ so so yang dag par rig pa shes pa dang / sems can gzud pa shes pa dang /
391a2(mdo sde): chos rab tu rnam par 'byed pa'i shes pa dang / bdag gi sems sbyangs pas sems can thams cad kyi sems sbyangs par rab tu shes pa ste/ rigs kyi bu/ byang chub
391a3(mdo sde): sems dpa' chos 'di bzhi dang ldan na/ so so ci rigs par chos ston pa la mkhas pa rnams yin no/ /rigs kyi bu/ byang chub sems dpa' chos bzhi dang ldan na/
391a4(mdo sde): sems can thams cad la sems kyi bsam pa mnyam zhing spyod pa shes pa la 'jug par mkhas pa rnams yin no/ /bzhi gang zhe na/ shes rab kyis 'dzud pa dang / ye shes
391a5(mdo sde): chags pa med pa dang / thabs kyis zhugs pas sgrib pa thams cad rgyun bcad pa dang / blo shin tu sbyangs pa ste/ rigs kyi bu/ byang chub sems dpa' chos 'di bzhi
391a6(mdo sde): dang ldan na/ sems can thams cad la sems kyi bsam pa mnyam zhing / spyod pa shes pa la 'jug par mkhas pa rnams yin no/ /rigs kyi bu/ byang chub sems
391a7(mdo sde): dpa' chos bzhi dang ldan na/ rgyu dang / bya ba dang / las kyi rnam par smin pa la 'jug par shes pa la brjed pa med par spyod pa rnams yin no/ /bzhi gang zhe na/ chad par
391b1(mdo sde): smra ba ma yin pa dang / rtag par smra ba ma yin pa dang / rgyu dang / bya ba dang / las kyi 'bras bu la yang dag pa ji lta ba bzhin du 'jug pa dang / chos la chos nyid du byed cing chos
391b2(mdo sde): la chos su smra'i/ 'di la bdag dang / bdag gir mi smra ba ste/ de ltar bya ba la 'jug pas rgyu dang / bya ba dang / las kyi 'bras bu ma rung bar mi byed pa ste/ rigs kyi bu/ byang
391b3(mdo sde): chub sems dpa' chos 'di bzhi dang ldan na/ rgyu dang / bya ba dang / las kyi rnam par smin pa la 'jug pa shes pa la brjed pa med par spyod pa rnams yin no/ /rigs kyi
391b4(mdo sde): bu| byang chub sems dpa' chos bzhi dang ldan na/ sbyin pa'i rgyun gyis brgyan pa rnams yin no/ /bzhi gang zhe na/ mtshan gyis legs par brgyan pa rnams yin/ dpe byad
391b5(mdo sde): bzang pos rnam par spras pa rnams yin/ gzugs lta bas mi ngoms pa rnams yin/ lag na rin po che thob pas longs spyod mi zad pa ste/ rigs kyi bu/ byang chub sems
391b6(mdo sde): dpa' chos 'di bzhi dang ldan na/ sbyin pa'i rgyan gyis brgyan pa rnams yin no/ /rigs kyi bu/ byang chub sems dpa' chos bzhi dang ldan na/ tshul khrims kyi rgyan gyis brgyan
391b7(mdo sde): pa rnams yin no/ /bzhi gang zhe na/ 'khor los bsgyur ba'i rgyal por 'gyur zhing byang chub kyi sems kyis brgyan pa dang / lha'i dbang po brgya byin du 'gyur zhing byang chub kyi
392a1(mdo sde): sems kyis brgyan pa dang / mi mdzed kyi bdag po tshangs par 'gyur zhing byang chub kyi sems kyis brgyan pa dang / ngan 'gro thams cad yang dag par
392a2(mdo sde): bcad nas lha dang mir skye ba yongs su bzung bar gyur cing byang chub kyi sems kyis brgyan pa yin te/ rigs kyi bu/ byang chub sems dpa' chos 'di bzhi dang ldan na/ tshul
392a3(mdo sde): khrims kyi rgyan gyis brgyan pa rnams su rig par bya'o/ /rigs kyi bu/ byang chub sems dpa' chos bzhi dang ldan na/ bzod pa'i rgyan gyis brgyan pa rnams yin no/ /bzhi gang
392a4(mdo sde): zhe na| tshangs pa'i skad dang sgra dbyangs lta bu dang ldan pa rnams yin/ ka la ping+ka'i sgra dang / rnga sgra lta bu dang ldan pa rnams yin/ skye bo mang pos mthong na sdug cing yid du 'ong ba
392a5(mdo sde): rnams yin/ dge ba'i chos rnams la yi dam la brtan pa rnams yin te/ rigs kyi bu/ byang chub sems dpa' chos 'di bzhi dang ldan na/ bzod pa'i rgyan gyis brgyan pa
392a6(mdo sde): rnams su rig par bya'o/ /rigs kyi bu/ byang chub sems dpa' chos bzhi dang ldan na/ brtson 'grus kyi rgyan gyis brgyan par rig par bya'o/ /bzhi gang zhe na/ dam bcas pa
392a7(mdo sde): nyams 'og tu chud par bya ba'i cho ga shes pas dge ba'i chos rnams la yi dam la brtan pa rnams yin/ pha rol gyis mnan pa med pas rdo rje'i lus rab tu thob pa rnams
392b1(mdo sde): yin| bya ba ci yod ces bya ba la mos pas gsol ba ma btab par sems can thams cad la dge ba'i bshes gnyen byed pa rnams yin/ thos pa'i tshogs bsags pas mi
392b2(mdo sde): ngoms pa'i phyir yid yongs su mi skyo ba rnams yin te/ rigs kyi bu/ byang chub sems dpa' chos 'di bzhi dang ldan na/ brtson 'grus kyi rgyan gyis brgyan pa rnams su rig par
392b3(mdo sde): bya'o| |rigs kyi bu/ byang chub sems dpa' chos bzhi dang ldan na/ bsam gtan gyi rgyan gyis brgyan pa rnams yin no/ /bzhi gang zhe na/ mi rgod pa rnams yin/ ma khengs pa
392b4(mdo sde): rnams yin/ mu cor smra ba med pa rnams yin/ cang shes kyi sems mi 'dor ba rnams yin te/ rigs kyi bu/ byang chub sems dpa' chos 'di bzhi dang ldan na/ bsam
392b5(mdo sde): gtan gyi rgyan gyis brgyan pa rnams yin no/ /rigs kyi bu/ byang chub sems dpa' chos bzhi dang ldan na/ shes rab kyi rgyan gyis brgyan pa rnams yin no/ /bzhi gang zhe na/ 'di
392b6(mdo sde): lta ste| bdag dang / sems can dang / srog dang / gso ba dang / skyes bu dang / gang zag tu smra ba med pa rnams yin/ spobs pa chags pa med pa rnams yin/ tshig thams cad
392b7(mdo sde): rab tu dbye ba bstan pa shes pa la mkhas pa rnams yin/ chos thams cad la som nyi med cing the tshom dang bral ba rnams yin te/ rigs kyi bu/ byang chub sems dpa' chos 'di
393a1(mdo sde): bzhi dang ldan na/ shes rab kyi rgyan gyis brgyan pa rnams yin no/ /rigs kyi bu/ byang chub sems dpa' chos bzhi dang ldan na/ tshangs pa'i lam la
393a2(mdo sde): mkhas pa rnams yin no/ /bzhi gang zhe na/ 'di lta ste/ sems can thams cad kyi dpung gnyen bya ba'i phyir mngon par sgrub pa'i byams pa dang / sems can thams cad
393a3(mdo sde): yongs su smin par bya ba'i phyir mngon par sgrub pa'i snying rje chen po dang / chos thams cad la dga' bas mngon par sgrub pa'i dga' ba dang / de bzhin gshegs pa'i ye
393a4(mdo sde): shes kyi phyir mngon par sgrub pa'i btang snyoms te/ rigs kyi bu/ byang chub sems dpa' chos 'di bzhi dang ldan na/ tshangs pa'i lam la mkhas pa rnams yin no/ /rigs
393a5(mdo sde): kyi bu| byang chub sems dpa' chos bzhi dang ldan na/ mngon par shes pa las mi nyams pa rnams yin no/ /bzhi gang zhe na/ 'di lta ste/ bsam gtan bzhi sdud pa'i
393a6(mdo sde): shes pa dang / gzugs med pa'i snyoms par 'jug pa bzhi sgrub pa'i thabs shes pa dang / rang gi sems la dbang sgyur ba'i chos shes pa dang / sangs rgyas la blta
393a7(mdo sde): ba'i phyir sangs rgyas kyi zhing mtha' yas par 'gro ba ste/ rigs kyi bu/ byang chub sems dpa' chos 'di bzhi dang ldan na/ mngon par shes pa las mi nyams pa rnams
393b1(mdo sde): yin no| |rigs kyi bu/ byang chub sems dpa' chos bzhi dang ldan na/ g.yul las rnam par rgyal ba rnams yin no/ /bzhi gang zhe na/ 'di lta ste/ nang nye bar zhi ba dang /
393b2(mdo sde): phyi rol tu mi rgyu ba dang / chos thams cad la sgyu ma lta bur rab tu rtog pa'i shes pa dang / ye shes kyi stobs can yin gyi nyon mongs pa'i stobs can ma yin pa ste/ rigs kyi
393b3(mdo sde): bu| byang chub sems dpa' chos 'di bzhi dang ldan na/ g.yul las rnam par rgyal ba rnams yin no/ /rigs kyi bu/ byang chub sems dpa' chos bzhi dang ldan na/ rgal
393b4(mdo sde): nas pha rol thang la gnas pa rnams yin no/ /bzhi gang zhe na/ 'di lta ste/ 'dod pa'i chu bo'ang rab tu shes la 'dod chags dang bral ba'ang mngon sum du mi byed pa dang /
393b5(mdo sde): srid pa'i chu bo'ang rab tu shes la bsam bzhin du'ang skye ba dang / lta ba'i chu bo'ang rab tu shes la lta ba'i bcing pas bcings pa'ang mi 'dor ba dang / ma rig pa'i chu bo'ang
393b6(mdo sde): rab tu shes la rten cing 'brel par 'byung ba'i rjes su mthun par yang byed pa ste/ rigs kyi bu/ byang chub sems dpa' chos 'di bzhi dang ldan na/ rgal nas pha rol thang la
393b7(mdo sde): gnas pa rnams yin no/ /rigs kyi bu/ byang chub sems dpa' chos bzhi dang ldan na/ nyan thos dang / rang sangs rgyas thams cad dang / sems can thams cad kyi spyod
394a1(mdo sde): lam yang ston la mtshungs par spyod pa'ang rnam par mi rtog pa rnams yin no/ /bzhi gang zhe na/ 'di lta ste/ sgyu ma lta bu'i ting nge 'dzin shin tu yongs su
394a2(mdo sde): bsgrubs pa dang / chos thams cad rnam par bsgrubs pas so sor nye bar gnas pa'i mtshan nyid du shin tu brtags pa dang / mngon par shes pa lngas rnam par rtse ba
394a3(mdo sde): shes pa dang ldan pa dang / yid kyi lus mngon par bsgrubs pa la mkhas pa ste/ rigs kyi bu/ byang chub sems dpa' chos 'di bzhi dang ldan na/ nyan thos dang / rang
394a4(mdo sde): sangs rgyas thams cad dang / sems can thams cad kyi spyod lam yang ston la mtshungs par spyod par yang rnam par mi rtog pa rnams yin no/ /rigs kyi bu/ byang chub
394a5(mdo sde): sems dpa' chos bzhi dang ldan na/ 'khor ba la'ang lta la mya ngan las 'das pa la'ang mi gnas pa rnams yin no/ /bzhi gang zhe na/ 'di lta ste/ sangs rgyas kyi
394a6(mdo sde): byin gyi rlabs dang / snying rje chen po'i sems dang / thabs la mkhas pa dang / sngon gyi yi dam mi 'dor ba ste/ rigs kyi bu/ byang chub sems dpa' chos bzhi dang
394a7(mdo sde): ldan na| 'khor ba la'ang lta la mya ngan las 'das pa la'ang mi gnas pa rnams yin no/ /rigs kyi bu/ byang chub sems dpa' chos bzhi dang ldan na/ khams sna tshogs
394b1(mdo sde): la'ang rnam par lta la chos kyi dbyings las kyang mi g.yo'o/ /bzhi gang zhe na/ 'di lta ste/ sems can rang bzhin med pas chos rang bzhin med par rtog pa dang / chos rang bzhin
394b2(mdo sde): med pas sems can rang bzhin med par rtog pa dang / sems can rang bzhin med pas sangs rgyas kyi chos rang bzhin med par mos pa dang / sems can rang bzhin med pa la
394b3(mdo sde): som nyi med cing the tshom dang bral ba yin te/ rigs kyi bu/ byang chub sems dpa' chos 'di bzhi dang ldan na/ khams sna tshogs la'ang rnam par lta la chos kyi dbyings las
394b4(mdo sde): kyang mi g.yo'o/ /rigs kyi bu/ byang chub sems dpa' chos bzhi dang ldan na/ don yang mi 'dor la gnod par yang kun tu snang ngo / /bzhi gang zhe na/ 'di lta ste/ bsam pa
394b5(mdo sde): mya ngan las 'das par song ba rnams yin/ sbyor ba 'khor bar song ba rnams yin/ sangs rgyas kyi chos thams cad yongs su bskang ba la bsam pa song ba rnams yin/
394b6(mdo sde): nyan thos dang / rang sangs rgyas kyi yul la'ang kun tu snang ba rnams yin te/ rigs kyi bu/ byang chub sems dpa' chos 'di bzhi dang ldan na/ don yang mi 'dor la gnod
394b7(mdo sde): par yang kun tu snang ngo / /rigs kyi bu/ byang chub sems dpa' chos bzhi dang ldan na/ bsod nams kyi nor dang ldan la thabs kyi nor med pa rnams yin no/ /bzhi gang zhe na/
395a1(mdo sde): 'di lta ste/ rgya chen po la mos pa'i sems can 'dul ba'i phyir bsod nams kyis 'khor los bsgyur ba dang / brgya byin dang tshangs pa'i bsod nams
395a2(mdo sde): kyang nye bar ston pa dang / 'gro ba phal pa 'dul ba'i phyir dbul zhing dman par yang nye bar snyom pa dang / slong ba mthong na bdog pa thams cad gtong zhing nor med par yang
395a3(mdo sde): 'gyur ba dang / nor chen po dang ldan pa mthong na bsod nams kyi longs spyod zad mi shes par yang nye bar ston pa ste/ rigs kyi bu/ byang chub sems dpa' chos 'di bzhi
395a4(mdo sde): dang ldan na/ bsod nams kyi nor dang ldan pa yin la/ thabs kyi nor med pa rnams yin no/ /rigs kyi bu/ byang chub sems dpa' chos bzhi dang ldan na/ a zhes bya ba'i
395a5(mdo sde): sgos rnam pa med pa'i sgo la 'jug pa rnams yin no/ /bzhi gang zhe na/ 'di lta ste/ 'du byed thams cad mi rtag par shes pa sbyong ba dang / 'du byed thams cad gzod ma nas
395a6(mdo sde): sdug bsngal lo/ /zhes byang chub rab tu rnyed pa dang / /chos thams cad bdag med do/ /zhes lta bar gyur pa yongs su sbyong ba dang / mya ngan las 'das pa ni/ gzod ma nas zhi
395a7(mdo sde): ba zhes ye shes la 'jug pa ste/ rigs kyi bu/ byang chub sems dpa' chos 'di bzhi dang ldan na/ a zhes bya ba'i sgos rnam pa med pa'i sgo la 'jug pa rnams yin no/ /rigs
395b1(mdo sde): kyi bu| byang chub sems dpa' chos bzhi dang ldan na/ sangs rgyas kyi chos thams cad mngon sum du 'gyur ba yin no/ /bzhi gang zhe na/ 'di lta ste/ shes rab kyi mig shin tu
395b2(mdo sde): rnam par dag pa rnams yin/ chos kyi mig gis snang ba thob pa rnams yin/ sangs rgyas kyi spyan mngon sum du gyur pa rnams yin/ sangs rgyas kyi chos thams cad la dbang
395b3(mdo sde): bskur ba thob pa rnams yin te/ rigs kyi bu/ byang chub sems dpa' chos 'di bzhi dang ldan na/ sangs rgyas kyi chos thams cad mngon sum du 'gyur ba rnams yin no/ /rigs
395b4(mdo sde): kyi bu| byang chub sems dpa' chos bzhi dang ldan na/ chos rnam par gdon mi za ba rnams la rnam par phye ba shin tu rnam par 'byed pa rnams yin no/ /bzhi gang zhe na/ 'di lta ste/
395b5(mdo sde): so so yang dag par rig pa shes pa sgrib pa med pa dang / bden pa rnam par dgod pa shes pa dang / rton pa la gnas su shes pa dang / gzungs la g.yeng ba med par shes pa ste/
395b6(mdo sde): rigs kyi bu/ byang chub sems dpa' chos 'di bzhi dang ldan na/ chos rnam par gdon mi za ba rnams la rnam par phye ba shin tu rnam par 'byed pa rnams yin no/ /rigs kyi bu/
395b7(mdo sde): byang chub sems dpa' chos bzhi dang ldan na/ 'jig rten gyi bya ba dang mthun par zhugs kyang nyon mongs pa thams cad kyis mi gos pa rnams yin no/ /bzhi gang zhe na/ 'di lta
396a1(mdo sde): ste| 'jig rten gyi chos mngon sum du gyur pa dang / 'jig rten las sems can yang dag par sgrol ba dang / rjes su chags pa dang khong khro ba spong ba
396a2(mdo sde): dang / gzod ma nas rnam par dag cing 'od gsal bas kyang rang bzhin gyis nyon mongs pa med pa yin te/ rigs kyi bu/ byang chub sems dpa' chos 'di bzhi dang ldan na/
396a3(mdo sde): 'jig rten gyi bya ba dang mthun par zhugs kyang nyon mongs pa thams cad kyis mi gos pa rnams yin no/ /rigs kyi bu/ byang chub sems dpa' chos bzhi dang ldan na/ gzhan
396a4(mdo sde): dag gis bltar mi mthong ba'i chos kyi dbang phyug rnams yin no/ /bzhi gang zhe na/ 'di lta ste/ sems kyi dbang phyug dang / shes rab kyi dbang phyug dang / ye shes kyi dbang
396a5(mdo sde): phyug dang / thabs kyi dbang phyug ste/ rigs kyi bu/ byang chub sems dpa' chos 'di bzhi dang ldan na/ gzhan dag gis bltar mi mthong ba'i chos kyi dbang phyug rnams yin no/ /
396a6(mdo sde): rigs kyi bu/ byang chub sems dpa' chos bzhi dang ldan na/ de bzhin gshegs pa mthong ba dang mi 'bral ba rnams yin no/ /bzhi gang zhe na/ 'di lta ste/ sems can
396a7(mdo sde): rnams sangs rgyas mthong ba yang dag par 'dzin du 'jug pa dang / sems can rnams chos nyan pa yang dag par 'dzin du 'jug pa dang / sems can rnams byang chub kyi
396b1(mdo sde): sems yang dag par 'dzin du 'jug pa dang / sangs rgyas rjes su dran pa'i ting nge 'dzin dang mi 'bral ba yin te/ rigs kyi bu/ byang chub sems dpa' chos 'di bzhi dang ldan na/
396b2(mdo sde): de bzhin gshegs pa mthong ba dang mi 'bral ba rnams yin no/ /rigs kyi bu/ byang chub sems dpa' chos bzhi dang ldan na/ shin tu dul zhing mi 'khrugs pa'i chos can rnams
396b3(mdo sde): yin no| |bzhi gang zhe na/ 'di lta ste/ 'phags pa 'jig rten las 'das pa'i shes rab kyis rnam par grol ba'i ye shes mthong ba mngon sum du gyur pa dang / bden pa la nye bar
396b4(mdo sde): brtags pas chos thams cad ji lta ba bzhin pa dang / bag chags kyi mtshams sbyor ba thams cad yang dag par gcod pa la mkhas par gyur pa dang / nyon mongs pas mi 'khrugs
396b5(mdo sde): pa'i chos can te/ rigs kyi bu/ byang chub sems dpa' chos bzhi dang ldan na/ shin tu dul zhing mi 'khrugs pa'i chos can rnams yin no/ /rigs kyi bu/ byang chub sems dpa' chos
396b6(mdo sde): bzhi dang ldan na/ chos rnams blang ba med par slob dpon rnams yin no/ /bzhi gang zhe na/ 'di lta ste/ sems can thams cad la phan pa'i dngos po phun sum tshogs pa rnams yin/
396b7(mdo sde): sems can yongs su smin par bya ba la brtan zing bsam pa sgyu med pa rnams yin/ bdag gi bde ba la mi chags pa rnams yin/ gang ye shes yongs su tsho la ba de'ang sems can
397a1(mdo sde): thams cad kyi ched du yin gyi bdag 'ba' zhig gi phyir ma yin pa ste/ rigs kyi bu/ byang chub sems dpa' chos 'di bzhi dang ldan na/ chos rnams blang
397a2(mdo sde): pa med par slob dpon rnams yin no/ /rigs kyi bu/ byang chub sems dpa' chos bzhi dang ldan na/ sems can thams cad kyi ston par gyur pa rnams yin no/ /bzhi gang zhe na/
397a3(mdo sde): 'di lta ste/ bdag gi don gtong zhing gzhan gyi don byed pa rnams yin/ bdag gi bde ba thams cad gtong zhing sems can rnams la chos kyi bde ba sbyin pa rnams yin/ ji ltar
397a4(mdo sde): thos pa'i chos ston pa la ngal ba med pa rnams yin/ chos kyi 'tsho bas 'tsho yi zang zing gis 'tsho ba ma yin pa ste/ rigs kyi bu/ byang chub sems dpa' chos 'di bzhi dang ldan
397a5(mdo sde): na| sems can thams cad kyi ston par gyur pa rnams yin no/ /rigs kyi bu/ byang chub sems dpa' chos bzhi dang ldan na/ sangs rgyas thams cad kyi chos kyi 'khor lo
397a6(mdo sde): rjes su bskor ba rnams yin no/ /bzhi gang zhe na/ 'di lta ste/ gzungs rab tu thob pa dang / spobs ba rgyun mi chad pa dang / sems can gyi bsam pa shes pa la 'jug pa
397a7(mdo sde): dang / mya ngan las 'das pa'i lam du khrid cing mi phyed pa'i chos ston pa yin te/ rigs kyi bu/ byang chub sems dpa' chos 'di bzhi dang ldan na/ sangs rgyas thams cad
397b1(mdo sde): kyi chos kyi 'khor lo rjes su bskor ba rnams yin no/ /rigs kyi bu/ byang chub sems dpa' chos bzhi dang ldan na/ sangs rgyas kyi chos thams cad la dbang bskur ba thob pa rnams
397b2(mdo sde): yin no| |bzhi gang zhe na/ 'di lta ste/ spyod pa thams cad las rab tu 'das pa rnams yin/ byang chub sems dpa'i spyod pa las mi ldog cing mi skye ba'i chos la bzod pa rab tu
397b3(mdo sde): thob pa rnams yin/ bsam bzhin du tshe dang / 'chi 'pho dang / skye ba'ang ston la phyir mi ldog pa'i phyir rgyas kyang btab pa rnams yin/ de bzhin gshegs pa'i phyag rgyal yang dag
397b4(mdo sde): par gzhol zhing sa bcur nges par byung na sa nas sar 'phar ba la mkhas pa yin te/ rigs kyi bu/ byang chub sems dpa' chos 'di bzhi dang ldan na/ sangs rgyas kyi chos thams
397b5(mdo sde): cad la dbang bskur ba thob pa rnams yin no/ /bcom ldan 'das kyis bzhi pa sgrub pa'i chos kyi rnam grangs 'di bshad pa na stong gsum gyi stong chen po'i 'jig rten gyi khams
397b6(mdo sde): 'di rnam pa drug tu g.yos nas snang ba chen pos kyang 'jig rten gyi khams khyab par gyur to/ /steng gi par snang las lha bye ba khrig khrig brgya stong gis lha'i glu dbyangs blangs te lha'i
397b7(mdo sde): m e tog man+dA ra ba'i char rab tu phab nas 'di skad ces kye ma'o bcom ldan 'das kyis 'dir sangs rgyas bcom ldan 'das rnams kyi bla na med pa yang dag par rdzogs pa'i byang chub bzhi
398a1(mdo sde): pa sgrub pa'i chos kyi rnam grangs 'di las bstan pa 'di ni/ bskal pa bye ba khrag khrig grangs med pa nas bsgrubs pa lags so/ /bcom ldan 'das/ gang
398a2(mdo sde): bzhi pa sgrub pa'i chos kyi rnam grangs 'di nyan pa dang / mnyan nas mos pa dang / mos nas 'dzin pa dang / 'chang ba dang / klog pa dang / kun chub par bgyid pa dang / gzhan
398a3(mdo sde): dag la'ang ston pa dang / byang chub kyi sems dang mi 'bral ba'i sems can de dag ni/ dge ba'i rtsa ba ngan ngon dang ldan pa ma lags te/ de dag ni/ ji ltar de bzhin gshegs
398a4(mdo sde): pa dgra bcom pa yang dag par rdzogs pa'i sangs rgyas da ltar seng+ge'i sgra sgrog pa bzhin du lha dang / mi dang / lha ma yin gyi 'jig rten gyi mdun du seng+ge'i sgra sgrog par 'gyur ro/ /
398a5(mdo sde): bcom ldan 'das/ bdag cag kyang bzhi pa sgrub pa'i chos kyi rnam grangs 'di thos pas rnyed pa legs par rnyed do/ /zhes ched du brjod pa chen du brjod do/ /bcom ldan 'das kyis
398a6(mdo sde): bzhi pa sgrub pa'i chos kyi rnam grangs 'di bshad pa na lha dang / mi'i srog chags brgyad khri bzhi stong ni/ bla na med pa yang dag par rdzogs pa'i byang chub tu sems skyes so/ /byang
398a7(mdo sde): chub sems dpa' khri nyis stong ni/ mi skye ba'i chos la bzod pa rab tu thob par gyur to/ /de nas bcom ldan 'das la byang chub sems dpa' sems dpa' chen po lha'i cod pan
398b1(mdo sde): gyis 'di skad ces gsol to/ /bcom ldan 'das/ gang dag de bzhin gshegs pa yongs su mya ngan las 'das pa'i mdo sde 'di lta bu 'di 'dzin pa dang / gzhan dag la rgya cher rab
398b2(mdo sde): tu ston pa'i byang chub sems dpa' de dag chos du dang ldan par 'gyur/ bcom ldan 'das kyis bka' stsal pa/ rigs kyi bu/ gang dag de bzhin gshegs pa yongs su mya ngan
398b3(mdo sde): las 'das pa'i mdo sde 'di lta bu 'di 'dzin pa dang / gzhan dag la'ang rgya cher yang dag par ston pa'i byang chub sems dpa' de dag ni/ chos brgyad dang ldan par 'gyur ro/ /brgyad
398b4(mdo sde): gang zhe na/ 'di lta ste/ de dag yang dag par rdzogs pa'i byang chub la bsam pa nges te/ bsam pa phun sum tshogs par 'gyur ba dang / sems can thams cad la zhe sdang ba'i sems
398b5(mdo sde): med de| shin tu byams pa bsgom pa bsgoms par 'gyur ba dang / sems can thams cad yongs su smin par bya ba la gnas te snying rje chen po la gnas par 'gyur ba dang /
398b6(mdo sde): chos 'dod de chos don du gnyer bar 'gyur ba dang / thos pa tshol bas mi ngoms te/ mtsho chen rgya mtsho lta bur 'gyur ba dang / lus dang srog 'dor zhing dam pa'i chos yongs
398b7(mdo sde): su 'dzin par 'gyur ba dang / bsod nams kyi tshogs bsags te/ dge ba'i rtsa ba brtan par 'gyur ba dang / sangs rgyas kyi byin gyi rlabs kyis byin gyis brlabs te smon lam gyis
399a1(mdo sde): yang dag par byung bar 'gyur ba dang / 'khor gyi nang du 'jigs pa med pas bdud dang phyir rgol ba bcom par 'gyur ba ste/ rigs kyi bu/ gang de
399a2(mdo sde): bzhin gshegs pa yongs su mya ngan las 'das pa'i mdo sde 'di lta bu 'di 'dzin pa dang / gzhan dag la rgya cher ston pa'i byang chub sems dpa' de dag ni/ chos brgyad
399a3(mdo sde): po 'di dag dang ldan par 'gyur ro/ /de nas de'i tshe sangs rgyas kyi mthus stong gsum gyi stong chen po'i 'jig rten gyi khams 'di rnam pa drug tu g.yos par gyur to/ /stong
399a4(mdo sde): gsum gyi stong chen po'i 'jig rten gyi khams 'di na gang dag sa phyogs mtho dma' can dang / ri nag po dang / chu mig dang / mtsho dang / lteng ka dang / rgya mtsho chen po
399a5(mdo sde): de dag thams cad mi snang bar 'gyur to/ /sa chen po 'di thams cad kyang lag mthil ltar mnyam par gnas par gyur to/ /chu na gnas pa'i sems can rnams la'ang
399a6(mdo sde): gnod pa med par gyur to/ /stong gsum gyi stong chen po'i 'jig rten gyi khams 'di na shing skam gang dag lo brgya lon pa de dag thams cad las kyang me tog dang /
399a7(mdo sde): 'bras bu sna tshogs skyes par gyur nas bcom ldan 'das ga la ba de logs su btud/ mngon par btud nas phyag 'tshal bar gyur to/ /de ma yin pa shing gzhan
399b1(mdo sde): thams cad las kyang me tog dang / 'bras bu sna tshogs skyes nas bcom ldan 'das ga la ba de logs su btud/ mngon par btud nas phyag 'tshal bar gyur to/ /sa chen po
399b2(mdo sde): las pad+ma tshad shing rta'i 'khor lo tsam sna tshogs blta na sdug pa/ kha dog dang ldan pa dri dang ldan pa yid du 'ong ba skyes so/ /snang ba chen pos kyang stong gsum gyi stong chen
399b3(mdo sde): po'i 'jig rten gyi khams 'di gsal bar gyur to/ /mi snang zhing ma dkrol bar steng gi bar snang las lha'i sil snyan dang / glu dbyangs kyi sgra byung ste grags par gyur to/ /ri'i
399b4(mdo sde): rgyal po gangs can dang / ri'i rgyal po spos kyi ngad ldang las kyang lha'i me tog sna tshogs sngon dri mi mnam pa rnams kyang mchog gi dri langs par gyur te/ dri des stong gsum gyi
399b5(mdo sde): stong chen po'i 'jig rten gyi khams 'dir dri zhim po bsnam par gyur to/ /ri'i rgyal po gangs can dang / ri'i rgyal po spos kyi ngad ldang de las me tog gi char chen po babs te de
399b6(mdo sde): dgra bcom ldan 'das kyi 'khor gyi dkyil 'khor gang na ba der mngon par babs nas sa chen po 'dir me tog gi char de dag gis bus mo man chad nub par gyur to/ /me tog gi
399b7(mdo sde): 'di dag las me tog sna tshogs kyi char rab tu 'bab cing / sil snyan dang / glu dbyangs sna tshogs kyi sgra dag kyang byung ngo / /steng gi bar snang la rin po che sna tshogs kyi
400a1(mdo sde): gdugs dpag tshad brgya stong phrag bcu'i tshad tsam kun tu gnas par gyur to/ /rin po che'i gdugs de las mu tig gi do shal dang / rin po
400a2(mdo sde): che'i dril ba g.yer ka'i dril bu sna tshogs kyi dra ba 'phyang bar gyur to/ /dril bu g.yer ka'i dra ba'i sgra yid du 'ong ba/ yid dga' bar byed pa/ chags par byed pa des stong
400a3(mdo sde): gsum gyi stong chen po'i 'jig rten gyi khams 'di go bar byas par gyur to/ /de nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan
400a4(mdo sde): 'das| dga' bar bgyid pa/ mgu bar bgyid pa'i mtshan ma rgya chen po 'di lta bu 'di dang / stong gsum gyi stong chen po'i 'jig rten gyi khams 'di rgyun thams cad kyis brgyan
400a5(mdo sde): par gyur pa dga' ba 'di su'i snga las lags/ bcom ldan 'das kyis bka' stsal pa/ shA ri'i bu/ 'di ni/ mi 'am ci'i rgyal po sdong po ri spos kyi ngad ldang nas 'khor
400a6(mdo sde): mi 'am ci stong phrag du ma dang / 'khor dri za stong phrag du ma dang / 'khor lha stong phrag du ma dang bcas te 'ong ba de'i snga ltas so/ /de skad gsungs ma thag tu de nas skad cig de
400a7(mdo sde): la mi 'am ci'i rgyal po sdong po sil snyan dang / glu dbyangs len pa brgyad khri bzhi stong dang / 'khor brgya stong du mas bskor nas steng gi bar snang la me tog gi chun po'i char 'bebs
400b1(mdo sde): shing / bcom ldan 'das ga la ba der 'ongs te phyin nas 'khor dang bcas pas bcom ldan 'das kyi zhabs la phyag btsal te bcom ldan 'das la lan gsum bskor ba byas nas
400b2(mdo sde): bcom ldan 'das kyi spyan sngar 'dug go / de nas bcom ldan 'das kyi spyan sngar mi 'am ci'i rgyal po sdong po bdag nyid kyis pi wang gi khog pa bai DUR+ya las byas pa/ dzam+bu'i gling gi gser
400b3(mdo sde): gyi sab le'u can/ sa le sbram dang / nor bu dang / rin po che du mas spras pa/ sngon gyi las kyi rnam par smin pas yongs su sbyangs pa blangs te sil snyan brgyad khri bzhi stong po
400b4(mdo sde): de dag dang lhan cig tu grag par byed do/ /mi 'am ci'i rgyal po sdong pos pi wang de blangs ma thag tu de nas pi wang gi sgra des stong gsum gyi stong chen po'i 'jig rten gyi khams dbyangs
400b5(mdo sde): kyis go bar gyur to/ /pi wang gi sgra des 'dod pa na spyod pa'i rgyud kyi sgra dang / glu'i sgra dang / lha'i glu dbyangs kyi sgra rnams zil gyis mnan te mi gsal bar gyur to/ /de nas pi wang gi
400b6(mdo sde): sgra bskul bas 'dod pa na spyod pa'i lha'i bu de dag gis lha'i rol mo bor te bcom ldan 'das ga la ba der lhags so/ /mi 'am ci'i rgyal po sdong pos pi wang de blangs ma thag tu de nas
400b7(mdo sde): stong gsum gyi stong chen po'i 'jig rten gyi khams 'di'i shing dang / ri'i rgyal po ri rab dang / gangs can dang / spos kyi ngad ldang dang / btang bzung dang / btang bzung chen po
401a1(mdo sde): dang / de ma yin pa gzhan ri nag po rnams dang / rtswa dang / shing gel pa dang / sman dang / nags tshal ji snyed pa de dag thams cad ldeg /rab tu
401a2(mdo sde): ldeg / kun tu rab tu ldeg go /g.yo/ /rab tu g.yo/ /kun tu rab tu g.yo'o/ /'gul/ rab tu 'gul/ kun tu rab tu 'gul lo/ /'di lta ste/ dper na/ chang gis ra ro ba'i mi
401a3(mdo sde): 'khyor| rab tu 'khyor/ kun tu rab tu 'khyor ba de bzhin du shing de dag thams cad dang / ri thams cad kyang 'dud/ rab tu 'dud/ kun tu rab tu 'dud do/ /bam po gnyis
401a4(mdo sde): p a| mi'am ci'i rgyal po sdong pos pi wang khog pa bai DUR+ya las byas pa blangs ma thag tu de nas bcom ldan 'das kyi 'khor gyi dkyil 'khor der 'dus pa'i nang nas phyir mi
401a5(mdo sde): ldog pa'i byang chub sems dpa' ma gtogs par 'dod chags dang bral ba'i dge slong dang / dge slong ma dang / dge bsnyen dang / dge bsnyen ma dang / lha dang / klu dang / gnod
401a6(mdo sde): sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / brgya byin dang / tshangs pa dang / 'jig rten skyong ba dang / mi dang / mi
401a7(mdo sde): ma yin pa dang / rnam par thar pa brgyad la bsam gtan pa'i dgra bcom pa dang / thams cad dang ldan pa'i 'khor gyis pi wang gi sgra de thos pa dang / pi wang gi sgra de ma
401b1(mdo sde): bzod nas rang rang gi stan las langs te 'dar/ rab tu 'dar/ kun tu rab tu 'dar ro/ /'dud/ rab tu 'dud/ kun tu rab tu 'dud do/ /gar byed/ rab tu gar byed/ kun tu rab tu gar
401b2(mdo sde): byed do| |nyan thos chen po de dag thams cad kyang rang rang gi stan la mi dga' ste 'gul/ rab tu 'gul zhing spyod lam yang 'khrugs nas byis pa chung ngu bzhin du gar byed pa lta bur
401b3(mdo sde): ston to| |de nas byang chub sems dpa' lha'i cod pan gyis nyan thos chen po de dag thams cad la 'di skad ces smras so/ /tshe dang ldan pa nyan thos chen po dag nyon mongs pa dang bral ba/
401b4(mdo sde): rnam par thar pa brgyad la bsam gtan pa/ bden pa bzhi mthong bar gyur pa yin na/ ci'i phyir rang gi lus 'jog par mi nus shing / tshe dang ldan pa dag byis pa chung ngu bzhin du gar byad
401b5(mdo sde): pa lta bur ston/ nyan thos chen po de dag gis smras pa/ rigs kyi bu/ mi 'am ci'i rgyal po sdong pos pi wang 'di blangs pa dang / sil snyan dang / glu dbyangs sbyar bas pi wang gi sgra
401b6(mdo sde): des bdag cag la dbang med par bdag cag gi lus rang rang gi stan la 'dug par mi dga'/ 'dar/ rab tu 'dar/ kun tu rab tu 'dar te sems rnam par bzhag par yang ma
401b7(mdo sde): dus so| |de nas byang chub sems dpa' lha'i cod pan gyis gnas brtan 'od srung chen po la 'di skad ces smras so/ /btsun pa 'od srung chen po rgas gtugs 'khogs pa/ 'dod pa nyung
402a1(mdo sde): ba| chog shes pa/ sbyangs pa'i yon tan 'dzin pa dang / lha dang / mi dang / lha ma yin du bcas pa'i 'jig rten gyi mchod rten du gyur pa yin na/ ci'i phyir
402a2(mdo sde): rang gi lus 'dzin par mi nus shing / gnas brtan du gyur kyang byis pa chung ngu bzhin du gar byed pa lta bur ston/ gnas brtan 'od srung chen pos smras pa/ rigs kyi bu/ dper
402a3(mdo sde): na| dmu rlung phyad pa'i rlung langs pa na shing dang / nags dang / ri thams cad gang gis bdag rnam par gzhag pa'i stobs med mthu med de/ de dag thams cad mi 'dod bzhin du
402a4(mdo sde): g.yo| |rab tu g.yo/ /'gul/ rab tu 'gul lo/ /rigs kyi bu/ de bzhin du gang 'di mi 'am ci'i rgyal po sdong pos pi wang blangs pa de'i sgra thos pas bdag cag dmu rlung phyad
402a5(mdo sde): pas ri chen po bdas pa bzhin du bdag 'dzin ma nus par gyur to/ /de ci'i phyir zhe na/ skyes bu dam pa 'di'i smon lam dang / bsod nams dang / ye shes kyi khyad par ni/ 'di
402a6(mdo sde): 'dra ste| des nyan thos kyi bsod nams dang / ye shes dang / gzi brjid thams cad zil gyis non to/ /byang chub sems dpa' lha'i cod pan gyis smras pa/ btsun pa 'od srung
402a7(mdo sde): chen po| phyir mi ldog pa'i byang chub sems dpa' rnams kyi dpal dang / gzi brjid dang / stobs la gang gi phyir pi wang gi sgra des bskul ba'am/ bskyod par mi nus pas
402b1(mdo sde): btsun pa 'od srung chen po/ su zhig bla na med pa yang dag par rdzogs pa'i byang chub tu sems mi skyed/ de ci'i phyir zhe na/ gang nyi che'i ye shes dang ldan pa rnams kyi stobs dang /
402b2(mdo sde): gzi brjid de ni/ pi wang gi sgra 'dis zil gyis non to/ /gang theg pa chen po la zhugs pa rnams kyi stobs dang / gzi brjid de la ni/ zil gyis gnon par mi nus pa la ltos/ de nas
402b3(mdo sde): mi 'am ci'i rgyal po sdong pos pi wang gi sgra de sgrog pa na sangs rgyas kyi mthu dang / mi 'am ci'i rgyal po sdong po'i sngon gyi smon lam gyi byin gyi rlabs kyis pi wang de dang / sil snyan
402b4(mdo sde): brgyad khri bzhi stong po de dag las tshigs su bcad pa 'di dag byung ngo / /tham 'bring dang de bzhin mchog rnams kyi/ /chos rnams thams cad mnyam zhing chos rnams dben/ /zhi ba stong
402b5(mdo sde): pa mi 'gyur 'khrugs pa med/ /gzod nas dag ste dri med nam mkha' bzhin/ /gang dag da ltar gyi dang 'das pa yi/ /sems can kun mnyam sems can sems can med/ /sems can
402b6(mdo sde): skad du sgra rnams 'byung ba yang / /chos kyi sgra dang mtshungs te de yang med/ /zhing rnams thams cad zhing mnyam zhing min te/ /bar snang dang ni mtshungs shing mnyam par snang / /'phel ba
402b7(mdo sde): ma yin mi zad ma skyes te/ /gsob gsog nam mkha' lta bur rnam par dag /sangs rgyas kun mnyam sangs rgyas sangs rgyas yin/ /chos dbyings nges par 'dres pa med pa ste/ /tshul
403a1(mdo sde): khrims shes rab ye shes rnam grol mnyam/ /mtshan nyid gcig ste mtshan mnyam mtshan nyid med/ /nyon mongs thams cad nyon mongs ma yin grol/ /
403a2(mdo sde): rtog dang rtog pa kun rtog rnam par rtog /nang na rgyu bam yin phyi rol min/ /'du shes mdud pa phyin ci log las gyur/ /rnam par rtog pas chos dbyings ming btags pa/ /ming
403a3(mdo sde): de nyid kyang gzhan min de bzhin min/ /ming dang gzugs kyi rang bzhin rjes rtogs pa/ /de dag rtag tu mi chags 'jig rten spyod/ /gang rnams 'das pa'i bde gshegs
403a4(mdo sde): grangs med pa/ /de dag gis ni gang gsungs chos mang po/ /gzod nas zad cing dengs dang 'jigs las dben/ /de dag yul dang phyogs su 'gro ma yin/ /chos 'di dag ni
403a5(mdo sde): yi ge las byung ste/ /yi ge gang dag zad can zad pa'i chos/ /yi ge zad pa'i chos nyid shes pas na/ /chos rnams kun la rnam par rtog mi byed/ /sems kyi rgyud ni rgyud
403a6(mdo sde): mnyam rgyud ma yin/ /rang bzhin gzhan dang gzhan te chags pa med/ /sems dang sems byung chos mtha' med shes pas/ /'phags pa rnams ni mnyam pa'i chos la 'jug/
403a7(mdo sde): mtha' dang mtha' med kun chad rnam par chad/ /thog ma tha ma par ma mnyam gyur pa/ /dus gsum dag ni dben pas shes pa mnyam/ /shes pa de yang mtha' yod ma yin no/ /
403b1(mdo sde): skye bo rtag tu ming dang gzugs la chags/ mtha' dang mtha' med lta bas gos pa rnams/ /rgyu dang rkyen las byung bar shes pas na/ /bdag dang sems can rnam par rtog ma yin/
403b2(mdo sde): bdag las ldang ba rtag tu ldang ma yin/ /chos de kun nas bslang ba med pa ste/ /gang dag ldang dang ldang pa med rtogs pa/ /de dag bzod pa mnyam nyid rjes mthun pa/ /chos kun rtag
403b3(mdo sde): tu bdag med rang bzhin te/ /sprin dang glog dang nam mkha' lta bu gsog /bdag dang sems can rtag tu rang bzhin stong / /'di ni gzungs kyi phyag rgyar 'jug pa'o/ /chos rnams
403b4(mdo sde): mtshan nyid gcig ste mtshan nyid med/ /gang gis thar pa'i sgo gsum rnam rtogs nas/ /thug pa med pa'i chos rnams ston byed kyang / /chos la yongs su rtog pa mi byed do/ /tha ma
403b5(mdo sde): 'bring dang de bzhin mchog rnams kyi/ /chos 'di dag ni yi ge las byung ste/ /yi ge rnams la rnam par rtog mi byed/ /de lta bur ni don rnams bshad pa yin/ /don dang tshig 'bru gnyis
403b6(mdo sde): la mi 'jug ste/ /gnyis med rtag tu don ni sgra dang bral/ /gang gis mtha' 'di dben par shes pa ni/ /de yi sngon gyi mtha' ni nye bar chad/ /gang dag sngon mtha' nye bar chad pa rnams/ /
403b7(mdo sde): 'gro ba'i don du 'dus byas rnams la spyod/ /yang dag mtha' ni rtag tu mtha' med shes/ /de yi byams dang snying rje shin tu dag /gang gi byams dang snying rje rnam dag pa/ /sdug bsngal
404a1(mdo sde): dang ni bde ba mtshungs mnyam sbyor/ /rgod dang khengs pa ma yin brtan pa yi/ /skyes bu mchog de don gyi cho ga shes/ /chos kyi tshul 'di zhi zhing dben pa
404a2(mdo sde): ste| |'chad pa na ni dga' ba thob par 'gyur/ /nam yang 'phel ba med cing 'bri ba med/ /chos nyid 'di ni ngar 'dzin med cing zhi/ /bar snang lam gyi sgra ni gzungs med de/ /
404a3(mdo sde): gang gis bshad pa med kyang grags par gyur/ /gang gis bshad dang gang la bshad pa rnams/ /de dag thams cad dbang can rdzun pa yin/ /tshigs su bcad pa mngon
404a4(mdo sde): par sgrub pa 'di bshad pa na byang chub sems dpa' brgya stong mi skye ba'i chos la bzod pa rab tu thob par gyur to/ /de nas bcom ldan 'das la byang chub sems dpa' lha'i
404a5(mdo sde): cod pan gyis 'di skad ces gsol to/ /bcom ldan 'das/ tshigs su bcad pa 'di lta bu 'di dag ga las byung / bcom ldan 'das kyis bka' stsal pa/ rigs kyi
404a6(mdo sde): bu| khyod kyis mi 'am ci'i rgyal po la dris shig dang / des de'i lan glon par 'gyur ro/ /de nas byang chub sems dpa' lha'i cod pan gyis mi 'am ci'i rgyal po sdong po
404a7(mdo sde): la 'di skad ces smras so/ /mi 'am ci'i bdag po/ tshigs su bcad pa mngon par sgrub pa 'di dag ga las byung / smras pa/ sems can thams cad kyi sgra las byung ngo //
404b1(mdo sde): smras pa/ mi 'am ci'i bdag po/ sems can thams cad kyi sgra ga las byung / smras pa/ rigs kyi bu/ sems can thams cad kyi sgra ni/ nam mkha' las 'byung ngo / /smras pa
404b2(mdo sde): mi 'am ci'i bdag po/ sems can thams cad kyi sgra khong pa'i nang nas mi 'byung ngam/ smras pa/ rigs kyi bu/ de la ji snyam du sems/ sems can thams cad kyi sgra lus kyi
404b3(mdo sde): nang gi khong nas byung ngam/ 'on te sems las byung / smras pa/ mi 'am ci'i bdag po/ lus las kyang ma yin/ sems las kyang ma yin no/ /de ci'i phyir zhe na/ lus ni/ bems
404b4(mdo sde): po g.yo ba med pa/ byed pa med pa/ rtswa dang / bod ba dang / rtsig pa dang / shing dang / mig yor lta bu'o/ /sems ni/ gzugs med pa/ bstan du med pa/ thogs pa med pa/ rnam
404b5(mdo sde): par rig pa med pa ste/ sgyu ma lta bu'o/ /smras pa/ rigs kyi bu/ lus dang sems ma gtogs par gzhan gang nas sgra 'byung bar 'gyur/ smras pa/ mi 'am ci'i bdag po/ sems can
404b6(mdo sde): rnams kyi sgra ni/ yid la byed pa las 'byung bar btags so/ /smras pa/ gal te nam mkha' med na/ sgra ga las 'byung / smras pa/ mi 'am ci'i bdag po/ nam mkha' ma gtogs par
404b7(mdo sde): gzhan gang nas sgra 'byung bar 'gyur/ smras pa/ rigs kyi bu/ de'i phyir rnam grangs 'dis sgra ji snyed pa de dag thams cad ni/ nam mkha' las 'byung bar rig par bya'o/ /nam mkha'i
405a1(mdo sde): ngo bo nyid ni/ sgra ste/ rnam par rig ma thag tu 'gag go /'gags nas nam mkha'i ngo bo nyid du yang dag par gnas so/ /de'i phyir chos thams cad ni/
405a2(mdo sde): nam mkha' dang mnyam zhes bya ste/ rnam par rig pa med pa rnam par shes par bya ba ma yin mod kyi/ sgra dang / sgra'i brdas brjod do/ /brjod pa de'ang tha snyad do/ /gang sgras brjod
405a3(mdo sde): pa 'di 'dra bar rab tu shes pa de ni/ chos gang la'ang mngon par mi chags so/ /gang mngon par mi chags pa de ni/ rnam par mi 'phro'o/ /gang rnam par mi 'phro ba de mi 'khor ro/ /
405a4(mdo sde): gang mi 'khor ba de mi phyed pa'o/ /gang mi phyed pa de mi skye'o/ /gang mi skye ba de mi 'jigs par 'dod do/ /gang mi 'jigs pa de dang ba'o/ /gang dang ba de dag pa'o/ /gang dag pa de dri ma med pa'o/ /
405a5(mdo sde): gang dri ma med pa de 'od gsal ba'o/ /gang 'od gsal ba de sems kyi rang bzhin no/ /sems kyi rang bzhin gang yin pa de 'jug pa'o/ /gang 'jug pa de mtshan ma thams cad gnon pa'o/ /
405a6(mdo sde): gang mtshan ma thams cad gnon pa de skyon med pa la 'jug pa zhes bya'o/ /byang chub sems dpa'i skyon med pa la 'jug pa gang yin pa de ni/ mi skye ba'i chos la bzod pa rab tu thob
405a7(mdo sde): pa ste| des na skyon med pa la zhugs pa'i byang chub sems dpa' mi skye ba'i chos la bzod pa rab tu thob pa zhes bya'o/ /gang bzod pa rab tu thob pa des thams cad bzod de/ de stong
405b1(mdo sde): par yang bzod de/ gang zag tu 'ang bzod do/ /de ci'i phyir zhe na/ gang zag las stong pa gzhan ma yin te/ gang zag nyid stong pa'o/ /de mtshan mar yang bzod de/ mtshan ma med par
405b2(mdo sde): bzod pa'o/ /de ci'i phyir zhe na/ mtshan ma'i ngo bo nyid mtshan ma med pa'o/ /de smon par yang bzod/ de smon pa med pa'ang bzod do/ /de ci'i phyir zhe na/ smon lam gyi ngo bo nyid kyi mtshan
405b3(mdo sde): nyid smon pa med pa'o/ /de sems can thams cad rang bzhin gyis yongs su mya ngan las 'das par yang bzod de/ sems can rnams 'chi 'pho ba dang skye bar yang bzod do/ /de ci'i
405b4(mdo sde): phyir zhe na/ 'chi 'pho dang / skye ba ni/ sgyu ma'i ngo bo nyid do/ /rigs kyi bu/ de ltar mi skye ba'i chos la bzod pa rab tu thob pa'i byang chub sems dpa' ni/ 'gag pa med pa ste/ chos
405b5(mdo sde): thams cad dang 'gal ba med pa yin no/ /bdag bzod pa'i rjes su 'gro'ang sems can thams cad kyi rjes su 'gro bas kyang 'gro /bdag bzod pa rjes su 'gro'ang chos thams cad kyi
405b6(mdo sde): rjes su 'gro bas kyang 'gro ste/ 'ong ba'ang med/ 'gro ba'ang med do/ /chos thams cad chos kyi dbyings la gnas par yang yang dag pa ji lta ba bzhin du rab tu shes so/ /ji ltar chos
405b7(mdo sde): kyi dbyings la gnas pa de ltar sems can thams cad gnas te/ gang gi gnas de thob pa'i gnas med pa'i tshul gyis rjes su thob pa de sgra'i brda'i tha snyad kyi sgra nye bar bzung nas
406a1(mdo sde): mi skye ba'i chos la bzod pa dang ldan pa zhes bya'o/ /mi skye ba'i chos la bzod pa ni/ gang gis kyang brjod pa'am/ bsnyad pa'am/ bstan par mi nus
406a2(mdo sde): so| |de ci'i phyir zhe na/ don de ni/ brjod du med pa/ sgra med pa/ bshad du med pa yin yang brjod du med pa'i don brjod pas bstan pa 'di ni/ rigs kyi bu/ de bzhin gshegs
406a3(mdo sde): pa'i che ba nyid do/ /de nas bcom ldan 'das la byang chub sems dpa' lha'i cod pan gyis 'di skad ces gsol to/ /bcom ldan 'das/ kye ma mi 'am ci'i rgyal po sdong po 'di ji
406a4(mdo sde): tsam du chos zab mo la bzod pa ston par spobs pa dang / 'di lta bur rgya che ba'i yul la nye bar spyod cing longs spyod pas 'byor pa dang / chos ston pas zab mo'i bzod pa 'di
406a5(mdo sde): lta bu dang ldan pa ni/ ngo mtshar to/ /bcom ldan 'das/ mi 'am ci'i rgyal po sdong pos de bzhin gshegs pa dgra bcom pa yang dag par rdzogs pa'i sangs rgyas ji snyed cig
406a6(mdo sde): la dge ba'i rtsa ba bskrun na/ des 'di spobs pa 'di lta bu grub par gyur/ bcom ldan 'das kyis bka' stsal pa/ rigs kyi bu/ gang+gA'i klung gi bye ma snyed kyi 'jig rten gyi
406a7(mdo sde): khams kyi skar ma'i gzugs ji snyed pa bgrang pa'i tshul gyis tshad gzung bar nus sam/ de bzhin du mi 'am ci'i rgyal po sdong po 'dis yang dag par rdzogs pa'i sangs rgyas
406b1(mdo sde): ji snyed cig la dge ba'i rtsa ba skrun pa dang / bal na med pa yang dag par rdzogs pa'i byang chub btsal ba'i phyir de bzhin gshegs pa de dag gi gan na tshangs par spyod pa spyad pa'i de
406b2(mdo sde): bzhin gshegs pa dgra bcom pa yang dag par rdzogs pa'i sangs rgyas de dag kyang tshad gzung bar mi nus te/ des na/ 'di'i spobs pa 'di 'dra'o/ /de nas byang chub sems
406b3(mdo sde): dpa' lha'i cod pan gyis mi 'am ci'i rgyal po sdong po la 'di skad ces smras so/ /mi 'am ci'i bdag po/ /khyod de bzhin gshegs pa dgra bcom pa yang dag par rdzogs pa'i
406b4(mdo sde): s angs rgyas mang po de dag las dge ba'i rtsa ba bskrun pa'i dge ba'i rtsa ba mang po de lta bu bsdoms pas ci bla na med pa yang dag par rdzogs pa'i byang chub mngon par rdzogs par
406b5(mdo sde): 'tshang rgya'am/ mi 'am ci'i rgyal po sdong pos smras pa/ rigs kyi bu/ byang chub sems dpa' rnams dge ba'i rtsa ba yang dag par sgrub pa na gang dag gis nam du'ang ngoms par
406b6(mdo sde): mi 'gyur ba byang chub sems dpa' rnams kyi mi ngoms pa bcu gnyis 'di dag ste/ bcu gnyis gang zhe na/ 'di lta ste/ de bzhin gshegs pa la mchod pa dang rim gro bya bas
406b7(mdo sde): mi ngoms pa dang / chos mnyan pas mi ngoms pa dang / dam pa'i chos yongs su gzung bas mi ngoms pa dang / chos rgya cher rab tu bstan pas mi ngoms pa dang / sems
407a1(mdo sde): can yongs su smin par bya bas mi ngoms pa dang / dge ba'i rtsa ba yang dag par sgrub pas mi ngoms pa dang / dgon pa la gnas pas mi ngoms pa dang /
407a2(mdo sde): pha rol tu phyin pa thams cad yongs su bskang bas mi ngoms pa dang / ye shes mngon par rab tu dang zhing yongs su smin par bya bas mi ngoms pa dang / chos nges par sems
407a3(mdo sde): shing tshul bzhin la rab tu sbyor bas mi ngoms pa dang / bsod nams dang ye shes kyi tshogs yongs su btsal bas mi ngoms pa dang / byang chub kyi phyogs kyi chos thams
407a4(mdo sde): cad yang dag par sgrub pas mi ngoms pa'o/ /rigs kyi bu/ 'di dag ni/ byang chub sems dpa' rnams dge ba'i rtsa ba yang dag par sgrub pa na gang dag nam du'ang ngoms par
407a5(mdo sde): mi 'gyur ba byang chub sems dpa' rnams kyi mi ngoms pa bcu gnyis te/ des na/ byang chub sems dpa' rnams dge ba'i tshogs bsags pa la mi ngoms ba zhes bya'o/ /
407a6(mdo sde): de nas bcom ldan 'das la mi 'am ci'i rgyal po stong pos 'di skad ces gsol to/ /bcom ldan 'das/ byang chub sems dpa' rnams kyi ting nge 'dzin dkon mchog 'byung
407a7(mdo sde): gnas zhes bgyi ba mchis te/ byang chub sems dpa' ting nge 'dzin de la brten na/ yon tan rin po che'i khyad par gyi chos thams cad thob par 'gyur ro/ /zhes bgyi ba zhig
407b1(mdo sde): bdag gis thos na/ bcom ldan 'das/ gang thos pas byang chub sems dpa' rnams yon tan rin po che'i khyad par gyi chos thams cad thob par 'gyur bar bgyi ba'i slad du
407b2(mdo sde): byang chub sems dpa' ting nge 'dzin dkon mchog 'byung gnas de bzhin gshegs pas legs par bshad du gsol/ bcom ldan 'das kyis bka' stsal pa/ mi 'am ci'i
407b3(mdo sde): bdag po/ /de'i phyir shin tu de legs par nyon la yid la zungs shig dang / byang chub sems dpa'i ting nge 'dzin dkon mchog 'byung gnas ngas khyod la bshad do/ /mi 'am ci'i
407b4(mdo sde): rgyal po sdong pos bcom ldan 'das la legs so/ /zhes gsol nas bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /mi 'am
407b5(mdo sde): ci'i bdag po/ 'di la byang chub sems dpa' ni/ sangs rgyas dkon mchog rgyun mi 'chad pa dang / chos dkon mchog rgyun mi 'chad pa dang / dge 'dun dkon mchog rgyun mi 'chad
407b6(mdo sde): par bya ba'i phyir sems bskyed pa rin po che brgyad cu po 'di dag la 'jug go / brgyad cu gang zhe na/ 'di lta ste/ de thams cad mkhyen pa'i sems rin po che mi mdzad pa dang / lhag pa'i
407b7(mdo sde): bsam pa'i sems rin po che mi gtong ba dang / dge ba rin po che thams cad kyi sems mi 'dor ba dang / dge ba rin po che thams cad la rab tu sbyor ba'i sems mi 'dor ba dang / yi dam
408a1(mdo sde): la brtan pa'i sems rin po che yongs su mi 'dor ba dang / bdog pa thams cad yongs su gtong ba'i sems rin po che byang chub tu yongs su bsngo bas rnam par
408a2(mdo sde): smin pa la mi re ba'i sems rin po che la 'jug pa dang / mi dge ba'i rtsa ba rnam pa gsum rnam par spangs pas lus kyi rgyan gyi sems rin po che dang / dag gi skyon rnam pa bzhi
408a3(mdo sde): rnam par spangs pas ngag gi rgyan gyi sems rin po che dang / brnab sems dang gnod sems dang log par lta ba dang bral bas sems kyi rgyan gyi sems rin po che dang / tshul khrims
408a4(mdo sde): ma nyams shing skyon med de 'dren ma ma yin zhing thun tshags ma yin pas tshul khrims kyi rgyan gyi sems rin po che dang / sems can thams cad la sems snyoms pas khong khro ba
408a5(mdo sde): med pa'i sems rin po che dang / sems can thams cad kyis nyes par byas pa la ji mi snyam pas bzod pa dang des pa'i sems rin po che dang / byang chub kyi yan lag la lta bas
408a6(mdo sde): lus dang srog la mi lto ba'i sems rin po che dang / mtho dman med pas rjes su chags pa dang khong khro ba dang bral ba'i sems rin po che dang / zhum pa med pas brtson 'grus brtan
408a7(mdo sde): pa'i go cha'i sems rin po che dang / lhod pa med pa'i brtson pa thams cad nyams 'og tu chung bar byed pa'i sems rin po che dang / byang chub kyi lam gyi tshogs bsags pas dran pa
408b1(mdo sde): dang / blo gros dang / rtogs pa dang / ngo tsha shes pa dang / mos pa brjed pa med pa'i sems rin po che dang / sems la dbang byed pas bsam gtan dang / rnam par thar pa dang / ting
408b2(mdo sde): nge 'dzin dang / snyoms par 'jug pa dang / bskyed pa'i sems rin po che dang / dam pa'i chos bsags pas chos yongs su tshol ba'i sems rin po che dang / 'jigs pa med
408b3(mdo sde): cing spobs pas thos pa 'dzin pa'i sems rin po che dang / sdig pa 'dod pa med pas zang zing med par chos ston pa'i sems rin po che dang / chags pa'i sems med pas slob
408b4(mdo sde): dpon chos mi 'chab pa'i sems rin po che dang / nan tan snying por byed pas tshul bzhin du yid la byed pa'i sems rin po che dang / de ltar byed pas ji ltar thos pa'i chos rnams
408b5(mdo sde): la nan tan byed pa'i sems rin po che dang / gzhan gyi dring la mi 'jog pas shes rab kyis so sor rtog pa'i sems rin po che dang / sems can thams cad la byams pas khyab
408b6(mdo sde): pas byams pa chen po'i sems rin po che dang / sems can thams cad la lta bas snying rje chen po'i sems rin po che dang / chos la dga' mos dad pas dga' ba chen po'i sems
408b7(mdo sde): rin po che dang / chos thams cad nges par sems pas btang snyoms chen po'i sems rin po che dang / dge ba'i rtsa ba bsags pas 'khor ba na yongs su mi skyo ba'i sems rin
409a1(mdo sde): po che dang / bdag gi bde ba la mi chags pas sems can thams cad yongs su smin par byed pa'i sems rin po che dang / chos 'dzin pas bsdu ba'i
409a2(mdo sde): dngos po'i sems rin po che dang / thams cad du rnam par 'phrul bas mngon par shes pa chen po'i sems rin po che dang / ma thos pa'i chos mnyan pa'i phyir dge ba'i bshes
409a3(mdo sde): gnyen la brten pa'i sems rin po che dang / dge ba'i rtsa ba thams cad gsog pas sdig pa'i grogs po spong ba'i sems rin po che dang / tha dad pa med pas sems can thams
409a4(mdo sde): cad la sbyor ba mnyam pa'i sems rin po che dang / sems can thams cad kyi bsam pa la 'jug pas sems can thams cad kyi nyon mongs pa'i nad yongs su shes pa'i sems
409a5(mdo sde): rin po che dang / sems can thams cad kyi nyon mongs pa'i nad rab tu zhi bar byed pas chos kyi sman thams cad yongs su tshol ba'i sems rin po che dang / chos kyi bdag nyid
409a6(mdo sde): pas ma bslab pa rnams la mi brnyas pa'i sems rin po che dang / sems can thams cad la 'dud pas nga rgyal med pa'i sems rin po che dang / 'chos pa med pa'i g.yo dang
409a7(mdo sde): sgyu med pa'i sems rin po che dang / dam pa'i chos yun ring du gnas par byed pas chos la dga' ba'i sems rin po che dang / sangs rgyas thams cad la byas pa gzo bas dam
409b1(mdo sde): ba'i chos yongs su 'dzin pa'i sems rin po che dang / brtan pa'i grogs po'i phyir byas pa shes shing byas pa gzhi ba'i sems rin po che dang / ltos pa med pas lan du phan
409b2(mdo sde): 'dogs pa la mi re ba'i sems rin po che dang / dkar po'i phyogs srung bas dgon pa la dga' ba'i sems rin po che dang / las byas pa chud mi gson pas rtag tu rab tu 'byung
409b3(mdo sde): pa'i sems rin po che dang / sdom pa'i spyod pa gsog pas 'phags pa'i rigs la dga' ba'i sems rin po che dang / sems can thams cad mgu bar byed pas sbyangs pa'i yon
409b4(mdo sde): tan thams cad dang yo byad bsnyungs pa'i sems rin po che dang / shes rab kyis mi ngoms pas 'dod pa chung zhing chog shes pa'i sems rin po che dang / lus dang sems dben
409b5(mdo sde): pas dga' ba la dben pa'i sems rin po che dang / mtshan dang dpe byad bzang po yongs su rdzogs par byed pas bsod nams kyi tshogs kyis mi ngoms pa'i sems rin po che
409b6(mdo sde): dang / sems can thams cad kyi the tshom gcad pa'i phyir ye shes kyi tshogs yongs su tshol ba'i sems rin po che dang / sangs rgyas mthong ba dang mi 'bral ba'i phyir sangs
409b7(mdo sde): rgyas rjes su dran pa'i sems rin po che dang / chos mnyan pa dang mi 'bral ba'i phyir chos rjes su dran pa'i sems rin po che dang / phyir mi ldog pa'i dge 'dun la gzhol
410a1(mdo sde): ba'i phyir dge 'dun rjes su dran pa'i sems rin po che dang / byang chub kyi sems las mi g.yo ba'i phyir tshul khrims rjes su dran pa'i sems rin po
410a2(mdo sde): che dang / nyon mongs pa thams cad yongs su bor bas gtong ba rjes su dran pa'i sems rin po che dang / skye ba gcig gis thogs pa'i byang chub sems dpa' rjes su dran pa'i
410a3(mdo sde): phyir lha rjes su dran pa'i sems rin po che dang / mtshungs par byed pa'i phyir byang chub sems dpa' rjes su dran pa'i sems rin po che dang / don thams cad rtogs pas
410a4(mdo sde): don so so yang dag par rig pa'i sems rin po che dang / chos kyi dbyings 'dres pa med pas chos so so yang dag par rig pa'i sems rin po che dang / sems can gyi tshig
410a5(mdo sde): thams cad rtogs pas nges pa'i tshig so so yang dag par rig pa'i sems rin po che dang / tshig 'bru'i rang bzhin rjes su rtogs pas spobs pa so so yang dag par rig pa'i
410a6(mdo sde): sems rin po che dang / rnam par shes pa sgyu ma lta bur yongs su shes pa'i tshul gyis ye shes la rton pa'i sems rin po che dang / bkri ba'i don gyi mdo sde las dang bya ba dang
410a7(mdo sde): 'gal pas nges pa'i don gyi mdo sde la rton pa'i sems rin po che dang / gang zag gi rang bzhin rjes su rtog pas chos nyid la rton pa'i sems rin po che dang / khams gsum
410b1(mdo sde): thams cad la mngon par zhen pas 'jigs pa'i phyir 'du byed thams cad la mi rtag pa dang sdug bsngal bar so sor rtog pa'i sems rin po che dang / sems can thams cad la
410b2(mdo sde): bdag med pas chos thams cad la bdag med par so sor rtog pa'i sems rin po che dang / 'dod pa'i khams las shin tu 'da' bas mi gtsang bar so sor rtog pa'i sems rin
410b3(mdo sde): po che dang / shin tu zhi zhing nye bar zhi bas mya ngan las 'das pa la zhi bar so sor rtog pa'i sems rin po che dang / bdud rtsi'i sgo la yang dag par gzhol bas rnam par thar pa'i sgo
410b4(mdo sde): stong pa nyid dang / mtshan ma med pa dang / smon pa med pa la mos pa'i sems rin po che dang / mi skye ba'i chos la bzod pa rab tu thob pas chos thams cad la ma skyes pa dang / ma
410b5(mdo sde): byung bar mos pa'i sems rin po che dang / lta ba thams cad la mngon par zhen pa med pas chos thams cad la sgyu ma dang / smig rgyu dang / chu zla dang / mig yor dang / rmi lam lta bur
410b6(mdo sde): yang dag par gzhol bas sems rin po che dang / rtag pa dang chad pa dang bral bas rten cing 'brel bar 'byung ba dang mthun pa'i sems rin po che dang / gnyis dang bral bas mthar
410b7(mdo sde): lta ba thams cad sel ba'i sems rin po che dang / theg pa gcig tu khong du chud pas gnyis su med pa'i chos kyi sgo la 'jug pa'i sems rin po che dang / skyon med pa la 'jug pas
411a1(mdo sde): spyod pa thams cad las ldog pa'i sems rin po che dang / chos thams cad mnyam pa nyid kyi phyir yang dag par skyon med pa la so sor rtog pa'i sems
411a2(mdo sde): rin po che dang / sangs rgyas kyi chos thams cad skye ba med pa'i phyir byang chub kyi phyogs kyi chos thams cad yang dag par sgrub pa'i sems rin po che dang / 'di dag ni/ chos rin po
411a3(mdo sde): che brgyad cu'o/ /mi 'am ci'i bdag po/ de ltar gang chos brgyad cu bo 'di la 'jug pa dang / thob pa dang / nan tan byed pa de ni/ dkon mchog 'byung gnas ting nge 'dzin ces bya'o/ /
411a4(mdo sde): chos 'di dag ni/ ting nge 'dzin sgrub pa'o/ /byang chub sems dpas gang gi tshe dkon mchog 'byung gnas ting nge 'dzin 'di rab tu thob par gyur ba de'i tshe des gang la dbang thob par
411a5(mdo sde): ma gyur ba'i rin po che'i 'jig rten gyi'am/ 'jig rten las 'das pa de gang yang med do/ /mi 'am ci'i bdag po/ de la 'jig rten gyi rin po che ni/ gang / 'jig rten las 'das
411a6(mdo sde): pa'i rin po che ni/ gang zhe na/ mi 'am ci'i bdag po/ de la 'jig rten gyi rin po che ni/ 'di lta ste/ lha dang mi rnams kyi che ba nyid dang / brgya byin dang / tshangs pa'i che ba nyid dang /
411a7(mdo sde): 'jig rten skyong ba'i che ba nyid dang / 'khor los bsgyur ba'i che ba nyid dang / tshong dpon dang / khyim bdag dang / bram ze dang / rgyal rigs shing sA la chen po lta bu'i che ba nyid do/ /
411b1(mdo sde): de de ltar lha dang mi rnams kyi che ba nyid rab tu thob kyang rgyags pa mi skyed/ bag med pa mi skyed do/ /de bag yod par gyur pas byang chub sgrub par byed pa'i chos rnams yang dag par
411b2(mdo sde): sgrub pa ste/ 'di ni/ 'jig rten gyi rin po che zhes bya'o/ /de la 'jig rten las 'das pa'i rin po che gang zhe na/ 'di lta ste/ 'jig rten las 'das pa'i chos rin po che'o/ /'jig rten
411b3(mdo sde): las 'das pa'i rin po che gang zhe na/ chos gang 'jig rten las sgrol ba'o/ /'jig rten las sgrol ba'i chos gang zhe na/ 'di lta ste/ 'phags pa 'jig rten las 'das pa'i shes rab
411b4(mdo sde): ste| shes rab kyi 'jig rten las sgrol lo/ /shes rab rin po ches ni/ 'jig rten las 'das pa'i chos thams cad bsdus te/ shes rab ni/ 'jig rten las 'das pa'i chos thams
411b5(mdo sde): cad kyi gtso bo yin no/ /mi 'am ci'i bdag po/ 'di lta ste/ dper na/ klung thams cad kyi gtso bo ni/ rgya mtsho chen po'o/ /ri thams cad kyi gtso bo ni/ ri'i rgyal po ri rab bo/ /skar ma
411b6(mdo sde): thams cad kyi gtso bo ni/ zla ba'o/ /snang ba thams cad kyi gtso bo ni/ nyi ma'o/ /ri dgas thams cad kyi gtso bo ni/ seng+ge'o/ /skye rgu thams cad kyi gtso bo ni/ rgyal po'o/ /sum cu rtsa gsum
411b7(mdo sde): ba thams cad kyi gtso bo ni/ brgya byin no/ /tshangs pa la dbang du bya ba rnams kyi gtso bo ni/ tshangs pa chen po'o/ /mi'am ci'i bdag po/ de bzhin du 'jig rten las 'das pa'i chos
412a1(mdo sde): thams cad kyi gtso bo ni/ shes rab ste/ de'i phyir shes rab ni/ chos thams cad kyi rgyal po zhes bya'o/ /mu stegs la gnas pa bsgral ba'i phyir bde bar
412a2(mdo sde): 'gro bas lam mo/ /nyon mongs pa'i mun pa sel ba'i phyir sgron ma'o/ /g.yul las rgyal ba'i phyir dpa' bo'o/ /sman rab tu sbyor ba'i phyir sman pa'o/ /gtsug lag thams cad
412a3(mdo sde): shes pa'i phyir slob dpon no/ /chos thams cad phigs pa'i phyir mda'o/ /nyon mongs pa gcod pa'i phyir ral gri'o/ /nyon mongs pa'i tshang tshing dral ba'i phyir thong gshol lo/ /mnyam
412a4(mdo sde): pa'i phyir mi 'gal ba'o/ /'thab pa med pa'i phyir rtsod pa med pa'o/ /'byung ba med pa'i phyir mi 'gag pa'o/ /bden pa'i don rnams yongs su shes pa'i mthar thug pa'i phyir mi
412a5(mdo sde): 'khrugs pa'o/ /dran pa nye bar gzhog pa'i phyir dran pa'o/ /yang dag par spong ba rnams la mnyam pa nyid do/ /rdzu 'phrul gyi rkang pa rnams skyed pa'o/ /dbang po rnams sped pa'o/ /
412a6(mdo sde): stobs rnams kyis mi rdzi ba'o/ /byang chub kyi yin lag rnams rjes su rtog pa'o/ /lam ston pa'o/ /zhi gnas zhi bar byed pa'o/ /lhag mthong rig par byed pa'o/ /rab rib med pa'i
412a7(mdo sde): phyir snang bar byed pa'o/ /chos kyi snang bas mun pa sel ba'o/ /rdul dang bral ba'i phyir rdul med pa'o/ /brnyas thabs dang bral ba'i phyir mtho bar sems pa med pa'o/ /yang ba'i
412b1(mdo sde): lam las rab tu 'das pa'i phyir kun tu mthong bar byed pa'o/ /phyi nang dang bral ba'i phyir yul med pa'o/ /lta bas byas pa med pa'i phyir stong pa sgrol ba'o/ /rnam par rtog pa nye bar
412b2(mdo sde): zhi ba'i phyir mtshan ma med pas rab tu phye ba'o/ /khams gsum pa las rnam par 'das pa'i phyir smon pa med pa'i mtshan nyid do/ /mtshan nyid med pa'i phyir mtshan nyid gcig pa'o//
412b3(mdo sde): mtshungs pa med pa'i phyir nam mkha'i mtshan nyid do/ /bdud kyi las dang bral ba'i phyir g.yo ba dang rlom sems 'joms pa'o/ /mi rtog pa'i sbyin pa'o/ /mi gnas pa'i tshul khrims
412b4(mdo sde): so| |rab tu mi gnas pa'i bzod pa'o/ /blang ba med pa dang dor ba med pa'i brtson 'grus so/ /sgro btags pa med pa'i bsam gtan no/ /rnam par rig byed ma yin pa'i sgo'o/ /thams
412b5(mdo sde): cad la mngon du phyogs pa'o/ /thabs dang 'dres pa'o/ /sems can la bdag med par yang dag par gzhol ba'o/ /dge ba'i rtsa pa bsags pa'o/ /bya ba med pa'o/ /bya ba dang bral
412b6(mdo sde): ba ste| mi 'am ci'i bdag po/ 'di ni/ shes rab rin po che'o/ /shes rab rin po che 'di ni/ dkon mchog 'byung gnas ting nge 'dzin thob pa'i byang chub sems dpas thob bo/ /'di
412b7(mdo sde): thob pa na rin po che thams cad yang dag par 'du ba yin no/ /mi 'am ci'i bdag po/ 'di lta ste/ dper na/ chu bo thams cad kyi sgo ni/ rgya mtsho chen po ste/ rin po che thams cad
413a1(mdo sde): gsog pa rin po che thams cad yang dag par 'du ba ste/ de las rin po che thams cad 'byung ngo / /mi 'am ci'i bdag po/ de bzhin du dkon mchog 'byung
413a2(mdo sde): gnas ting nge 'dzin rab tu thob pa'i byang chub sems dpa' yang rin po che thams cad kyi sgo yin te/ chos dkon mchog thams cad gsog pa rin po che thams cad yang dag
413a3(mdo sde): par 'du ba'o/ /dkon mchog 'byung gnas ting nge 'dzin las dkon mchog gsum 'byung ste/ sangs rgyas dkon mchog dang / chos dkon mchog dang / dge 'dun dkon
413a4(mdo sde): mchog go / des na dkon mchog 'byung gnas ting nge 'dzin ni/ rin po che thams cad gsog pa zhes bya'o/ /de nas bcom ldan 'das la byang chub sems dpa' lha'i cod pan gyis
413a5(mdo sde): 'di skad ces gsol to/ /bcom ldan 'das/ mi 'am ci'i rgyal po sdong po 'di dkon mchog 'byung gnas ting nge 'dzin 'di thob pa lags sam/ bcom ldan 'das kyis
413a6(mdo sde): bka' stsal pa/ rigs kyi bu/ khyod kyi de mi 'am ci'i rgyal po sdong po la dris shig dang de khyod la ston par 'gyur ro/ /de nas byang chub sems dpa' lha'i cod pan gyis mi 'am
413a7(mdo sde): ci'i rgyal po sdong po la 'di skad ces smras so/ /mi 'am ci'i bdag po/ khyod kyis dkon mchog 'byung gnas ting nge 'dzin 'di thob bam/ smras pa/ rigs kyi bu/ ting nge
413b1(mdo sde): 'dzin 'di ni/ thob pa'am/ dmigs par so sor nye bar gnas pa ma yin no/ /ting nge 'dzin 'di ni/ sus kyang mi thob bo/ /ting nge 'dzin 'di ni/ gzugs su bgrang ba'am/ tshor ba dang /
413b2(mdo sde): 'du shes dang / 'du byed dang / rnam par shes par bgrang ba ma yin no/ /ting nge 'dzin 'di ni/ gzugs su snang ba ma yin no/ /ting nge 'dzin 'di ni/ mig dang / rna ba dang / sna dang / lca
413b3(mdo sde): dang / lus dang / yid kyi rnam par shes pa'i gzung ba ma yin/ skye ba'i mtshan nyid ma yin/ 'jig pa'i mtshan nyid ma yin/ gnas pa'i mtshan nyid ma yin/ rgyun chad pa'i mtshan
413b4(mdo sde): nyid ma yin/ mtshan nyid gcig pa ma yin/ mtshan nyid tha dad pa ma yin/ mtshan nyid ma yin/ mtshan nyid dang bral ba ma yin/ mtshan nyid med pa'ang ma yin te/ brjod par bya ba ma
413b5(mdo sde): yin no| |ting nge 'dzin 'di ni/ yongs su rtogs par mi nus te/ kun tu rtogs par ma yin/ rnam par rtogs par ma yin no/ /de ci'i phyir zhe na/ gal te ting nge 'dzin 'di yongs su rtogs
413b6(mdo sde): pa'am| kun tu rtogs pa'am/ rnam par rtogs par gyur na ni/ brtag pa'i gzhi nyid du 'gyur gyi/ ting nge 'dzin ma yin no/ /rigs kyi bu/ ting nge 'dzin ces bya ba ni/ chos thams
413b7(mdo sde): cad mnyam pa nyid do/ /chos thams cad kyi mnyam pa nyid gang yin pa de dang nga mnyam mo/ /de dang sems can thams cad kyang mnyam mo/ /rigs kyi bu/ de'i phyir ting nge 'dzin 'di dang
414a1(mdo sde): sems can thams cad mnyam mo/ /de ci'i phyir zhe na/ sems can thams cad ni/ stong pa ste/ stong pa'i mtshan nyid ni/ ting nge 'dzin 'di'o/ /sems
414a2(mdo sde): can thams cad ni/ mtshan nyid med pa ste/ mtshan nyid med pa'i mtshan nyid ni/ ting nge 'dzin 'di'o/ /sems can thams cad ni/ smon pa med pa ste/ smon pa med pa'i mtshan
414a3(mdo sde): nyid ni| ting nge 'dzin 'di'o/ /sems can thams cad ni/ dben pa ste/ dben pa'i mtshan nyid ni/ ting nge 'dzin 'di'o/ /sems can thams cad ni/ bdag med pa ste/ bdag
414a4(mdo sde): med pa'i mtshan nyid ni/ ting nge 'dzin 'di'o/ /de ni/ lus dang / ngag dang / sems kyis reg par mi nus so/ /gang la la dag chos la reg par byed pa dang / mnyam par byed
414a5(mdo sde): pa dang / mngon par mnyam par byed pa de dag thams cad ni/ legs par gsungs pa'i chos 'dul ba la nga rgyal can du bstan to/ /de nas bcom ldan 'das la byang chub sems
414a6(mdo sde): dpa' lha'i cod pan gyis 'di skad ces gsol to/ /bcom ldan 'das/ mi 'am ci'i rgyal po sdong po'i spyod pa bag mchis pa 'di lta bu dang / chos la spobs pa 'di lta bu ni/ ngo
414a7(mdo sde): mtshar to/ /bcom ldan 'das kyis bka' stsal pa/ rigs kyi bu/ bya ba thams cad kyang kun tu ston la bya ba thams cad kyis kyang mi gos pa 'di ni/ thabs dang / shes rab
414b1(mdo sde): las byung ba'i byang chub sems dpa' rnams kyi sa'o/ /rigs kyi bu/ mi 'am ci'i rgyal po sdong po 'dis rgyud kyi sgra dang / glu'i sgra dang / sil snyan dang / pheg rdob pa byas pa'i tshul
414b2(mdo sde): 'di mi 'am ci bye ba phrag bdun bla na med pa yang dag par rdzogs pa'i byang chub tu yongs su smin par byas so/ /dri za bye ba phrag sum cu bla na med pa yang dag par rdzogs pa'i byang chub
414b3(mdo sde): tu yongs su smin par byas so/ /lto 'phye chen po bye ba phrag bzhi bcu'ang bla na med pa yang dag par rdzogs pa'i byang chub tu yongs su smin par byas so/ /rang gi 'khor gyi srog chags
414b4(mdo sde): brgyad khri bzhi stong yang byang chub tu yongs su smin par byas so/ /shes rab dang / thabs kyi ye shes 'di dang ldan pa'i byang chub sems dpa' ni/ gang dang / gang gi tshe 'khor gyi che ba nyid
414b5(mdo sde): thob pa de dang / de'i tshe sems can grangs med dpag tu med pa yongs su smin par byed do/ /rigs kyi bu/ 'di lta ste/ dper na/ rgyu med par me mi 'bar ro/ /de bzhin du byang chub
414b6(mdo sde): sems dpa' sems dpa' chen po dben pa na gnas pa'ang sems can yongs su smin par bya ba mi 'bar ro/ /rigs kyi bu/ 'di lta ste/ dper na/ rgyu yod na/ me 'bar ro/ /rigs
414b7(mdo sde): kyi bu| de bzhin du byang chub sems dpa' sems dpa' chen po skye bo phal po che'i nang na 'dug na/ sems can yongs su smin par bya ba 'bar ro/ /rigs kyi bu/ de'i phyir rnam grangs
415a1(mdo sde): ' dis 'di ltar byang chub sems dpa' ji lta ji lta bur yul dang 'khor chen po 'byor bar gyur pa de lta de lta bur sems can dpag tu med pa yongs
415a2(mdo sde): su smin par byed par rig par bya'o/ /de skad ces bka' stsal pa dang / bcom ldan 'das la byang chub sems dpa' lha'i cod pan gyis 'di skad ces gsol to/ /bcom ldan
415a3(mdo sde): 'das| ji ltar na/ mi 'am ci'i rgyal po sdong pos rgyud kyi sgra dang / glu'i sgra dang / sil snyan dang / pheg rdob pa bgyis pas sems can yongs su smin par bgyid/ bcom
415a4(mdo sde): ldan 'das kyis bka' stsal pa/ rigs kyi bu/ mi 'am ci dang / dri za dang / lto 'phye chen po glu dang / rol mo'i dbyangs sgra la mos pa rnams la mi 'am ci'i rgyal po sdong pos
415a5(mdo sde): gang gi tshe pi wang gi sgra thos par byed cing sil snyan dang / glu dbyangs sbyor ba de na mi 'am ci dang / dri za dang / lto 'phye chen po de dag dga' ba dang / rab tu mgu ba chen po
415a6(mdo sde): thob bo| |de dag dga' ba dang / mos pa dang / rab tu mgu ba thob nas rgyud kyi sgra dang / sil snyan gyi sgra dang / glu dbyangs kyi sgra de dag las sangs rgyas kyi sgra 'byung ngo / /chos kyi
415a7(mdo sde): sgra dang / dge 'dun gyi sgra 'byung ngo / /byang chub kyi sems la dga' ba dang / thams cad mkhyen pa'i sems bskyed par sbyor ba'i sgra 'byung ngo / /sbyin pa dang / tshul khrims
415b1(mdo sde): dang / bzod pa dang / brtson 'grus dang / bsam gtan dang / shes rab kyi sgra 'byung ngo / /byams pa dang / snying rje dang / dga' ba dang / btang snyoms kyi sgra dang / dran pa nye
415b2(mdo sde): bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / zhi gnas dang / lhag mthong
415b3(mdo sde): dang / bsam gtan dang / rnam par thar pa dang / ting nge 'dzin dang / snyoms par 'jug pa'i sgra 'byung ngo / /mi rtag pa dang / sdug bsngal ba dang / bdag med pa'i sgra 'byung
415b4(mdo sde): ngo / /stong pa nyid dang / mtshan ma med pa dang / smon pa med pa dang / mngon par 'du byed pa med pa dang / skye ba med pa dang / 'byung ba med pa dang / dngos po med pa'i sgra 'byung ngo / /
415b5(mdo sde): byang chub sems dpa' sde snod kyi chos kyi rnam grangs dang / gzungs dang / rdo rje'i tshig dang / 'khor gsum yongs su sbyong ba'i sgra 'byung ngo / /phyir mi ldog pa'i chos kyi 'khor lo rab
415b6(mdo sde): tu bskor ba'i sgra dang / chos thams cad la rnam par gdon mi za ba'i rgyal po'i ting nge 'dzin gyi sgra dang / rgya mtsho'i phyag rgya'i ting nge 'dzin gyi sgra dang / chos thams cad la yang
415b7(mdo sde): dag par gzhol ba'i ting nge 'dzin gyi sgra dang / chos thams cad la dbang byed pa'i ting nge 'dzin gyi sgra dang / rnam par bkod pa'i ting nge 'dzin gyi sgra dang / rin chen sgron ma'i ting nge
416a1(mdo sde): 'dzin gyi sgra dang / rin chen 'byung gnas ting nge 'dzin gyi sgra dang / rin chen brtsegs pa'i ting nge 'dzin gyi sgra dang / nyon mongs pa spong ba'i ting nge
416a2(mdo sde): 'dzin gyi sgra dang / dga' byed kyi ting nge 'dzin gyi sgra dang / pad+ma bkod pa'i ting nge 'dzin gyi sgra dang / pad+ma bla ma'i ting nge 'dzin gyi sgra dang / nam mkha' mdzed kyi ting nge 'dzin gyi
416a3(mdo sde): sgra dang / thams cad kyi rjes su 'gro ba'i ting nge 'dzin gyi sgra dang / dam pa'i chos puN+Da rI ka'i ting nge 'dzin gyi sgra dang / khyad par can gyi ting nge 'dzin gyi sgra dang / rnam par rgyal
416a4(mdo sde): bar dbang byed ting nge 'dzin gyi sgra dang / cher bsgyings ting nge 'dzin gyi sgra dang / rnam pa la sems dbang byed pa'i ting nge 'dzin gyi sgra dang / seng+ge bsgyings pa'i ting nge 'dzin gyi sgra
416a5(mdo sde): dang / nyi ma sgron ma'i ting nge 'dzin gyi sgra dang / mtha' yas 'khyil ba'i ting nge 'dzin gyi sgra dang / rgyun gyi rjes su song ba'i ting nge 'dzin gyi sgra dang / rdo rje'i dkyil 'khor ting nge
416a6(mdo sde): 'dzin gyi sgra dang / rdo rje'i rgyal mtshan ting nge 'dzin gyi sgra dang / rdo rje lta bu'i ting nge 'dzin gyi sgra dang / rdo rje lte ba'i ting nge 'dzin gyi sgra dang / sa 'dzin ting nge 'dzin gyi sgra dang /
416a7(mdo sde): ri rab sgron ma'i ting nge 'dzin gyi sgra dang / ri rab rgyal mtshan ting nge 'dzin gyi sgra dang / rin chen mdzod kyi ting nge 'dzin gyi sgra dang / sems la dbang byed ting nge 'dzin gyi sgra dang /
416b1(mdo sde): sems can thams cad kyi sems la rnam par lta ba'i ting nge 'dzin gyi sgra dang / spyod pa thams cad kyi yul las nges par 'byung ba'i ting nge 'dzin gyi sgra dang / zab mo sbed par sbyor
416b2(mdo sde): ba'i ting nge 'dzin gyi sgra dang / spobs pa sna tshogs kyi ting nge 'dzin gyi sgra dang / bltar mi mthong ba'i ting nge 'dzin gyi sgra dang / chos thams cad la rnam par lta ba'i ting nge 'dzin gyi
416b3(mdo sde): sgra dang / rnam par rol ba'i ting nge 'dzin gyi sgra dang / mngon par shes pa thams cad las nges par 'byung ba'i ting nge 'dzin gyi sgra dang / bdud kyi dkyil 'khor 'jig pa'i ting nge
416b4(mdo sde): 'dzin gyi sgra dang / gzugs thams cad kun tu ston pa'i ting nge 'dzin gyi sgra dang / sgra thams cad la 'jug pa'i ting nge 'dzin gyi sgra dang / lus thams cad rnam par gzhig
416b5(mdo sde): pa'i ting nge 'dzin gyi sgra dang / spyod pa thams cad la dbang ba'i ting nge 'dzin gyi sgra dang / shes rab sgron ma'i ting nge 'dzin gyi sgra dang / lag na sgron ma'i ting nge 'dzin gyi sgra dang /
416b6(mdo sde): byang chub mngon sum snang byed ting nge 'dzin gyi sgra dang / so so yang dag par rig pa la 'jug pa ston pa'i ting nge 'dzin gyi sgra dang / yon tan gyi rnam pa thams cad la 'jug pa'i
416b7(mdo sde): ting nge 'dzin gyi sgra 'byung ngo / /rigs kyi bu/ de ltar rgyud kyi sgra dang / sil snyan gyi sgra dang / glu dbyangs kyi sgra de dag las chos kyi sgra 'di lta bu 'di dang / ting nge 'dzin gyi sgra
417a1(mdo sde): 'byung ngo / /sgra de dag gis sems can de dag yongs su smin par byed par 'gyur te/ rigs kyi bu/ byang chub sems dpa' sems dpa' chen
417a2(mdo sde): po rnams ni/ ngo mtshar rmad du byung ba'i chos 'di lta bu dang ldan pa yin no/ /mi 'am ci'i rgyal po sdong po'i yon tan bsngags pa bstan pa 'di bshad pa na sangs rgyas
417a3(mdo sde): k yi mthus thams cad dang ldan pa'i 'khor gyi lag par lha'i me tog man+dA ra ba'i bur ma grub nas de dag gis me tog gi phur ma de dag mi 'am ci'i rgyal po sdong po la
417a4(mdo sde): gtor to/ /de nas mi 'am ci'i rgyal po sdong pos byin gyi rlabs ji lta bus me tog de dag lag pa g.yas par blangs te me tog gcig kyang sa la mi ltung bar de lta bu'i
417a5(mdo sde): byin gyi rlabs kyis byin gyis brlabs nas me tog blangs pa de dag bcom ldan 'das la mngon par gtor to/ /de nas me tog de dag gtor ma thag tu sangs rgyas kyi
417a6(mdo sde): mthus skad cig de la stong gi 'jig rten gyi khams me tog rin po che'i gdugs gcig gis khebs par gyur to/ /me tog rin po che'i gdugs de las mu tig
417a7(mdo sde): gi do shal bye ba khrag khrig brgya stong phrag rab tu 'phyang ngo / /me tog gi do shal 'phang ba re re las kyang 'od zer bye ba khrag khrig brgya stong phrag du ma byung ngo / /'od zer
417b1(mdo sde): thams cad kyi rtse mo las kyang pad+ma sna tshogs blta na sdug pa/ kha dog dag dang ldan pa/ dri dang ldan pa/ yid du 'ong ba dag byung bar gyur to/ /pad+ma thams cad la'ang bcom
417b2(mdo sde): ldan 'das shAkya thub pa'i sku ci 'dra ba de 'dra ba'i de bzhin gshegs pa'i sku skyil mo krung bcas shing bzhugs par kun tu snang ngo / /sangs rgyas bcom ldan 'das de dag thams
417b3(mdo sde): cad kyis kyang mi 'am ci'i rgyal po sdong po la legs so/ /zhes bya ba gnang ste/ skyes bu dam pa/ khyod kyis sems can mang po yongs su smin par byas so/ /sems can yongs su
417b4(mdo sde): smin par bya ba'i phyir gang yul las rnam par grol yang yul thams cad kyang ston/ 'khor ba las grol yang bsam bzhin du srid par skye ba kun tu ston/ mya ngan las 'das
417b5(mdo sde): pa'i skyon med pa thob kyang khams gsum na nye bar spyod pa 'di lta bu ni/ byang chub sems dpa'i bya ba yin te/ legs so legs so/ /de nas mi 'am ci'i rgyal po sdong po 'di snyam
417b6(mdo sde): du sems te/ bdag gis de bzhin gshegs pa de dag thams cad kyi dbu la rin po che'i gdugs gzhan dag byin gyis brlab po snyam mo/ /de nas mi 'am ci'i rgyal po sdong po de'i
417b7(mdo sde): tshe rin po che'i gdugs bkod pa zhes bya ba'i ting nge 'dzin la snyoms par zhugs so/ /mi 'am ci'i rgyal po sdong po rin po che'i gdugs bkod pa'i ting nge 'dzin la snyoms par
418a1(mdo sde): zhugs ma thag tu de nas de bzhin gshegs pa thams cad kyi dbu'i thad drang gi steng na rin po che'i gdugs rnams gnas par kun tu snang ngo / /'khor
418a2(mdo sde): der thams cad kyi lag pa g.yas pa nas kyang rin po che'i gdugs rnams byung bar gyur te/ de dag gis rin po che'i gdugs de dag sangs rgyas bcom ldan 'das de dag la
418a3(mdo sde): mngon par bkab bo/ /bam po gsum pa/ mi 'am ci'i rgyal po sdong po 'di snyam du sems te/ 'di ltar bdag gis bcom ldan 'das de bzhin gshegs pa dgra
418a4(mdo sde): bcom pa yang dag par rdzogs pa'i sangs rgyas shAkya thub pa nyan thos dang / byang chub sems dpa'i dge 'dun bcas par bshos la spyan drangs te/ 'di ltar bdag gis
418a5(mdo sde): bcom ldan 'das 'khor dang bcas par ri'i rgyal po spos kyi ngad ldang du bdag gi gnas su gshegs par gsol to/ /de ltar na/ bdag gi gnas yongs su spyad par 'gyur
418a6(mdo sde): ro| |lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po'i tshogs tshad med pa la phan btags par yang
418a7(mdo sde): 'gyur ro/ /de dag kyang bcom ldan 'das la bsnyen bkur bya ba dang / yongs su spyad par bya bar spro bar 'gyur te/ de'i phyir de dag gi yun ring po'i don dang / phan pa dang / grub pa
418b1(mdo sde): dang / bde ba dang / byang chub sems dpa'i sgrub pa thob par 'gyur ro snyam mo/ /de nas mi 'am ci'i rgyal po sdong pos bcom ldan 'das kyi zhabs la mgo bos phyag btsal te thal mo
418b2(mdo sde): sbyar nas bcom ldan 'das la 'di skad ces gsol to/ /bcom ldan 'das/ bdag la thugs brtse ba dang / sems can tshad ma mchis pa'i dge ba'i rtsa ba spel ba'i slad du de bzhin
418b3(mdo sde): gshegs pa dgra bcom pa yang dag par rdzogs pa'i sangs rgyas byang chub sems dpa'i dge 'dun dang / nyan thos kyi dge 'dun dang thabs cig tu ri spos kyi ngad ldang gi ngos la bdag gi
418b4(mdo sde): gnas su dgung bdun zhig bzhugs pa la bdag la gnang bar mdzad du gsol/ bcom ldan 'das/ bdag cag ni/ de bzhin gshegs pa'i 'khor dang bcas pa la bsnyen bkur dang /
418b5(mdo sde): yongs su spyad par bgyi bar spro'o/ /bcom ldan 'das kyis mi 'am ci'i rgyal po sdong po la thugs brtse ba'i phyir byang chub sems dpa' dang / nyan thos kyi tshogs dang bcas pa la zhag
418b6(mdo sde): bdun ri spos kyi ngad ldang gi ngos la bzhugs par gnang ngo / /de nas mi 'am ci'i rgyal po sdong pos bcom ldan 'das kyis gnang bar rig nas tshim zhing mgu la yid rangs shing rab tu
418b7(mdo sde): dga' ste dga' ba dang / yid bde ba skyes nas dpung dang bcas g.yog 'khor dang bcas te bcom ldan 'das kyi zhabs la mgo bos phyag btsal nas lan gsum bskor ba byas te sil
419a1(mdo sde): snyan dang / rol mo'i dbyangs sgra byas nas bcom ldan 'das la mchod pa byas te 'khor gyi dkyil 'khor de nas song nas ri'i rgyal po spos kyi ngad ldang
419a2(mdo sde): ba la gnas so/ /de nas mi 'am ci'i rgyal po sdong pos bcom ldan 'das la mchod pa'i las kyi phyir rang gi khyim rgyan thams cad kyis brgyan te 'khor gyi khyams rgyar kun nas
419a3(mdo sde): dpag tshad lnga brgya pa/ bai DUR+ya sngon po dang / dzam+bu'i klung gi gser gyi pad+mas lags par brgyan pa/ rin po che du mas rnam par spras pa byas so/ /'khor gyi khyams der gdan khri
419a4(mdo sde): rtsa ba rin po che las byas pa/ lha'i ras brgya ston bting ba brgya stong phrag mang po bshams so/ /bcom ldan 'das kyi gdan seng+ge'i khri 'phang du dpag tshad bcu gnyis pa/ rin po
419a5(mdo sde): che thams cad kyis spras pa/ rin po che'i kha khyer gyis bskor ba/ gdugs dang / rgyal mtshan dang / ba dan bsgreng ba/ snying po mchog gi bdug pas bdugs pa/ bla re bres pa/
419a6(mdo sde): dar gyi lda ldi mang po bres pa/ lha'i me tog gtor ba bshams so/ /seng+ge'i khri de'i phyogs bzhir rin po che'i shing sna tshogs blta na sdug pa bzhi sprul te skye bo thams cad bsdus
419a7(mdo sde): nas tshigs su bcad pa 'di dag smras so/ /u dum wa ra'i me tog ji bzhin du/ /sangs rgyas 'byung ba brgya lam rnyed 'gyur ba/ /mi mchog de ni da ltar byung gyur gyi/ /skyob la
419b1(mdo sde): gus dang bcas pas mchod pa gyis/ /nga rgyal dag dang rgyags dang g.yo spongs la/ /phrag dog ser sna de bzhin sgyu rnams dang / /rgod pa thams cad yongs su spong byos la/ /ston la
419b2(mdo sde): gus dang bcas pas mchod pa gyis/ /spos ngad ldang ba 'di na lha yul ba'i/ /me tog khyad par 'phags pa ji snyed pa/ /de dag thams cad gcig tu bsdus nas su/ /skyes bu khyu
419b3(mdo sde): mchog la ni mchod pa gyis/ /sems can mchog la mchod pa bya ba'i phyir/ /dri zhim yid 'ong khyad par 'phags pa'i dri/ /dus kyi rjes su 'brang ba'i tsan+dan gyis/ /spos kyi ngad ldang
419b4(mdo sde): 'di la bdug pa gyis/ /glu dbyangs sil snyan rnam mang yid 'ong ba/ /mi 'am ci dag rtag rtsen gar byed pa/ /ldan par byos la dga' zhing dang ba yis/ /rkang gnyis mchog la mchod
419b5(mdo sde): pa rab tu gyis/ /mtshungs pa med pa mthong ba rnyed dka' ba/ /de bzhin gshegs la lha yi gdugs rnams dang / /ba dan dag dang rgyal mtshan chos gos dang / /bla re mang po yid 'ong
419b6(mdo sde): gzung bar byos/ /sangs rgyas mchod pas bde 'gror 'gro bar 'gyur/ /brgya byin dang ni 'jig rten skyong bar 'gyur/ /tshangs pa dag dang dbang byed dbang phyug dang / /lha dang mi yi
419b7(mdo sde): bdag po chen por 'gyur/ /mi mchog mchod pas gzugs dang kha dog dang / /grags dang brjod dang 'khor dang longs spyod dang / /de bzhin dbang phyug dang ni snyan tshig dang / /de bzhin
420a1(mdo sde): gzung bar 'os pa'i tshig tu 'gyur/ /gang dag 'dir ni lha dang de bzhin du/ /mi rnams kyi ni 'dus byas bde ba dang / /bde ba bde bas tshim par 'dod pa rnams//
420a2(mdo sde): 'jig rten mgon po de la mchod pa gyis/ /rang rgyal byang chub de bzhin nyan thos dang / /de ltar dam pa mchog gi theg pa dang / /bdud kyi dpung rnams rab 'joms gang 'dod pas//
420a3(mdo sde): sems can mchog de la ni mchod pa gyis/ /de nas mi 'am ci'i rgyal po sdong pos rang gi g.yog 'khor thams cad la go bar byas te me tog dang / dri dang / phreng ba dang / byug
420a4(mdo sde): pa bsngogs nas ro brgya ba'i zhal zas bshams te ri'i rgyal po spos kyi ngad ldang gi lho phyogs kyi ngos la 'dug nas sil snyan dang / glu dbyangs blangs te rgyud kyi sgra dang / glu'i sgra
420a5(mdo sde): dang ldan pa'i tshigs su bcad pa 'di dag gi dbyangs las tshigs su bcad de bcom ldan 'das la dus bskul ba/ phan pa mdzad cing bde mdzad dga' mdzad bcom ldan 'das/ /
420a6(mdo sde): zhal yang rab 'dzum zla ba'i ngos ltar dri mi mnga'/ /skyes mchog dge sbyong dam pa lha dang mis mchod pa/ /bde bar gshegs khyod 'dir gshegs pa yi dus 'di lags/ /stobs
420a7(mdo sde): bcu rnams kyi stobs mnga' pha rol dpung 'joms pa/ /gzhan gyi tshogs rnams 'joms shing 'gro la phan pa mdzad/ /'jo dang rnyog pa rnams dang dri ma 'thab spangs pa/ /phan pa
420b1(mdo sde): mdzad pa khyod 'dir gshegs pa'i dus 'di lags/ /sbyangs pa'i yon tan rdul sbyangs the tshom rnam par gtor/ /dran dang blo gros blo yangs mos rtogs blo gros ldan/ /'gro rgyal
420b2(mdo sde): rtag tu 'gro ba 'gro med 'gro ba spangs/ /phan pa mdzad cing dga' mdzad rab tu dgyes pa'i thugs/ /nyi ma zla ba nor bu glog rnams mdzes pa'i 'do/ /brgya byin tshangs pa srid gsum lha
420b3(mdo sde): tshogs 'od 'phrog cing / /'od mdzad dpal stug thub khyod 'od ni phan bgyid pas/ /'od 'di bsal nas rgyal ba'i 'od ni lhag ge yi/ /khyod kyi lha skad klu skad mi ci'i glu sgra yis/ /yang
420b4(mdo sde): dang yang du 'bar ba'i nyon mongs zhi bar bgyid/ /skad mchog yangs pa tshangs pa rnams kyi sgra skad kyis/ /nyon mongs thams cad zhi bar bgyid pas 'bar ma lags/ /sman pa gang
420b5(mdo sde): dag phyogs bcur rgyu yang de dag gis/ /gang du'ang 'gro ba'i nyon mongs zhi bar bgyid mi nus/ /sman pa'i rgyal po bla med gang tshe gsung brjod pa/ /de tshe nyon mongs kun zhi bde ba
420b6(mdo sde): thams cad sbyin/ /shin tu ngo mtshar 'od dang stobs mchog mtshungs med stobs/ /gsung ni skyon bral 'khrul pa mi mnga' dgra 'dul ba/ /rdul med rab rib bdag gi mun pa shin tu
420b7(mdo sde): bcom| |dgra bral phan mdzad khyed kyi dus lags 'dir gshegs gsol/ /sbyin dang dul dang legs spyod mi mnyam mtshungs dang mnyam/ /tshul khrims brtul zhugs mi 'khrugs
421a1(mdo sde): brtul zhugs dka' thub dgyes/ /bzod dang dul dang shin tu dge la nges pa'i thugs/ /dga' gsung dgra rnams kyi ni dga' spong gshegs su gsol/ /
421a2(mdo sde): dbang po stobs dang lam dgyes bsam gtan mngon mkhyen rol/ /dran dang blo gros rtogs dang mos la gnas pa'i thugs/ /'od ni rab tu lhag ge shin tu dgyes pa'i thugs/ /yon
421a3(mdo sde): tan mnga' ba khyod 'dir gshegs pa'i dus 'di lags/ /byams dang snying rje dga' dang btang snyoms bsgoms pa'i thugs/ /skyon gyi mun pa bcom zhing bag la nyal dang bral/ /
421a4(mdo sde): tshangs pa'i lam ni rab bslabs rgyal ba'i lam la gnas/ /dga' mdzad bde bar gshegs pa dus lags gshegs su gsol/ /de nas bcom ldan 'das kyi mi 'am ci'i rgyal po
421a5(mdo sde): sdong pos dus bskul ba'i tshigs su bcad pa gsan nas dge slong gi dge 'dun la bka' stsal pa/ dge slong dag /mi 'am ci'i rgyal po sdong pos dus bskul gyi/ lhung bzed dang /
421a6(mdo sde): chos gos thogs la zhag bdun gnas pa'i gtsug lag khang skyong yang skos shig /de nas byang chub sems dpa' lha'i cod pan 'di snyam du sems te/ 'di ltar bdag gis khang pa
421a7(mdo sde): b rtsegs pa bkod pa 'di lta bu sprul la khang pa brtsegs pa der bcom ldan 'das byang chub sems dpa' dang nyan thos kyi tshogs dang bcas pa bzhugs te rin po che bkod pa'i seng+ge'i
421b1(mdo sde): khri la bzhugs pa'i khang pa brtsegs pa bdag gis lag pa g.yas par blangs te nam mkha'i ngos las ri'i rgyal po spos kyi ngad ldang du bkur bar byin gyis brlab bo/ /de nas byang chub
421b2(mdo sde): sems dpa' lha'i cod pan de'i tshe 'di lta bu'i ting nge 'dzin la snyoms par zhugs te/ ting nge 'dzin de la snyoms par zhugs ma thag tu bcom ldan 'das kyi spyan sngar khang pa brtsegs
421b3(mdo sde): pa tshad dpag tshad bcu pa/ bkra ba/ blta na sdug pa/ gru bzhi pa/ ka ba bzhi zug pa/ cha mnyam pa/ shin tu rnam par phye ba byung ngo / /khang pa brtsegs pa der stobs dang ldan pa'i pad+ma
421b4(mdo sde): bkod pa'i khri rnams kyang byung ngo / /khang pa brtsegs pa der bcom ldan 'das kyi gdan rin po che'i pad+ma bkod pa'i seng+ge'i khri 'phang du mi bdun yod pa byung ngo / /de nas byang chub sems
421b5(mdo sde): dpa' lha'i cod pan gyis khang pa brtsegs pa bkod pa dang / seng+ge'i khri bkod pa 'di lta bu 'di byas nas bcom ldan 'das la 'di skad ces gsol to/ /bdag la thugs brtse ba'i slad
421b6(mdo sde): du bcom ldan 'das byang chub sems dpa' dang / nyan thos chen po 'di dag dang thabs cig tu khang pa brtsegs pa seng+ge'i khri bshams pa 'dir bzhugs su gsol/ bcom ldan 'das
421b7(mdo sde): bdag gis khang pa brtsegs pa 'di sug pa g.yas pas blangs te ri'i rgyal po spos kyi ngad ldang du 'tshal nas gzhag par bgyi'o/ /de nas bcom ldan 'das byang chub sems dpa' lha'i
422a1(mdo sde): c od pan la thugs brtse ba'i phyir byang chub sems dpa' dang nyan thos chen po de dag dang thabs cig tu khang pa brtsegs pa der ji ltar khri bshams pa de
422a2(mdo sde): dag la bzhugs so/ /de ras byang chub sems dpa' lha'i cod pan gyis khang pa brtsegs pa de lags mthil g.yas par blangs te steng gi nam mkha' las rdzu 'phrul gyis song ngo //
422a3(mdo sde): de nas 'dod pa na spyod pa'i lha'i bu dang / gzugs na spyod pa'i lha'i bu rnams kyis byang chub sems dpa' lha'i cod pan gyi rdzu 'phrul gyi cho 'phrul 'di mthong nas tshim zhing mgu
422a4(mdo sde): la yid rangs shing rab tu dga' ste dga' ba dang / yid bde ba skyes nas bcom ldan 'das dang / byang chub sems dpa' sems dpa' chen po lha'i cod pan la mchod pa'i las
422a5(mdo sde): kyi phyir me tog dang / bdug pa dang / spos dang / phreng ba dang / byug pa thams cad thogs te sil snyan dang / pheg rdob pa byas nas bcom ldan 'das khang pa brtsegs pa
422a6(mdo sde): na bzhugs shing nam mkha'i ngos las gshegs pa la mchod pa byas te ri'i rgyal po spos kyi ngad ldang du phyin to/ /mi 'am ci'i rgyal po sdong pos bcom ldan 'das khang pa brtsegs
422a7(mdo sde): pa na bzhugs shing nam mkha'i ngos las gshegs pa mthong ngo / /mthong nas mi 'am ci dang / dri za brgyad khri bzhi stong gis bskor te me tog dang / bdug pa dang / spos dang /
422b1(mdo sde): phreng ba dang / byug pa thams cad thogs nas sil snyan dang / pheg rdob pa dang / glu dbyangs len pa'i bkod pa byas te bcom ldan 'das bsu ba'i phyir byung ngo / /de nas mi 'am ci'i
422b2(mdo sde): rgyal po sdong po dpung dang bcas/ 'khor dang bcas te bcom ldan 'das kyi zhabs la mgo bos phyag btsal nas ji ltar thogs pa'i me tog dang / bdug pa dang / spos dang / phreng ba
422b3(mdo sde): dang / byug pa de dag dang / sil snyan dang / pheg rdob pa dang / glu dbyangs len pas bcom ldan 'das la mchod pa byas so/ /de nas bcom ldan 'das kyis dus la bab par mkhyen
422b4(mdo sde): nas byang chub sems dpa' dang nyan thos chen po dang / brgya byin dang / tshangs pa dang / 'jig rten skyong ba dang / de ma yin pa gzhan lha'i bu rnams dang thabs cig tu mi 'am ci'i
422b5(mdo sde): rgyal po sdong pos 'khor gyi khyams bkod pa ga la ba der gshegs te rang gi seng+ge'i khri ji ltar bshams pa la bzhugs so/ /byang chub sems dpa'i tshogs dang / nyan thos kyi
422b6(mdo sde): tshogs thams cad so so ci rigs par 'khod do/ /mi 'am ci'i rgyal po sdong pos brgya byin dang / tshangs pa dang / 'jig rten skyong ba dang / 'dod pa na spyod pa dang / gzugs na spyod
422b7(mdo sde): pa'i lha'i bu de dag la smras pa/ grogs po dag /de bzhin gshegs pa dang thabs cig tu gdugs tshod gsol gyi/ khyed thams cad 'dus la chur spyon/ de nas mi 'am ci'i
423a1(mdo sde): rgyal po sdong po slas dang bcas/ bu dang bcas/ rang gi skye bo dang bcas/ 'khor dang bcas/ g.yog dang bcas te rang rang gi lag gis bza' ba dang /
423a2(mdo sde): bca' ba gya nom pa mang po ro dang ldan pa/ ro brgya ba'i zhal zas sna tshogs bcom ldan 'das dang / byang chub sems dpa'i dge 'dun dang / dge slong gi dge 'dun dang /
423a3(mdo sde): 'khor la brims nas ci bde bar bstabs te tshim par byas so/ /tshim par byas nas bcom ldan 'das kyis lhung bzed bzhag ste phyag bcabs par rig nas dpung dang bcas/
423a4(mdo sde): g.yog dang bcas te chos nyan pa'i phyir bcom ldan 'das kyi spyan sngar ji ltar bdag la 'os pa'i stan la 'dug go /de nas bcom ldan 'das kyis mi 'am ci'i rgyal po sdong po
423a5(mdo sde): dang / skye bo'i tshogs phal po che de dag la chos kyi gtam yang dag par ston to/ /yang dag par 'dzin du bcug go /gzengs bstod do/ /rab tu dga' bar mdzad do/ /de nas bcom
423a6(mdo sde): ldan 'das kyis chos kyi gtam ni/ 'di yin te/ mi 'am ci'i bdag po/ /rnam pa sum cu rtsa gnyis kyis byang chub sems dpa' sems dpa' chen po'i sbyin pa'i pha rol tu phyin pa
423a7(mdo sde): yongs su dag pa yin no/ /rnam pa sum cu rtsa gnyis gang zhe na/ 'di lta ste/ mi 'am ci'i bdag po/ /byang chub sems dpa' sbyin pa sbyin pa na byang chub kyi sems sngon du 'gro ba'i sbyin
423b1(mdo sde): pa de sbyin pa dang / theg pa chung du spangs pa'i sems kyis sbyin pa de sbyin pa dang / slong ba la zhe sdang ba med pa'i sems kyis sbyin pa de sbyin pa dang / len pa rnams la sbyin gnas su 'du
423b2(mdo sde): shes bskyed de sbyin pa de sbyin pa dang / len pa rnams la dge ba'i bshes gnyen du 'du shes bskyed de sbyin pa de sbyin pa dang / nang gi kun nas nyon mongs pa'i dri ma spangs te sbyin pa de sbyin pa
423b3(mdo sde): dang / kun tu 'dzin pa med pa'i sems kyis dga' ba dang / dang ba dang / mchog tu dga' ba thob nas sbyin pa de sbyin pa dang / lag pa brkyang ste grol bas gtong ba rnam par gtong ba la dga'
423b4(mdo sde): bas sbyin pa de sbyin pa dang / rgya chen po la mos te zhum pa med pa'i sems kyis sbyin pa de sbyin pa dang / snod thams cad la mi gnas par sbyin pa de sbyin pa dang / rnam par smin pa la re ba
423b5(mdo sde): med par sbyin pa de sbyin pa dang / lan la re ba med pa'i blos sbyin pa de sbyin pa dang / sangs rgyas kyi chos tshol ba'i blos sbyin pa de sbyin pa dang / thams cad mkhyen pa'i ye shes su bsngos te sbyin
423b6(mdo sde): pa de sbyin pa dang / gdung ba med pa'i sems kyis sbyin pa de sbyin pa dang / bsdu ba'i dngos po sngon du 'gro bas sbyin pa de sbyin pa dang / sems can yongs su smin par bya ba'i phyir sbyin pa de sbyin
423b7(mdo sde): pa dang / chos 'dzin par gyur cig snyam ste sbyin pa de sbyin pa dang / de bzhin gshegs pa'i gsung dang mthun par gyur cig snyam ste sbyin pa de sbyin pa dang / bdag bdud kyi phyogs tshar gcod
424a1(mdo sde): par gyur cig ces te sbyin pa de sbyin pa dang / bdag byang chub kyi lam rnam par spyod par gyur cig ces sbyin pa de sbyin pa dang / bdag skyes bu dam pa'i las byed
424a2(mdo sde): par gyur cig ces sbyin pa de sbyin pa dang / bdag yi dwags kyi lam rnam par spong bar gyur cig ces te sbyin pa de sbyin pa dang / bdag gi bdog pa thams cad yongs su gtong ba'i
424a3(mdo sde): rgyur gyur cig ces sbyin pa de sbyin pa dang / bdag gis longs spyod chen por 'gyur ba'i sgrub pa rab tu bzung bar gyur cig ces te sbyin pa de sbyin pa dang / chos la dga' bar rab tu
424a4(mdo sde): gnas par gyur cig ces te sbyin pa de sbyin pa dang / bdag la dge ba'i bshes gnyen dkan par ma gyur cig ces te sbyin pa de sbyin pa dang / bdag la sems can thams cad
424a5(mdo sde): dga' ba'i mig dang ldan par gyur cig ces te sbyin par de sbyin pa dang / bdag gi sbyin pa des bla na med pa yang dag par rdzogs pa'i byang chub sgrub par gyur cig ces sbyin pa de sbyin pa
424a6(mdo sde): dang / byang chub sems dpa' gtong ba phun sum tshogs pa gzhan rnams kyi rjes su slob par gyur cig ces te sbyin pa de sbyin pa dang / bdag mtshan dang dpe byad bzang po bsags
424a7(mdo sde): pa yongs su 'dzin par gyur cig ces te sbyin pa de sbyin pa dang / bdag sangs rgyas kyi zhing yongs su sbyong ba dang / bdag sangs rgyas kyi chos thams cad mngon sum du gyur cig ces
424b1(mdo sde): te sbyin pa sbyin pa ste/ mi 'am ci'i bdag po/ rnam pa sum cu rtsa gnyis po 'di dag gis byang chub sems dpa'i sbyin pa'i pha rol tu phyin pa yongs su dag pa yin no/ /mi 'am ci'i bdag po/
424b2(mdo sde): rnam pa sum cu rtsa gnyis kyis byang chub sems dpa' sems dpa' chen po'i tshul khrims kyi pha rol tu phyin pa yongs su dag pa yin no/ /sum cu rtsa gnyis gang zhe na/ 'di lta ste/ 'dod
424b3(mdo sde): chags dang / zhe sdang dang / gti mgu dang bral bas lus yongs su dag pa'i tshul khrims dang / bdag gi lha sangs rgyas la mi slu ba'i mtshan nyid kyis ngag yongs su dag pa'i tshul
424b4(mdo sde): khrims dang / brnab sems dang / gnod sems dang / log par lta ba med pas sems yongs su dag pa'i tshul khrims dang / lha dang mi'i phun sum tshogs pa myong bas dge ba
424b5(mdo sde): bcu'i las kyi lam yongs su dag pa'i tshul khrims dang / nyi tshe ba'i sa thams cad mi ston pas byang chub kyi sems dang / bsam pa mi brjed pa'i tshul khrims dang / shin tu nyams pa
424b6(mdo sde): med cing g.yo dang 'bral bas lhag pa'i bsam pa yongs su dag pa'i tshul khrims dang / skye bo phal ba thams cad sdud pas 'phags pa'i skye bos bsngags pa'i tshul khrims dang / sems
424b7(mdo sde): can thams cad la sems snyoms par byams pa sngon du 'gro ba'i tshul khrims dang / sems can thams cad yongs su skyob pas snying rje chen po la rab tu sbyor ba'i tshul khrims dang /
425a1(mdo sde): dam bcas pa'i stobs kyis bslab pa rdzogs pa med pa yang dag par 'dzin pa'i tshul khrims dang / kha na ma tho ba chung du la'ang 'jigs par lta bas ngo tsha
425a2(mdo sde): shes shing khrel yod pa phun sum tshogs pa'i tshul khrims dang / shin tu mi gtong bas skyon med pa'i tshul khrims dang / spyod pa shin tu dag pas thun chags ma yin pa'i tshul
425a3(mdo sde): khrims dang / sangs rgyas kyi zhing gzhan du 'gro bas rang gi rnam pa mang po la dbang byed pa'i tshul khrims dang / skye bo mkhas pas rig pa'i phyir bsngags pa'i tshul khrims dang / ngan
425a4(mdo sde): song ngan 'gro thams cad kyi lam las sgrol ba'i tshul khrims dang / bde ba'i dngos po thams cad la rab tu gnas pa'i tshul khrims dang / sangs rgyas kyi tshul khrims yongs su
425a5(mdo sde): rdzogs par byed pas sangs rgyas kyis gnang ba'i tshul khrims dang / yi dam la brten pas mi lhod pa'i tshul khrims dang / rang gi sems nges par sems pas bdag la mi
425a6(mdo sde): bstong gzhan la mi smod pa'i tshul khrims dang / nyon mongs pa med pas nges par sems pa'i snying rje'i tshul khrims dang / byang chub kyi phyogs kyi chos thams cad nye bar byed pa'i
425a7(mdo sde): tshul khrims dang / rab tu dga' bar byed pa la dga' bar byed pa'i tshul khrims dang / 'dod pa dang chags pa med pas chog shes par byed pa'i tshul khrims dang / nan tan snying
425b1(mdo sde): por byed pas sgrub pa rlabs po che'i tshul khrims dang / khyim gyi gnas thams cad la mi lta ba'i rab tu 'byung ba la gzhol ba'i tshul khrims dang / chos kyi dga' ba la dga' mos
425b2(mdo sde): pas dgon pa la dga' ba dang ldan pa'i tshul khrims dang / 'phags ma'i rigs la rton pas 'dod pa nyung zhing chog shes pa la nges pa'i tshul khrims dang / sdig pa 'dod pa thams
425b3(mdo sde): cad dang bral bas sbyangs pa'i yon tan la yang dag par rab tu sbyor ba'i tshul khrims dang / sems can med par rnam par spyod pas dmigs pa med par sbyor ba'i tshul khrims dang / chad
425b4(mdo sde): pa dang rtag pa yongs su spong bas lta bar song ba thams cad dang gti mug sel ba'i tshul khrims dang / rten cing 'brel par 'byung ba dang mi 'gol bas byang chub kyi rjes su mthun pa'i
425b5(mdo sde): tshul khrims te/ mi'am ci'i bdag po/ rnam pa sum cu rtsa gnyis po 'di dag gis byang chub sems dpa'i tshul khrims kyi pha rol tu phyin pa yongs su dag pa yin no/ /mi'am ci'i bdag po//
425b6(mdo sde): rnam pa gsum cu rtsa gnyis kyis byang chub sems dpa' rnams kyi bzod pa'i pha rol tu phyin pa yongs su dag pa yin no/ /sum cu rtsa gnyis gang zhe na/ 'di lta ste/ lus la mi lta bas bzod
425b7(mdo sde): pa blta ba dang / srog la mi chags pas bzod par blta ba dang / zhe sdang ba'i sems med pas bzod par blta ba dang / nyes par smras pa'i tshig dang du len pas bzod par blta ba
426a1(mdo sde): dang / nyam chung ba'i sems can la snying rje skyed pas bzod par blta ba dang / ma bslab pa la mi brnyas pas bzod par blta ba dang / gnod pa byed pa
426a2(mdo sde): rnams la lan glan pa'i mthu yod kyang lan mi ldan pas bzod par blta ba dang / yan lag deng nying lag thams cad bcad kyang mi 'khrugs shing gnod sems med pas bzod
426a3(mdo sde): par blta ba dang / brlang ba med pas bzod par blta ba dang / gshe ba la slar mi gshe bas bzod par blta ba dang / bsam pa dag pas bzod par blta ba dang / rnyog pa'i
426a4(mdo sde): sems med pas bzod par blta ba dang / dkrugs pa'i sems med pas bzod par blta ba dang / gzhan gyi sems srung bas bzod par blta ba dang / sems can thams cad
426a5(mdo sde): la phan pa'i dngos pos bzod par blta ba dang / snying rje'i blo dang ldan pas bzod par blta ba dang / nga rgyal med pas bzod par blta ba dang / sems can thams cad la brnyas
426a6(mdo sde): thabs med cing 'dud pas bzod par blta ba dang / 'bar ba med pas bzod par blta ba dang / nye bar zhi bas bzod par blta ba dang / nges par sems pas bzod par blta ba
426a7(mdo sde): dang / bdag gi 'khrul pa la so sor rtog pas bzod par blta ba dang / gzhan gyi 'khrul pa'i skyon la mi lta bas bzod par blta ba dang / sangs rgyas rjes su dran pa bsgoms
426b1(mdo sde): pas bzod par blta ba dang / chos la sems sbyor bas bzod par blta ba dang / dad pa'i dngos pos bzod par blta ba dang / sems la gdung ba med pas bzod par blta ba dang /
426b2(mdo sde): bzhin 'dzum zhing khro gnyer med pas bzod par blta ba dang / gsong por smra bas bzod par blta ba dang / rnam par thar pa'i sgo gsum la dngang pa med pas bzod par blta ba dang /
426b3(mdo sde): ma skyes pa dang ma byung ba la mos pas bzod par blta ba dang / mi skye ba'i chos la bzod pa rab tu thob pas bzod par blta ba ste/ mi'am ci'i bdag po/ rnam par sum cu rtsa gnyis po 'di
426b4(mdo sde): dag gis byang chub sems dpa' rnams kyi bzod pa'i pha rol tu phyin pa yongs su dag pa yin no/ /mi 'am ci'i bdag po/ /rnam par sum cu rtsa gnyis kyis byang chub sems dpa' rnams kyi
426b5(mdo sde): brtson 'grus kyi pha rol tu phyin pa yongs su dag pa yin no/ /sum cu rtsa gnyis gang zhe na/ 'di lta ste/ mi 'am ci'i bdag po/ byang chub sems dpa' sangs rgyas kyi rigs rgyun mi chad
426b6(mdo sde): par bya ba'i phyir brtson 'grus rtsom pa dang / chos kyi rigs rgyun mi chad par bya ba'i phyir brtson 'grus rtsom pa dang / dge 'dun gyi rigs rgyun mi chad par bya ba'i phyir brtson 'grus
426b7(mdo sde): rtsom pa dang / sems can tshad med pa yongs su smin par bya ba'i phyir brtson 'grus rtsom pa dang / 'khor ba tshad med pa yongs su gzung ba'i phyir brtson 'grus rtsom pa dang / sangs rgyas
427a1(mdo sde): tshad med pa la mchod pa dang ni ma gro bya ba'i phyir brtson 'grus rtsom pa dang / dge ba'i rtsa ba tshad med pa gsag pa'i phyir brtson 'grus rtsom pa dang / thos
427a2(mdo sde): pa tshad med pa gzung ba'i phyir brtson 'grus rtsom pa dang / sems can thams cad la legs par smra ba smra ba'i phyir brtson 'grus rtsom pa dang / sems can thams cad la rab tu
427a3(mdo sde): gding bar byed pa'i phyir brtson 'grus rtsom pa dang / sems can thams cad la bya ba ci yod ces bya ba la spro ba'i phyir brtson 'grus rtsom pa dang / sems can thams cad yongs
427a4(mdo sde): su mi gtong pa'i phyir brtson 'grus rtsom pa dang / sems can thams cad tshul khrims kyi bslab pa la gzud pa'i phyir brtson 'grus rtsom pa dang / bzod pa'i stobs thams
427a5(mdo sde): cad dang / des pa mi nyams par bya ba'i phyir brtson 'grus rtsom pa dang / bsam gtan dang / rnam par thar pa dang / ting nge 'dzin dang / snyoms par 'jug pa thams cad
427a6(mdo sde): bskyed pa'i phyir brtson 'grus rtsom pa dang / chags pa med pa'i shes rab mchog yongs su bskad pa'i phyir brtson 'grus rtsom pa dang / byams pa dang / snying rje dang / dga' ba
427a7(mdo sde): dang / btang snyoms tshangs pa'i gnas pa'i gnas pa yongs su bskang ba'i phyir brtson 'grus rtsom pa dang / mngon par shes pa thams cad la brtson 'grus bskyed pa'i phyir
427b1(mdo sde): brtson 'grus rtsom pa dang / sangs rgyas kyi zhing thams cad kyi yon tan bkod pa rang gi sangs rgyas kyi zhing yongs su bsdu ba'i phyir brtson 'grus rtsom ba dang / bdud thams cad gzhom
427b2(mdo sde): ba'i phyir brtson 'grus rtsom pa dang / stobs brtan pa chen pos pha rol gnon pa'i phyir brtson 'grus rtsom pa dang / pha rol rgol ba thams cad chos dang mthun pas tshar gcad pa'i
427b3(mdo sde): phyir brtson 'grus rtsom pa dang / stobs bcu dang / mi 'jigs pa dang / sangs rgyas kyi chos yongs su bskang ba'i phyir brtson 'grus rtsom pa dang / lus dang / ngag dang / sems kyi
427b4(mdo sde): rgyan gyi phyir brtson 'grus rtsom pa dang / bya ba thams cad nyams 'og tu chud par byed cing brtson pa mi gtong ba'i phyir brtson 'grus rtsom pa dang / sems zhum pa med par bya ba'i
427b5(mdo sde): phyir brtson 'grus rtsom pa dang / nyon mongs pa thams cad kyis mi rdzi ba'i phyir brtson 'grus rtsom pa dang / ma rgal ba bsgral/ ma grol ba dgrol/ dbugs ma phyin pa dbugs
427b6(mdo sde): 'byung / yongs su mya ngan las ma 'das pa yongs su mya ngan las bzla ba'i phyir brtson 'grus rtsom pa dang / bsod nams brgya pa'i mtshan gyi tshogs gsag pa'i phyir brtson 'grus
427b7(mdo sde): rtsom pa dang / sangs rgyas thams cad kyi dam pa'i chos yongs su gzung ba'i phyir brtson 'grus rtsom pa dang / sangs rgyas kyi zhing mtha' yas par rdzu 'phrul gyis 'gro zhing sangs rgyas
428a1(mdo sde): la blta ba'i phyir brtson 'grus rtsom pa dang / sems dang lus dben pa'i phyir de'i brtson 'grus de dben pa las nges par byung ba dang / thams cad mkhyen
428a2(mdo sde): pa'i ye shes la 'jug pa'i phyir de'i brtson 'grus de blang ba med cing dor ba med lag deg pa med cing gzhag pa med de/ skye bar med cing 'byung ba med pas bsdus pa yin te/
428a3(mdo sde): mi'am ci'i bdag po/ /rnam pa sum cu rtsa gnyis po 'di dag gis byang chub sems dpa' rnams kyi brtson 'grus kyi pha rol tu phyin pa yongs su dag pa yin no/ /mi 'am ci'i bdag
428a4(mdo sde): po| rnam pa sum cu rtsa gnyis kyis byang chub sems dpa'i bsam gtan gyi pha rol tu phyin pa yongs su dag pa yin no/ /sum cu rtsa gnyis gang zhe na/ 'di lta ste/ dran pa yongs su
428a5(mdo sde): dag pa dang / blo gros yongs su dag pa dang / rtogs pa yongs su dag pa dang / ngo tsha shes pa yongs su dag pa dang / khrel yod pa yongs su dag pa dang / mos pa yongs su dag pa
428a6(mdo sde): dang / bsngo ba yongs su dag pa dang / byang chub kyi sems mi brjed pa yongs su dag pa dang / dbang pos pas pa yongs su dag pa dang / mi gnas pa yongs su dag pa dang / de la ma
428a7(mdo sde): chags pa yongs su dag pa dang / mngon par shes pa bskyed pa yongs su dag pa dang / sems las su rung ba yongs su dag pa dang / lus dben pa yongs su dag pa dang / brag ca
428b1(mdo sde): shes pa yongs su dag pa dang / nang nye bar zhi ba yongs su dag pa dang / phyi rol tu mi rgyu ba yongs su dag pa dang / dmigs pa'i lta ba spong ba yongs su dag pa dang / bdag med pa dang /
428b2(mdo sde): sems can med pa dang / srog med pa dang / gso ba med pa dang / gang zag med par so sor rtog cing khams gsum pa la mi gnas pa yongs su dag pa dang / byang chub kyi yan lag gi sgo
428b3(mdo sde): yongs su dag pa dang / sems can la lta ba'i snying rje chen po yongs su dag pa dang / shes rab la 'jug pas rab rib med cing snang ba yongs su dag pa dang / rgyu dang 'bras bu dang rnam
428b4(mdo sde): par smin pa dang mi 'gal ba yongs su dag pa dang / chos la sems pa'i bzod pa yongs su dag pa dang / tshul bzhin gyi rnam pa'i chos la so sor rtog pa yongs su dag pa dang / thabs
428b5(mdo sde): la mkhas pa bsdu ba yongs su dag pa dang / byang chub kyi snying po sgrub pa yongs su dag pa dang / nyan thos dang rang sangs rgyas dang mi 'dre ba yongs su dag pa dang / mi g.yo ba'i bsam gtan
428b6(mdo sde): sgrub pa yongs su dag pa dang / sangs rgyas kyi ting nge 'dzin thob pa la mi g.yeng ba yongs su dag pa dang / sems can thams cad kyi sems dang spyod pa lta ba yongs su dag pa dang / sems
428b7(mdo sde): can thams cad kyi dbang po'i mchog dang mchog ma yin pa shes nas so sor ci rigs par chos ston pa yongs su dag pa ste/ mi'am ci'i bdag po/ /rnam pa sum cu rtsa gnyis po 'di
429a1(mdo sde): dag gis byang chub sems dpa'i bsam gtan gyi pha rol tu phyin pa yongs su dag pa yin no/ /mi 'am ci'i bdag po/ rnam pa sum cu rtsa gnyis kyis byang
429a2(mdo sde): chub sems dpa'i shes rab kyi pha rol tu phyin pa yongs su dag pa yin no/ /sum cu rtsa gnyis gang zhe na/ 'di lta ste/ thos ba tshol bas mi ngoms pas mang du thos pa dang / tshul
429a3(mdo sde): bzhin yid la byed pas chos rnams la dpyod pa'i shes pa la mkhas pa dang / byang chub mngon sum du byed pa'i bdag nyid chos sgrub pa shes pa dang / phung po la mkhas pa la
429a4(mdo sde): 'jug pas rnam par grol ba shes pa dang / chos kyi dbyings la mkhas pa'i shes pa dang / skye mched la mkhas pa'i shes pa dang / rgyu dang bya ba khong du chud pas stong pa'i rnam par
429a5(mdo sde): rten cing 'brel bar 'byung ba la mkhas pa dang / bden pa la mkhas pa'i shes pa dang / der mi ltung bar skyon med pa la 'jug pa shes pa dang / bsam bzhin du skye bas skye ba la
429a6(mdo sde): so sor mi rtog pa'i shes pa dang / gzod ma nas rnam par dag pas chos thams cad mi skye bar shes pa dang / phyin ci log tu gyur pa yongs su smin par byed pas sems can thams
429a7(mdo sde): cad bdag med par shes pa dang / 'dod chags dang bral ba'i mtha'i phyir chos thams cad chos gcig tu shes pa dang / nam mkha' dang mtshungs pa'i phyir zhing thams cad zhing gcig
429b1(mdo sde): tu shes pa dang / chos kyi dbyings bsam gyis mi khyab pa la zhugs pas sangs rgyas thams cad sangs rgyas gcig tu shes pa dang / yi ge shes pa la mkhas pas chos kyi tshig rab tu
429b2(mdo sde): dbye ba bstan pa shes pa dang / legs par bshad pas sems can thams cad tshim par byed pa'i phyir chags pa med pa'i spobs pas chos rgya cher shes pa dang / thos pa thams cad
429b3(mdo sde): 'dzin pas gzungs brjed pa med pa'i shes pa dang / bdud de dag byang chub tu yongs su smin par byed pas bdud kyi las thams cad khong du chud pa'i shes pa dang / rnam par bsgrubs te so
429b4(mdo sde): sor nye bar gnas par shes pas chos thams cad sgyu ma lta bur rtog pa'i shes pa dang / shin tu yongs su grub pa med pa'i tshul gyis chos thams cad rmi lam dang / smig rgyu dang /
429b5(mdo sde): chu zla dang / mig yor dang / brag ca lta bu'i tshul du ston pa shes pa dang / shes pa rnam par dag pa'i phyir sems can gyi sems kyi spyod pa thams cad khong du chud pa'i shes pa dang /
429b6(mdo sde): shin tu bslab pa'i phyir 'khor ba dang mya ngan las 'das pa brtags par shes pa'i thabs la mkhas pa dang / rnam par thar pa'i sgo'i phyir stong pa nyid dang / mtshan ma med pa dang /
429b7(mdo sde): smon pa med pa'i rnam pa'i chos shes pa dang / gzod ma nas bral ba med pa'i phyir chos thams cad rang bzhin gyis zhi ba dang / rab tu zhi ba dang / nye bar zhi bar shes pa dang / ma rig pa
430a1(mdo sde): dang / gti mug gi mun pa kun tu bcom pa'i phyir chos thams cad la rab rib med cing snang ba thob pa dang / chos thams cad gar yang mi 'gro /gang nas
430a2(mdo sde): kyang mi 'ong bar shes pas shes rab kyi 'od dang ldan zhing sems can thams cad la rnam par thar pa'i chos ston pa dang / las dang bya ba khong du chud pas sems can rnams kyi 'chi
430a3(mdo sde): 'pho dang 'gro bar skye ba ston pa dang / don dang / chos dang / nges pa'i tshig dang / spobs pa'i tshul la mkhas te khyad par de kho na'i lung ston pas so so yang dag par rig pa
430a4(mdo sde): bzhi thob pa dang / bdag dul ba dang / zhi ba dang / grol ba dang / sbas pa dang / byang bas yongs su mya ngan las bzla ba'i phyir don yod pa'i chos ston pa dang / dam pa'i chos
430a5(mdo sde): y ongs su 'dzin pas sangs rgyas bcom ldan 'das rnams kyis de shes rab las nges par 'byung bar rig nas chos kyi grong khyer thams cad yongs su skyong bar byin gyis rlob pa
430a6(mdo sde): dang / phyir mi ldog pa'i byang chub sems dpa'i sa la yang dag par gzhol te mtha' la gnas pa'i tshul nges par byas pas lung bstan pa'i sa rab tu thob pa yin te/ mi 'am ci'i
430a7(mdo sde): bdag po/ /rnam pa sum cu rtsa gnyis po 'di dag gis byang chub sems dpa'i shes rab kyi pha rol tu phyin pa yongs su dag pa yin no/ /mi 'am ci'i bdag po/ byang chub sems
430b1(mdo sde): dpa' rnam pa sum cu rtsa gnyis dang ldan na/ thabs la mkhas par rig par bya'o/ /sum cu rtsa gnyis gang zhe na/ 'di lta ste/ byang chub sems dpa' bdag zad par mi byed pas
430b2(mdo sde): sems can la lta ba dang / sems can thams cad yongs su smin par bya ba'i phyir bsod nams chen po la gnas pa dang / sems can thams cad kyi sbyin gnas kyi phyir sbyin
430b3(mdo sde): gnas mi tshol ba dang / sems can dbul po yongs su smin par bya ba'i phyir rgya chen po don du mi gnyer ba dang / sems can thams cad ngag bsdam pa la sbyar ba'i phyir lkug pa dang /
430b4(mdo sde): dge pa lta bur ston pa dang / bud med dang / bu mo yongs su smin par bya ba'i phyir bud med yongs su 'dzin pa dang / khye'u yongs su smin par bya ba'i phyir khye'u'i gzugs su ston pa
430b5(mdo sde): dang / sems can yongs su smin par bya ba dang mthun par bya ba'i phyir gzugs thams cad ston pa dang / sems can myos pa yongs su smin par bya ba'i phyir myos pa ma yin yang
430b6(mdo sde): myos pa'i lus su ston pa dang / de la mos pa'i sems can rnams la chos ston pa'i phyir smyon pa dang / sems g.yeng ba'i gzugs su ston pa dang / sems can yongs su smin par
430b7(mdo sde): bya ba'i phyir lo brgyar bsags pa'i tshul khrims kyi phung po 'dor ba dang / chos 'dzin du gzhug pa'i phyir sems can rnams la dga' ba dang / thams cad la rtse ba dang / longs spyod
431a1(mdo sde): ston pa dang / de la mos pa'i sems can yongs su smin par bya ba'i phyir g.yon can ma rungs pas 'tsho ba'i lus su ston pa dang / bud med gang
431a2(mdo sde): tshong dpon dang / khyim bdag dang / rgyal po'i chung mar gyur pa bu med pa bu'i tshe 'dod pa'i mya ngan gyi zug rngu dang lhan zhing sdug bsngal gyi tshor ba myong ba la de na byang chub sems
431a3(mdo sde): dpas de dag dge ba la dad cing yongs su smin par bya ba'i phyir de'i bur khas len pa dang / 'brog dgon par song ba'i sems can dbul po la bza' ba dang / btung ba dang /
431a4(mdo sde): nor sbyin zhing bgo bsha' bya ba'i phyir mgron po mang po'i nang du ded dbon du 'gyur ba dang / gter chen po mdun du bzhag ste nor gyi phung po chen po byin nas chos ston pa dang / mya
431a5(mdo sde): ngan gyi zug rngu dang ldan pa'i sems can rnams kyi mya ngan gyi zug rngu bsal nas rdzu 'phrul gyis chos ston pa dang / gter ston pa'i sems can rnams kyi mdun du gter chen po
431a6(mdo sde): nye bar bstan nas 'tsho ba yongs su dag par bya ba'i phyir chos ston pa dang / de dag sangs rgyas kyi bstan pa la gzhug pa'i phyir gzhan mu stegs can spyod pa can dang / kun tu
431a7(mdo sde): rgyu ba rnams kyi nang du rab tu 'byung ba dang / sems can 'dod chags kyi lcags kyus zin pa rnams yongs su smin par bya ba'i phyir smad tshod pa'i khyim dang / slas kyi nang du bu
431b1(mdo sde): mo'i gzugs mdzes pa blta na sdug par ston pa dang / sems can rnams mos pa ji lta ba bzhin du chos kyis yongs su smin par bya ba'i phyir 'dus pa chen po dang / tshogs pa mang
431b2(mdo sde): po'i nang du rnga dang / rnga mri dang ga dang / rnga pa na ba dang / dung gi sgras sa chen po mdzes par byas nas bdag nye bar ston cing sems can 'dus pa de dag la rol mo'i dbyings sgra de dag
431b3(mdo sde): las chos ston pa'i sgra 'byin cing bzo'i gnas thams cad nye bar ston pa dang / mya ngan du son pa'i 'gron pa bza' ba dang / btung ba zad pa la mngon par shes pa chen pos rnam par
431b4(mdo sde): rtse zhing de'i stobs kyis bza' ba dang / btung ba byin nas bkres pa dang bral zhing skom pa dang bral ba'i sems can rnams la chos ston pa dang / sems can gang dag dmus long
431b5(mdo sde): du gyur pa de dag gi nang du dmus long lta bur gyur nas dbul po mig med pa de dag la rdzu 'phrul gyi stobs kyis bza' ba dang / btung ba 'byor bar byas nas mig byin te nang gi
431b6(mdo sde): gzugs bstan nas ji ltar de dag bla na med pa yang dag par rdzogs pa'i byang chub tu nges par 'gyur ba de lta de ltar chos ston pa dang / rgyal po'i khri mon du bcug pa'i srog chags brgya
431b7(mdo sde): phrag du ma g.yon can sna tshogs dang ldan pa de dag yongs su smin par bya ba'i phyir bsam bzhin du bdag rkun por ston cing de g.yon can no/ /zhes shes par byas nas khri mon du bcug
432a1(mdo sde): pa dang / de der zhugs nas rdzu 'phrul gyi stobs kyis bcings pa de dag gi lus bkrus shing bskus te gos bzang po bskon nas bza' ba dang / btung bas
432a2(mdo sde): lus tshim par byas te bcings pa dam po de dag las bkrol nas ji ltar bla na med pa yang dag par rdzogs pa'i byang chub tu nges par 'gyur ba de lta bur chos ston pa dang / sems can gang dag rgyal pos gsad par dkri ba/
432a3(mdo sde): srog 'chi ba'i 'jigs pa thob pa/ sdug bsngal gyis nyam thag pa de dag yongs su smin par bya ba'i phyir byang chub sems
432a4(mdo sde): d pa' sems dpa' chen pos rdzu 'phrul gyis gzhan dag cig sprul te rdzu 'phrul gyis gshed ma la dkris nas gsad par 'os pa'i mi de dag bcings pa de las bkrol te
432a5(mdo sde): 'jigs pa dang bral ba srog rnyed pa dang / dbugs phyin pa de dag la ji ltar bla na med pa yang dag par rdzogs pa'i byang chub tu nges par 'gyur ba de lta de lta bur chos ston pa
432a6(mdo sde): dang / phyogs gang na don dang / nor dang / zhing dang / khyim gyi dngos po dang / bran pho dang / bran mo dang / las byed pa dang / dmag mi'i phyir 'thab pa dang / rtsod pa dang /
432a7(mdo sde): 'gyed pa dang / mtshang 'dru bar gyur pa der byang chub sems dpa' sems dpa' chen po thabs kyis dbus su 'dug nas rdzu 'phrul gyis don dang / nor dang / rin po che yongs
432b1(mdo sde): su btang ste de dag 'dum par sbyor ro/ /de dag 'dum par rig nas bla na med pa yang dag par rdzogs pa'i byang chub yang dag par 'dzin du 'jug pa dang / byang chub sems dpa' thabs
432b2(mdo sde): la mkhas pas yan lag dang / nying lag thams cad kyis dbang po nyams pa med kyang sems can yongs su smin par bya ba'i phyir dbang po nyams par yang ston pa dang / spyod lam
432b3(mdo sde): phun sum tshogs kyang sems can yongs su smin par bya ba'i phyir spyod lam thams cad 'khrugs par yang byed pa dang / byang chub sems dpa' thabs la mkhas pas gzhan mu
432b4(mdo sde): stegs can ston pa dang / ring du gnas pa bdud kyi spyod yul la spyod pa/ bdud kyis byin gyis brlabs pa'i mu stegs can de dag sangs rgyas kyi bstan pa la dgug pa'i phyir de dag gi
432b5(mdo sde): mdun du dkon mchog gsum gyi bsngags pa brjod pa dang / byang chub sems dpa' thabs la mkhas pas sems can yongs su smin par bya ba'i phyir bsam gtan dang / rnam par
432b6(mdo sde): thar pa dang / ting nge 'dzin dang / snyoms par 'jug pa rnams las log nas bsam bzhin du 'dod pa'i khams su skye ste/ mya ngan las 'das pa 'dod pa rnams la skye ba'i
432b7(mdo sde): sdug bsngal bstan nas dben pa thob pa rnams bla ma'i lam sgom du gzud pa'i phyir mya ngan las 'das pa ston pa dang / skyon med pa la ma zhugs pa la mya ngan las 'das
433a1(mdo sde): par 'gro bar 'dun pa rnams kyi mdun du byang chub sems dpa' thabs la mkhas pa sangs rgyas kyi sku ston pa dang / sangs rgyas la dad pa thob cing /
433a2(mdo sde): sems mnyam par bzhag pa rnams byang chub kyi sems len du gzud pa'i phyir rkyen 'di shes pa la 'jug pa nye bar ston pa ste/ mi 'am ci'i bdag po/ rnam pa sum cu rtsa
433a3(mdo sde): gnyis po 'di dag gis byang chub sems dpa' sems dpa' chen po thabs la mkhas par rig par bya'o/ /pha rol tu phyin pa dang / thabs la mkhas pa la 'jug pa yongs su
433a4(mdo sde): dag pa'i le'u 'di bstan pa na mi 'am ci'i rgyal po sdong po'i 'khor dang / de ma yin pa gzhan lha dang / klu dang / gnod sbyin dang / dri za'i srog chags dgu khri brgyad stong ni/ bla na
433a5(mdo sde): med pa yang dag par rdzogs pa'i byang chub tu sems skyes so/ /bcom ldan 'das kyi 'khor byang chub sems dpa' las byang chub sems dpa' khri brgyad stong ni/ mi skye ba'i chos la bzod pa rab tu thob
433a6(mdo sde): par gyur to/ /mi 'am ci'i rgyal po sdong po ni/ shes rab sgron ma zhes bya ba'i ting nge 'dzin rab tu thob par gyur to/ /de nas mi 'am ci'i rgyal po sdong po bcom ldan 'das kyis chos kyi
433a7(mdo sde): gtam gyis rab tu dga' bar byas/ yang dag par 'dzin du btsud/ gzengs bstod/ yang dag par bstan pas tshim zhing mgu la yid rangs shing rab tu dga' ste dga' ba dang /
433b1(mdo sde): yid bde ba skyes nas rin thang med pa'i ras bcos ma phrugs gcig bcom ldan 'das la mngon par bkab bo/ /byang chub sems dpa'i dge 'dun dang / nyan thos kyi dge 'dun thams
433b2(mdo sde): cad la'ang rin thang med pa'i gos kyis so sor bkab bod/ /gnas thams cad ni/ yongs su longs spyod pa'i phyir bcom ldan 'das la phul lo/ /de nas mi 'am ci'i rgyal po sdong po'i bu
433b3(mdo sde): brgyad stong pos rin po che'i pad+ma bkod pa dang / rin po che'i gdugs brgyad stong du tshang bas bcom ldan 'das la mngon par bkab ste gtor ma thag tu sangs rgyas kyi mthus de dag thams
433b4(mdo sde): cad 'khor gyi khyams der bcom ldan 'das kyi dbu'i drang thad kyi steng gi bar snang la dpag tshad stong tsam na rin po che'i gdugs gcig tu gnas par gyur to/ /de nas mi 'am ci'i rgyal po
433b5(mdo sde): sdong po'i bu brgyad stong pos bcom ldan 'das kyi cho 'phrul chen po 'di mthong nas tshim zhing mgu la yid rangs shing rab tu dga' ste dga' ba dang / yid bde ba skyes nas lhag pa'i
433b6(mdo sde): bsam pas bla na med pa yang dag par rdzogs pa'i byang chub tu sems bskyed do/ /de dag gis byang chub tu sems bskyed nas bcom ldan 'das la 'di skad ces gsol to/ /bcom
433b7(mdo sde): ldan 'das/ gang thos pas bdag cag byang chub kyi phyogs kyi chos yang dag par sgrub par 'gyur ba byang chub tu yongs su smin par bgyid pa'i chos de bzhin gshegs pa dgra
434a1(mdo sde): bcom pa yang dag par rdzogs pa'i sangs rgyas kyis bdag cag la bshad du gsol/ de nas bcom ldan 'das kyis mi 'am ci'i rgyal po sdong po'i
434a2(mdo sde): bu de dag gi lhag pa'i bsam pa mkhyen nas ta la bdun srid kyi steng gi bar snang la skyil mo krung bcas te bzhugs nas sku las 'di lta bu'i 'od phyung ste/ 'od des stong gsum
434a3(mdo sde): gyi stong chen po'i 'jig rten gyi khams 'di snang ba chen pos khyab par gyur to/ /gang mi 'am ci dang / dri za dang / lto 'phye de dag dang / 'dod pa na spyod pa'i lha'i bu de dag gi
434a4(mdo sde): rol mo sil snyan rnam pa sna tshogs de dag thams cad ma brdungs ma dkrol bar mdzes pa dang ldan par 'khrol lo/ /ri'i rgyal po spos kyi ngad ldang na dri'i shing dang / me tog gi
434a5(mdo sde): shing dang / 'bras bu'i shing ji snyed pa de dag las kyang rol mo sil snyan gyi sgra byung ngo / /bcom ldan 'das kyi spu'i khung bu thams cad nas kyang 'od zer bye ba khrag khrig
434a6(mdo sde): brgyad stong byung ngo / /'od zer thams cad kyi rtse mo las kyang pad+ma tshad shing rta'i 'khor lo tsam dag byung ngo / /pad+ma'i snying po thams cad la'ang byang chub sems dpa'i gzugs
434a7(mdo sde): skyes bu chen po'i mtshan sum cu rtsa gnyis kyis kun tu brgyan pa'i lus dag gnas par kun tu snang ngo / /sangs rgyas kyi mthus rol mo sil snyan de dag las ni/ yongs su
434b1(mdo sde): 'dri ba'i tshigs su bcad pa byung / byang chub sems dpa' de dag thams cad ni/ sgra dbyangs dang / skad cig gi tshigs su bcad nas nges par lan 'debs so/ /de la sil snyan
434b2(mdo sde): las tshigs su bcad pa/ bla na med pa'i byang chub sems/ /ji lta bur ni bskyed pa dang / /byang chub snying por 'dug bar du/ /sems ni brjed pa med par 'gyur/ /byang chub sems dpa'i
434b3(mdo sde): gzugs rnams kyis smras pa/ sems can kun gyi chod kyi phyir/ /lhag pa'i bsam pa phun sum tshogs/ /snying rje tshe dang ldan pa ni/ /byang chub sems brjed mi 'gyur ro/ /sil snyan
434b4(mdo sde): rnams kyis smras pa/ de dag bsam pa ji lta bu/ /rab tu 'byor pa ci 'dra zhig /de dag snying rje chen po la/ /nges par sems pa ji ltar skye/ /byang chub sems dpa'i gzugs rnams kyis
434b5(mdo sde): smras pa| g.yo med lhag pa'i bsam pa ste/ /de dag sbyor ba bcos ma min/ /mya ngan 'da' sgor 'jog pa ni/ /de dag snying rje de 'dra'o/ /sil snyan rnams kyis smras pa/ de dag gtong
434b6(mdo sde): ba ji lta bu/ /ji ltar byin nas 'gyod med cing / /rnam smin don du mi gnyer bar/ /byang chub tu ni bsngo bar byed/ /byang chub sems dpa'i gzugs rnams kyis smras pa/ dngos po kun
434b7(mdo sde): la mi lta ba/ /des ni byin nas 'gyod pa med/ /byang chub lam du 'jog byed pa/ /de phyir rnam smin re ba med/ /sil snyan rnams kyis smras pa/ ji ltar tshul khrims ldan gyur kyang / /
435a1(mdo sde): tshul khrims kyis ni rlom sems med/ /theg chen bla na med pa la/ /ngang tshul ngan can smin par byin/ /byang chub sems dpa'i gzugs rnams kyis smras
435a2(mdo sde): pa| byang chub sems kyi tshul khrims ldan/ /stong pa nyid kyi rlom sems med/ /byams pa chen po skyed pa ni/ /ngang tshul ngan can yongs smin byed/ /sil snyan rnams kyis smras
435a3(mdo sde): pa| ji ltar na ni sems can gyi/ /spyod shing bsdigs pa bzod byed cing / /sems kyi gnod pa mi byed la/ /mchog tu dga' ba skye bar 'gyur/ /byang chub sems dpa'i gzugs
435a4(mdo sde): rnams kyis smras pa/ bdag ni sems can thams cad kyi/ /nyon mongs gso ba'i sman pa snyam/ /de dag ngan par smras pa yi/ /tshig thos zhe sdang mi 'gyur ro/ /sil snyan rnams
435a5(mdo sde): kyis smras pa/ de dag brtson 'grus ji lta bu/ /pha rol gnon pa'ang ci 'dra zhig /ji ltar zhum pa med sems kyi/ /byang chub spyad pa spyod par 'gyur/ /byang chub sems dpa'i
435a6(mdo sde): gzugs rnams kyis smras pa/ chos dang sems can srung ba ni/ /pha rol gnon dang brtson 'grus so/ /dge ba'i rtsa bas brtan pa ni/ /des na sems ni zhum mi 'gyur/ /sil snyan
435a7(mdo sde): rnams kyis smras pa/ de dag ji ltar dran dang ldan/ /blo gros rtogs par khong du chud/ /ji ltar bsam gtan bsam gtan byed/ /de la chags pa med par 'gyur/ /byang chub
435b1(mdo sde): sems dpa'i gzugs rnams kyis smras pa/ g.yeng ba med pa dran dang ldan/ /tshul 'chos med pa blo gros ldan/ /thabs kyis bsam gtan bsam gtan byed/ /des na de la chags
435b2(mdo sde): mi 'gyur/ /sil snyan rnams kyis smras pa/ ji ltar shes rab ldan pa dang / /yang dag lta ba drang po dang / /chos rnams rnam par dbye ba la/ /mkhas shing 'jigs pa med par
435b3(mdo sde): 'gyur| |byang chub sems dpa'i gzugs rnams kyis smras pa/ thos pas shes rab kun tu 'phel/ /rten pas lta ba drang por 'gyur/ /chos kyi sbyin pas nges 'gyur te/ /tshul bzhin
435b4(mdo sde): gyis ni don rtogs 'gyur/ /sil snyan rnams kyis smras pa/ ji ltar thos pa btsal bas na/ /de dag thos pa mang du 'gyur/ /gang gis che ba'i bdag 'gyur bar/ /thos pa'i chos rnams
435b5(mdo sde): ston par 'gyur/ /byang chub sems dpa'i gzugs rnams kyis smras pa/ /gus par byas te thos tshul zhing / /sgrub pa'i thos pa mang du 'gyur/ /zang zing med par chos sbyin pa/ /des ni che ba'i bdag nyid
435b6(mdo sde): 'gyur| |sil snyan rnams kyis smras pa/ de dag byams pa ji lta bu/ /de dag snying rje ci 'dra zhig /de dag dga' ba ji lta bu/ /btang snyoms kyang ni ci 'dra zhig /byang chub sems dpa'i gzugs
435b7(mdo sde): rnams kyis smras pa/ sems dang bsam snyoms byams pa zhig /sems can 'grol ba snying rje'o/ /sangs rgyas chos dga' dga' ba ste/ /gnyis spangs pa ni btang snyoms so/ /
436a1(mdo sde): sil snyan rnams kyis smras pa/ ji ltar sangs rgyas mthong bar 'gyur/ /sems kyang ji ltar mthong bar 'gyur/ /chos thos nas ni ji lta bur/ /de dag the tshom skye
436a2(mdo sde): mi 'gyur/ /byang chub sems dpa'i gzugs rnams kyis smras pa/ sangs rgyas rjes su dran bsgoms pa/ /des ni 'dren pa mthong bar 'gyur/ /the tshom med cing bsam dag pas/ /chos
436a3(mdo sde): thos nas ni som nyi med/ /sil snyan rnams kyis smras pa/ bsod nams tshogs ni ji lta bu/ /ye shes tshogs kyang ci 'dra zhig /de dag zhi gnas lhag mthong la/ /brtson pa yang ni ji lta
436a4(mdo sde): bu| |byang chub sems dpa'i gzugs rnams kyis smras pa/ ngoms mi shes pa bsod nams tshogs/ /'dri ba rnams ni ye shes tshogs/ /zhi ba'i sems ni zhi gnas te/ /chos shes
436a5(mdo sde): pa ni lhag mthong ngo / /sil snyan rnams kyis smras pa/ de dag gi ni spyod yul gang / /de dag gnas kyang ji lta bu/ /de dag gnas pa ci 'dra zhig /de dag sbyor ba'ang ji lta bu/ /byang
436a6(mdo sde): chub sems dpa'i gzugs rnams kyis smras pa/ de dag spyod yul stong pa nyid/ /gnas ni pha rol phyin pa'i lam/ /gnas pa bsam gtan bzhi rnams te/ /sems can rab grol
436a7(mdo sde): sbyor pa'o/ /sil snyan rnams kyis smras pa/ de dag bdud kyi las gang yin/ /sangs rgyas 'phrin las ji lta bu/ /ci 'dra ba yi las byas na/ /byang chub la ni gzhol bar 'gyur/ /
436b1(mdo sde): byang chub sems dpa'i gzugs rnams kyis smras pa/ theg pa chung ngu bdud kyi las/ /sangs rgyas 'phrin las theg pa che/ /sdig pa thams cad spong ba ni/ /byang chub gzhol bar 'gyur ba'o/ /
436b2(mdo sde): sil snyan rnams kyis smras pa/ de dag grogs bsten ji lta bu/ /sdig pa'i grogs po ci 'dra zhig /log par lta ba mi gnas shing / /de ltar yang dag song bar 'gyur/ /byang chub sems
436b3(mdo sde): dpa'i gzugs rnams kyis smras pa/ gang zhig byang chub lam ston pa/ /rtag tu bde sbyin grogs po'o/ /byang chub sems las gang zlog pa/ /de dag sdig pa'i grogs por shes/ /sil
436b4(mdo sde): snyan rnams kyis smras pa/ lam du 'jug par 'gyur ba yi/ /lta ba drang po ji lta bu/ /sbyor ba rnams par shes nas su/ /ji ltar lta de 'jig mi byed/ /byang chub sems dpa'i gzugs rnams kyis
436b5(mdo sde): smras pa| las dang bya bar 'jug pa ni/ /de dag drang por lta ba yin/ /log par sbyor ba rnam shes nas/ /lta ba de dag 'jig mi byed/ /sil snyan rnams kyis smras pa/ ji ltar dam pa'i
436b6(mdo sde): chos srung zhing / /sems can yongs su smin par byed/ /ji lta bu yi thabs kyis ni/ /de dag byang chub sgrub par 'gyur/ /byang chub sems dpa'i gzugs rnams kyis smras pa/ brtson 'grus
436b7(mdo sde): kyis ni chos srung ste/ /bsdu bas yongs su smin par byed/ /mtha' gnyis rnam par spangs pas ni/ /byang chub sgrub par byed pa yin/ /sil snyan rnams kyis smras pa/ de dag shes pa'i las
437a1(mdo sde): ci 'dra| |nga rgyal las ni ji lta bu/ /ji ltar bka' blo bde ba dang / /thams cad dus su mthun par 'gyur/ /byang chub sems dpa'i gzugs rnams kyis smras pa
437a2(mdo sde): rtsod pa med pa'i shes pa'i las/ /nga rgyal las ni rtsod pa 'byung / /nges par bka' blo bde ba ste/ /gus pa yis ni mthun par 'gyur/ /sil snyan rnams kyis smras pa/ de dag lam ni
437a3(mdo sde): ji lta bu| |log pa'i lam yang ci 'dra zhig / bla med byang chub lam du ni/ /ji ltar sems can rab tu 'god/ /byang chub sems dpa'i gzugs rnams kyis smras pa/ lam ni pha rol
437a4(mdo sde): phyin pa drug / theg pa chung ngu log pa'i lam/ /shes rab thabs la bslab pa ni/ /sems can lam la 'dzud pa'o/ /sil snyan rnams kyis smras pa/ ji ltar bur na nor chen 'gyur/ /
437a5(mdo sde): de dag rnyed pa'ang ci 'dra zhig /gter rnams kyang ni ji lta bu/ /gang gis de dag 'gro tshim byed/ /byang chub sems dpa'i gzugs rnams kyis smras pa/ nor bdun dang ni rtag
437a6(mdo sde): tu ldan| |chos rnyed pa ni rnyed pa'o/ /de dag gter ni gzugs yin te/ /rab tu rnyed nas tshim par byed/ /sil snyan rnams kyis smras pa/ de dag gi ni pha ma gang / /nye du'i tshogs
437a7(mdo sde): ni ji lta bu| |g.yog rnams kyang ni ci 'dra zhig / gang gis mkhas pa de dag mdzes/ /byang chub sems dpa'i gzugs rnams kyis smras pa/ ma ni shes rab pha ni thabs/ /nye du byang
437b1(mdo sde): chub phyogs rnams yin/ /dge ba rnams ni g.yog yin te/ /des ni mkhas pa de dag mdzes/ /sil snyan rnams kyis smras pa/ ji ltar bdag med rtogs nas ni/ /byams pas 'gro ba khyab
437b2(mdo sde): par byed/ /bdag med pa dang byams pa dag /de la ji ltar mtshungs par 'gyur/ /byang chub sems dpa'i gzugs rnams kyis smras pa/ gang dag stong nyid rab shes pa/ /de ni bdag med
437b3(mdo sde): khong du chud/ /gang gis 'gro ba stong shes pa/ /de ni de yi byams pa mchog /sil snyan rnams kyis smras pa/ 'du byed rnams ni rang bzhin gyis/ /'ong ba med cing 'gro med na/ /las dang
437b4(mdo sde): las kyi rnam par smin/ /ji lta bur na 'thad par 'gyur/ /byang chub sems dpa'i gzugs rnams kyis smras pa/ dam pa'i don du 'ong med de/ /gang du'ang 'gro ba yod ma yin/ /kun rdzob
437b5(mdo sde): tu ni lam 'jug cing / /rnam par smin pa nye bar ston/ /sil snyan rnams kyis smras pa/ stong nyid mtshan ma med pa dang / /smon lam rnam par spangs par ni/ /mtshan nyid gcig tu
437b6(mdo sde): rab rtogs nas/ /de kho na ni ji ltar shes/ /byang chub sems dpa'i gzugs rnams kyis smras pa/ stong nyid gang yin de mtshan med/ /mtshan ma don du gnyer med pa/ /mtshan nyid
437b7(mdo sde): gcig cing don gcig ste/ /rnam par thar pa'i sgo bstan to/ /sil snyan rnams kyis smras pa/ gang gis mya ngan 'das 'gro ba'i/ /stong par rtog pa ji lta bu/ /sems can lta ba ji lta
438a1(mdo sde): bu| |yongs su smin byed ji lta bu/ /byang chub sems dpa'i gzugs rnams kyis smras pa/ shes rab kyis ni stong par rtog /thabs kyis sems can
438a2(mdo sde): rnams la lta/ /snying rjes yongs su smin par byed/ /des ni mya ngan 'das par 'gro /sil snyan rnams kyis smras pa/ chos 'di dag ni chos nyid kyis/ /skye ba med cing 'byung med par//
438a3(mdo sde): tshul mchog 'di 'dra shes nas ni/ /gang gis 'khor bar skye bar 'gyur/ /byang chub sems dpa'i gzugs rnams kyis smras pa/ mi skye ba dang mi 'gyur ba/ /de ni shes rab spyod
438a4(mdo sde): yul lo| |bsam bzhin du ni gang skye ba/ /de ni thabs kyi tshul yin no/ /sil snyan rnams kyis smras pa/ gtong la dga' bar ji ltar 'gyur/ /ji lta bur ni phyir mi ldog /ji ltar
438a5(mdo sde): bzod pa phun sum tshogs/ /ji ltar rnam par nges par 'gyur/ /byang chub sems dpa'i gzugs rnams kyis smras pa/ mnyam par gnas par gtong la dga'/ /chos kyi
438a6(mdo sde): dbyings las phyir mi ldog / mi skye ba la bzod pa ste/ /chos shes nas ni rnam par nges/ /sil snyan rnams kyis smras pa/ byang chub snying po snying po gang / /rdzogs pa'i byang chub mtshan
438a7(mdo sde): nyid gang / /ci phyir rdzogs sangs rgyas zhes bya/ /de bzhin gshegs pa ji ltar grol/ /byang chub sems dpa'i gzugs rnams kyis smras pa/ byang chub snying po nam mkha' ste/ /
438b1(mdo sde): byang chub nam mkha'i mtshan nyid do/ /gang yang kun nas gti mug med/ /de bzhin nyid phyir de bzhin gshegs/ /de nas mi 'am ci'i rgyal po'i bu de dag gis tshigs su bcad pa 'di dag
438b2(mdo sde): thos nas mi skye ba'i chos la bzod pa rab tu thob bo/ /de dag gis bzod pa rab tu thob nas rang rang gi gos dang rgyan bcom ldan 'das la mngon par bkab ste 'di skad ces kyang gsol
438b3(mdo sde): to| |bcom ldan 'das/ /gang gi slad du bdag cag gis nyan pa'i rna ba 'di lta bu thob pas sangs rgyas ni/ bdag cag gi ched du byung ngo / /bcom ldan 'das/ sil snyan dang / glu
438b4(mdo sde): dbyangs 'di dag las the tshom 'dri ba'i sgra 'di lta bu byung ba dang / byang chub sems dpa'i gzugs 'di dag gis dris pa de dag thams cad kyi lan btab pas 'khor 'di'i dogs pa
438b5(mdo sde): thams cad spangs pa dang / bdag cag kyang chos snang ba dpag tu ma mchis pa skyes pa ngo mtshar to/ /bcom ldan 'das/ sil snyan de dag las sgra 'di lta bu byung ba'i rgyu ci lags/ su'i
438b6(mdo sde): byin gyi rlabs kyis na/ /byang chub sems dpa'i gzugs 'di dag gis lan 'debs par gyur/ bcom ldan 'das kyis bka' stsal pa/ bzhin bzang dag /de dag thams cad ni/ sangs
438b7(mdo sde): rgyas kyi byin gyi rlabs su blta'o/ /bzhin bzang dag /de bzhin gshegs pa'i byin rlabs kyis nam mkha' las kyang chos kyi sgra 'di lta bu byung na/ sil snyan las chos kyi sgra ci'i phyir mi
439a1(mdo sde): 'byung ste/ bzhin bzang dag /de ltar de bzhin gshegs pa'i byin gyi rlabs ni/ bsam gyis mi khyab bo/ /mi 'am ci'i rgyal po'i bu de dag gis gsol pa/
439a2(mdo sde): bcom ldan 'das/ sems can thams cad kyis sangs rgyas kyi byin gyi rlabs bsam gyi mi khyab pa thob par gyur cig /bam po bzhi pa/ de nas mi 'am ci'i rgyal po sdong po'i
439a3(mdo sde): slas mi 'am ci mo brgyad khri bzhi stong mu tig kha dog sna tshogs kyi do shal thogs nas bcom ldan 'das ga la ba der dong ste phyin pa dang / bcom ldan 'das kyi zhabs la mgo
439a4(mdo sde): bos phyag bcal nas ji ltar thogs pa'i mu tig gi do shal de dag gis bcom ldan 'das la mngon par bkab bo/ /mu tig gi do shal de dag phul ma thag tu sangs rgyas kyi
439a5(mdo sde): mthus de dag bcom ldan 'das kyi dbu'i gtsug gi drang thad kyi steng gi bar snang la mu tig gi do shal gyi khang pa brtsegs pa brgyad khri bzhi stong du gyur te/ khang pa brtsegs pa de
439a6(mdo sde): dag thams cad kyang gru bzhi lham pa/ ka ba bzhi zug pa/ cha mnyam pa/ ngos shin tu rnam par phye ba sha stag go /khang pa brtsegs pa de dag na rin po ches spras pa'i khri rtsa ba'ang
439a7(mdo sde): rin po che las byas pa/ lha'i ras bcos ma'i zung du ma bkram pa dag byung bar gyur to/ /khri de dag thams cad la'ang de bzhin gshegs pa'i sku skyes bu chen po'i mtshan sum cu rtsa
439b1(mdo sde): gnyis kyis legs par brgyan pa dag bzhugs par kun tu snang ngo / /de nas mi 'am ci mo brgyad khri bzhi stong gis bcom ldan 'das kyi cho 'phrul 'di lta bu 'di mthong nas tshim zhing mgu
439b2(mdo sde): ste yid rab tu dga' nas dga' ba dang / yid bde ba skyes te bsam pa thag pa nas bla na med pa yang dag par rdzogs pa'i byang chub tu sems bskyed do/ /de dag byang chub tu sems bskyed
439b3(mdo sde): nas dga' zhing mchog tu dga' ste dang pa thob nas thams cad kyis sgra skad dang / dbyangs gcig tu tshul dang mthun pa'i tshigs su bcad pa 'di dag gis bcom ldan 'das la mngon par
439b4(mdo sde): bstod do/ /bla na med pa'i dgra bcom mchog gsung ba/ /don dgongs mtshungs pa ma mchis bsam mi khyab/ /don dang chos dang 'dul ba rab bslab pa/ /sems can mchog la mgo bos phyag
439b5(mdo sde): 'tshal lo/ /'dod chags zhe sdang gti mug tha ba 'jig /dgon par bzhugs dgyes bsnyengs ba mi mnga' ba/ /rin chen mdzod dang rin chen ston pa po/ /bcom ldan rgyal po'i rgyal la phyag
439b6(mdo sde): 'tshal lo/ /spyan sngar dri bral nyon mongs mi mnga' ba/ /sa yi dbang po pha rol dgra 'joms pa/ /pad+mo lta bur srid gsum mi gos pa/ /bde gshegs mchog brnyes khyod la phyag
439b7(mdo sde): 'tshal lo/ /'gro ba'i nang na mig dang 'drar spyod cing / /nyi zla 'di yi 'od ni spa bkong ba/ /'khor los bsgyur ba'i rigs su rgyal por skyes/ /'khor lo'i mtshan mnga' khyod la phyag 'tshal lo//
440a1(mdo sde): ming dang gzugs la nam yang mi chags shing / /mgon dang dpung dang skyabs dang dpung gnyen gyur/ /khyod dang mtshungs med lhag pa ga la zhig /mtha' yas
440a2(mdo sde): dbyangs la mgo bos phyag 'tshal lo/ /brnyes dang ma brnyes nam yang chags mi mnga'/ /'jig rten chos rnams zil gyis mnan te bzhugs/ /chags sred 'khri shing dra bgrol
440a3(mdo sde): mdzad pa/ /bcom ldan 'jig rten mgon la phyag 'tshal lo/ /dul ba thugs ni rtag tu mnyam par bzhag /nyon mongs bsregs te stobs bcus rab bzhugs shing / /'gro la
440a4(mdo sde): zang zing mi mnga' sbyin stsol pa/ /sbyin pa'i gnas la mgo bos phyag 'tshal lo/ /smra mchog dam pa mtshan gyi 'od 'phros pa/ /lam log phyin ci log ni rnam par spangs/ /'jam
440a5(mdo sde): zhing snum la snyan pa'i gsung gsung ba/ /srid pa gsum las 'phags la phyag 'tshal lo/ /mi mchog gdung bas gdungs pa mi mnga' ba/ /rdzu 'phrul gyis ni bye ba'i zhing du gshags//
440a6(mdo sde): 'gro ba rab tu sgrol ba'i gru mdzad pa/ /bcom ldan bran 'dra khyod la phyag 'tshal lo/ /bcom ldan brtson 'grus dag la ston mdzad pa/ /chags shing zhen pa'i 'gro dang mngon shes
440a7(mdo sde): drug / ldan zhing mkhas pa'i nyan thos rnams kyang 'grel/ /'gro drug nye gshegs khyod la phyag 'tshal lo/ /gser gyi kha dog 'dra la phyag 'tshal lo/ /zhi gnas dbang po dul la
440b1(mdo sde): phyag 'tshal lo/ /ston gyi zla lta'i zhal la phyag 'tshal lo/ /mi mchog yon tan mnga' la phyag 'tshal lo/ /nyon mongs bsregs shing bsnyengs pa mi mnga' ba/ /skye rgu 'di dag bsgral dka'
440b2(mdo sde): chu bzhi sgrol| / bsgoms shing dbang po thul ba'i bcom ldan 'das/ /khyod la skyabs su mchi bar mchid kyis 'tshal/ /thub pas sbyin pa bsam gyis mi khyab stsal/ /bslangs na dbang po dgyes
440b3(mdo sde): par rab 'gyur ba/ /pha rol dag la sbyin pa mchog stsol ba/ /gtong dpa' bcom ldan khyod la phyag 'tshal lo/ /sems can nga rgyal rgyags khengs gti mug pa/ /rgyu dang rkyen dang bya ba 'gal
440b4(mdo sde): bgyid rnams/ /'phags pa bla na med pa'i lam mchog la/ /rnam par 'dren pa chen po khyod kyis bkod/ /phung po rang bzhin gyis ni stong mkhyen nas/ /las dang nyon mongs zil gyis
440b5(mdo sde): mnan te bzhugs/ /'dren pa 'gro ba rnams kyi som nyi gcod/ /bcom ldan dus gsung khyod la phyag 'tshal lo/ /bden pa'i chos la dgyes shing mnyam par bzhag /chos rnams kun la
440b6(mdo sde): mnga' dbang pha rol phyin/ /bla na med pa kha lo sgyur ba mchog /bcom ldan ded dpon khyod la phyag 'tshal lo/ /'chos pa mi mnga' g.yo sgyu rnams dang bral/ /bdud kyi sde rnams 'joms pa'i
440b7(mdo sde): stobs po che/ /mi mchog lam dang lam la lags la mkhas/ /rlung dmar lta bur ci la'ang chags mi mnga'/ /gzir bar gyur gsal pha rol shin tu gnas/ /thub pa bas ma 'tshal ba'i
441a1(mdo sde): bang mdzod mnga'/ /spyad pa spyod pa'i tshe na gang+gA yi/ /bye ma snyed kyi mi mchog rnams la mchod/ /mthu brnyes mi g.yo bsam gyis mi khyab pa/ /chags pa'i skyon mi
441a2(mdo sde): mnga' zhing thang la bzhugs/ /gnas na bzhugs pa'i rgyal ba rnams kyis brten/ /de slad mi rnams mchog la phyag 'tshal lo/ /skye dang na dang rga shi rnam par spangs/ /tshe rabs bye ba
441a3(mdo sde): bsam mi khyab pa dgongs/ /bcom ldan 'das kyi mkhyen pa'i gdugs 'od kyis/ /'jigs pa chen po'i dra ba rab tu 'dral/ /'dren pa rmi 'drar chos rnams thugs su chud/ /phyag dang zhabs
441a4(mdo sde): la bkra shis mtshan mnga' zhing / /bkra shis bgyid las 'jam pa'i ngan slong ba/ /bcom ldan bkra shis mdzad la phyag 'tshal lo/ /gzugs rnams la ni dbang gi pha rol phyin/ /zang zing
441a5(mdo sde): mi mnga' chos kyi sbyin pa stsol/ /thub pa chos kyi rnga ni rab brdungs pa/ /chos rje bcom ldan khyod la phyag 'tshal lo/ /shAkya'i rigs rus rgyal po'i las byung ba/ /dbang po zhi zhing thugs kyang
441a6(mdo sde): rab tu zhi/ /ston pa srid gsum 'jig rten rnam gzigs pa/ /bde gshegs zhi thugs khyod la phyag 'tshal lo/ /bdud rnams dpung dang bcas pas rno pa yi/ /ral gri thogs nas byang
441a7(mdo sde): chub drung lhags kyang / /khyod kyi ba spu tsam yang ma g.yos te/ /bcom ldan ri rab mtshungs la phyag 'tshal lo/ /mi yi dam pa bzod pa'i pha rol phyin/ /sku rnams kun la nongs pa bgyis
441b1(mdo sde): kyang bzod/ /yang 'byung ba dang skye dang 'chi bas dpa'/ /bzod gsung bcom ldan khyod la phyag 'tshal lo/ /mthu brnyes bde bar gshegs pa mi g.yo ba/ /gnas dang gnas min mkhas pa
441b2(mdo sde): bsnyengs mi mnga'/ /khyod kyis sems can mang po byang chub bkod/ /chos gnas rgyal ba khyod la phyag 'tshal lo/ /'dus bgyis nyam chung snying po med bar mkhyen/ /skye ba'i tshogs ni nyung ba
441b3(mdo sde): ma lags sel/ /khyod kyi mkhyen pa srid gsum khyad par 'phags/ /ye shes pha rol phyin la phyag 'tshal lo/ /sems can long ba sdug bsngal mgon med pa/ /de dag khyod kyis dkon mchog
441b4(mdo sde): gsum tshim bgyis/ /khyod ni bdud dpung bcas pa skrag mdzad pa/ /bcom ldan mgon gyur khyod la phyag 'tshal lo/ /stobs dang bsam gtan dang ni dbang po bsgoms/ /khyod kyis bdud ni
441b5(mdo sde): dpung dang bcas pa bcom/ /srid pa rnams kyi nang na mchog gyur pa/ /thub pa dbang po bsgoms la phyag 'tshal lo/ /dad pa'i rtsa ba rgya chen chos bstan pa/ /mtshungs med byang chub la ni chags
441b6(mdo sde): mi mnga'/ /grib ma lta bur mkhyen nas bde gsungs pa/ /bcom ldan gdugs 'dra khyod la phyag 'tshal lo/ /'dren pa rmi 'drar chos rnams thugs su chud/ /'phags pa'i 'khor lo rmi 'dra rab
441b7(mdo sde): tu bskor/ /'dus bgyis yang dag tu ni rmi lam 'drar/ /mkhyen nas sems can mang po dran par mdzad/ /khyod kyi ljags mchog dag pa dri mi mnga'/ /ljags kyis rang gi zhal gyi dkyil
442a1(mdo sde): 'khor khebs/ /ljags ni pad+ma 'dab ma brgya lta bu/ /ljags skyon mi mnga' khyod la phyag 'tshal lo/ /srid gsum kun la chags pa mi mnga' ba/ /'gro ba
442a2(mdo sde): rnams la 'dod pa'i skyon mi gsung / /'dod pa'i chags bral smad pa ma lags pa/ /byang chub mchog la srog chags mos par mdzad/ /nyon mongs dgra dang sdig pa'i dgra spangs
442a3(mdo sde): ba| |ser sna'i 'dod chags bral zhing chags mi mnga'/ /mi yi dam pa gser ltar dpal stug pa/ /khyod kyi mtshan dang grags pa chub par grags/ /gnas dang dbang po rnam par
442a4(mdo sde): 'byed la mkhas/ /'di na bzhugs shing 'gro ba'i mig tu gyur/ /gnas dang yig 'bru tshig gi don bslab pas/ /khyod kyis chu bo bzhi la zam pa btags/ /glang po rin thang ma
442a5(mdo sde): mchis sbyin pa mdzad/ /'dren pa mi dang lha rnams sgrol ba po/ /khyod kyi yon tan mtha' ma mi rnyed de/ /mgon po khyod la bdag ni thal mo sbyor/ /mi yi mchog la rdul ni sbyin byin pas//
442a6(mdo sde): mi mjed dzam+bu'i rgyal por gyur lags na/ /'dir ni dbang po dang pas thal sbyar nas/ /skyabs su nye bar mchi ba smos ci 'tshal/ /phung po gsog ste nyam chung snying po med/ /stong pa sgyu ma
442a7(mdo sde): chu zla 'dra bar ni/ /gau tam khyod kyis de dag yang dag mkhyen/ /phung po khams mkhas khyod la phyag 'tshal lo/ /sred pa'i srad bus dam du mdud bor te/ /srid pa'i 'gro bar dra bar
442b1(mdo sde): rab grags pa/ /srid par 'gro ba rnams kyi dra ba de/ /bde gshegs khyod kyis mkhyen pa'i 'od kyis bral/ /tshangs pa'i sgra skad lta bu'i gsung brjod pa/ /sho be ma lags mi 'gyur
442b2(mdo sde): 'drid ma lags/ /phun tshogs gsung de de dag thos nas ni/ /thal mo sbyar te skyabs su nye bar mchi/ /phyag gi mthil gyis sa 'dir reg pa na/ /nags tshal bcas par rnam pa drug
442b3(mdo sde): g.yos kyang / /'dir ni gzhan la gnod par 'gyur ma mchis/ /bdud phyogs dgra bcom khyod la phyag 'tshal lo/ /lha yi rgyal po che dang mkhas pa gang / /khyod kyis chos don gnyer
442b4(mdo sde): zhing mchis pa rnams/ /de dag so sor chos bstan thos nas su/ /zhabs gnyis la ni rab tu gtugs par bgyid/ /de nas mi'am ci'i rgyal po'i slas rnams kyis bcom ldan
442b5(mdo sde): 'das la tshigs su bcad pa 'di dag gis mngon par bstod nas bcom ldan 'das la 'di skad ces gsol to/ /bcom ldan 'das/ bdag cag bla na med pa yang dag par rdzogs pa'i
442b6(mdo sde): byang chub la yang dag par zhugs nas bud med kyi dngos pos bla na med pa yang dag par rdzogs pa'i byang chub mngon par rdzogs par 'tshang rgya bar mi nus na/ ji ltar bdag cag bud med kyi
442b7(mdo sde): dngos po las gyur te skyes pa'i dngos po thob pa dang / bla na med pa yang dag par rdzogs pa'i byang chub kyang mngon par rdzogs par 'tshang rgya bar 'gyur ba de lta bu'i chos de bcom ldan
443a1(mdo sde): 'das kyis bdag cag la legs par bshad du gsol/ de skad ces gsol pa dang / bcom ldan 'das kyis mi'am ci'i rgyal po sdong po'i slas de
443a2(mdo sde): dag la 'di skad ces bka' stsal to/ /sring mo dag de'i phyir shin tu legs par nyon la yid la zungs shig dang / ji ltar bud med kyi dngos po las gyur te skyes pa'i dngos
443a3(mdo sde): po thob cing myur du bla na med pa yang dag par rdzogs pa'i byang chub kyang mngon par rdzogs par 'tshang rgya bar 'gyur ba ngas khyod la bshad par bya'o/ /mi 'am ci'i rgyal po'i slas rnams
443a4(mdo sde): kyis bcom ldan 'das la legs so/ /zhes gsol te bcom ldan 'das kyi ltar nyan pa dang / bcom ldan 'das kyis de dag la 'di skad ces bka' stsal to/ /sring mo dag chos gcig
443a5(mdo sde): dang ldan na bud med bud med kyi dngos po las gyur te skyes pa'i dngos po thob par 'gyur ro/ /chos gcig po de gang zhe na/ 'di lta ste/ lhag pa'i bsam pas byang chub tu sems bskyed pa
443a6(mdo sde): dang / thams cad mkhyen pa'i sems bskyed pa dang / mi mnyam pa dang mnyam pa'i sems bskyed pa dang / 'jig rten gsum las khyad par du 'phags pa'i sems bskyed
443a7(mdo sde): pa dang / dge ba'i rtsa ba thams cad la brjed pa med pa'i sems bskyed pa ste/ sring mo dag chos gcig po 'di dang ldan na bud med bud med kyi dngos po las gyur te skyes pa'i lus
443b1(mdo sde): thob par 'gyur ro/ /sring mo dag gzhan yang chos gnyis dang ldan na bud med bud med kyi dngos po las gyur te skyes pa'i lus thob par 'gyur ro/ /gnyis gang zhe na/ 'di lta ste/
443b2(mdo sde): phrag dog med pa dang / ser sna med pa ste/ sring mo dag chos 'di gnyis dang ldan na bud med bud med kyi dngos po las gyur te skyes pa'i dngos po thob par 'gyur ro/ /sring mo
443b3(mdo sde): dag gzhan yang chos gsum dang ldan na bud med bud med kyi dngos po las gyur te skyes pa'i dngos po thob par 'gyur ro/ /gsum gang zhe na/ 'di lta ste/ lus kyi sdom pa
443b4(mdo sde): gsum yongs su dag pa dang / ngag gi sdom pa bzhi yongs su dag pa dang / yid kyi sdom pa gsum yongs su dag pa ste/ sring mo dag chos gsum po 'di dag dang ldan na bud med
443b5(mdo sde): bud med kyi dngos po las gyur te skyes pa'i dngos po thob par 'gyur ro/ /sring mo dag gzhan yang chos bzhi dang ldan na bud med bud med kyi dngos po las gyur te skyes pa'i dngos
443b6(mdo sde): po thob par 'gyur ro/ /bzhi gang zhe na/ 'di lta ste/ g.yo med par sbyin pa sbyin pa dang / g.yo med par bslab pa'i gnas 'dzin pa dang / g.yo med par tshul khrims bsten pa
443b7(mdo sde): dang / g.yo med par chos nyan pa ste/ sring mo dag chos bzhi po 'di dag dang ldan na bud med bud med kyi dngos po las gyur te skyes pa'i dngos po thob par 'gyur ro/ /sring mo dag
444a1(mdo sde): gzhan yang chos lnga dang ldan na/ bud med bud med kyi dngos po las gyur te skyes pa'i dngos po thob par 'gyur ro/ /lnga gang zhe na/ 'di lta ste/ chos don du
444a2(mdo sde): gnyer ba dang / chos thos nas tshul bzhin du so sor rtog pa dang / bsam pa thag pa nas bud med kyi dngos po la smod pa dang / rtag par rgyun du skyes pa'i lus thob par sems
444a3(mdo sde): bskyed pa dang / ji skad smras pa de bzhin du byed pa ste/ sring mo dag /chos lnga po 'di dag dang ldan na/ bud med bud med kyi dngos po las gyur te skyes pa'i dngos po thob par 'gyur
444a4(mdo sde): ro| |sring mo dag / gzhan yang chos drug dang ldan na/ bud med bud med kyi dngos po las gyur te skyes pa'i dngos po thob par 'gyur ro/ /drug gang zhe na/ 'di lta ste/ drang pa dang /
444a5(mdo sde): mnyen pa dang / sgyu med pa dang / g.yo med pa dang / bstsal ba med pa dang / bcos pa med pa ste/ sring mo dag /chos drug po 'di dag dang ldan na/ bud med bud med kyi dngos po
444a6(mdo sde): las gyur te skyes pa'i dngos po thob par 'gyur ro/ /sring mo dag /gzhan yang chos bdun dang ldan na/ bud med bud med kyi dngos po las gyur te skyes pa'i dngos po thob par 'gyur
444a7(mdo sde): ro| |bdun gang zhe na/ 'di lta ste/ sangs rgyas kyi sku thob par bya ba'i phyir sangs rgyas rjes su dran pa dang / sangs rgyas kyi chos thob par bya ba'i phyir chos rjes su dran pa dang / rang
444b1(mdo sde): gis phyir mi ldog pa'i dge 'dun bsdu ba'i phyir dge 'dun rjes su dran pa dang / smon lam yongs su dag par bya ba'i phyir tshul khrims rjes su dran pa dang / nyon mongs pa thams cad
444b2(mdo sde): yongs su dor ba'i phyir gtong ba rjes su dran pa dang / byang chub kyi sems rnam par dag par bya ba'i phyir lha rjes su dran pa dang / de dag dgrol ba'i phyir sems can thams cad la sems
444b3(mdo sde): pa ste| sring mo dag / chos bdun po 'di dag dang ldan na/ bud med bud med kyi dngos po las gyur te skyes pa'i dngos po thob par 'gyur ro/ /sring mo dag /gzhan yang chos brgyad dang
444b4(mdo sde): ldan na| bud med bud med kyi dngos po las gyur te skyes pa'i dngos po thob par 'gyur ro/ /brgyad gang zhe na/ 'di lta ste/ zas la sred pa ma yin pa dang / skom pa la sred pa ma yin
444b5(mdo sde): pa dang / me tog dang / spos dang / phreng ba dang / byug pa dang / phye ma la sred pa ma yin pa dang / skyed mos tshal du 'gro bar sred pa ma yin pa dang / rgod pa dang 'jo ba la sred pa ma
444b6(mdo sde): yin pa dang / glu dang / gar dang / rol mo'i dbyangs sgra la sred pa ma yin pa dang / dga' ba dang / rtse ba la sred pa ma yin pa dang / rna ba dang sgra dang / sna dang dri dang / lce dang ro dang /
444b7(mdo sde): lus dang reg la dga' ba la sred pa ma yin pa ste/ sring mo dag /chos brgyad po 'di dag dang ldan na/ bud med bud med kyi dngos po las gyur te skyes pa'i dngos po thob par 'gyur ro/ /
445a1(mdo sde): sring mo dag /gzhan yang chos dgu dang ldan na/ bud med bud med kyi dngos po las gyur te skyes pa'i dngos po thob par 'gyur ro/ /dgu gang zhe na/ 'di lta ste/
445a2(mdo sde): chad par lta ba ma yin pa dang / rtag par lta ba ma yin pa dang / bdag tu smra ba ma yin pa dang / sems can du smra ba ma yin pa dang / srog tu smra ba ma yin pa dang / gang zag tu
445a3(mdo sde): smra ba ma yin pa dang / 'byung bar lta ba ma yin pa dang / 'jig par lta ba ma yin pa dang / rgyu dang rkyen la 'jug pa la mkhas pa yin te/ sring mo dag /chos dgu po 'di dag
445a4(mdo sde): dang ldan na/ bud med bud med kyi dngos po las gyur te skyes pa'i dngos po thob par 'gyur ro/ /sring mo dag /gzhan yang chos bcu dang ldan na/ bud med bud med kyi dngos po
445a5(mdo sde): las gyur te skyes pa'i dngos po thob par 'gyur ro/ /bcu gang zhe na/ 'di lta ste/ sems can thams cad la byams par gnas pa dang / gzhan gyi longs spyod la brnab sems
445a6(mdo sde): mi skyed pa dang / skyes pa'i sems su yid la byed pa skyed pa dang / srog gi phyir yang rdzun gyi tshig mi smra ba dang / phra ma'i tshig mi smra ba dang / zhe gcod pa'i tshig mi smra ba dang /
445a7(mdo sde): tshig kyal pa mi smra ba dang / pha rol po dga' zhing rtse ba la phrag dog med pa dang / gnod sems kyi bag la nyal mngon par mi sgrub pa dang / yang dag par lta ba dang ldan par
445b1(mdo sde): 'gyur ba dang / rnam par smin pa la re ba med pa ste/ sring mo dag /chos bcu po 'di dag dang ldan na/ bud med bud med kyi dngos po las gyur te skyes pa'i dngos po thob par
445b2(mdo sde): 'gyur ro/ /sring mo dag /gzhan yang bud med zab mo la mos pa yin te/ de gzugs la dbu ba brdos pa lta bur so sor rtog kyang gzugs kyis rgyags shing myos par mi 'gyur
445b3(mdo sde): ba dang / tshor ba la chu'i chu bur lta bur so sor rtog kyang bde ba'i tshor ba la rjes su chags pa med pa dang / sdug bsngal gyi tshor ba la khong khro bar mi 'gyur ba dang / bde ba'ang
445b4(mdo sde): ma yin sdug bsngal ba'ang ma yin pa'i tshor ba'i kun tu gti mug par mi 'gyur ba dang / 'du shes la smig rgyu lta bur so sor rtog cing bud med kyi 'du shes mi skyed/ skyes pa'i
445b5(mdo sde): 'du shes mi skyed pa dang / 'du byed rnams la chu shing gi phung po lta bur so sor rtog ste/ 'du byed thams cad la snying po med par rtogs nas 'du byed thams cad la mi gnas shing
445b6(mdo sde): de la gnas pa mi skyed pa dang / rnam par shes pa la sgyu ma lta bur so sor rtog ste/ sems dang / yid dang / rnam par rig pa de sgyu ma byas pa bzhin du rtogs nas chos thams
445b7(mdo sde): cad la chags pa med/ zhe sdang med/ gti mug med pa dang / lus la 'byung ba chen po bzhi dang ldan par so sor rtog ste/ 'di lta ste/ sa'i khams dang ldan pa dang / chu'i
446a1(mdo sde): khams dang ldan pa dang / me'i khams dang ldan pa dang / rlung gi khams dang ldan par lus la so sor rtog go /lus 'di ni/ bsdus pa rtswa dang / shing
446a2(mdo sde): dang / bong ba dang / rtsig pa dang / mig yor lta bu ste/ 'di bdag ma yin/ sems can ma yin/ srog ma yin/ skyes bu ma yin/ gang zag ma yin gyi/ phyin ci log sngon
446a3(mdo sde): du song bas rgyu dang / bya ba dang / las kyi byung ba'o/ /gzhan yang bud med mig la kha zas las skyes pa sha'i gong bu ngo bo nyid kyis stong pa dang / rang bzhin gyis dben par
446a4(mdo sde): yang dag pa ji lta ba bzhin du so sor rtog pa dang / de bzhin du rna ba dang / sna dang / lce dang / lus dang / yid la ngo bo nyid kyis stong pa dang / rang bzhin gyis dben par
446a5(mdo sde): yang dag pa ji lta ba bzhin du so sor rtog pa'o/ /gzhan yang bud med lus la gzugs brnyan lta bur 'jug pa dang / ngag la brag ca lta bur 'jug pa dang / sems la sgyu ma
446a6(mdo sde): lta bur 'jug pa'o/ /sring mo dag /chos 'di dag dang ldan na/ bud med bud med kyi dngos po las gyur te skyes pa'i dngos po thob cing myur du bla na med pa yang dag par rdzogs
446a7(mdo sde): pa'i byang chub kyang mngon par rdzogs par 'tshang rgya bar 'gyur ro/ /de nas mi 'am ci'i rgyal po sdong po'i slas de dag thams cad kyis bcom ldan 'das las bud med kyi
446b1(mdo sde): dngos po las sgyur ba'i chos kyi rnam grangs 'di thos nas tshim zhing mgu ste yid rangs shing rab tu dga' nas dga' ba dang / yid bde ba skyes te bcom ldan 'das kyi zhabs la
446b2(mdo sde): phyag btsal nas tshul dang mthun pa'i tshigs su bcad pa 'di dag gis bcom ldan 'das la mngon par bstod do/ /dri med dri bral dri ma gcod mdzad pa/ /rdul med rdul bral lhag pa'i
446b3(mdo sde): gzi brjid mnga'/ /pad+ma'i 'dab 'dra'i spyan dang mdzes pa'i thugs/ /dri med zla zhal khyod la phyag 'tshal lo/ /dga' mdzad zhi mdzad nyon mongs gcod mdzad pa/ /dga' bo ston pa rtag
446b4(mdo sde): tu dgon par dgyes/ /rin chen 'byung gnas rin chen mdzod mnga' ba/ /yon tan mchog mnga' khyod la phyag 'tshal lo/ /pha rol gshegs pa gzhan gyi tshogs rnams 'joms/ /
446b5(mdo sde): pad+ma lta bur stong mchog bka' mchid gsung / /lam mchog stsol zhing dam pa'i don ston pa/ /mchog tu dga' mdzad khyod la phyag 'tshal lo/ /chu bo bzhi brgal bden bzhi'i bka'
446b6(mdo sde): mchid gsung / /sa la rgyu ba 'di la mig stsol ba/ /'khor lo mchog gi mtshan ni stong mnga' ba/ /rdul med phan mdzad khyod la phyag 'tshal lo/ /nyon mongs rdul bsal dam pa
446b7(mdo sde): mthu bo che/ /mgon po 'gro la mchog gi don mdzad ba/ /bdud kyi dpung rnams stobs med 'jig mdzad pa/ /bcom ldan stobs bcu khyod la phyag 'tshal lo/ /sred pa'i 'khri
447a1(mdo sde): shing gcod mdzad mnyam pa med/ /brnyes pa dag dang ma brnyes mtshungs mnyam thugs/ /'jig rten mthar 'byin snang ba'i sgron mdzad pa/ /rgya mtsho
447a2(mdo sde): lta bu khyod la phyag 'tshal lo/ /dul zhing stobs bcu chen po dam pa mnga'/ /sbyin pa stsol zhing rtag tu gtong la dgyes/ /dul bzhi gnas yon tan pha rol phyin/ /nyon mongs
447a3(mdo sde): rdul bsal khyod la phyag 'tshal lo/ /mtshan mchog 'gro ba kun la dam pa stsol/ /skye bo'i 'dren pa lha yi mchog pas mchog /byams dang stobs dang bzod la nges par
447a4(mdo sde): dgyes| |mchod 'os bde gshegs khyod la phyag 'tshal lo/ /mar me lta bu dri med zla ba 'dra/ /phyi nang nyon mongs dri ma gcod mdzad pa/ /nyon mongs spangs pa yon tan bsod
447a5(mdo sde): nams gter/ /zhi ba thugs zhi khyod la phyag 'tshal lo/ /dad pa stsol ba dge sbyong zhi mdzad pa/ /ston pa skye mched drug las thar mdzad pa/ /rjes su dran drug shin tu yongs dag
447a6(mdo sde): dran| |rgyal ba dge sbyong rgyal la phyag 'tshal lo/ /'dom gang 'od ni gser gyi kha dog lte/ /gsung snyen dam pa rnam par dag pa'i dbyangs/ /bcom ldan gang zag dam pa
447a7(mdo sde): skyes bu mchog / srid gsum zhi mdzad khyod la phyag 'tshal lo/ /shes rab mun pa ma mchis pha rol gshegs/ /rtag tu dka' thub brtul zhugs rab tu spyod/ /de bzhin kho na
447b1(mdo sde): gzhan min de bzhin gsung / /mun par sgron ma 'dzin la phyag 'tshal lo/ /bde gshegs grags ldan yon tan bsam 'tshal/ /de bzhin nyid kyi chos kyi gnas ston pa/ /yon tan
447b2(mdo sde): brjod pa mthong zhing grags bsgrags pas/ /mchog tu dga' mdzad khyod la phyag 'tshal lo/ /bsngags la gnas shing brtul zhugs dka' thub 'phags/ /khengs dang nga rgyal rgyags
447b3(mdo sde): pa gcod mdzad pa/ /ye shes 'byung gnas rdul bral blo gros mchog /skye bo mthar phyin khyod la phyag 'tshal lo/ /ka la ping+ka tshangs dbyangs thugs rje can/ /'dod pa brtsod bgyid dri ma sel
447b4(mdo sde): mdzad pa/ /phung po yongs mkhyen mkhas pa bde bar gshegs/ /yon tan tshogs mchog mnga' la phyag 'tshal lo/ /yon tan ston pa yon tan bstod mchod pa/ /zab mo blta dka' shin
447b5(mdo sde): tu rtogs par dka'/ /'dzum zhal zla 'dra gsong por gsung mdzad pa/ /bdud stobs 'joms mdzad khyod la phyag 'tshal lo/ /mnyam thugs kha lo sgyur ba rab dul thugs/ /kun gyis
447b6(mdo sde): mngon bstod mnyam pa'i lam la gnas/ /thub pa mchog gsung bden pa'i bka' mchid can/ /bde gshegs mnyam thugs khyod la phyag 'tshal lo/ /lam stsol snyan pa shin tu 'jam
447b7(mdo sde): pa'i dbyangs/ /bdud kyi sde mnga' 'joms mdzad nga rgyal dang / /lhag pa'i nga rgyal mi mnga' tshul mi 'chos/ /thub pa dge sbyong rgyal la phyag 'tshal lo/ /stobs dang mthu dang brtson 'grus
448a1(mdo sde): bsam gtan dgyes/ /rtag tu 'dod chags skyon dang rab rib bral/ /bde bar gshegs pa mi g.yo gnas la zhugs/ /stobs bcu mchog mnga' khyod la
448a2(mdo sde): phyag 'tshal lo/ /phyag dang zhabs ni dri med dra bas 'brel/ /skye dang rga dang 'chi ba mi mnga' ba/ /rgyal bar 'os pa 'gro ba kun las rgyal/ /nam mkha' mnyam thugs khyod la phyag
448a3(mdo sde): 'tshal lo/ /de nas mi 'am ci'i rgyal po sdong po'i slas mi 'am ci mo brgyad khri bzhi stong pa de dag gis bcom ldan 'das kyi zhabs la gtugs pa dang / bcom ldan 'das kyis
448a4(mdo sde): de dag gi lhag pa'i bsam pa mkhyen nas de'i tshe bcom ldan 'das kyi 'dzum pa mdzad do/ /'di ni/ sangs rgyas bcom ldan 'das rnams kyi chos nyid de gang gi tshe 'dzum pa
448a5(mdo sde): mdzad pa de'i tshe bcom ldan 'das kyi zhal gyi sgo nas 'od zer du ma kha dog sna tshogs byung ste/ 'di lta ste/ sngon po dang / ser po dang / dmar po dang / dkar po dang / le brgan dang / shel dang /
448a6(mdo sde): dngul gyi kha dog lta bu'o/ /de dag gis 'jig rten gyi khams mtha' yas mu med par 'od kyis khyab par byas te tshangs pa'i 'jig rten gyi bar du mngon par 'phags nas nyi ma dang /
448a7(mdo sde): zla ba'i 'od mog mog por byas te slar log nas bcom ldan 'das la lan gsum bskor ba byas te bcom ldan 'das kyi dbu'i gtsug tu nub bo/ /de nas tshe dang ldan pa kun
448b1(mdo sde): d ga' bo stan las langs te bla gros phrag pa gcig la gzar nas pus mo g.yas pa'i lha nga sa la btsugs te zhe sa dang bcas shing gus pa dang bcas par bcom ldan 'das gang
448b2(mdo sde): na ba de logs su thal mo sbyar ba bdud da tshigs su bcad pa mngon par sgrub pa 'dis bcom ldan 'das la 'dzum pa mdzad pa'i don zhus pa/ bde bar gshegs pa ci slad
448b3(mdo sde): 'dzum ston pa/ /zla ba dri ma med zhal khyod la zhu/ /dri med gzi brjid mnga' ba khyod la zhu/ /gser gyi kha dog lta bu khyod la zhu/ /bde bar gshegs pa ci slad 'dzum ston pa/ /dam
448b4(mdo sde): pa'i gzugs rnams mnga' ba khyod la zhu/ /'gro ba rnams kyi don mdzad khyod la zhu/ /lha dang mi rnams kyis mchod khyod la zhu/ /bde bar gshegs pa ci slad 'dzum ston pa/ /
448b5(mdo sde): sbyin dang dul la dgyes pa khyod la zhu/ /tshul khrims yongs dag gyur pa khyod la zhu/ /bzod pa'i stobs dang stobs stsol khyod la zhu/ /bde bar gshegs pa ci slad 'dzum ston
448b6(mdo sde): pa| |brtson 'grus stobs dang mthu mnga' khyod la zhu/ /bsam gtan mngon shes dgyes pa khyod la zhu/ /shes rab nam mkha' mnyam pa khyod la zhu/ /bde bar gshegs
448b7(mdo sde): pa ci slad 'dzum ston pa/ /rtag tu byams pa'i thugs can khyod la zhu/ /rtag tu thugs rje ldan pa khyod la zhu/ /dga' dang btang snyoms dgyes pa khyod la zhu/ /bde bar gshegs
449a1(mdo sde): pa ci slad 'dzum ston pa/ /srid pa gsum po mthar 'byin khyod la zhu/ /spyan gsum dri ma mi mnga' khyod la zhu/ /bdud rtsi chos rnams gsung ba khyod la
449a2(mdo sde): zhu| |bde bar gshegs pa ci slad 'dzum ston pa/ /bdud rnams tha mar 'byin pa khyod la zhu/ /ngan pa'i tshogs rnams 'joms pa khyod la zhu/ /bden pa dam pa gzigs pa
449a3(mdo sde): khyod la zhu/ /bde bar gshegs pa ci slad 'dzum ston pa/ /stobs bcu dam pa mnga' ba khyod la zhu/ /the tshom dag ni gcod mdzad khyod la zhu/ /yon tan stong gis brgyan pa
449a4(mdo sde): khyod la zhu/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ khyod kyis mi 'am ci'i rgyal
449a5(mdo sde): p o'i slas rnams nga las dge ba'i rtsa ba bskyed de bsam pa thag pa nas bla na med pa yang dag par rdzogs pa'i byang chub tu sems bskyed nas bud med kyi dngos po las bsgyur zhing
449a6(mdo sde): skyes pa'i dngos po thob par bya ba'i phyir nga'i rkang pa gnyis la gtugs pa mthong ngam/ gsol pa/ bcom ldan 'das/ mthong ngo / /bcom ldan 'das kyis bka' stsal pa/
449a7(mdo sde): kun dga' bo/ mi 'am ci'i slad brgyad khri bzhi stong po de dag gis bsam pa thag pa nas dge ba'i rtsa ba bskrun pa 'dis 'di ni/ shi 'phos nas bud med kyi dngos po las
449b1(mdo sde): gyur te skyes pa'i lus thob nas dga' ldan gyi lha rnams dang skal ba mnyam par skye bar 'gyur ro/ /der skyes nas kyang byang chub sems dpa' sems dpa' chen po byams pa dang
449b2(mdo sde): lhan cig tu sangs rgyas bcom ldan 'das rnams kyi rdzogs pa'i byang chub 'di kun bgro ba byed par 'gyur ro/ /byams pa de bzhin gshegs pa byang chub thob pa na mnyes par byed
449b3(mdo sde): cing dam pa'i chos kyang kun bgro bar byed par 'gyur ro/ /bskal pa bzang po'i de bzhin gshegs pa thams cad la'ang rim gyis mnyes par byed par 'gyur/ de dag gis
449b4(mdo sde): dam pa'i chos kyang kun bgro bar byed par 'gyur/ 'dzin par 'gyur ro/ /de dag rim gyis byang chub kyi phyogs kyi chos yang dag par bsgrub par bya ba thams cad kun tu rdzogs par
449b5(mdo sde): b yas nas gang gi tshe mi 'am ci'i rgyal po sdong po bla na med pa yang dag pa'i byang chub mngon par rdzogs par 'tshang rgya bar 'gyur ba de'i tshe de dag sangs rgyas kyi zhing der skye bar
449b6(mdo sde): 'gyur te/ des de dag bla na med pa yang dag par rdzogs pa'i byang chub tu lung ston par yang 'gyur ro/ /de nas bcom ldan 'das la mi 'am ci'i rgyal po sdong pos 'di skad ces
449b7(mdo sde): gsol to/ /bcom ldan 'das/ de bzhin gshegs pas bdag cag la sangs rgyas kyi mdzad pa mdzad do/ /ngan song ngan 'gro thams cad kyi lam bkum mo/ /bde 'gro thams cad
450a1(mdo sde): kyi lam rnam par sbyangs so/ /bdag cag byang chub kyi lam la rab tu bkod do/ /bdag cag la chos kyi gter bstan to/ /bdag cag ye shes kyis la bkod
450a2(mdo sde): do| |dge ba'i rtsa ba thams cad 'bar bar bgyis so/ /pha rol tu phyin pa'i phyogs bstan to/ /thabs la mkhas pa bstan to/ /bdag cag byang chub kyi sems yang dag par
450a3(mdo sde): 'dzin du stsal to/ /chos bsgrags pas rab tu dga' bar mdzad do/ /dga' ba dang / dang ba dang / mchog tu dga' ba thob pas gzengs bstod do/ /chos zab mo'i bzod pa la rab
450a4(mdo sde): tu dga' bar mdzad do/ /bdag cag phyir mi ldog pa'i sa la rab tu bkod do/ /bdag cag ni/ bcom ldan 'das la byas ba gzo ba lags kyi byas pa mi gzo ba ma lags kyang
450a5(mdo sde): bcom ldan 'das/ bdag cag gis sha dang / khrag gis kyang de bzhin gshegs pa la lan mi lon na/ gzhan gyis lan lon par mi 'gyur ba lta smos kyang ci 'tshal/ de
450a6(mdo sde): nas 'khor de'i nang nas byang chub sems dpa' kha cig 'di snyam du sems te/ ma la mi 'am ci'i rgyal po sdong po 'di ji srid cig na bla na med pa yang dag par rdzogs pa'i byang
450a7(mdo sde): chub mngon par rdzogs par 'tshang rgya bar 'gyur/ 'di'i ming ni/ ji skad ces bya bar 'gyur/ byang chub sems dpa'i dge 'dun ni/ ji snyed cig tu 'gyur/ longs spyod dang /
450b1(mdo sde): yongs su spyod pa ni/ ji 'dra zhig tu 'gyur/ de'i sems can bkod pa dang / sangs rgyas kyi zhing gi yon tan bkod pa ni/ ji 'dra ba zhig tu 'gyur snyam mo/ /de nas bcom ldan
450b2(mdo sde): 'das kyis byang chub sems dpa' de dag gi sems kyi rnam par rtog pa thugs kyi yongs su mkhyen nas 'dzum pa mdzad pa dang / bcom ldan 'das kyi zhal gyi sgo nas 'od zer du ma
450b3(mdo sde): kha dog tha dad pa kha dog brgya stong phrag du ma byung ste/ phyogs bcu kun gyi phyogs re rer yang sangs rgyas kyi zhing gang+gA'i klung gi bye ma snyed snang bar byas te sems can rnams kyi ngan
450b4(mdo sde): song gi sdug bsngal thams cad zhi bar byas nas lha dang / mi dang / lha ma yin du bcas pa'i 'jig rten 'dun par byas te slar log nas bcom ldan 'das la lan stong du bskor ba
450b5(mdo sde): byas te bcom ldan 'das kyi dbu'i gtsug tu nub bo/ /de nas tshe dang ldan pa kun dga' bos bcom ldan 'das kyis sngon chad ma mdzad pa'i 'dzum pa mdzad pa mthong nas stan las
450b6(mdo sde): l angs te thal mo sbyar nas bcom ldan 'das kyi zhabs la phyag btsal te lan gsum bskor ba byas nas bcom ldan 'das kyi spyan sngar 'dug ste pus mo g.yas pa'i lha nga sa la
450b7(mdo sde): btsugs nas bcom ldan 'das ga la ba de logs su thal mo sbyar ba btud de bcom ldan 'das la tshigs su bcad pas gsol pa/ bde bar gshegs kyi 'dzum pa ci 'dra ba/ /
451a1(mdo sde): de ring phyung ste thug med bye ba'i zhing / /rgya chen phyogs bcu'i gang+gA'i rdul mtha' yas| /khyab pa de 'dra sngon chad yong ma mthong / /tshangs pa de bzhin
451a2(mdo sde): 'jig rten skyong ba dang / /nor bu me dang nyi ma zla ba'i 'od/ /mi dbang gzi brjid kyis ni mog mog gyur/ /'dzum mdzad 'di yi rgyu ni lung bstan gsol/ /su yi ched du dpa' bo
451a3(mdo sde): khyod kyis 'od phyung bas/ /'dir ni ngan song gsum zhi byang chub yan lag rdzogs/ /chos kyi rje yis bdag cag rnams kyi dogs pa sol/ /mi rnams kyi ni yid gnyis ma lus
451a4(mdo sde): legs par khum/ /'khor kun dga' bas rtog bgyid na/ /su slad de ring 'dzum pa bstan/ /de nas tshe dang ldan pa kun dga' bos bcom ldan 'das la tshigs su bcad pa 'di
451a5(mdo sde): dag gis mngon par bstod nas bskor ba byas te rang gi stan la 'dug go / de nas bcom ldan 'das kyis de'i tshe glang po che'i blta stangs kyis phyogs bcur gzigs nas tshe dang
451a6(mdo sde): ldan pa kun dga' bo la 'di skad ces bka' stsal to/ /kun dga' bo/ khyod kyis mi 'am ci'i rgyal po sdong po 'dis tshul 'di lta bu dang / rgya che ba 'di lta bu dang / rnam pa 'di
451a7(mdo sde): lta bu 'dis de bzhin gshegs pa la mchod pa byas pa mthong ngam/ gsol pa/ bcom ldan 'das/ mthong lags so/ /bde bar gshegs pa/ mthong lags so/ /
451b1(mdo sde): bcom ldan 'das kyis bka' stsal pa/ kun dga' bo/ mi 'am ci'i rgyal po sdong po 'di bskal pa bye ba khrag khrig brgya stong phrag drug cu rtsa brgyad na bla na med pa yang dag par
451b2(mdo sde): rdzogs pa'i byang chub mngon par rdzogs par 'tshang rgya ste/ dkon mchog 'byung zhes bya ba'i bskal ba la 'jig rten gyi khams zla ba dri ma med ces bya bar yon tan gyi rgyal por
451b3(mdo sde): snang ba zhes bya ba'i de bzhin gshegs pa dgra bcom pa yang dag par rdzogs pa'i sangs rgyas mkhyen pa dang zhabs su ldan pa/ bde bar gshegs pa/ 'jig rten mkhyen pa/
451b4(mdo sde): skyes bu 'dul ba kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das su 'jig rten du 'byung ngo / /kun dga' bo/ /'jig rten gyi khams zla ba dri
451b5(mdo sde): ma med pa de ni/ lag mthil ltar mnyam par 'gyur te/ bai DU R+ya dkar po las grub pa/ zla ba lta bur snang ba/ shin tu dri ma med pa/ shin tu rnam par dag pa/ mchid bu med
451b6(mdo sde): pa'o| |de bzhin gshegs pa de'i byang chub sems dpa'i dge 'dun yang tshad med par gyur te/ byang chub sems dpa' sems dpa' chen po de thams cad kyang phyir mi ldog pa/ rnam
451b7(mdo sde): par thar pa bsam gyis mi khyab pa thob pa sha stag go / byang chub sems dpa' de dag ni/ nam mkha' la khang pa brtsegs pa na longs spyod de/ de dag nam mkha' la khang pa
452a1(mdo sde): b rtsegs pa na gnas pa na bai DU R+ya dkar po las grub pa'i sa chen po dar bcom ldan 'das de bzhin gshegs pa yon tan gyi rgyal por snang ba de'i
452a2(mdo sde): gzugs brnyan mthong bar 'gyur ro/ /de dag gis mthong ma thag tu chos 'di dag thams cad ni/ gzugs brnyan lta bu'o/ /zhes dran pa skye bar 'gyur ro/ /byang chub sems
452a3(mdo sde): dpa' gang chos gang la the tshom za ba na de de bzhin gshegs pas de la snang bar gyur pa de la zhu bar 'gyur ro/ /de bzhin gshegs pa des kyang byang chub sems dpa' de
452a4(mdo sde): dag la zhus pa'i lung bstan pas sems rangs par mdzad par 'gyur ro/ /byang chub sems dpa' de dag gis chos de thos nas mi skye ba'i chos la bzod pa rab tu thob par
452a5(mdo sde): 'gyur ro/ /kun dga' bo/ 'jig rten gyi khams de na grong dang / grong khyer dang / grong rdal dang / ljongs dang / yul 'khor dang / rgyal po'i pho brang 'khor yod par mi
452a6(mdo sde): 'gyur ro/ /sems can de dag thams cad kyang nam mkha' la khang pa brtsegs pa na 'khod par 'gyur ro/ /sangs rgyas kyi zhing der bud med du gdags pa'ang med par
452a7(mdo sde): 'gyur ro/ /sems can de dag thams cad kyang pad+ma'i snying po las brdzus te skye bar 'gyur ro/ /'jig rten gyi khams de na kha zas su gdags pa med de/ sems can
452b1(mdo sde): bdag thams cad ni/ bsam gtan la dga' ba dang / chos la dga' ba'i zas can du 'gyur ro/ /'jig rten gyi khams de na gzhan rnam par gzhag pa med de/ sems can de dag
452b2(mdo sde): thams cad ni| theg pa chen po la nges par 'gyur ba dag go / 'jig rten gyi khams de na tshul khrims log par zhugs pa'am/ lta ba log par zhugs pa'am/ cho ga log par
452b3(mdo sde): zhugs pa'am/ 'tsho ba log par zhugs pa'i sems can 'ga' yang med par 'gyur ro/ /sems can de dag thams cad ni/ nan tan dang ldan pa ste/ sangs rgyas kyi chos
452b4(mdo sde): rnams la brtson 'grus brtsams par 'gyur ba sha stag go / sangs rgyas kyi zhing de na bdud dam/ bdud kyi ris kyi lha'am/ gzhan mu stegs can spyod pa can dang / kun tu rgyu dang /
452b5(mdo sde): dmigs pa'i lta ba la mngon par zhen pa dang / pha rol rgol ba med par 'gyur ro/ /sems can de dag thams cad ni/ zab mo'i spyod yul stong pa nyid kyi phyag rgyas btab par
452b6(mdo sde): 'gyur ro/ /'jig rten gyi khams de na ming du btags pa tsam dang / 'du shes tsam ma gtogs par lha dang / mi zhes tha dad du bya ba med par 'gyur ro/ /sems can de dag thams
452b7(mdo sde): cad ni| yongs su spyad pa mtshungs par 'gyur ro/ /kun dga' bo/ bcom ldan 'das yon tan gyi rgyal por snang ba de bzhin gshegs pa dgra bcom pa yang dag par rdzogs pa'i
453a1(mdo sde): sangs rgyas de'ang lha dang / mi rnams kyi skye bo mang po la phan pa dang / skye bo mang po la bde ba'i phyir bar gyi bskal pa bcu tham par bzhugs par 'gyur
453a2(mdo sde): r o| |bcom ldan 'das yon tan gyi rgyal por snang ba de bzhin gshegs pa de gang gi tshe yongs su mya ngan las 'das par bzhed pa de'i tshe byang chub sems dpa' sems dpa'
453a3(mdo sde): chen po brtson 'grus 'bar ba 'di nga'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ bkod pa chen po zhes bya ba'i de bzhin
453a4(mdo sde): gshegs pa dgra bcom pa yang dag par rdzogs pa'i sangs rgyas mkhyen pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur
453a5(mdo sde): ba bla na med pa/ lha dang mi rnams kyi ston pa/ sangs rgyas bcom ldan 'das su 'gyur ro/ /zhes byang chub sems dpa' brtson 'grus 'bar ba zhes bya ba lung bstan nas mya ngan
453a6(mdo sde): las 'da' bar 'gyur ro/ /kun dga' bo/ bar gyi bskal pa de'ang sangs rgyas dkon mchog dang / chos dkon mchog dang / dge 'dun dkon mchog dang mi 'bral bar 'gyur
453a7(mdo sde): te| bar gyi bskal pa de ni/ dkon mchog 'byung ba zhes brjod do/ /de nas mi 'am ci'i rgyal po sdong pos bcom ldan 'das las lung bstan pa thos nas dga' zhing mgu ste yid
453b1(mdo sde): rangs shing rab tu dga' nas dga' ba dang / yid bde ba skyes te/ byang chub sems dpa'i dga' ba dang / mchog tu dga' ba'i shugs kyis sa las steng gi bar snang la shing ta la
453b2(mdo sde): bdun tsam du 'phags te thams cad dang ldan pa'i 'khor dad pa rgya cher spel ba dang / dge ba'i rtsa ba yang dag par bskyed pa'i phyir sangs rgyas kyi mthu dang / rang gi shes rab kyi spobs
453b3(mdo sde): pas de'i tshe tshigs su bcad pa 'di dag smras so/ /chos 'di thams cad rab tu dben pa dang / /dri ma med de nam mkha'i ngo bo nyid/ /rgyud kyi dam pa 'di ni rnam shes na/ /de phyir de dag
453b4(mdo sde): thub sras thu bor 'gyur/ /rmi lam bzhin du mthong ba cung zad med/ /thams cad med de gzung med gsog dang gsob/ /chos rnams thams cad rmi lam 'drar shes nas/ /'dus byas
453b5(mdo sde): dag pa skyo bar 'gyur ba med/ /la las sgyu ma'i rta dang glang chen dang / /shing rta dpung bu chung dang bzhon mthong ba/ /dam pa'i don du snying po med pa ltar/ /phung po 'di dag sgyu 'dra snying po
453b6(mdo sde): med| |gzugs kyi rang bzhin dbu ba brdos pa bzhin/ /tshor ba 'di ni chu yi chu bur 'dra/ /'du shes dag ni smig rgyu 'dra bar gzungs/ /'dus byas thams cad chu shing snying po med/ /srid
453b7(mdo sde): gsum 'di ni sems yid rnam par shes/ /rgyal bas de bzhin sgyu 'dra gsog tu gsungs/ /gzugs kyi rang bzhin stong par rig nas ni/ /'dus byas dag la nam yang skyo ba med/ /
454a1(mdo sde): khams bzhi po ni chos kyi dbyings 'dra dang / /skye mched rnams ni grong stong lta bu dang / /chos 'di gsog dang gsob ltar rnam shes pa/ /de dag rgyal pa'i
454a2(mdo sde): chos mdzod 'dzin pa yin/ /rab tu dul phyir sbyin dang dul ba dang / /de bzhin tshul khrims rnam dag tshul khrims dang / /rtag tu 'phags pa'i tshul gyis bzod mi zad/ /stong pa
454a3(mdo sde): nyid phyir brtson 'grus rnam par dag / bsam gtan rang bzhin 'gyur ba med pa dang / /de ltar shes rab chags med ma spros par/ /gang gi 'jug pa de 'drar gyur pa de/ /pha
454a4(mdo sde): rol phyin pa'i pha rol rab tu phyin| / bdag med kho na nyid phyir byams pa mnyam/ /nam mkha' lta bur gong du snying rje dag /zhi phyir dga' dang btang snyoms bcas pa yi/ /lam
454a5(mdo sde): 'di tshangs pa'i lam ste rtag tu zhi/ /bsdu ba bzhi po khyad par 'phags pa 'di/ /rnam par 'dren pas rjes su gzung phyir gsungs/ /'dzin pa med cing rnam rtog gang med pa/ /de ni
454a6(mdo sde): bsdu ba'i dngos po'i pha rol phyin/ /sems can 'di dag bdag med sems can med/ /srog dang gso ba gang zag mi rnyed do/ /dbang po drug 'di stong ste rab zhi bar/ /gang shes de
454a7(mdo sde): ni byang chub sems dpa' yin/ /sems can med cing byang chub sems dpa' med/ /de ni gang du'ang bdag med rlom sems med/ /gnyis dang bral zhing ma chags spros med pa/ /
454b1(mdo sde): sems can byang chub sems dpa' de dpal ldan/ /chos 'di snying po med de sgyu ma 'dra/ /gang du'ang mi 'ong nam yang 'gror mi 'gyur/ /chos dbyings 'di yi gnas pa rig nas ni/ /rgyal
454b2(mdo sde): bas de bzhin nyid ni mnyam sangs rgyas/ /gang na'ang yod pa'am med pa med mod kyi/ /rgyu la brten nas chos rnams 'byung bas na/ /mkha' la glog mthong 'jig pa lta bur ni/ /sems
454b3(mdo sde): kyi 'khri shing de ltar shes par bya/ /rlung ni nam mkhar mi chags rgyu ba bzhin/ /gzugs med sems ni 'dus byas dag la rgyu/ /sems kyi rang bzhin rnam dag de shes nas/ /nyon
454b4(mdo sde): mongs gzugs med gsog par mi 'gyur ro/ /lus ni rtsig pa rtswa dang lo ma 'dra/ /blun pa rje med rngo shing ngan pa ltar/ /de yis snga ma'i rang bzhin 'drar shes nas/ /lus kyi chos
454b5(mdo sde): la gnas par mi byed do/ /tshig ni rtag tu gzung med rlung dang 'dra/ /ri dang brag gi brag ca lta bu ste/ /de 'drar sgra ni rab tu dben shes pa/ /sgra rnams kun la 'dod pa'i chags pa
454b6(mdo sde): med| |bdag ni nam mkha'i ngos gnas mi ltung ste/ /mkha' las ltung ba'i gnas kyang yod ma yin/ /chos 'di nam mkha' 'dra bar bsgoms nas ni/ /de ltar sems can sems can
454b7(mdo sde): med mtshungs gnas/ /bskal pa brgya phrag mang por bsregs kyang ni/ /ji ltar nam mkha' nam yang sngon ma tshig /chos rnams thams cad nam mkhar 'drar shes pa/ /de sreg bskal
455a1(mdo sde): tshe zhing rnams brgyar yang 'gro / ri dang ri bar khor khor yug ri/ /de bzhin ri dang bcas pa'i sa rnams kun/ /nam mkha'i ngos kyis phye bar rig nas de/ /
455a2(mdo sde): rdzu 'phrul stobs kyis bye ba'i zhing du 'gro /sa dang chu dang me dang rlung dag dang / /khams bzhi 'di dag nam mkha'i ngos mnyam par/ /dpa' bo tshul 'di khong du chud pa dag /mkha'
455a3(mdo sde): las bye ba mtha' yas zhing du 'gro / srid pa gsum na sgra dang skad kyi bag /bzang ngan de bzhin 'bring po ci yod pa/ /de yi mtha' ma bskal pa brgyar brjod kyang / /sngon gyi rang
455a4(mdo sde): bzhin mi snang rgyu ba med/ /rang byung ba ni mtshan mchog ma yin yang / /sems kyi chos kyis gzugs kyis rab tu phye/ /sems dang yid ni mtshungs pa dben par gyur/ /rgyal ba
455a5(mdo sde): thams cad chos mtshungs nyid phyir mnyam/ /sngon gyi srid par byang chub spyad spyod cing / /dge ba brgya stong rab tu bsags nas ni/ /byang chub mnyam zhing mnyam par rab shes
455a6(mdo sde): pa| |grags pa chen po rnams ni lung bstan 'gyur/ /chos rnams kun ni rang yul yongs dag ste/ /mtha' yas phyir ni rgyal ba'i yul du mnyam/ /mnyam nyid 'di dag gang gis
455a7(mdo sde): rab shes pa/ /yon tan ldan pa de dag lung bstan 'gyur/ /bdag ni gzugs min tshor min 'du shes min/ /sems pa ma yin rnam par shes med kyang / /byang chub khong du chud
455b1(mdo sde): pas bdag lung bstan/ /phung po khams kyis bdag ni lung ma bstan/ /bzod pa gang zhig gzod ma nas zhi yi/ /skad cig pa ni zad dang 'dra min la/ /mtshungs med mi skye ba la bzod pa na//
455b2(mdo sde): mi dbang 'gyur zhes rgyal bas lung bstan to/ /chos rnams kun dang bdag tu rang bzhin mnyam/ /bdag ni bdag med stong pa'i rang bzhin te/ /stong pa nam mkha' 'dra ba'i ngo bo nyid/ /byang
455b3(mdo sde): chub rtag tu mkha' mnyam rang bzhin no/ /zad par bya phyir zad pa shes mi nus/ /mi zad pa ni zad pas zad mi 'gyur/ /zad pa'i sgo yis chos rnams kun ma skyes/ /bzod dang ldan la sangs
455b4(mdo sde): rgyas lung ston to/ /mtshan med gnas 'jug pa yi gnas med de/ /yang dag 'dus ma byas pa dus las grol/ /ma byas byed du ma bcug byung ba min/ /de bzhin nyid 'drar rgyal bas
455b5(mdo sde): bdag lung bstan/ /gal te bdag ni lung bstan 'gyur snyam na/ /chos lam tshul la mi mnyam sbyor ba yin/ /sems dang yid kyis sbyor ba sbyor ma yin/ /chos sbyor khyad par 'phags
455b6(mdo sde): 'di mtshungs shing mnyam/ /khyed cag thams cad sa yi steng na 'khod/ /bdag ni nam mkha'i dkyil na rnam par gnas/ /sa dang nam mkha' mnyam par shes nas ni/ /srid pa gsum na
455b7(mdo sde): chags med ye shes 'jug / de nas mi 'am ci'i rgyal po sdong pos tshigs su bcad pa 'di dag smras nas steng gi bar snang las babs te thal mo sbyar nas bcom ldan 'das la phyag
456a1(mdo sde): btsal te bcom ldan 'das la 'di skad ces gsol to/ /bcom ldan 'das/ sangs rgyas ni/ bdag gi ched du byung ngo / /de ci'i slad du zhe na/ bcom ldan
456a2(mdo sde): 'das| bdag sngon byang chub sems dpa'i spyod pa don ma mchis par ma bgyis te/ sngon gyi dge ba'i rtsa ba rnams kyis bdag ma bslus pas bcom ldan 'das kyis bdag gi
456a3(mdo sde): bsam pa thams cad yongs su bskang ba'i slad du bla na med pa yang dag par rdzogs pa'i byang chub tu lung bstan to/ /de nas 'khor de'i nang na byang chub sems dpa' kha cig 'di
456a4(mdo sde): lta bu'i sems bskyed de/ mi 'am ci'i rgyal po sdong pos de bzhin gshegs pa dgra bcom pa yang dag par rdzogs pa'i sangs rgyas gang las dang po bla na med pa yang dag par
456a5(mdo sde): rdzogs pa'i byang chub tu sems bskyed snyam mo/ /de nas byang chub sems dpa' lha'i cod pan gyis byang chub sems dpa' de dag gi sems kyi rnam par rtog pa sems kyis shes
456a6(mdo sde): nas bcom ldan 'das la 'di skad ces gsol to/ /bcom ldan 'das/ mi 'am ci'i rgyal po sdong pos de bzhin gshegs pa gang las byang chub tu sems bskyed pa'i de bzhin
456a7(mdo sde): gshegs de'i mtshan ci lags/ bcom ldan 'das kyis bka' stsal pa/ rigs kyi bu sngon byung ba 'das pa'i dus bskal pa grangs med pa'i yang ches grangs med pa/ rgyas pa/
456b1(mdo sde): tshad med pa/ bsam gyis mi khyab par gyur pa de'i tshe de'i dus na rnam par dag pa zhes bya ba'i bskal pa la 'jig rten gyi khams dge ba zhes bya bar de bzhin gshegs pa dgra bcom pa yang
456b2(mdo sde): dag par rdzogs pa'i sangs rgyas mkhyen pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi
456b3(mdo sde): ston pa| sangs rgyas bcom ldan 'das rin chen phung po zhes bya ba 'jig rten du byung ngo / /rigs kyi bu/ de'i tshe de'i dus na bcom ldan 'das de bzhin gshegs pa dgra bcom pa yang
456b4(mdo sde): dag par rdzogs pa'i sangs rgyas rin chen phung po de'i byang chub sems dpa'i dge 'dun ni/ bye ba phrag drug cur gyur te/ thams cad kyang brtson 'grus brtsams pa/ bzod pa rab tu
456b5(mdo sde): thob pa| bla na med pa yang dag par rdzogs pa'i byang chub las phyir mi ldog pa sha stag go / de'i tshe'i tshad ni/ lo bye ba phrag drug cu thob par gyur to/ /dge ba zhes bya ba'i 'jig rten gyi
456b6(mdo sde): khams de'ang baiDUR+ya las grub pa/ rgyan thams cad kyis brgyan pa/ rnam pa'i mchog thams cad dang ldan pa/ dga' ldan gyi lha'i ris lta bur khang khyim dang / longs spyod dang / nye
456b7(mdo sde): bar spyod pa dang / bza' ba dang / btung ba bsam pa tsam gyis 'byor ba'o/ /sangs rgyas kyi zhing de na theg pa chen po ma gtogs par theg pa gzhan rnam par bzhag pa med par gyur to/ /
457a1(mdo sde): rigs kyi bu/ de'i tshe de'i dus na gling bzhi pa dbang ba'i 'khor los bsgyur ba'i rgyal po sa 'dzin ces bya ba rin po che sna bdun dang ldan pa zhig byung ste/ de'i
457a2(mdo sde): slas ni| stong phrag bzhi bcu yod do/ /de'i bu ni/ stong tham pa yod de/ dpa' ba/ rtul phod pa/ yan lag mchog gi gzugs can/ pha rol gyi sde rab tu 'joms pa sha stag
457a3(mdo sde): go / rigs kyi bu/ rgyal po sa 'dzin des bcom ldan 'das de bzhin gshegs pa rin chen phung po de dang / byang chub sems dpa' bye ba phrag drug cu la lo bye ba tham par
457a4(mdo sde): yid du 'ong ba'i chos gos dang / zhal zas dang / mal cha dang / na ba'i gsos sman dang / yo byad rnams dang / bde bar sbyar ba bde ba la reg par gnas par bya ba thams
457a5(mdo sde): c ad kyis bsnyen bkur byas nas des bcom ldan 'das de bzhin gshegs pa rin chen phung po de la mchod pa dpag tu med pa byas te dge ba'i rtsa bas nye bar brten nas bud med
457a6(mdo sde): bzhi stong po de dag dang / bu stong po de dag dang / srog chags brgyad khri bzhi stong dang lhan cig tu bla na med pa yang dag par rdzogs pa'i byang chub tu sems bskyed do/ /des byang
457a7(mdo sde): chub tu sems bskyed nas kyang lo bye bar bcom ldan 'das de bzhin gshegs pa rin chen phung po de la bsnyen bkur byas so/ /de dus gzhan zhig na bu thu bo brtul zhugs
457b1(mdo sde): yongs su dag pa zhes bya ba rgyal por bcug nas rgyal srid thams cad bor te skra dang / kha spu bregs nas gos ngur smrig bgos te bcom ldan 'das de'i bstan pa la dad pas
457b2(mdo sde): khyim nas khyim med par rab tu byung ngo / /de nas rgyal po'i bu de dag gis kyang rim gyis bu thu bo re re rgyal por bcug nas pha'i rjes su rab tu byung bar gyur to/ /rigs kyi bu/ de
457b3(mdo sde): ltar na| rnam grangs 'dis de bzhin gshegs pa de'i tshe'i tshad ring bar gyur to/ /rgyal po gzhon nu de dag thams cad de bzhin gshegs pa de las rab tu byung nas rgyal bu gzhon
457b4(mdo sde): nu tha chung snying rje'i blo zhes bya ba gcig pu ma gtogs te/ de ni/ chos kyis rgyal srid byed pa chad pa med pa dang / mtshon cha med par chos dang mthun par dbang byed du bcug go /
457b5(mdo sde): rigs kyi bu/ de ltar rgyal po sa 'dzin de bu dang bcas par bcom ldan 'das de'i bstan pa la rab tu byung nas thog ma dang / bar ma dang / tha mar de bzhin gshegs pa rin chen
457b6(mdo sde): phung po de'i dam pa'i chos rab tu bzung ngo / /rigs kyi bu/ de'i tshe de'i dus na gling bzhi la dbang ba'i 'khor los bsgyur ba'i rgyal po sa 'dzin zhes bya bar gyur pa de gzhan zhig yin
457b7(mdo sde): pa snyam du khyod dogs shing the tshom za'am/ yid gnyis su gyur pa lta na/ rigs kyi bu/ khyod kyis de ltar mi blta'o/ /de ci'i phyir zhe na/ mi 'am ci'i rgyal po sdong po 'di de'i tshe
458a1(mdo sde): de'i dus na rgyal po sa 'dzin ces bya bar gyur to/ /rgyal po de'i bur gyur pa de dag thams cad ni/ da ltar phyogs bcu na byang chub sems dpa'i spyad pa
458a2(mdo sde): spyod do| |rigs kyi bu/ de ltar na mi 'am ci'i rgyal po sdong pos bcom ldan 'das de bzhin gshegs pa rin chen phung po de las bla na med pa yang dag par rdzogs pa'i byang
458a3(mdo sde): chub tu sems bskyed do/ /de bla na med pa yang dag par rdzogs pa'i byang chub tu dang po sems bskyed tshun chad de'i bar thams cad du sangs rgyas mthong ba dang / chos nyan pa dang /
458a4(mdo sde): dge 'dun la rim gro byed pa dang ma bral bar gyur to/ /'dis yang dag par rdzogs pa'i byang chub kyi tshogs kyang myur du yang dag par bsgrubs pas 'di la ngas 'di ni/ ma
458a5(mdo sde): 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas yon tan gyi rgyal po zhes bya bar 'gyur ro/ /zhes lung yang bstan to/ /de nas
458a6(mdo sde): bcom ldan 'das la byang chub sems dpa' sems dpa' chen po lha'i cod pan gyis 'di skad ces gsol to/ /bcom ldan 'das/ ji tsam du de bzhin gshegs pa dgra
458a7(mdo sde): b com pa yang dag par rdzogs pa'i sangs rgyas thogs pa mi mnga' pa'i mkhyen pa dang ldan pas 'di ltar dge ba'i rtsa ba mngon par 'dus bgyis pa'i rgyu ba nas yun ring du
458b1(mdo sde): lags pa'ang bcom ldan 'das kyis sgrib pa mi mnga' ba'i mkhyen pas gzigs pa ni/ ngo mtshar to/ /bcom ldan 'das kyis bka' stsal pa/ rigs kyi bu/ de de bzhin no/ /ji
458b2(mdo sde): skad smras pa de bzhin te/ de bzhin gshegs pa dgra bcom pa yang dag par rdzogs pa'i sangs rgyas ni/ thogs pa med pa'i ye shes mthong ba dang ldan no/ /de ci'i phyir zhe na/ rigs
458b3(mdo sde): kyi bu| gang sems can thams cad kyi 'das pa'i sems kyi rgyu zad pa/ 'gags pa/ bral ba/ rnam par gyur pa/ rgyu gang dag las sems kyi rgyud de dag byung ba dang / rgyu gang
458b4(mdo sde): dag med pas zad pa/ dge ba'am/ mi dge ba'am/ lung du bstan pa'am/ lung du ma bstan pa de dag thams cad rnam pa dang bcas/ gzhi dang bcas/ gtan tshigs dang bcas
458b5(mdo sde): pas de bzhin gshegs pas rab tu shes so/ /da ltar byung ba'i dus kyi sems can thams cad kyi sems kyi rgyud byung ba dge ba'am/ mi dge ba'am/ lung du bstan pa'am/ lung du
458b6(mdo sde): ma bstan pa'ang rung ste/ sems gang gi 'og tu sems gang byung ba de dag thams cad kyang rnam pa dang bcas/ gzhi dang bcas/ gtan tshigs dang bcas par de bzhin gshegs
458b7(mdo sde): pas rab tu shes so/ /gang ma 'ongs pa'i sems can thams cad kyi sems kyi rgyud dang / sems las byung ba'i chos dge ba'am/ mi dge ba'am/ lung du bstan pa'am/ lung du
459a1(mdo sde): ma bstan pa'ang rung ste/ sems gang gi 'og tu sems gang 'byung bar 'gyur ba de dag thams cad kyang rnam pa dang bcas/ gzhi dang bcas pa/ gtan tshigs
459a2(mdo sde): dang bcas par de bzhin gshegs pas rab tu shes so/ /rigs kyi bu/ de ltar de bzhin gshegs pa dgra bcom pa yang dag par rdzogs pa'i sangs rgyas ni/ thogs pa med pa'i
459a3(mdo sde): ye shes dang ldan no/ /de bzhin gshegs pa'i mkhyen pa thogs pa mi mnga' ba bstan pa 'di bshad pa na srog chags sum 'bum gyis bla na med pa yang dag par rdzogs pa'i byang
459a4(mdo sde): chub tu sems bskyed do/ /de nas mi 'am ci'i rgyal po sdong pos bcom ldan 'das byang chub sems dpa' dang / nyan thos kyi dge 'dun gyi 'khor dang bcas pa la zhag bdun
459a5(mdo sde): bde bar sbyar ba thams cad kyis bsnyen bkur byas nas yongs su longs spyad par bya ba'i phyir rang gi khang khyim dang / 'khor gyi khyams de'ang bcom ldan 'das la phul te 'di
459a6(mdo sde): skad ces gsol to/ /bcom ldan 'das bdag la thugs brtse ba'i slad du rtag tu 'dir gshegs shing bzhugs par gsol/ des na/ skye bo mang po la phan pa dang / skye bo mang
459a7(mdo sde): po la bde ba dang / 'jig rten la thugs brtse ba dang / skye bo'i tshogs phal po che'i don dang / mi 'am ci dang / dri za dang / lto 'phye chen po rnams la phan pa dang / bde bar 'gyur
459b1(mdo sde): ro| |de nas mi 'am ci'i rgyal po sdong po'i bya dri ma med pa'i mig ces bya bas bcom ldan 'das la nor bu rin po che'i dra ba phul nas bcom ldan 'das la 'di skad ces gsol to/ /
459b2(mdo sde): bcom ldan 'das/ mi 'am ci bdag cag bla na med pa yang dag par rdzogs pa'i byang chub la yang dag par zhugs su lags kyang bdag cag ni/ sil snyan dang / rol mo'i dbyangs
459b3(mdo sde): sgra dang / glu dang / gar la rab tu chags/ me tog dang / spos dang / bdug pa dang / byug ba dang / phye ma la bag ma mchis par dga' zhing rtse ba lags na/ ji ltar bdag cag
459b4(mdo sde): bag mchis par 'gyur zhing / byang chub kyi phyogs kyi chos rnams yang dag par sgrub par 'gyur ba de lta bu'i chos rin po che'i phyag rgya'i sgo'i gdams dag bcom ldan 'das kyis
459b5(mdo sde): bdag cag la stsal bar gsol/ de skad ces gsol pa dang / bcom ldan 'das kyis mi 'am ci'i rgyal po'i bu dri ma med pa'i mig la 'di skad ces bka' stsal to/ /bzhin bzad/
459b6(mdo sde): de'i phyir deng phyin chad sil snyan dang / glu dbyangs de dag las byang chub yongs su smin par byed pa'i chos drug cu rtsa bzhi byung bar khyed la byin gyis brlab par bya'o/ /drug cu rtsa bzhi gang zhe
459b7(mdo sde): na| 'di lta ste/ mi rtag pa'i sgra 'byung ba dang / sdug bsngal gyi sgra dang / bdag med pa'i sgra dang / zhi ba'i sgra dang / mngon par 'du mi byed pa'i sgra dang / dben pa'i sgra dang / mi skye
460a1(mdo sde): ba'i sgra dang / dngos po med pa'i sgra dang / 'byung ba med pa'i sgra dang / gnas med pa'i sgra dang / ji lta ba bzhin gyi sgra dang / yang dag pa'i mtha'i sgra
460a2(mdo sde): dang / chos kyi dbyings kyi sgra dang / sems can med pa'i sgra dang / srog med pa'i sgra dang / gang zag med pa'i sgra dang / sbyin pa'i sgra dang / tshul khrims kyi sgra dang / bzod pa'i
460a3(mdo sde): sgra dang / brtson 'grus kyi sgra dang / bsam gtan gyi sgra dang / shes rab kyi sgra dang / byams pa'i sgra dang / snying rje'i sgra dang / dga' ba'i sgra dang / btang snyoms kyi sgra dang /
460a4(mdo sde): 'ong ba med pa'i sgra dang / 'gro ba med pa'i sgra dang / rgyu ba med pa'i sgra dang / gnas med pa'i sgra dang / brtan pa med pa'i sgra dang / stong pa nyid kyi sgra dang / mtshan ma med pa'i
460a5(mdo sde): sgra dang / smon pa med pa'i sgra dang / 'dod chags dang bral ba'i sgra dang / 'byung ba med pa'i sgra dang / rten pa'i sgra dang / rten pa med pa'i sgra dang / sangs rgyas kyi sgra dang / chos
460a6(mdo sde): kyi sgra dang / dge 'dun gyi sgra dang / byang chub tshad med pa'i sgra dang / dran pa nye bar gzhag pa'i sgra dang / yang dag par spong ba'i sgra dang / rdzu 'phrul gyi rkang pa'i sgra dang / dbang
460a7(mdo sde): po'i sgra dang / stobs kyi sgra dang / byang chub kyi yan lag gi sgra dang / lam gyi sgra dang / zhi gnas kyi sgra dang / lhag mthong gi sgra dang / thabs kyi sgra dang / bsdu ba'i dngos po'i
460b1(mdo sde): sgra dang / sems can yongs su smin par bya ba'i sgra dang / bdud char gcad pa'i sgra dang / dam pa'i chos yongs su gzung ba'i sgra dang / chos thams cad sgyu ma dang / rmi lam dang /
460b2(mdo sde): gzugs brnyan dang / chu'i zla ba dang / brag ca lta bu'i sgra dang / chos kyi dbyings 'dres pa med pa'i sgra dang / 'khor bas yongs su mi skyo ba'i sgra dang / 'byung ba'i sgra dang / dge ba'i
460b3(mdo sde): rtsa ba'i tshogs thams cad kyi sgra dang / dbu ba dang / chu'i chu bur dang / smig rgyu dang / chu shing gi phung po dang / sgyu ma dang / snying po med pa'i sgra dang / ji skad smras pa de bzhin du bya
460b4(mdo sde): zhing chos sgrub pa'i sgra 'byung bar 'gyur ro/ /bzhin bzang dag /de ltar na/ sangs rgyas kyi mthus sil snyan dang / glu dbyangs de dag las gang gis khyed bag yod par byang chub kyi
460b5(mdo sde): phyogs kyi chos rnams sgrub par 'gyur ba de lta bu'i sgra 'di dag 'byung bar 'gyur ro/ /bam po lnga pa ste tha ma/ de nas thams cad dang ldan pa'i 'khor de ngo mtshar du gyur
460b6(mdo sde): nas bcom ldan 'das la phyag btsal te 'di skad ces gsol to/ /bcom ldan 'das/ ji tsam du sangs rgyas bcom ldan 'das rnams kyang byang chub 'di byin gyi rlabs kyis shin tu
460b7(mdo sde): byin gyis brlabs pa dang / chos bstan pa dang / ji tsam du dro bzhin gshegs pas byang chub sems dpa' rnams shin tu yongs su bzung ba ni/ ngo mtshar to/ /bcom ldan 'das kyis
461a1(mdo sde): bka' stsal pa/ grogs po dag /ji skad smras pa de bzhin te/ de bzhin gshegs pas byang chub sems dpa' rnams shin tu yongs su bzung ngo / /
461a2(mdo sde): de ci'i phyir zhe na/ 'di ltar byang chub sems dpa' yongs su bzung bas sems can thams cad yongs su bzung bar 'gyur ro/ /grogs po dag /de bzhin gshegs pas
461a3(mdo sde): byang chub sems dpa' yongs su bzung ba gang yin pa de sems can thams cad kyi don nyid do/ /de ltar na/ sems can thams cad kyi ched du de dag go cha gang gis sems
461a4(mdo sde): can tshad med grangs med pa 'khor ba las mya ngan las 'da' ba'i lam du gzung bar 'gyur ba'i go cha chen po gyon no/ /grogs po dag /rnam grangs 'dis 'di ltar nga da
461a5(mdo sde): ltar bzhugs kyang rung / yongs su mya ngan las 'das kyang rung ste/ byang chub sems dpa' rnams yongs su bzung pa mdzad pa gang yin pa des sems can thams cad
461a6(mdo sde): yongs su bzung ba yin par rig par bya'o/ /grogs po dag /byang chub sems dpa' la chos gos dang / bsod snyoms dang / mal cha dang / na ba'i gsos sman dang / yo byad
461a7(mdo sde): rnams kyis rim gror byas pa ni/ sems can thams cad la rim gro byas par 'gyur ro/ /grogs po dag /byang chub sems dpa' la bde bar sbyar ba nye bar bsgrubs
461b1(mdo sde): pa ni| sems can thams cad la bde bar sbyar ba nye bar bsgrubs par 'gyur ro/ /de ci'i phyir zhe na/ grogs po dag /tha na byang chub sems dpa'i dbugs 'byung ba dang / rdub
461b2(mdo sde): ba gang yin pa de thams cad kyang sems can thams cad la snying rje chen po rab tu thob pa dang ldan pa dang / sems can thams cad la phan pa dang bde ba'i phyir yongs su 'dzin to/ /
461b3(mdo sde): de nas 'dod pa na spyod pa dang / gzugs na spyod pa dang / gnas gtsang ma'i ris kyi lha'i bu de dag dang / klu dang / gnod sbyin dang / dri za dang / mi 'am ci dang / lto 'phye chen po
461b4(mdo sde): d ang | thams cad dang ldan pa'i 'khor de bcom ldan 'das kyis legs par gsungs pa la rjes su yi rang nas lha'i me tog rnam pa mang po kha dog sna tshogs pas bcom ldan
461b5(mdo sde): 'das la mngon par gtor to/ /de nas mi 'am ci'i rgyal po sdong pos 'di snyam du bsam ste bcom ldan 'das nyid kyi rdzu 'phrul gyis sam/ gzhan byang chub sems dpa'i rdzu
461b6(mdo sde): 'phrul gyis bdag gi gnas nas bya rgod kyi phung po'i ri la gshegs pa ni/ bdag gi cha ma yin gyi/ bdag gis de bzhin gshegs pa la mchod pa'i las kyi phyir shing rta gang
461b7(mdo sde): la bcom ldan 'das byang chub sems dpa'i dge 'dun dang bcas pa dang / nyan thos kyi dge 'dun dang bcas par bzhugs pa de lta bu'i shing rta bkod pa bsgrubs te/ shing rta de'ang
462a1(mdo sde): bdag 'khor dang bcas pas drangs na/ de ltar na bdag gis de bzhin gshegs pa la mchod pa byas par 'gyur snyam mo/ /de nas mi 'am ci'i rgyal po sdong
462a2(mdo sde): pos yid las byung ba lha'i rin po che sna bdun gyi shing rta 'phang du dpag tshad lnga pa/ khyon du dpag tshad lnga pa/ kha khyer rin po che sna tshogs kyis bskor ba/ shing sna tshogs kyis
462a3(mdo sde): legs par brgyan pa/ steng du rin po che'i dra ba bres pa/ rin po che'i skud pa mig mang ris su bres pa mngon par sprul nas shing rta de la bcom ldan 'das kyi gdan seng+ge'i khri
462a4(mdo sde): bkra ba| blta na sdug pa/ 'phang du mi bdun yod pa/ ras bcos ma zung brgya stong mang po bkram pa mngon par sprul/ byang chub sems dpa' thams cad dang / nyan thos kyi dge
462a5(mdo sde): 'dun thams cad kyi stan yang so sor mngon par sprul/ gang dag bcom ldan 'das la chos nyan zhing zhabs 'bring du 'brang ba brgya byin dang / tshangs pa dang / 'jig rten skyong
462a6(mdo sde): ba dang / 'dod pa na spyod pa dang / gzugs na spyod pa dang / gnas gtsang ma'i ris kyi lha'i bu de dag gi stan yang shing rta de'i steng du ci rigs par sprul to/ /de nas mi 'am
462a7(mdo sde): ci'i rgyal po sdong pos de lta bu'i shing rta bkod pa de sprul nas thal mo sbyar te bcom ldan 'das la phyag btsal nas 'di skad ces gsol to/ /bcom ldan 'das/ bdag la
462b1(mdo sde): thugs brtse ba'i slad du shing rta 'di la ji ltar gdan bshams pa rnams la 'khor thams cad dang thabs gcig tu bzhugs su gsol/ de nas seng+ge'i khri de la bcom ldan 'das
462b2(mdo sde): kyang bzhugs/ byang chub sems dpa' dang / dge slong gi dge 'dun dang / 'khor thams cad kyang ci rigs par 'khod do/ /de nas mi 'am ci'i rgyal po sdong pos rdzu 'phrul
462b3(mdo sde): gyi stobs kyis shing rta de lag pa g.yas pas blangs te shing ta la bdun srid kyi steng gi bar snang la 'phags nas de nas mi 'am ci mo brgyad khri bzhi stong de dag thams cad dang / bu brgyad stong po de dag dang /
462b4(mdo sde): gzhan yang mi 'am ci dang / dri za dang / lto 'phye chen po brgya stong phrag du ma dang / mi 'am ci'i rgyal po sdong po nyid kyang rin po che'i thag pa thogs
462b5(mdo sde): nas shing rta la btags te nam mkha' las drangs so/ /de nas bcom ldan 'das steng gi bar snang gi shing rta la bzhugs shing / nam mkha'i dkyil nas gshegs pa la mi 'am
462b6(mdo sde): ci mo brgyad khri bzhi stong bo de dag gis sil snyan dang / glu dbyangs blangs nas mchod pa byed de mdun du dong shing bcom ldan 'das la tshigs su bcad pa 'di dag gis mngon
462b7(mdo sde): par bstod do/ /mi 'am ci mo brgyad khri bzhi stong po/ /gzugs kyi dam pa dang ni ldan pa dag /sil snyan rnams ni rab tu dkrol bgyid cing / /yang dag bsngags pas 'dren la
463a1(mdo sde): bstod pa bgyid/ /mtshan mchog bsod nams kyis ni gzi brjid gyur/ /gzugs mchog mthong na dga' bar bgyid pa'i gzugs/ /bden pa'i yon tan la
463a2(mdo sde): ni rtag gnas pa/ /yon tan mtsho chen khyod la phyag 'tshal lo/ /sngon gyi rgyal ba rnams dang khyod mi 'dra/ /g.yas g.yon na yang rnam par mthong ma myong / /ji ltar ri rab brtan
463a3(mdo sde): zhing mi g.yo ba/ /de ltar khyed kyi sku ni dbal gyis mdzes/ /'dren pa khyod kyi rdzu 'phrul stobs kyis ni/ /chags pa ma mchis par yang mkha' las mchi/ /nam mkha' lta
463a4(mdo sde): bur dag cing dri mi mnga'/ /bcom ldan nyon mongs bsal la phyag 'tshal lo/ /lha dbang lha min dbang dang srin po dang / /brgya byin tshangs pa dang ni dag pa'i lha/ /nyi ma zla ba
463a5(mdo sde): skar mar bcas pa'i 'od/ /khyed kyi mdzod spus 'od ni ma mchis gyur/ /shes rab 'byung gnas shes rab rgya mtsho ldan/ /sems can kun gyi sems kyi spyod la mkhas/ /
463a6(mdo sde): 'jig rten gsum na 'jig rten gsum gyis mchod/ /'jig rten grags pa'i zhabs la phyag 'tshal lo/ /bdud bzhi po yi skyon rnams bsal ba bo/ /bden pa bzhi la sgom
463a7(mdo sde): zhing dpyod mdzad pa/ /rdzu 'phrul bzhi yi stobs kyis bsnyengs mi mnga'/ /sangs rgyas gshegs pas gshegs te gshegs pa mdzes/ /bskal pa brgyar yang skyo ba mi mnga'
463b1(mdo sde): zhing | |rtag tu dul la thugs ni mnyam par bzhag / legs par gsungs pas 'gro ba tshim mdzad kyang / /khyod ni tshig dang skad la gnas ma lags/ /khyod kyi gsung ni yid 'ong rab tu snyan/ /
463b2(mdo sde): zhing brgya dag tu thogs pa med par mchi/ /sgra ni sems can gang gis thos gyur pa/ /de dag thams cad bde bas tshim par 'gyur/ /sems can kha lo sgyur pa spu gcig tu/ /stong
463b3(mdo sde): gsum rgya mtsho'i cha ba rnams zhugs gyur kyang / /sems can rags pa rnams la'ang mi gnod la/ /rdzu 'phrul la yang skyon ni yong mi gda'/ /stong gsum gyi ni ri bo ri rab dag /phyag
463b4(mdo sde): gcig gi ni mthil du bzhag nas su/ /zhing mang bye ba dag tu gshegs mdzad kyang / /khyod kyi sku yi stobs ni zhum ma mchis/ /khyod ni bskal pa brgya phrag bsam yas nas/ /brtul
463b5(mdo sde): zhugs dka' thub tshul khrims yon tan dang / /sbyin dang dul dang sdom dang bzod pa dang / /brtson 'grus bsam gtan shes rab shin tu bslabs/ /sangs rgyas bye ba mang la bsnyen
463b6(mdo sde): bkur mdzad/ /de dag rnams kyis bshad pa'i chos kyang bzung / /thugs rje ldan zhing 'gro ba'i don gyi phyir/ /khyod la yongs su skyo ba'i thugs mi mnga'/ /rim gror ma bgyis zhum
463b7(mdo sde): par mi 'gyur zhing / /rim gro bgyis pas mtho bar 'gyur ma lags/ /dog sa lta bur snyoms shing mi g.yo ste/ /'jig rten chos gnas mi gos pad+ma bzhin/ /chos rnams
464a1(mdo sde): stong pa mtshan ma ma mchis dang / /chu zla 'dra zhing sgyu ma lta bu dang / /dbu ba brdos 'dra rmi lam glog 'dra dang / /smig rgyu'i mtshan nyid lta bur rab tu
464a2(mdo sde): mkhyen| |ngo bo nyid kyis gang zag bdag ma mchis/ /gdod nas stong zhing mi g.yo rjes ma mchis/ /nam mkha' lta bur dag cing dri ma mchis/ /dngos po bas bar dngos po
464a3(mdo sde): ma mchis 'dra/ /las dang bya ba rgyu dang rkyen rnams las/ /byung ba lags kyi rjes ni ma mchis par/ /tshul 'di rnam par sbyang ba mdzad pas na/ /de phyir khyod ni rdzogs sangs
464a4(mdo sde): rgyas zhes bgyi/ /gang dag 'dren pa mthong zhing thos gyur pa/ /de dag la ni ngan song 'jigs ma mchis/ /de dag bde 'gro dag tu mchog gzhol te/ /srog chags de rnams kyi ni
464a5(mdo sde): rnyed pa lags/ /bdag cag rnams kyis gang zag dam pa khyod/ /kun tu mchod pas mchod pa bgyis nas su/ /byang chub tu ni sems kyang bskyed bgyis te/ /gang zag mchog
464a6(mdo sde): 'drar thams cad 'gyur bar shog / nam mkha' la ni dpag tu nus kyang gda'/ /rgya mtsho'i chab ni bas bgyir nus kyang gda'/ /nyi zla mkha' las sar ni ltung gda' yi/ /sangs
464a7(mdo sde): rgyas yon tan pas bar 'gyur mi gda'/ /de nas bcom ldan 'das shing rta la bzhugs te nam mkha'i dkyil gyi lam nas gshegs pas gshegs shing / gser gyi kha
464b1(mdo sde): dog lta bur sku las 'od gang gis stong gsum gyi stong chen po'i 'jig rten gyi khams khyab par 'gyur ba de lta bu'i 'od phyung ba dang / 'od des rgyal po'i khab kyi grong khyer chen po dang / bya
464b2(mdo sde): rgod kyi phung po'i ri'ang rab tu khyab par gyur to/ /de nas bcom ldan 'das shing rta des rgyal po'i khab kyi grong khyer dang / bya rgod kyi phung po'i ri ga la ba der gshegs so/ /de nas rgyal po'i
464b3(mdo sde): khab kyi grong khyer gyi rgyal po ma skyes dgra blon po dang / rgyal bu dang / tshong dpon dang / grong rdal ba dang / khyim bdag tu bcas pa dang / dge slong dang / dge slong ma dang / dge bsnyen
464b4(mdo sde): dang | dge bsnyen ma rnams 'od des bskul nas phyi dro'i dus kyi tshe me tog dang / bdug pa dang / spos dang / phreng ba dang / byug pa dang / gdugs dang / rgyal mtshan dang / ba dan
464b5(mdo sde): thogs te bcom ldan 'das bsu ba'i phyir rings par rings par rgyal po'i khab kyi grong khyer chen po nas byung ste bya rgod kyi phung po'i ri la bcom ldan 'das ga la ba der dong ngo / /sdong po'i slas
464b6(mdo sde): rnams shing rta 'dren bzhin du sil snyan brgyad khri bzhi stong byed do/ /mi 'am ci mo'i rol mo sil snyan gyi sgra des bya rgod kyi phung po'i ri thams cad du grag par gyur to/ /de ltar mi 'am
464b7(mdo sde): ci'i rgyal po sdong po dbung dang bcas/ 'khor dang bcas pas rdzu 'phrul gyi stobs kyis bcom ldan 'das nam mkha'i dkyil nas khyer te bya rgod kyi phung po'i ri la bzhag go /de nas
465a1(mdo sde): bcom ldan 'das shing rta de las babs nas rang gi gnas su gdan bshams pa la bzhugs so/ /byang chub sems dpa' de dag dang / nyan thos chen
465a2(mdo sde): po de dag dang / thams cad dang ldan pa'i 'khor kyang shing rta de las babs nas bcom ldan 'das kyi zhabs la mgo bos phyag btsal te bcom ldan 'das kyis gnang
465a3(mdo sde): nas bcom ldan 'das la kun nas bskor te rang rang gi stan la 'khod do/ /'dod pa na spyod pa dang / gzugs na spyod pa dang / gnas gtsang ma'i ris kyi lha'i bu de dag kyang
465a4(mdo sde): shing rta de las babs te bcom ldan 'das kyi zhabs la mgo bos phyag btsal nas phyogs gcig tu 'khod do/ /de nas rgyal po ma skyes dgra blon po dang / rgyal bu dang / tshong
465a5(mdo sde): dpon dang / khyim bdag dang / grong rdal ba dang bcas pa dang / dge slong dang / dge slong ma dang / dge bsnyen dang / dge bsnyen ma rnams kyis me tog dang / bdug pa dang / spos
465a6(mdo sde): dang / phreng ba dang / byug pa dang / phye ma dang / chos gos dang / gdugs dang / rgyal mtshan dang / ba dan ji ltar thogs pa de dag gis bcom ldan 'das la mchod pa byas
465a7(mdo sde): nas bcom ldan 'das kyi zhabs la mgo bos phyag btsal te bcom ldan 'das la sku ma mnyel tam/ bde ba la reg par gnas sam zhes gsol nas phyogs gcig tu
465b1(mdo sde): 'khod do/ /de nas bcom ldan 'das la byang chub sems dpa' lha'i cod pan gyis 'di skad ces gsol to/ /bcom ldan 'das/ mi 'am ci'i rgyal po sdong po g.yog 'khor dang
465b2(mdo sde): b cas pas bcom ldan 'das 'khor dang bcas te shing rta la bzhugs pa nam mkha'i dkyil nas drangs pa'i dge ba'i rtsa ba 'dis mi 'am ci'i rgyal po sdong po 'khor dang bcas pas
465b3(mdo sde): ci zhig thob par 'gyur/ bcom ldan 'das kyis bka' stsal pa/ dge ba'i rtsa ba des mi 'am ci'i rgyal po sdong po slas dang bcas/ bu dang bcas/ g.yog dang bcas pas 'dir byang
465b4(mdo sde): chub tu sems bskyed nas de dag thams cad nam byang chub kyi snying po la 'dug gi bar du mngon par shes pa las mi nyams pa rab tu thob par 'gyur/ sangs rgyas kyi zhing 'di nas
465b5(mdo sde): sangs rgyas kyi zhing du phan tshun 'gro bar 'gyur/ sangs rgyas mthong ba dang / chos nyan pa dang / dge 'dun la bsnyen bkur byed pa dang mi 'bral bar 'gyur/ tshe rabs thams cad du
465b6(mdo sde): skye ba dran par 'gyur/ lung bstan pa thob par 'gyur/ dam pa'i chos yongs su gzung ba la brtson par 'gyur/ sems can yongs su smin par bya ba la spro bar 'gyur ro/ /de nas
465b7(mdo sde): rgyal po ma skyes dgras mi 'am ci'i bdag po sdong po la 'di skad ces smras so/ /mi 'am ci'i bdag po/ bcom ldan 'das kyis khyod kyi yon tan yongs su brjod pa mdzad pas khyod
466a1(mdo sde): kyis rnyed pa legs par rnyed kyi/ khyod kyis dge ba'i rtsa ba de las shas shig kho bos kyang thob par 'dod do/ /mi 'am ci'i rgyal po sdong pos smras pa/ rgyal
466a2(mdo sde): po chen po/ dge ba'i rtsa ba 'di thams cad bdag gis khyod dang / sems can thams cad la dbul lo/ /de ci'i phyir zhe na/ rgyal po chen po/ byang chub sems dpa' rnams kyi
466a3(mdo sde): dge ba'i rtsa ba ni/ gang sems can thams cad dang thun mong ma yin pa de dag gang yang med do/ /rgyal po chen po/ byang chub sems dpa' thams cad ni/ ser sna can ma yin te/ de
466a4(mdo sde): dag dge ba'i rtsa ba thams cad la ser sna mi bskyed do/ /dge ba'i rtsa ba thams cad sems can thams cad la gtong yang yid mi bde bar mi bgyid/ 'gyod par mi 'gyur ro/ /rgyal
466a5(mdo sde): po chen po/ byang chub sems dpa'i dge ba'i rtsa ba gang thams cad mkhyen par yongs su bsngos pa de'ang sems can thams cad kyi 'tsho bar 'gyur ro/ /de ci'i phyir zhe na/ rgyal
466a6(mdo sde): po chen po/ byang chub sems dpa' rnams kyi byang chub ni/ sems can thams cad kyi gnas byed pa dang / sems can la sbyor ba dang / sems can gyi phyir 'brang bar 'gyur
466a7(mdo sde): ro| |rgyal po chen po/ khyod kyis gang gi phyir dge ba'i bshes gnyen bcom ldan 'das dang / 'jam dpal gzhon nur gyur pa rnyed de/ de gnyis las khyod kyis dam pa'i
466b1(mdo sde): chos thos nas des mi shes pa'i mun pa dang / gti mug gi ling rtog chen pos mtshams med pa'i 'gyod pa byung ba'i sems bsal nas khyod kyis chos la chos kyi snang ba
466b2(mdo sde): chen po thob ste/ chos kyi snang ba des khyod da ltar sgrib pa med pa thob cing gnas pas khyod kyis kyang rnyed pa legs par rnyed do/ /rgyal po chen po/ de lta bas na/ byang chub sems
466b3(mdo sde): dpa' sems dpa' chen pos gus par byas te ci nas kyang chos kyi tshig dang / yi ge 'bru gcig thos pa'ang brjed par mi 'gyur ba dang / chud za bar mi 'gyur ba dang / kun tu
466b4(mdo sde): gzung ba dang / yongs su bsrung ba'i phyir bdag chos kyi snod du 'gyur bar bya'o/ /de nas bcom ldan 'das la byang chub sems dpa' lha'i cod pan gyis 'di skad ces gsol to/ /
466b5(mdo sde): bcom ldan 'das/ ji ltar na/ byang chub sems dpa' chos kyi snod du 'gyur ba lags/ de skad ces gsol ba dang / bcom ldan 'das kyis byang chub sems dpa' lha'i cod pan
466b6(mdo sde): la 'di skad ces bka' stsal to/ /rigs kyi bu/ byang chub sems dpa' sems dpa' chen po chos sum cu rtsa gnyis dang ldan na/ chos kyi snod du 'gyur ro/ /sum cu rtsa gnyis gang
466b7(mdo sde): zhe na/ 'di lta ste/ rigs kyi bu/ byang chub sems dpa'i snod sangs rgyas kyi byin gyi rlabs dang / lhag pa'i bsam pa'i snod bsam pa dang / byang chub kyi lam nye bar ston pa'i snod
467a1(mdo sde): sbyor ba dang / dge ba'i rtsa ba khyad par du 'gro ba'i snod lhag pa'i bsam pa dang / mang du thos pa'i snod dran pa dang / lam la 'jug pa'i snod blo gros dang /
467a2(mdo sde): don rtogs pa rjes su rtogs pa'i snod rtogs pa dang / longs spyod chen po'i snod sbyin pa dang / bsam pa yongs su rdzogs pa'i snod tshul khrims dang / skyes bu chen po'i mtshan
467a3(mdo sde): sum cu rtsa gnyis thob pa'i snod bzod pa dang / sangs rgyas kyi chos thams cad 'grub pa'i snod brtson 'grus dang / sems las su rung ba'i snod bsam gtan dang / dogs
467a4(mdo sde): pa thams cad las rab tu 'das pa'i snod shes rab dang / sems can thams cad la sems snyoms pa'i snod byams pa dang / dbul zhing nyam thag pa thams cad bskyab pa'i
467a5(mdo sde): snod snying rje dang / chos la dga' ba'i snod dga' ba dang / rjes su chags pa dang / khong khro ba spang ba'i snod btang snyoms dang / dge ba'i rtsa ba thams cad 'dzin du 'jug
467a6(mdo sde): pa'i snod dge ba'i bshes gnyen dang / shes rab kyi pha rol tu phyin pa'i snod thos pa tshol bas ngoms mi myong ba dang / mi ltos pa'i snod rab tu 'byung ba dang / don nyung zhing
467a7(mdo sde): bya ba nyung ba'i snod dgon pa la gnas pa dang / bsam gtan dang mngon par shes pa'i snod dben pa la dga' ba dang / sems can yongs su smin par bya ba'i snod bsdu
467b1(mdo sde): ba'i dngos po dang / chos snang ba'i snod dam pa'i chos yongs su 'dzin pa dang / thos pa thams cad 'dzin pa'i snod gzungs dang / sems can thams cad kyi the tshom gcad pa'i
467b2(mdo sde): snod spong stsa pa dang / sangs rgyas mthong ba'i snod sangs rgyas rjes su dran pa dang / shes rab kyi pha rol tu phyin pa'i snod chos rjes su dran pa dang / dge ba'i rtsa ba bsrung ba'i
467b3(mdo sde): snod zhe sdang med pa'i sems dang / lta bar gyur pa thams cad spang ba'i snod stong pa nyid la mos pa dang / mthar 'dzin pa thams cad yongs su spang pa'i snod rten cing 'brel
467b4(mdo sde): par 'byung ba dang / mi 'khrugs shing phyad par lung ston pa'i snod mi skye ba'i chos la bzod pa dang / stobs bcu dang / mi 'jigs pa dang / sangs rgyas kyi chos ma 'dres pa
467b5(mdo sde): rnams kyi snod phyir mi ldog pa'i sa ste/ rigs kyi bu/ byang chub sems dpa' sems dpa' chen po chos sum cu rtsa gnyis po 'di dag dang ldan na/ chos kyi snod du rig par bya'o/ /
467b6(mdo sde): bstan pa 'di bshad pa na srog chags khris bla na med pa yang dag par rdzogs pa'i byang chub tu sems bskyed nas tshig 'di skad ces bcom ldan 'das/ sems can thams cad
467b7(mdo sde): kyang 'di 'dra ba'i chos kyi snod du gyur cig / bdag cag kyang bcom ldan 'das kyis ji skad du bstan pa'i chos de lta bu'i snod du gyur cig ces smras so/ /de nas bcom ldan 'das
468a1(mdo sde): kyis mi 'am ci'i rgyal po sdong po la 'di skad ces bka' stsal to/ /mi 'am ci'i bdag po/ khyod kyis 'khor 'di skyo bar 'gyur du 'ong gi /khyod rang gi
468a2(mdo sde): gnas su song zhig / mi 'am ci'i rgyal po sdong pos gsol pa/ bcom ldan 'das/ gang yongs su skyo ba de byang chub sems dpa' zhes mi bgyi ste/ bcom ldan 'das/ byang
468a3(mdo sde): chub sems dpas ni/ skyo ba bzod par bgyi'o/ /bcom ldan 'das/ ji ltar byang chub sems dpa' yongs su skyo ba lags/ ji ltar na/ yongs su mi skyo ba lags/ bcom
468a4(mdo sde): ldan 'das kyis bka' stsal pa/ mi 'am ci'i bdag po/ byang chub sems dpa' chos bzhi dang ldan na/ yongs su skyo bar 'gyur ro/ /bzhi gang zhe na/ 'di lta ste/ sems
468a5(mdo sde): can gyi khams tshad med pa thos na skrag pa dang / 'khor ba tshad med pa thos na skrag pa dang / sangs rgyas kyi ye shes tshad med par thos na skrag pa dang / bsod nams tshad med
468a6(mdo sde): pas mtshan dang dpe byad bzang po 'grub pa thos na skrag pa ste/ mi 'am ci'i de dag po/ byang chub sems dpa' chos bzhi po 'di dag dang ldan na/ yongs su skyo bar rig par
468a7(mdo sde): bya'o| |mi 'am ci'i bdag po/ byang chub sems dpa' chos bzhi dang ldan na/ yongs su mi skyo bar rig par bya'o/ /bzhi gang zhe na/ 'di lta ste/ sems can gyi khams tshad
468b1(mdo sde): med pa de'ang bdag gis yongs su mya ngan las bzla bar bya'o/ /zhes thos na mi skrag pa dang / dge ba'i rtsa ba bsgrub pa'i phyir 'khor ba tshad med pa yongs su gzung bar bya'o/ /zhes
468b2(mdo sde): thos na mi skrag pa dang / thams cad mkhyen pa'i ye shes tshad med pa de bdag gis yongs su rdzogs par bya'o/ /zhes thos na mi skrag pa dang / bsod nams tshad med pa bsags pas
468b3(mdo sde): mtshan dang dpe byad bzang po 'grub ste/ bdag gis kyang bsgrub par bya'o/ /zhes thos na mi skrag pa ste/ mi 'am ci'i bdag po/ byang chub sems dpa' chos bzhi po 'di dag dang ldan
468b4(mdo sde): na| yongs su mi skyo bar rig par bya'o/ /mi 'am ci'i bdag po/ gzhan yang byang chub sems dpa' chos bzhi dang ldan na/ yongs su skyo bar rig par bya'o/ /bzhi gang zhe na/
468b5(mdo sde): 'di lta ste/ skabs skabs su nyan thos kyi theg pa la re ba dang / skabs skabs su rang sangs rgyas kyi theg pa la re ba dang / dam pa'i chos rnam par 'jig pa ma yal bar 'dor
468b6(mdo sde): zhing yongs su mi 'dzin pa dang / gzhan yang yang dag par rdzogs pa'i byang chub yang dag par 'dzin tu mi 'jug pa ste/ mi 'am ci'i bdag po/ byang chub sems dpa' chos
468b7(mdo sde): bzhi po 'di dag dang ldan na/ yongs su skyo bar rig par bya'o/ /mi 'am ci'i bdag po/ gzhan yang byang chub sems dpa' chos bzhi dang ldan na/ yongs su mi skyo bar rig par bya'o/
469a1(mdo sde): bzhi gang zhe na/ 'di lta ste/ rab tu nyen kyang byang chub kyi sems mi gtong ba dang / nyan thos dang rang sangs rgyas kyi sa la mi dbang ba dang / lus dang
469a2(mdo sde): srog 'dor zhing dam pa'i chos srung ba dang / dpag tshad stong du 'gro zhing gzhan dag byang chub yang dag par 'dzin du 'jug pa ste/ mi 'am ci'i bdag po/ byang chub sems
469a3(mdo sde): dpa' chos bzhi po 'di dag dang ldan na/ yongs su mi skyo bar rig par bya'o/ /mi 'am ci'i bdag po/ gzhan yang byang chub sems dpa' chos bzhi dang ldan na/ yongs su skyo
469a4(mdo sde): bar rig par bya'o/ /bzhi gang zhe na/ 'di lta ste/ slong ba mthong na yongs su skyo ba dang / bsod nams byed par sbyor ba la brtson par mi gnas pa dang / mang du thos pa
469a5(mdo sde): tshol pa la mi brtson pa dang / ji ltar thos pa'i chos rnams gzhan la mi ston pa ste/ mi 'am ci'i bdag po/ byang chub sems dpa' chos bzhi po 'di dag dang ldan na/ yongs
469a6(mdo sde): su skyo bar rig par bya'o/ /mi 'am ci'i bdag po/ gzhan yang byang chub sems dpa' chos bzhi dang ldan na/ yongs su mi skyo bar rig par bya'o/ /bzhi gang zhe na/ 'di lta
469a7(mdo sde): ste| slong ba la bshes gnyen du 'du shes skyed cing zhe sdang ba'i sems med la bzhin 'dzum zhing khro gnyer med de tshur shog / legs par 'ongs sam zhes bya ba'i
469b1(mdo sde): tshig smra ba dang / bdag bde ba la mi chags shing sems can thams cad la bde ba rab tu sbyin pa dang / mang du thos pa tshol bas mi ngoms shing / ji ltar thos pa'i chos rnams
469b2(mdo sde): kyang gzhan dag la rgya cher rab tu ston cing zang zing med pa'i sems kyis chos de gzhan la rab tu ston pa ste/ mi 'am ci'i bdag po/ byang chub sems dpa' chos bzhi po 'di
469b3(mdo sde): dag dang ldan na/ yongs su mi skyo bar rig par bya'o/ /mi 'am ci'i bdag po/ gzhan yang byang chub sems dpa' chos bzhi dang ldan na/ yongs su skyo bar rig par bya'o/ /bzhi
469b4(mdo sde): gang zhe na/ 'di lta ste/ sbyin pa'i pha rol tu phyin pa'i lam yongs su mi tshol ba dang / bsdu ba'i dngos po la mi sbyor ba dang / sems can yongs su smin par byed par brtson
469b5(mdo sde): 'grus mi rtsom pa dang / yon tan chung du tsam gyis chog par 'dzin cing gong du mi tshol ba ste/ mi 'am ci'i bdag po/ byang chub sems dpa' chos bzhi po 'di dag dang ldan
469b6(mdo sde): na| / yongs su skyo bar reg par bya'o/ /mi 'am ci'i bdag po/ gzhan yang byang chub sems dpa' chos bzhi dang ldan na/ yongs su mi skyo bar rig par bya'o/ /bzhi gang zhe na/
469b7(mdo sde): 'di lta ste/ mgo'i thod la me 'bar ba bzhin du pha rol tu phyin pa'i lam yongs su tshol ba dang / bsdu ba'i dngos po la rtag tu brtson pa dang / sems can yongs su smin par
470a1(mdo sde): byed par brtson 'grus rtsom pa dang / dge ba thams cad yongs su bskang ba'i phyir de la mi chags pa yin te/ mi 'am ci'i bdag po/ byang chub sems
470a2(mdo sde): dpa' chos bzhi po 'di dag dang ldan na/ yongs su mi skyo bar rig par bya'o/ /de nas bcom ldan 'das kyis chos bzhi pa sgrub pa 'di mi 'am ci'i rgyal po sdong po la lan btab
470a3(mdo sde): nas rgyal po ma skyes dgra la 'di skad ces bka' stsal to/ /rgyal po chen po/ khyod kyis byang chub sems dpa' rnams kyi yongs su skyo ba dang / yongs su mi skyo ba bzhi pa sgrub
470a4(mdo sde): pa la 'jug pa 'di thos sam/ rgyal pos gsol pa/ bcom ldan 'das/ thos so/ /bcom ldan 'das kyis bka' stsal pa/ rgyal po chen po/ de lta bas na/ khyod byang chub
470a5(mdo sde): sems dpa'i spyod pa la yongs su mi skyo bar spyad par bya'o/ /rgyal po ma skyes dgras gsol pa/ bcom ldan 'das/ byang chub sems dpa' rnams kyi spyod pa gang lags/ de
470a6(mdo sde): nas bcom ldan 'das kyis rgyal po ma skyes dgra'i byang chub sems dpa'i spyad pa yongs su bskang ba'i phyir mi 'am ci'i rgyal po sdong po la bka' stsal pa/ mi 'am ci'i bdag po/
470a7(mdo sde): ji ltar sems can yongs su smin par byed pa'i rang gi thabs mkhas pa'i khyad par rgyal po ma skyes dgra 'di byang chub sems dpa'i spyod pa yongs su bskang ba'i phyir khyod kyis
470b1(mdo sde): ston cing / /de nas mi 'am ci'i rgyal po sdong pos rang gi pi wang de bcom ldan 'das kyi spyan sngar blangs so/ /pi wang de blangs ma thag tu de nas sangs rgyas kyi mthu dang / mi 'am ci'i
470b2(mdo sde): r gyal po sdong po'i dge ba'i rtsa ba'i gzi brjid kyis pi wang gi sgra de las seng+ge bsgyings pa ltar shing sA la du ma g.yo ba'i sgrar byang chub sems dpa'i spyod pa'i tshigs su bcad pa 'di
470b3(mdo sde): dag byung ngo / /phan pa spyod pa dag dang don spyod dang / /chos thos nan tan byed pa spyod pa dang / /byang chub mchog gi spyod pa gang spyod pa/ /de dag yongs su skyo ba med par spyod/ /bde ba
470b4(mdo sde): spyod dang skyid pa spyod pa dang / /sems can kun la sems snyoms spyod pa dang / /byang chub mchog gi spyod pa gang spyod pa/ /de dag rgya chen ma yin spyod pa med/ /brtan pa spyod dang bden pa
470b5(mdo sde): spyod pa dang / /bsam pa yongs su dag pa spyod pa dang / /byang chub mchog gi spyod pa gang spyod pa/ /de dag gang du'ang sgyu med spyod pa yin/ /dul ba spyod dang sbyin pa spyod pa dang / /dngos po
470b6(mdo sde): thams cad yongs su gtong spyod dang / /byang chub mchog gi spyod pa gang spyod pa/ /de dag ser sna med par spyod pa yin/ /tshul khrims spyod pa ma nyams spyod pa dang / /lus dang ngag ni
470b7(mdo sde): yongs dag spyod pa dang / /byang chub mchog gi spyod pa gang spyod pa/ /de dag ngan pa'i ngang tshul spyod pa med/ /brtul zhugs spyod dang bzod pa spyod pa dang / /khro skyon yongs su gcod
471a1(mdo sde): pa'i spyod pa dang / /byang chub mchog gi spyod pa gang spyod pa/ /de dag gnod sems med par spyod pa yin/ /brtson 'grus spyod dang mthu rnams spyod pa dang / /
471a2(mdo sde): 'khor bar yongs su mi skyo spyod pa dang / /byang chub mchog gi spyod pa gang spyod pa/ /de dag le lo med par spyod pa yin/ /bsam gtan spyod dang ting 'dzin spyod pa dang / /lus dang
471a3(mdo sde): sems ni rab tu dben spyod dang / /byang chub mchog gi spyod pa gang spyod pa/ /de dag g.yeng ba med par spyod pa yin/ /shes rab spyod dang blo mchog spyod pa dang / /chos rnams thams
471a4(mdo sde): cad ji bzhin spyod pa dang / /byang chub mchog gi spyod pa gang spyod pa/ /de dag shes rab 'chal pa'i spyod pa med/ /byams pa spyod dang phan 'dod spyod pa dang / /sems can kun la
471a5(mdo sde): snying rje spyod pa dang / /byang chub mchog gi spyod pa gang spyod pa/ /de dag khro ba'i tha pa med par spyod/ /stong pa spyod dang rab tu dben spyod dang / /mtshan ma med pa yongs su dag spyod
471a6(mdo sde): dang | |byang chub mchog gi spyod pa gang spyod pa/ /de dag smon pa med par spyod pa yin/ /yang dag spyod dang de bzhin nyid spyod dang / /thams cad mkhyen pa yongs su dag spyod dang / /
471a7(mdo sde): byang chub mchog gi spyod pa gang spyod pa/ /de dag gang du'ang chags pa med par spyod/ /dad pa spyod dang dpa' spyod pa dang / /dran dang g.yeng ba med par spyod pa dang / /byang chub mchog
471b1(mdo sde): gi spyod pa gang spyod pa/ /de dag yongs su gcod pa med par spyod/ /bsam gtan spyod dang rnam thar spyod pa dang / /mngon shes lnga rnams yongs dag spyod pa dang / /byang chub mchog
471b2(mdo sde): gi spyod pa gang spyod pa/ /de dag chags pa med par spyod pa yin/ /sangs rgyas spyod dang dam chos spyod pa dang / /dge 'dun dkon mchog nye bar brtan spyod dang / /byang chub mchog gi
471b3(mdo sde): spyod pa gang spyod pa/ /de dag dkon mchog mchog gi spyod pa yin/ /chos spyod pa dang shin tu rigs spyod dang / /sems can thams cad yongs su smin spyod dang / /byang chub mchog gi
471b4(mdo sde): spyod pa gang spyod pa/ /de dag rgyun mi 'chad par spyod pa yin/ /bya ba spyod dang chos rnams sdod pa dang / /mtha' kun yongs su gcod pa'i spyod pa dang / /byang chub mchog gi spyod pa gang
471b5(mdo sde): spyod pa| / de dag gang du'ang lta bar spyod pa med/ /dag par spyod dang rnam par dag spyod dang / /nyon mongs thams cad yongs su gcod spyod dang / /byang chub mchog gi spyod pa gang spyod
471b6(mdo sde): pa| |de dag yongs su gdung bar spyod pa med/ /bde ba spyod dang shin tu rnam thar spyod/ /sems can kun la 'jigs med mchog spyod dang / /byang chub mchog gi spyod pa gang spyod pa/ /
471b7(mdo sde): de dag sgo na lam spyod pa med pa yin/ /nyi ma spyod dang sla ba spyod pa dang / /pad+ma lta bu mgos pa med spyod dang / /byang chub mchog gi spyod pa gang spyod pa/ /de dag lhar bcas 'jig
472a1(mdo sde): rten phyag bya ba/ /brgya byin spyod dang tshangs pa'i spyod pa dang / /dkar po'i chos rnams yongs su rdzogs spyod dang / /byang chub mchog gi spyod pa gang spyod pa/ /
472a2(mdo sde): de dag bdud rnams sder bcas skrag par byed/ /mchog spyod pa dang khyad par 'phags spyod dang / /'dod chags nyes pa tha ba gcod spyod dang / /byang chub mchog gi spyod pa gang
472a3(mdo sde): spyod pa| |de dag gang du'ang gti mug spyod pa med/ /lam spyod pa dang mu stegs spyod pa dang / /shes rab mig ni yongs su dag spyod dang / /byang chub mchog gi spyod pa gang spyod pa/ /
472a4(mdo sde): de dag yongs su rtog par spyod pa med/ /dul ba spyod dang rab tu zhi spyod dang / /ming dang gzugs la mi chags spyod pa dang / /byang chub mchog gi spyod pa gang spyod pa/ /de dag lha
472a5(mdo sde): dang mi ni mang pos bstod/ /'phags pa'i spyod dang shin tu mnyam spyod dang / /g.yon phyogs lam ni yongs su gcod spyod dang / /byang chub mchog gi spyod pa gang spyod pa/ /de dag
472a6(mdo sde): rtag tu don la 'bab pa yin/ /dpa' bo spyod dang shin tu brtan spyod pa/ /bdud kyi sde rnams 'jigs par byed spyod dang / /byang chub mchog gi spyod pa gang spyod pa/ /de dag byang
472a7(mdo sde): chub snying por gzhol ba yin/ /gzung ba spyod dang don yod spyod pa dang / /gzungs la g.yeng ba med par spyod pa dang / /byang chub mchog gi spyod pa gang spyod pa/ /de dag gang du'ang
472b1(mdo sde): ma rig spyod pa med/ /dgon pa spyod dang rab tu dpen spyod pa/ /rtag tu rab tu 'byung bar spyod pa dang / /byang chub mchog gi spyod pa gang spyod pa/ /de dag nan tan byed par spyod pa yin/ /gtso
472b2(mdo sde): bo'i spyod dang khyad par 'phags spyod dang / /'jig rten thams cad zil gnon spyod pa dang / /byang chub mchog gi spyod pa gang spyod pa/ /de dag chung du la ni spyod pa med/ /rigs pa spyod
472b3(mdo sde): dang thabs la spyod pa dang / /bsam gtan bde las ldog par spyod pa dang / /byang chub mchog gi spyod pa gang spyod pa/ /de dag mi shes spyod pa med pa yin/ /lta ba spyod dang rnam par lta
472b4(mdo sde): spyod dang / /ming dang gzugs la mi chags spyod pa dang / /byang chub mchog gi spyod pa gang spyod pa/ /de dag 'jigs pa med par spyod pa yin/ /thams cad spyod dang kun tu spyod pa dang / /
472b5(mdo sde): dbang po yongs su smin par spyod pa dang / /byang chub mchog gi spyod pa gang spyod pa/ /de dag ye shes nam mkha'i mtha' dang 'dra/ /byang chub sems dpa'i spyod pa bstan pa'i tshigs su
472b6(mdo sde): bcad pa mngon par sgrub pa 'di pi wang gi sgra de las byung ba na byang chub sems dpa' lnga stong mi skye ba'i chos la bzod pa rab tu thob par gyur to/ /rgyal po ma skyes dgra'i 'khor dang /
472b7(mdo sde): rgyal po'i khab kyi bram ze dang / khyim bdag dang / mi 'am ci dang / dri za dang / lto 'phye chen po de dag gi 'khor gyi srog chags brgyad stong bla na med pa yang dag par rdzogs pa'i byang
473a1(mdo sde): chub tu sems bskyed nas tshig 'di skad ces bcom ldan 'das/ bdag cag kyang byang chub sems dpa'i spyod pa 'di la bslab par bgyi'o/ /nan tan gyis
473a2(mdo sde): bsgrub par bgyi'o/ /sems can tshad ma mchis pa dag kyang byang chub sems dpa'i spyod pa 'di nyid yang dag par 'dzin du stsal bar bgyi'o/ /zhes smras so/ /de nas bcom ldan
473a3(mdo sde): 'das kyis mi 'am ci'i rgyal po sdong po 'gror gnang ngo / /de nas bcom ldan 'das kyis gnang bas mi 'am ci'i rgyal po sdong po bu dang bcas/ dpung dang bcas/ slas dang bcas/
473a4(mdo sde): rang gi skye bo dang bcas/ 'khor dang bcas te bcom ldan 'das kyi zhabs la mgo bos phyag btsal nas bcom ldan 'das la lan gsum bskor ba byas te bzod pa gsol
473a5(mdo sde): nas sil snyan dkrol/ me tog gi char phab/ 'od zer gyi dra ba phyung ste/ sa chen po rnam pa drug tu g.yos par byas nas bcom ldan 'das kyi thad nas song ste/ de skad cig
473a6(mdo sde): thang gcig yud tsam de nyid la ri'i rgyal po spos kyi ngad ldang du rang gi khyim du phyin to/ /de nas bcom ldan 'das la lha'i dbang po brgya byin gyis 'di skad ces gsol to/ /
473a7(mdo sde): bcom ldan 'das/ mi 'am ci'i rgyal po sdong pos de bzhin gshegs pa la mchod pa dang chos la mchod pas bdag zil gyis non to/ /bcom ldan 'das kyis bka'
473b1(mdo sde): stsal pa| kau shi ka / mi 'am ci'i rgyal po sdong pos khyod 'ba' zhig zil gyis mnan pa ma yin gyi/ kau shi ka /byang chub sems dpa' sems dpa' chen po sa thob pa ma gtogs
473b2(mdo sde): par gang dag stong gsum gyi stong chen po'i 'jig rten gyi khams kyi brgya byin dang / tshangs pa dang / 'jig rten skyong ba dang / nyan thos dang / rang sangs rgyas de dag thams cad
473b3(mdo sde): mi 'am ci'i rgyal po sdong pos zil gyis non to/ /de ci'i phyir zhe na/ kau shi ka /byang chub sems dpa' sems bskyed ma thag pas nyan thos dang rang sangs rgyas thams cad dang /
473b4(mdo sde): brgya byin dang / tshangs pa dang / 'jig rten skyong ba thams cad zil gyis non to/ /kau shi ka /de lta bas na/ byang chub sems dpa' ni/ lhar bcas pa'i 'jig rten gyis zil gyis
473b5(mdo sde): mi non to/ /gang byang chub sems dpa' la zil gyis gnon par sems pa de ni/ de bzhin gshegs pa la zil gyis gnon par 'dod pa'o/ /de ci'i phyir zhe na/ byang chub sems
473b6(mdo sde): dpa' las ni/ de bzhin gshegs pa 'byung ngo / /de bzhin gshegs pa las ni/ nyan thos dang rang sangs rgyas 'byung ngo / /de nas lha rnams kyi dbang po brgya byin gyis bstan
473b7(mdo sde): pa 'di thos nas thal mo sbyar te mchi ma blags nas 'di skad ces kye ma'o/ /bdag ni/ sangs rgyas kyi mkhyen pa chags pa mi mnga' zhing sgrib pa mi mnga' ba 'di lta bu las
474a1(mdo sde): nyams so/ /zhes smras so/ /de nas lha rnams kyi dbang po brgya byin gyi bu lha'i bu 'od zer srung zhes bya ba 'khor de nyid du 'dus bar gyur te 'dug
474a2(mdo sde): pa des lha rnams kyi dbang po brgya byin la 'di skad ces smras so/ /yang / 'di ltar gang rab tu dben pa rnam par sgrub par nye bar gnas pa'i mtshan nyid ma lags pa'i
474a3(mdo sde): chos rnams la bla na med pa yang dag par rdzogs pa'i byang chub tu sems mi bskyed pa de ni/ sems can thams cad la snying rje rnyed pa ma lags/ rgya chen po la mos pa'i
474a4(mdo sde): dge ba'i bshes gnyen la sten pa ma lags te/ phyis 'gyod par 'gyur ba'o/ /yab/ skyon med pa la zhugs te rgyud tshig cing sa bon tshig ste theg pa chen po'i snod du
474a5(mdo sde): ma gyur ba la da bgyir ci mchis/ bstan pa 'di bshad pa na sum cu rtsa gsum ris kyi lha'i bu las lha'i bu stong tham pas bla na med pa yang dag par rdzogs pa'i
474a6(mdo sde): byang chub tu sems bskyed do/ /de nas bcom ldan 'das la lha'i bu 'od zer srung gis 'di skad ces gsol to/ /bcom ldan 'das/ bcom ldan 'das kyi byang chub
474a7(mdo sde): sems dpa'i spyod pa dka' ba spyad pa brgya stong phrag ji snyed pa bcom ldan 'das sngon byang chub sems dpa'i spyad pa spyod pa na bstar pa ni/ bdag la mngon sum du gyur
474b1(mdo sde): to| |bcom ldan 'das/ bcom ldan 'das sngon byang chub sems dpar gyur ba na de bzhin gshegs pa dgra bcom pa yang dag par rdzogs pa'i sangs rgyas mar
474b2(mdo sde): m a mdzad las mi skya ba'i chos la bzod pa rab tu thob pa'i bzod pa thob pa de la 'jug pa'i rnam par dbye ba bstan pa cud zad cig bcom ldan 'das kyis bshad du
474b3(mdo sde): gsol| bcom ldan 'das/ ji ltar na/ byang chub sems dpa' mi skye ba'i chos la bzod pa rab tu thob pa gang bdag gis thos nas de bzhin nyid du bsgrubs pas
474b4(mdo sde): chos de 'thob par 'gyur/ de skad ces gsol pa dang / bcom ldan 'das kyis lha'i bu 'od zer spung la 'di skad ces bka' stsal to/ /'od zer srung / byang chub sems
474b5(mdo sde): dpa' dge ba'i rtsa ba ma bskrun pa rnams kyis mi skye ba'i chos la bzod pa thob par mi 'gyur gyi/ byang chub sems dpa' dge ba'i rtsa ba bstan pa rnams kyis mi skye ba'i
474b6(mdo sde): chos la bzod par thob par 'gyur ro/ /'od zer srung / byang chub sems dpa' chos bzhi dang ldan na/ mi skye pa'i chos la bzod pa rab tu zod par 'gyur ro/ /bzhi gang zhe
474b7(mdo sde): na| 'di lta ste/ sangs rgyas mnyam pa nyid dang / chos mnyam pa nyid dang / dge 'dun mnyam pa nyid dang / zhing mnyam pa nyid de/ lha'i bu/ /byang chub sems dpa'
475a1(mdo sde): chos bzhi po 'di dag dang ldan na/ mi skye ba'i chos la bzod pa rab tu thob par 'gyur ro/ /lha'i bu/ gzhan yang byang chub sems dpa'
475a2(mdo sde): chos bzhi dang ldan na/ mi skye ba'i chos la bzod pa rab tu thob par 'gyur ro/ /bzhi gang zhe na/ 'di lta ste/ bsam gtan bzhis stong pa nyid la rnam par rtse ba dang /
475a3(mdo sde): pha rol tu phyin pa drug gis thabs mkhas pa la rnam par rtse ba dang / mngon par shes pa lngas ye shes la rnam par rtse ba dang / thogs pa med pa'i ye shes kyis
475a4(mdo sde): rdzu 'phrul la rnam par rtse ba ste/ 'od zer srung / byang chub sems dpa' chos bzhi po 'di dag dang ldan na/ mi skye ba'i chos la bzod pa rab tu thob par 'gyur ro/ /
475a5(mdo sde): 'od zer srung / gzhan yang byang chub sems dpa' chos bzhi dang ldan na/ mi skye ba'i chos la bzod pa rab tu thob par 'gyur ro/ /bzhi gang zhe na/ 'di lta ste/ phung po
475a6(mdo sde): rnams la byang chub tshol yang phung po rnams la byang chub kyi rang bzhin du mos pa ma yin pa dang / khams rnams la byang chub tshol yang khams rnams la byang chub kyi
475a7(mdo sde): rang bzhin du mos pa ma yin pa dang / skye mched rnams la byang chub tshol yang skye mched rnams la byang chub kyi rang bzhin du mi rtog pa dang / chos thams cad la
475b1(mdo sde): byang chub tshol yang chos thams cad la byang chub kyi rang bzhin du mos pa ma yin pa ste/ 'od zer srung / byang chub sems dpa' chos bzhi po 'di dag dang ldan na/ mi skye
475b2(mdo sde): ba'i chos la bzod pa rab tu 'thob par 'gyur ro/ /'od zer srung / gzhan yang byang chub sems dpa' chos bzhi dang ldan na/ ma skye ba'i chos la bzod pa rab tu 'thob
475b3(mdo sde): par 'gyur ro/ /bzhi gang zhe na/ 'di lta ste/ mi g.yo ba'i tshul gyis chos thams cad yang dag pa'i mtha' la gnas par shes pa dang / dus gsum mnyam pa nyid
475b4(mdo sde): pas chos thams cad de bzhin nyid la gnas par 'jug pa dang / chos thams cad mtshan nyid 'dres pa med pas chos kyi dbyings su 'du bar shes pa dang / chos
475b5(mdo sde): thams cad mnyam pa nyid kyi rjes su song bas nam mkha'i rang bzhin du so sor rtog pa ste/ 'od zer srung / byang chub sems dpa' chos bzhi po 'di dag dang ldan na/ mi
475b6(mdo sde): skye ba'i chos la bzod pa rab tu thob par 'gyur ro/ /mi skye ba'i chos la bzod pa rab tu thob pa bstan pa 'di bshad pa na byang chub sems dpa' lnga stong mi skye ba'i chos la
475b7(mdo sde): bzod pa rab tu thob par gyur to/ /lha'i bu 'od zer srung ni/ rjes su mthun pa'i chos la bzod pa rab tu thob par gyur to/ /chos kyi rnam grangs 'di'i tha mar bcom ldan
476a1(mdo sde): 'das kyis tshe dang ldan pa kun dga' bo la bka' stsal pa/ kun dga' bo/ khyod kyis mi 'am ci'i rgyal po sdong pos zhus pa pha rol tu phyin
476a2(mdo sde): pas 'dul ba bstan pa'i sgo'i le'u'i chos kyi rnam grangs 'di bzung ngam/ kun dga' bos gsol pa/ bcom ldan 'das/ 'di lta ste/ sangs rgyas kyi mthu nyid
476a3(mdo sde): kyis bdag gis chos kyi rnam grangs 'di bzung lags so/ /bcom ldan 'das/ kye ma'o ji tsam du chos kyi rnam grangs 'di zab mo rnam par nges pa dang / don bzang
476a4(mdo sde): po dang / tshig 'bru bzang pos brgyan pa ni/ mdzes te/ ngo mtshar to/ /bcom ldan 'das/ chos kyi rnam grangs 'di la bcom ldan 'das kyis chos kyi sgo ma bsdus
476a5(mdo sde): pa de gang yang ma mchis so/ /bcom ldan 'das/ sngon bdag la chos snang bar gyur pa gang lags pa de'ang chos kyi rnam grangs 'di la brten nas 'bum 'gyur
476a6(mdo sde): du skyes so/ /bcom ldan 'das/ bdag ni/ 'di snyam du bdag lta bu nyi tshe ba'i 'tshal ba dang ldan pa/ blo chung ngu / nyan thos kyi theg pa'i skyon mchis pa/ tha chad
476a7(mdo sde): la zhugs par gnas pas chos kyi rnam grangs 'di thos nas kyang 'di lta bu'i chos kyi snang ba 'di skyes par gyur na/ byang chub sems dpa' sems dpa' chen po
476b1(mdo sde): ye shes tshad ma mchis pa'i snod du gyur pa/ blo rgya che zhing rgya mtsho lta bu dang ldan pa/ chos rin po che thams cad yongs su 'dzin pa/ gsol ba ma btab par sems
476b2(mdo sde): can thams cad kyi dge ba'i bshes gnyen bgyi ba gang lags pa de dag gis chos kyi rnam grangs 'di thos na/ chos kyi snang ba ji snyed cig thob par 'gyur ba lta smos
476b3(mdo sde): kyang ci 'tshal snyam bgyid do/ /bcom ldan 'das kyis bka' stsal pa/ kun dga' bo/ stong gsum gyi stong chen po'i 'jig rten gyi khams kyi nyi ma dang / zla ba'i snang ba
476b4(mdo sde): ji snyed pa de dag thams cad ni/ de bzhin gshegs pa'i spu gcig gi 'od kyis mog mog por 'gyur ro/ /kun dga' bo/ de bzhin gshegs pa'i spu'i khung bu thams
476b5(mdo sde): cad nas 'od ji snyed byung ba de dag ni/ shes rab kyi 'od kyi brgya'i char yang nye bar mi 'gro ste/ stong gi cha dang / stong phrag brgya'i cha dang / bye ba'i cha dang / bye ba khrag
476b6(mdo sde): khrig brgya phrag stong gi cha dang / grangs dang / cha dang / bgrang ba dang / dpe dang / rgyur yang nye bar mi 'gro'o/ /de ci'i phyir zhe na/ snang ba thams cad ni/ shes rab kyi snang ba
476b7(mdo sde): las byung ba'i phyir ro/ /kun dga' bo/ de bzhin gshegs pa'i shes rab kyi snang ba gang yin pa shes rab kyi snang ba de dang ldan na/ de bzhin gshegs pa dgra bcom
477a1(mdo sde): pa yang dag par rdzogs pa'i sangs rgyas kyi 'das pa dang / ma 'ongs pa dang / da ltar byung ba'i sems can thams cad kyi sems kyi spyod pa
477a2(mdo sde): dang / g.yo ba rnams mkhyen pa'i shes rab kyi snang ba de lta bu dang rigs kyi bu dang / rigs kyi bu mo dag ldan par 'gyur ro/ /kun dga' bo/ gang chos kyi rnam grangs
477a3(mdo sde): 'di nyan pa dang / thos nas kyang mos pa dang / mos nas kyang 'dzin pa dang / 'chad ba dang / klog pa dang / kun chub bar byed pa dang / gzhan dag la'ang rgya cher
477a4(mdo sde): rab tu ston pa dang / tshul bzhin du so sor rtog pa dang / de bzhin du sgrub pa de dag ni/ byang chub kyi sems mi brjed pa dang / sems can yongs su smin par bya ba
477a5(mdo sde): don du gnyer ba dang / snying rje chen po'i go cha bgos pa dang / byams pa chen po'i go cha bgos pa dang / bdud dang phyir rgol ba bcom pa dang / byang chub kyi snying por
477a6(mdo sde): gzhol ba'i skyes bu dam par rig par bya'o/ /de nas bcom ldan 'das la tshe dang ldan pa kun dga' bos 'di skad ces gsol te/ /bcom ldan 'das/ gang chos kyi
477a7(mdo sde): rnam grangs 'di thos nas mos pa dang / 'dzin pa dang / 'chang ba dang / klog pa dang / kun chub par bgyid pa dang / gzhan dag la'ang rgya cher rab tu ston pa'i rigs kyi
477b1(mdo sde): bu'am rigs kyi bu mo de bsod nams ji snyed cig skyes par 'gyur/ bcom ldan 'das kyis bka' stsal pa/ kun dga' bo/ rigs kyi bu'am rigs kyi bu mo gang gis
477b2(mdo sde): snga dro'i dus kyi tshe stong gsum gyi stong chen po'i 'jig rten gyi khams 'di rin po che sna bdun gyis rab tu bkang ste rgyun du zhugs pa dang / lan gcig phyir 'ong ba dang / phyir mi 'ong
477b3(mdo sde): ba dang / dgra bcom pa dang / rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas la sbyin pa byin pa dang / de bzhin du nyi ma'i
477b4(mdo sde): gung dang / phye ma red kyi dus dang / srod dang / nam gyi gung thun dang / tho rangs stong gsum gyi stong chen po'i 'jig rten gyi khams thams cad rin po che sna bdun gyis yongs
477b5(mdo sde): su bkang ste/ de bzhin gshegs pa dgra bcom pa yang dag par rdzogs pa'i sangs rgyas kyi bar la sbyin pa byin pa dang / rnam grangs 'di lta bus lo gcig gam/ lo
477b6(mdo sde): brgya'am/ lo stong ngam/ lo brgya phrag stong du sbyin pa byin na/ kun dga' bo/ de la ji snyam du sems/ rigs kyi bu'am rigs kyi bu mo de gzhi de las bsod nams mang
477b7(mdo sde): du skyed dam/ kun dga' bos gsol pa/ bcom ldan 'das/ mang ste/ tshad ma mchis so/ /bde bar gshegs pa/ dpag tu ma mchis so/ /bcom ldan 'das/ gdugs
478a1(mdo sde): gcig bsags pa'i bsod nams kyi phung po de'ang tshad ma mchis na/ dgung lo brgya phrag stong du bsags pa lta smos kyang ci 'tshal/ bcom ldan 'das
478a2(mdo sde): kyis bka' stsal pa/ kun dga' bo/ khyod mos par bya'o/ /khyod kyis khong du chud par bya'o/ /byang chub don du gnyer ba dang / chos kyi 'khor lo bskor ba don du gnyer ba dang /
478a3(mdo sde): sems can rab tu thar bar bya ba don du gnyer ba gang chos kyi rnam grangs 'di thos nas mos sam/ 'dzin tam/ 'chang ngam/ klog gam/ kun chub par byed na/ rigs kyi
478a4(mdo sde): bu'am rigs kyi bu mo byang chub sems dpa'i theg pa pa de de las bsod nams kyi phung po mang du skyed na/ gang de bzhin nyid du sgrub pa lta smos kyang ci dgos/ de ci'i phyir
478a5(mdo sde): zhe na| kun dga' bo/ gang dag chos kyi rnam grangs 'di las tha na tshig bzhi pa'i tshigs su bcad pa tsam 'dzin tam/ 'chang ngam/ klog gam/ kun chub par byed dam/
478a6(mdo sde): gzhan dag la'ang ston na/ de ni/ sbyin pa zhes bya ste/ de ni/ sbyin pa thams cad zil gyis gnon pa'o/ /'di lta ste/ chos kyi sbyin pa 'di ni/ sbyin pa rnams kyi mchog
478a7(mdo sde): go / 'di lta ste/ chos kyi rjes su 'dzin pa de ni/ rjes su bzung ba rnams kyi mchog go /'di lta ste/ chos kyi gding ba de ni/ gding ba rnams kyi mchog go /'di lta ste/ chos
478b1(mdo sde): yongs su 'dzin pa de ni/ yongs su 'dzin pa rnams kyi mchog go /de ci'i phyir zhe na/ kun dga' bo/ /chos kyi sbyin pa byin pas ni/ nyon mongs pa 'bri bar 'gyur ro/ /zang
478b2(mdo sde): zing gi sbyin pa byin pas ni/ lus brtan pa byas par 'gyur ro/ /kun dga' bo/ /de lta bas na/ byang chub sems dpa' nyon mongs pa 'bri bar byed 'dod pas sangs rgyas kyis
478b3(mdo sde): gnang ba chos kyi sbyin pa de sbyin par bya ste/ chos kyi sbyin pa des ni/ yon tan gyi khyad par thams cad thob par 'gyur ro/ /byang chub sems dpa' chos kyi sbyin pa sbyin pa ni/ yon
478b4(mdo sde): tan gyi phan yon yang dag phul sum cu rtsa gnyis rab tu 'dzin par 'gyur ro/ /sum cu rtsa gnyis gang zhe na/ 'di lta ste/ dran pa dang ldan par 'gyur ba dang / blo gros dang
478b5(mdo sde): ldan par 'gyur ba dang / rtogs pa dang ldan par 'gyur ba dang / 'dod chags chung par 'gyur ba dang / zhe sdang chung bar 'gyur ba dang / gti mug chung bar 'gyur ba dang /
478b6(mdo sde): bdag dang gzhan gyi nyon mongs pa tshar gcod par 'gyur ba dang / skye bo mang po dga' bar 'gyur ba dang / de'i bsngags pa lha rnams kyis brjod par 'gyur ba dang / lha
478b7(mdo sde): dang klu dang gnod sbyin dang dri za rnams kyis bsrung bar 'gyur ba dang / las byas nas bsod snyoms tha bar 'gyur ba dang / chos gos dang bsod snyoms dang mal cha dang
479a1(mdo sde): na ba'i gsos sman dang yo byad rnyed par 'gyur ba dang / grags pa dang sgra dang tshigs su bcad pa phyogs bcur grags par 'gyur ba dang /
479a2(mdo sde): mi ma yin pa rnams kyis glags rnyed par mi 'gyur ba dang / sangs rgyas bcom ldan 'das rnams kyis bsngags par 'gyur ba dang / dam pa'i chos yongs su
479a3(mdo sde): srung ba dang / sangs rgyas bcom ldan 'das rnams kyis dam pa'i chos 'dzin par 'gyur ba dang / ngan song thams cad kyis 'jigs par mi 'gyur zhing / de la
479a4(mdo sde): lha dang mir skye ba dka' bar mi 'gyur ba dang / sangs rgyas mthong ba dang mi 'bral bar 'gyur ba dang / chos nyan pa dang 'bral bar mi 'gyur ba dang / dge 'dun
479a5(mdo sde): la bsnyen bkur byed pa dang 'bral bar mi 'gyur ba dang / skye ba dran par 'gyur pa dang / sangs rgyas kyi zhing yongs su dag par skye bar 'gyur ba dang / nam du'ang
479a6(mdo sde): dbang po ma tshang bar mi 'gyur ba dang / skyes bu chen po'i mtshan sum cu rtsa gnyis thob par 'gyur ba dang / gzi brjid can gyi gzungs kyi sa bon sgrub par 'gyur
479a7(mdo sde): ba dang / spobs pa rgyun mi 'chad pa'i rgyu rab tu 'dzin par 'gyur ba dang / skye bo mkhas pas g.yog byas par 'gyur ba dang / shes rab chen po'i rgyu rab tu 'dzin
479b1(mdo sde): par 'gyur ba dang / myur du chos kyi snang ba rab tu thob par 'gyur ba dang / de'i sems la tshul bzhin ma yin pa'i yid la byed pa kun tu mi 'byung ba dang / 'jig rten gyi zang
479b2(mdo sde): zing gi sbyin pa thams cad zil gyis mnan nas de chos kyi gter zad mi shes pa yongs su 'dzin par 'gyur ba ste/ kun dga' bo/ byang chub sems dpa' chos kyi sbyin pa
479b3(mdo sde): sbyin na| yon tan gyi khyad par yang dag phul sum cu rtsa gnyis 'di dag thob par 'gyur ro/ /de nas bcom ldan 'das la lha rnams kyi dbang po brgya byin gyis 'di skad ces
479b4(mdo sde): gsol to/ /bcom ldan 'das/ bdag gis kyang chos kyi rnam grangs 'di bzung lags te/ bcom ldan 'das yongs su mya ngan las 'das pa'i slad na sems can snod
479b5(mdo sde): du gyur pa de dag gi rna lam du bsgrag par bgyi/ kun bsrung bar bgyi/ mos par bgyi/ de ci'i slad du zhe na/ bcom ldan 'das/ bdag ni/ yon tan phun sum tshogs
479b6(mdo sde): pa 'di dang / bsod nams yongs su 'dzin pa don du gnyer ba'i slad du'o/ /de nas bcom ldan 'das kyis lha rnams kyi dbang po brgya byin la legs so/ /zhes bya ba
479b7(mdo sde): gnang ste/ kau shi ka /khyod dam pa'i chos yongs su gzung ba'i phyir ba'i mdun du seng+ge'i sgra bsgrags pa legs so legs so/ /kau shi ka /dge ba'i rtsa ba 'di thob dam
480a1(mdo sde): pa'i chos yun ji srid du gnas pa de srid du lha dang / lha ma yin g.yul 'gyed pa na lha ma yin rnams ni/ pham par 'gyur/ lha rnams ni/
480a2(mdo sde): rgyal bar 'gyur ro/ /de ci'i phyir zhe na/ kau shi ka /chos kyi rnam grangs 'di ni/ yang dag phul yin te/ kau shi ka /'di lta ste/ chos thams cad mi dmigs pa
480a3(mdo sde): de ni| 'jigs pa med pa'i sbyin pa'o/ /kau shi ka /gang cung zad 'jigs pa skye ba de dag thams cad ni/ 'jig tshogs la lta ba la dmigs shing rab tu gnas
480a4(mdo sde): pa las byung ngo / /kau shi ka /gang mi dmigs pa de dam pa'i chos yongs su 'dzin pa'o/ /de nas bcom ldan 'das la mi mjed kyi bdag po tshangs pas 'di skad
480a5(mdo sde): ces gsol to/ /bcom ldan 'das/ bdag bsam gtan gyi bde ba la gnas pa tshad ma mchis pa btang ste grong dang / grong khyer dang / grong rdal dang / ljongs dang /
480a6(mdo sde): yul 'khor dang / rgyal po'i pho brang 'khor gang dang gang na chos kyi rnam grangs 'di rab tu spyod pa de dang / de dag tu bdag chos mnyan pa'i slad du nye bar mchi bar
480a7(mdo sde): bgyi'o| |mchis nas kyang chos smra ba de dag chos dang ldan pas bsrung ba dang / sba ba dang / bskyab par bgyi'o/ /de ci'i slad du zhe na/ bcom ldan 'das/ nyan thos
480b1(mdo sde): dang | rang sangs rgyas dang / brgya byin dang / tshangs pa dang / 'jig rten skyong ba dang / 'khor los bsgyur ba'i rgyal po rnams ni/ 'di las byung ba'i slad du'o/ /de nas
480b2(mdo sde): bcom ldan 'das la rgyal po chen po bzhis 'di skad ces gsol to/ /bcom ldan 'das/ rgyal po chen po bzhi po bdag cag dang / bcom ldan 'das kyi nyan thos chen
480b3(mdo sde): po de dag dang cag gis chos kyi rnam grangs 'di yun ring du gnas par bgyi ba'i slad du bsrung ba dang / sba ba dang / bskyab pa la brtson par bgyi'o/ /bdag cag gi
480b4(mdo sde): 'khor gang dag sangs rgyas dang / sangs rgyas kyi bstan pa la ma dad pa de dag kyang ci nas de bzhin gshegs pa'i bstan pa bsrung ba'i slad du brtson par 'gyur bar dang
480b5(mdo sde): par bgyi'o/ /bcom ldan 'das/ dge slong dang / dge slong ma dang / dge bsnyen dang / dge bsnyen ma gang dag sangs rgyas kyi bstan pa la brtson pa dang / gzhan yang bcom
480b6(mdo sde): ldan 'das kyi bstan pa la mngon par dad pa srung ba ma mchis pa de dag bsrung ba'i ched du gsang sngags kyi tshig 'di dag la kha ton du bgyi'o/ /gsang sngags kyi tshig 'di dag
480b7(mdo sde): gis gnod sbyin dang / srin po dang / dri za dang / mi 'am ci dang / lto 'phye chen po dang / grul bum la sogs pa dang / mi dang / mi ma lags pa dang / gzhan yang sangs
481a1(mdo sde): rgyas kyi bstan pa la zhe sdang bar bgyid pa rnams shin tu tshar gcod par 'gyur ro/ /tad+ya thA/ ta re be/ a re be/ a no be/ sa ra be/ hu lu ma hA hu
481a2(mdo sde): lu| hu lu hu lu/ a bad Te/ bi ka da Te/ pa ra tshe da ni/ ni gr-i ni hA te/ pra g+hA ta ni/ id Ti id Ti/ bid Ti bid Ti/ ad tshe gad tshe/ ma ra ni gra ha na/ sarba pa ra pra
481a3(mdo sde): pA di ni gra ha na/ sarba mi th+ya pra yA/ ta nan ni gra ha na/ sarba b+hU ta gra ha na/ bud+d+ha bar ni ta d+harma ni ya ta sha ya b+hU ta na/ bud+d+ha bar ni ta na/ tsa tur ma hA rA dza nir de sha na/ man+t+ra
481a4(mdo sde): pa la na/ a ba tA ra/ pra k+She Na ni gra hA ya/ de nas bcom ldan 'das kyis byang chub sems dpa' byams pa dang / byang chub sems dpa' lha'i cod pan la bka' stsal
481a5(mdo sde): pa| skyes bu dam pa dag / ngas bskal pa mtha' yas grangs med par bsgrubs pa'i byang chub 'di ci nas yun ring du gnas par 'gyur ba dang / nub par mi 'gyur bar
481a6(mdo sde): bya ba'i phyir khyed gnyis kyi lag tu bzhag go / gtad do/ /de gnyis kyis gsol pa/ bcom ldan 'das/ bdag cag gnyis kyis bcom ldan 'das yongs su mya
481a7(mdo sde): ngan las 'das pa'i slad na chos kyi rnam grangs 'di gzung bar bgyi'o/ /rgyas par bgyi'o/ /chos kyi rnam grangs 'di chos smra ba dang / dge ba'i rtsa ba bskrun pa'i rigs
481b1(mdo sde): kyi bu'am rigs kyi bu mo de dag gi lag tu mchi bar bgyi'o/ /de dag mdo sde 'di la mos par bgyi ba dang / yongs su 'dzin par bgyi ba'i slad du de dag gi yid rab tu
481b2(mdo sde): gzung bar bgyi'o/ /bcom ldan 'das/ slad ma'i tshe slad ma'i dus na chos kyi rnam grangs 'di gang dag gi rna lam du thos pa dang / thos nas 'dzin pa dang / 'chang ba dang /
481b3(mdo sde): klog pa dang / kun chub par bgyid pa dang / 'chad pa de dag ni/ byang chub sems dpa' byams pa dang / byang chub sems dpa' lha'i cod pan gyi byin gyi rlabs lags
481b4(mdo sde): par rig par bgyi'o/ /de nas bdud sdig can 'khor der 'dus par gyur nas 'dug pa de gdong las mchi ma zag cing nga ro phyung nas bcom ldan 'das la 'di skad ces gsol
481b5(mdo sde): to| |bcom ldan 'das/ gang bcom ldan 'das kyis nyan thos kyi theg pa las brtsams te chos bstan pa de la ni/ bdag tha na spu zing des bgyid pa tsam yang ma
481b6(mdo sde): mchis so/ /gang bcom ldan 'das kyis byang chub sems dpa'i phyag rgya de bzhin gshegs pa'i byin gyi rlabs kyis byin gyis brlabs pa/ byang chub sems dpa' thams
481b7(mdo sde): cad kyi byang chub kyi lam la 'jug pa/ sems can thams cad kyi rton pa'i chos kyi rnam grangs 'di gsungs pa de bdag mya ngan gyi zug rngu dang ldan zhing bdag nyid rnyis par
482a1(mdo sde): gyur pa snyam bgyid do/ /bcom ldan 'das/ bdag la phyag brkyang ba stsal du gsol/ gang thos pas bdag mya ngan gyi zug rngu dang ldan par
482a2(mdo sde): 'gyur ba'i chos kyi rnam grangs 'di lta bu'ang ma gsung bar gsol/ bcom ldan 'das kyis bka' stsal pa/ sdig can/ khyod dang mthun pa'i sems can chos zab mo
482a3(mdo sde): 'di lta bu la ma mos pa ni/ mang / gang dag mos pa'i sems can de dag ni/ nyung gi /mya ngan ma byed/ smre sngags ma 'don cig /sdig can/ 'di lta ste/ dper na/ sa'i
482a4(mdo sde): steng nas rdul blangs pa snyed kyi sems can ni/ chos kyi rnam grangs zab mo 'di lta bu la mos so/ /sa'i rdul ji snyed pa de snyed kyi sems can ni/ chos kyi rnam grangs zab
482a5(mdo sde): mo 'di la ma mos te/ de dag thams cad ni/ khyod dang mthun no/ /sems can gyi khams tshad med pa khyod dang mthun gyi/ de bas na/ sdig can dga' bar gyis shig /
482a6(mdo sde): chos kyi rnam grangs 'di bshad pa na sems can dpag tu med pa ni/ byang chub la yang dag par zhugs so/ /byang chub sems dpa' dgu khri nyis stong ni/ mi skye ba'i chos
482a7(mdo sde): la bzod pa rab tu thob par gyur to/ /srog chags brgyad khri bzhi stong ni/ chos rnams la chos kyi mig rdul med cing dri ma dang bral ba rnam par dag go /dge slong brgyad stong ni/
482b1(mdo sde): nye bar len pa med par zag pa rnams las sems rnam par grol lo/ /stong gsum gyi stong chen po'i 'jig rten gyi khams 'di rnam pa drug tu g.yos nas snang ba chen pos
482b2(mdo sde): khyab par gyur te/ lha'i me tog gi char ni/ rab tu bab/ sil snyan brgya stong dag ni/ ma dkrol par rang 'khrol lo/ /lha bye ba khrag khrig brgya stong rnams ni/ steng gi bar snang
482b3(mdo sde): la kye ma bdag cag gis dzam+bu'i gling du chos kyi 'khor lo lan gnyis bskor ba 'di mthong ngo / /bcom ldan 'das kyis gang yang chos kyi rnam grangs 'di bstan te bshad
482b4(mdo sde): pa sems can gyi don mdzad pa gang lags pa 'di ni/ grong khyer 'khor mo 'jig tu chos kyi 'khor lo bskor te sems can yongs su smin par mdzad pa de bas ches mchog
482b5(mdo sde): go |gang chos kyi rnam grangs 'di 'dzin pa dang / 'chang ba dang / klog pa dang / kun chub par bgyid ba dang / gzhan dag la rgya cher ston pa dang / tha na glegs bam la bris te 'chang
482b6(mdo sde): ba'i sems can de dag kyang chos kyi 'khor lo bskor bar 'gyur ro/ /zhes ched du brjod pa ched du brjod do/ /de nas bcom ldan 'das la byang chub sems dpa' byams pa dang / byang
482b7(mdo sde): chub sems dpa' lha'i cod pan dang / tshe dang ldan pa kun dga' bos 'di skad ces gsol to/ /bcom ldan 'das/ chos kyi rnam grangs 'di'i ming ci lags/ 'di ji ltar gzung bar
483a1(mdo sde): bgyi/ bcom ldan 'das kyis bka' stsal pa/ rigs kyi bu dag/ de'i phyir khyod kyis chos kyi rnam grangs 'di mi 'am ci'i rgyal po sdong pos zhugs pa pha rol
483a2(mdo sde): tu phyin pa rnam par nges pa bstan pa dang / dam pa'i chos rin po che'i le'u zhes bya bar yang zungs shig/ bcom ldan 'das kyis de skad ces bka' stsal pa dang / byang chub
483a3(mdo sde): sems dpa' byams pa dang / byang chub sems dpa' lha'i cod pan dang / tshe dang ldan pa kun dga' bo dang / lha dang / mi dang / lha ma yin du bcas pa'i 'jig rten bcom
483a4(mdo sde): ldan 'das kyis gsungs pa la yi rang ste mngon par dga'o/ /'phags pa mi 'am ci'i rgyal po sdong pos zhus pa zhes bya ba theg pa chen po'i mdo rdzogs so// //
483a5(mdo sde): zhu chen gyi lots+tsha ba ban+d+he dpal gyi lhun po dang / dpal brtsegs kyis bsgyur cing zhus te gtan la phab pa// //

