1a1(rgyud): @#/ /rgyud da pa bzhugs so//
1b1(rgyud): @##/ /rgya yi skad du/ tA shin kyin kwang mya ru tsa'i shin wang kyin/ bod
1b2(rgyud): skad du/ 'phags pa gser 'od dam pa mchog tu rnam par rgyal ba mdo sde'i
1b3(rgyud): rgyal po zhes bya ba theg pa chen po'i mdo/ bam po dang po/ sangs rgyas dang /
1b4(rgyud): byang chub sems dpa' thams cad la phyag 'tshal lo/ /'di skad bdag gis
2a1(rgyud): @##/ /thos pa dus gcig na/ bcom ldan 'das rgyal po'i khab bya rgod phung po'i
2a2(rgyud): ri'i rtse mo mchog tu rnam par dag pa/ chos kyi dbyings shin tu zab mo/ sangs rgyas rnams kyi
2a3(rgyud): spyod yul/ de bzhin gshegs pa bzhugs pa na/ dge slong gi dge 'dun chen po dgu khri brgyad
2a4(rgyud): stong dang thabs gcig tu bzhugs te/ thams cad kyang dgra bcom pa/ glang po che'i rgyal po ltar
2a5(rgyud): shin tu dul ba/ zag pa rnams yongs su gsal ba/ nyon mongs pa med pa/ sems shin tu rnam
2b1(rgyud): par grol ba/ shes rab shin tu rnam par grol ba/ bya ba byas pa/ khur lci ba rnam par spangs pa/ bdag gi don
2b2(rgyud): thob pa/ srid par kun tu sbyor ba zad pa/ rang dbang chen po thob pa/ tshul khrims yongs su dag pa la gnas pa/
2b3(rgyud): thabs mkhas pa dang / shes rab kyis yongs su brgyan pa/ rnam par thar pa brgyad mngon sum du gyur pa/ pha
2b4(rgyud): rol gyi 'gram du phyin pa sha stag la/ 'di lta ste/ tshe dang ldan pa kun shes kauN+Din+ya dang / tshe dang ldan pa rta thul dang /
2b5(rgyud): tshe dang ldan pa rlangs pa dang / tshe dang ldan pa ming chen dang / tshe dang ldan pa bzang po dang / tshe dang ldan pa 'od srung chen
2b6(rgyud): po dang / tshe dang ldan pa lteng rgyas 'od srung dang / tshe dang ldan pa ga yA 'od srung dang / tshe dang ldan pa chu klung 'od srung
3a1(rgyud): @#/ /dang / tshe dang ldan pa shA ri'i bu dang / che dang ldan pa maud gal gyi bu chen po dang / tshe dang ldan pa
3a2(rgyud): kun dga' bo 'ba' zhig slob pa'i sa la gnas pa ni ma gtogs te/ 'di ltar nyan thos chen po de dag so so nas phyi
3a3(rgyud): dro'i dus kyi tshe/ snyoms par 'jug par zhugs pa las langs nas/ bcom ldan 'das ga la ba de logs su dong
3a4(rgyud): ste| bcom ldan 'das kyi zhabs la mgo bos phyag byas nas/ g.yas phyogs nas lan gsum bskor ba byas te/
3a5(rgyud): gcig tu 'khod par gyur to/ /gzhan yang / byang chub sems dpa' sems dpa' chen po bye ba phrag brgya stong du ma dang
3a6(rgyud): thabs gcig tu bzhugs te/ thams cad kyang gzi byin dang po'i yon tan dang ldan pa/ klu'i rgyal po chen po ltar
3b1(rgyud): gyur pa/ thams cad kun tu grags pa/ thams cad cang shes par gyur pa/ sbyin pa dang / tshul khrims yongs su dag par gyur pa/ rtag par bzod pa dang / brtson
3b2(rgyud): 'grus kyi spyad pa spyod par mngon par dga' ba/ bskal pa grangs med pa nas/ bsam gtan rnams las yang dag par 'das pa/ dran pa rtse gcig pa nyid mngon
3b3(rgyud): du gyur pa/ shes rab kyi sgo rab tu rnam par 'byed pa/ thabs mkhas pas shin tu bsgoms pa/ shin tu gya nom pa'i rdzu 'phrul la rnam par rtsen pa'i dbang du gyur
3b4(rgyud): pa| gzungs rab tu thob pa/ spobs pa zad pa med pa/ nyon mongs pa rnams spangs pa/ nye ba'i kun nas nyon mongs pa rnams nye bar zhi bar gyur pa/ ring por mi thogs
3b5(rgyud): par rnam pa thams cad mkhyen pa mngon par 'grub par 'gyur ba/ bdud kyi dpung rab tu 'joms pa/ chos kyi rnga shin tu brdung ba/ mu stegs can du ma btul nas yongs
3b6(rgyud): su dga' ba'i bsam pa bskyed pa la 'god pa/ chos kyi 'khor lo dam pa yongs su bskor nas lha dang / mi rnams sgrol bar byed pa/ phyogs bcu'i sangs rgyas kyi
3b7(rgyud): zhing rnams rab tu brgyan pa/ 'gro ba drug pa'i sems can dag la phan 'dogs pa/ ye shes chen po yongs su rdzogs pa/ bzod pa chen po phun sum tshogs pa/ byams
4a1(rgyud): @#/ /pa dang / snying rje chen po'i sems la rab tu gnas pa/ shin tu brtan pa'i stobs chen po dang ldan pa/ sangs rgyas mang po la bsnyen
4a2(rgyud): bkur byas pa/ yongs su mya ngan las mi 'da' zhing / phyi ma'i mtha' ji srid par yi dam chen po'i bsam pa yang dag par bskyed pa/ sangs rgyas rnams las
4a3(rgyud): rnam par dag pa'i rgyu rgya cher rab tu bskyed pa/ dus gsum gyi chos rnams las mi skye ba'i bzod pa rtogs par gyur pa/ theg pa gnyis po dag gi spyod yul las
4a4(rgyud): yang dag par 'das pa/ thabs mkhas pa chen pos 'jig rten pa rnams 'dul bar byed pa/ ston pa chen po'i bstan pa rnams yang dag par sgrogs pa/ gsang ba'i
4a5(rgyud): chos dang / shin tu zab pa'i stong pa nyid rtogs shing khong du chud pas the tshom dang / som nyi med par gyur pa sha stag la/ 'di lta ste/ byang chub sems dpa' thogs
4a6(rgyud): pa med par chos kyi 'khor lo bskor ba dang / byang chub sems dpa' rtag par chos kyi 'khor lo bskor bar sems bskyed pa dang / byang chub sems dpa' rtag par
4a7(rgyud): brtson pa dang / byang chub sems dpa' rgyun mi 'chad pa dang / byang chub sems dpa' byams pa dang / byang chub sems dpa' 'jam dpal dang / byang chub sems
4b1(rgyud): dpa' spyan ras gzigs dbang phyug dang / byang chub sems dpa' gzungs la rang dbang du gyur pa'i rgyal po dang / byang chub sems dpa' spobs pa chen po bkod pa'i
4b2(rgyud): rgyal po dang / byang chub sems dpa' ri rab mchog gi rgyal po dang / byang chub sems dpa' shin tu zab pa'i rgya mtsho'i rgyal po dang / byang chub sems dpa' rin po che'i
4b3(rgyud): tog dang / byang chub sems dpa' rin po che'i tog chen po dang / byang chub sems dpa' sa'i snying po dang / byang chub sems dpa' nam mkha'i snying po dang / byang chub sems
4b4(rgyud): dpa' rin po che'i lag gi dbang phyug dang / byang chub sems dpa' lag na rdo rje dang / byang chub sems dpa' dga' ba'i stobs dang / byang chub sems dpa' chos kyi
4b5(rgyud): stobs chen dang / byang chub sems dpa' bkod pa'i 'od chen dang / byang chub sems dpa' gser 'od bkod pa dang / byang chub sems dpa' rnam dag tshul khrims
4b6(rgyud): dang / byang chub sems dpa' rtag tu mnyam par gzhag pa dang / byang chub sems dpa' blo gros shin tu rnam dag dang / byang chub sems dpa' brtson 'grus brtan pa
4b7(rgyud): dang / byang chub sems dpa' nam mkha' dang mtshungs pa dang / byang chub sems dpa' smon lam chen po mi gcod pa dang / byang chub sems dpa' sman gtong dang /
5a1(rgyud): @#/ /byang chub sems dpa' nyon mongs pa'i nad rnam par sel ba dang / byang chub sems dpa' sman pa'i rgyal po dang / byang chub sems dpa'
5a2(rgyud): 'phags pa dga' ba'i rgyal po dang / byang chub sems dpa' lung bstan mchog thob dang / byang chub sems dpa' sprin chen rnam dag 'od zer dang / byang chub sems
5a3(rgyud): dpa' sprin chen chos 'dzin dang / byang chub sems dpa' sprin chen grags pa'i dga' ba dang / byang chub sems dpa' sprin chen grags pa mtha' yas ston dang /
5a4(rgyud): byang chub sems dpa' sprin chen seng ge'i nga ro dang / byang chub sems dpa' sprin chen glang po che'i rgyal po'i nga ro dang / byang chub sems dpa' sprin chen bkra
5a5(rgyud): shis dang / byang chub sems dpa' sprin chen yon tan dang / byang chub sems dpa' sprin chen nyi ma'i snying po dang / byang chub sems dpa' sprin chen zla ba'i snying
5a6(rgyud): po dang / byang chub sems dpa' sprin chen skar ma'i 'od dang / byang chub sems dpa' sprin chen me'i 'od dang / byang chub sems dpa' sprin chen glog 'od dang / byang
5a7(rgyud): chub sems dpa' sprin chen 'brug dbyangs dang / byang chub sems dpa' sprin chen shes rab kyi char gyis kun tu khyab pa dang / byang chub sems dpa' sprin chen
5b1(rgyud): bo rnam dag char rgyal dang / byang chub sems dpa' sprin chen me tog ljon shing rgyal po dang / byang chub sems dpa' sprin chen pad+ma sngon po'i bsung dang /
5b2(rgyud): byang chub sems dpa' sprin chen rin po che'i tsan+dan gyi dris lus bsil bar byed pa dang / byang chub sems dpa' sprin chen mun sel dang / byang chub sems dpa'
5b3(rgyud): sprin chen rab rib 'joms la sogs pa/ 'di ltar byang chub sems dpa'i tshogs chen po tshad med pa de dag kyang so so nas phyi dro'i dus kyi tshe ting nge 'dzin las
5b4(rgyud): langs nas/ bcom ldan 'das ga la ba de logs su dong ste/ bcom ldan 'das kyi zhabs la mgo bos phyag byas nas g.yas phyogs su bskor ba byas te phyogs
5b5(rgyud): gcig tu 'khod par gyur to/ /gzhan yang / lits+tsha bI gzhon nu 'bum phrag brgya stong du ma 'dus par gyur pa la/ 'di lta ste/ gzhon nu seng ge'i 'od dang / gzhon nu
5b6(rgyud): seng ge'i blo gros dang / gzhon nu chos kyi byin dang / gzhon nu dbang pos byin dang / gzhon nu 'od chen dang / gzhon nu dpal chen dang / gzhon nu sangs rgyas skyong dang /
5b7(rgyud): gzhon nu chos kyi skyong dang / gzhon nu dge 'dun skyong dang / gzhon nu rdo rje skyong dang / gzhon nu nam mkha' skyong dang / gzhon nu nam mkha' sgra sgrogs dang / gzhon nu
6a1(rgyud): @#/ /rin po che'i snying po dang / gzhon nu bkra shis mchog gi snying po la sogs pa ni gtso bor gyur te/ thams cad kyang bla na med pa'i byang chub la
6a2(rgyud): rab tu gnas pa dang / theg pa chen po la mngon par yid ches shing dga' bar gyur pas so so nas phyi dro'i dus kyi tshe bcom ldan 'das ga la ba de logs su dong
6a3(rgyud): ste| bcom ldan 'das kyi zhabs la mgo bos phyag byas nas g.yas phyogs su lan gsum bskor ba byas te phyogs gcig tu 'khod par gyur to/ /gzhan yang /
6a4(rgyud): lha'i bu bzhi khri nyis stong 'dus pa la/ 'di lta ste/ lha'i bu mthong dga' dang / lha'i bu yid dga' dang / lha'i bu nyi ma'i 'od dang / lha'i bu zla ba'i gtsug phud
6a5(rgyud): dang / lha'i bu gsal ba'i blo gros dang / lha'i bu nam mkha' rnam dag blo gros dang / lha'i bu nyon mongs sel dang / lha'i bu bkra shis la sogs pa ni gtso bor
6a6(rgyud): gyur te/ thams cad kyi yi dam chen po'i sems bskyed nas theg pa chen po yongs su bsrung ba dang / dam pa'i chos rgyun mi 'chad par sbyor bar byed pas/ so so nas
6a7(rgyud): phyi dro'i dus kyi tshe bcom ldan 'das ga la ba de logs su dong ste/ bcom ldan 'das kyi zhabs la mgo bos phyag byas nas g.yas phyogs su lan gsum bskor
6b1(rgyud): ba byas te phyogs gcig tu 'khod par gyur to/ /gzhan yang / klu'i rgyal po nyi khri brgyad stong 'dus par gyur pa la/ 'di lta ste/ klu'i rgyal po pad+ma dang / klu'i rgyal po e
6b2(rgyud): la'i lo ma dang / klu'i rgyal po stobs chen dang / klu'i rgyal po cher sgrogs dang / klu'i rgyal po rlabs chung dang / klu'i rgyal po chu rgyun 'dzin dang / klu'i rgyal po gser
6b3(rgyud): gdong dang / klu'i rgyal po yid bzhin la sogs pa ni gtso bor gyur te/ 'di ltar klu'i rgyal po de dag kyang theg pa chen po'i chos la rtag par mos shing yongs su 'dzin pa
6b4(rgyud): dang / shin tu dang ba'i bsams pa bskyed nas yang dag par sgrogs pa dang / yongs su skyong bar byed pas so so nas phyi dro'i dus kyi tshe bcom ldan 'das ga la ba de logs
6b5(rgyud): su dong ste/ bcom ldan 'das kyi zhabs la mgo bos phyag byas nas g.yas logs su lan gsum bskor ba byas te phyogs gcig tu 'khod par gyur to/ /gzhan
6b6(rgyud): yang / gnod sbyin gyi 'khor sum khri drug stong 'dus par gyur te/ lha'i rgyal po rnam thos kyi bu gtso bor gyur pa la/ 'di lta ste/ gnod sbyin a mra dang / gnod sbyin a
6b7(rgyud): mra thogs dang / gnod sbyin pad+ma 'od kyi snying po dang / gnod sbyin pad+ma'i gdong dang / gnod sbyin khro gnyer can dang / gnod sbyin 'jigs chen ston dang / gnod
7a1(rgyud): @#/ /sbyin sa sgul dang / gnod sbyin zas ril mi da la sogs pa gnod sbyin de dag thams cad kyang de bzhin gshegs pa'i yang dag pa'i chos
7a2(rgyud): la mos shing gus pa'i sems kyis yongs su skyo ba mi bskyed pas/ so so nas phyi dro'i dus kyi tshe bcom ldan 'das ga la ba de logs su dong ste/ bcom ldan 'das
7a3(rgyud): kyi zhabs la mgo bos phyag byas nas g.yas phyogs su lan gsum bskor ba byas te phyogs gcig tu 'khod par gyur to/ /gzhan yang / nam mkha' lding gi rgyal
7a4(rgyud): po bzhi khri dgu stong yang 'dus par gyur pa las nam mkha' lding gi rgyal po spos kyi glang po che'i mthu dang ldan pa ni gtso bor gyur to/ /gzhan yang / 'di lta ste/ dri
7a5(rgyud): za dang / lha ma yin dang / mi 'am ci dang / grul bum dang / lto 'phye chen po la sogs pa dang / ri dang / nags tshal dang / chu bo dang / rgya mtsho thams cad kyi lha dang /
7a6(rgyud): drang srong dang / yul khams chen po thams cad kyi rgyal po dang / pho brang 'khor dang / btsun mo dang / sras dang / shin tu dang ba dang ldan pa'i khye'u dang / bu mo dang /
7a7(rgyud): lha dang / mi'i tshogs chen po 'dus shing lhags pa thams cad kyang / bla na med pa'i theg pa chen po yongs su srung zhing / klog pa dang / kha ton tu 'don pa dang / len
7b1(rgyud): pa dang / 'dzin pa dang / yi ger 'dri ba dang / kun tu spel zhing bskyed pa dang / yongs su 'tsho ba dang / skyong ba'i dam tshig bcas te/ mos par gyur pas so so nas phyi dro'i
7b2(rgyud): dus kyi tshe/ bcom ldan 'das ga la ba de logs su dong ste bcom ldan 'das kyi zhabs la mgo bos phyag byas nas g.yas phyogs su lan gsum bskor bar byas te phyogs
7b3(rgyud): gcig tu 'khod par gyur to/ /de ltar nyan thos dang / byang chub sems dpa' dang / lha dang / mi'i 'khor 'dus pa chen po dang / klu dang / gnod sbyin la sogs pa sde brgyad
7b4(rgyud): po rnams 'dus par gyur nas so so nas sems rtse gcig tu thal mo sbyar te/ gus pas mig mi 'dzums par bcom ldan 'das kyi zhal du bltas nas/ shin tu gya nom
7b5(rgyud): zhing khyad par du 'phags pa'i chos thos par gyur to snyam mo/ /de nas de'i tshe bcom ldan 'das phyi dro'i dus kyi tshe ting nge 'dzin las bzhengs nas/ 'khor gyi dkyil 'khor
7b6(rgyud): la rnam par gzigs te tshigs su bcad pa 'di dag bka' stsal pa/ gser 'od dam pa gya nom chos/ /mdo sde rgyal po kun gyi mchog /sangs rgyas spyod yul zab mo
7b7(rgyud): 'di| |shin tu thos par dka' bas na/ /ngas deng 'khor 'dus chen po la/ /'di ltar mdo 'di bstan pa na/ /phyogs bzhi'i sangs rgyas rnams kyis kyang / /byin gyi rlabs kyis rlob
8a1(rgyud): @#/ /par mdzad/ /shar phyogs na ni mi 'khrugs gtso/ /lho phyogs sangs rgyas rin chen mtshan/ /nub phyogs na ni tshe dpag med/ /byang phyogs na
8a2(rgyud): ni rnga sgra dbyangs/ /ngas deng yang dag dam pa'i chos/ /bkra shis gshegs pa'i mchog gyur pa/ /sdig pa thams cad zhi ba dang / /las ngan rnams ni sbyong sel dang /
8a3(rgyud): sdug bsngal mang po nad 'byang zhing / /bde ba tshad med rtag sbyin dang / /ye shes thams cad rtsa ba dang / /yon tan kun brgyan bshad par bya/ /sems can dbang po
8a4(rgyud): ma tshang dang / /tshe zad dang ni tshe nyams dang / /sdig pa'i mtshan ma mngon snang dang / /lha rnams kyis ni spangs pa dang / /gnyen bshes kun gyis sdang ba dang / /'khor
8a5(rgyud): rnams dang ni 'bral ba dang / /phan tshun mi mthun rtsod pa dang / /gza' skar mi rungs gnod byas shing / /byad stems log pas zin pa dang / /mya ngan mang pos nyon
8a6(rgyud): mongs shing / /sdug bsngal mang pos gzir ba dang / /rmi lam ltas ngan mthong ba'i rgyus/ /mya ngan dag ni skyed gyur na/ /de yis khrus ni rab 'byor la/ /gos gtsang
8a7(rgyud): gsar pa bgos nas ni/ /zab mo sangs rgyas sgrub mdzad pa/ /mdo sde'i rgyal po dam pa 'di/ /rtse gcig sems ni mi g.yeng bar/ /bklag mnyan yongs su gzung bar bya/ /
8b1(rgyud): mdo sde 'di yi byin rlabs mthus/ /ye 'brog mang po mi byed cing / /gzhan yang sdug bsngal sna tshogs bgegs/ /thams cad ma lus sel bar byed/ /'jig rten skyong
8b2(rgyud): dang rgyal chen bzhi/ /blon po chen po 'khor rnams dang / /gnod sbyin mang po tshad med rnams/ /rtse gcig sems kyis skyob par byed/ /spobs pa che ba'i lha mo dang / /nai
8b3(rgyud): rany+dza nar gnas pa'i lha/ /lha mo 'phrog ma 'byung po'i ma/ /sra brtan sa yi lha mo dang / /tshangs pa dbang po brgya byin dang / /klu yi rgyal po mi 'am ci/ /gser 'dab bya yi
8b4(rgyud): rgyal po dang / /lha ma yin gyi 'khor rnams bcas/ /de ltar mthu chen de dag kun/ /rang gi 'khor rnams khrid nas ni/ /nyin mtshan rtag tu mi 'bral bar/ /gang zag de
8b5(rgyud): la srung bar byed/ /zab mo sangs rgyas spyod yul dang / /sangs rgyas dgongs te gsungs pa'i bka'/ /mdo sde gang yin ngas bshad pa/ /bskal pa bye bar phrad dka' bas//
8b6(rgyud): gang gis mdo sde 'di thos nas/ /gzhan la rgya cher ston pa dang / /gal te sems kyis yi rang dang / /mchod pa bshams nas mchod byed na/ /de 'dra'i gang zag de dag ni/ /
8b7(rgyud): bskal pa tshad med snyed du yang / /rtag par lha dang mi rnams dang / /klu la sogs bas mchod bkur 'gyur/ /'di yi bsod nams tshad med pas/ /gang+gA'i bye snyed grangs
9a1(rgyud): @#/ /las 'das/ /mdo sde 'di ni gang klog pa/ /yon tan 'di dag thob par 'gyur/ /phyogs bcu'i bcom ldan 'das rnams dang / /spyod zab byang
9a2(rgyud): chub sems dpa' rnams/ /mdo sde 'dzin la yongs bsrungs nas/ /sdug bsngal bgegs dang bral bar mdzad/ /mdo sde 'di ni gang mchod pas/ /snga ma bzhin du
9a3(rgyud): lus bkrus nas/ /zas dang me tog spos mchod cing / /byams dang snying rje'i sems bskyed de/ /mdo sde 'di ni nyan 'dod pas/ /sems gtsang dri ma med byas te/ /
9a4(rgyud): rtag par dga' ba'i sems bskyed na/ /yon tan mang po skye bar 'gyur/ /gang zhig gus pa'i sems dag gis/ /mdo sde 'di ni nyan byed na/ /legs par mi yi
9a5(rgyud): 'gror skye zhing / /sdug bsngal bgegs dang 'bral bar 'gyur/ /de ni dge ba'i rtsa smin pas/ /sangs rgyas rnams kyi bsngags pa yi/ /mdo sde 'di ni thos pa dang / /
9a6(rgyud): 'gyod tshangs chos ni thos pa yin/ /gser 'od dam pa mchog tu rnam par rgyal ba'i mdo sde'i rgyal po las/ gleng gzhi'i le'u ste dang po'o// //de nas de'i
9a7(rgyud): tshe rgyal po'i khab kyi grong khyer chen po na/ byang chub sems dpa' sems dpa' chen po mdzes pa'i tog ces bya ba 'das pa'i sangs rgyas bye ba brgya stong tshad med pa
9b1(rgyud): rnams la bsnyen bkur ba dang / rim gro byas nas dge ba'i rtsa ba bskyed pa zhig yod de/ de'i tshe byang chub sems dpa' mdzes pa'i tog ces bya ba gcig pu dben par gnas pa
9b2(rgyud): de 'di snyam du rgyu gang dang / rkyen gang gi phyir de bzhin gshegs pa shAkya thub pa sku tshe thung ste lo brgyad cur gyur snyam mo/ /gzhan yang / 'di snyam du bcom ldan 'das kyis ji
9b3(rgyud): skad gsungs pa ltar na/ rgyu dang / rkyen rnam pa gnyis kyis tshe ring por 'gyur ro zhes gsungs te/ gnyis gang zhe na/ sems can gyi srog mi gcod pa dang / gzhan dag la
9b4(rgyud): yang bza' ba dang / btung ba yongs su btang ba'o/ /de bzhin gshegs pa shAkya thub pa ni 'das pa'i bskal pa chen po bye ba khrag khrig brgya stong grangs med pa snyed du sems
9b5(rgyud): can gyi srog ma bcad cing dge ba bcu'i las kyi lam spyad pa dang / rtag par bza' ba dang / btung ba dag bkres pa'i sems can thams cad la sbyin pa btang ste/ nyid kyi sha
9b6(rgyud): dang / khrag dang / rus pa dang / rkang la sogs pa'ang yongs su btang nas rab tu tshim par mdzad na/ bza' ba dang / btung ba gzhan lta smos kyang ci dgos snyam mo/ /byang chub
9b7(rgyud): sems dpa' des bcom ldan 'das la de snyam du bsams pa'i tshe/ bcom ldan 'das kyis byin gyis brlabs kyi mthus de'i khang khyim de ma thag tu yangs shing rgya che ba dang /
10a1(rgyud): @#/ /bkod pa dang ldan zhing yongs su gtsang ba dang / bai DUR+ya sngon po dang / rin po che rnam pa sna tshogs kyis rab tu brgyan pa/ sangs rgyas kyi zhing ji lta ba
10a2(rgyud): bzhin du spos mchog dam pa'i dri lha'i spos las 'das pa dag 'thul zhing gang ba dang / phyogs bzhin seng ge'i gdan khri mchog dam pa rin po che sna bzhi las
10a3(rgyud): mngon par grub pa/ lha'i rin po che'i gos kyis g.yogs pa dang / gzhan yang / gdan de la pad+ma dam pa rin po che sna tshogs kyis brgyan pa/ tshad de bzhin gshegs
10a4(rgyud): pa dang mnyam pa dag rang gi ngang gis snang bar gyur te/ pad+ma de dag gi steng na de bzhin gshegs pa bzhi po shar phyogs kyi mi 'khrugs pa dang / lho phyogs kyi rin
10a5(rgyud): chen mtshan dang / nub phyogs kyi tshe dpag tu med pa dang / byang phyogs kyi lha'i rnga sgra dbyangs bzhugs par gyur to/ /de bzhin gshegs pa bzhi po de dag so so nas
10a6(rgyud): gdan de la skyil mo krung bcas te bzhugs nas 'od zer chen po bkye bas rgyal po'i khab kyi grong khyer chen po dang / stong gsum gyi stong chen po 'jig rten gyi khams
10a7(rgyud): 'di dang / phyogs bcu'i sangs rgyas kyi zhing gang+gA'i klung gi bye ma dang mnyam pa snyed kyi bar du yang snang bas kun tu khyab par mdzad de/ lha'i me tog gi char yang mngon
10b1(rgyud): bar phab/ lha'i rol mo'i sil snyan rnams kyang dkrol bar gyur te/ de'i tshe 'dzam bu'i gling 'di dang / stong gsum gyi stong chen po'i 'jig rten gyi khams 'di na sems
10b2(rgyud): can ji snyed yod pa de dag bcom ldan 'das kyis byin gyis brlabs kyi mthus bde ba mchog dam pa myong bar gyur pas phongs pa ci'ang med par gyur to/ /lus kyi yan
10b3(rgyud): lag ma tshang ba dag ni tshang bar gyur/ long ba dag ni mthong bar gyur/ 'on pa rnams ni thos par gyur/ lkugs pa dag ni smra bar gyur/ glen pa dag ni shes pa dang ldan
10b4(rgyud): par gyur/ sems 'khrugs pa dag ni sems nyid thob par gyur/ bgo ba med pa dag ni gos dang ldan par gyur/ rab tu smad cing bshungs pa dag ni gzhan gyis bkur
10b5(rgyud): bar gyur/ dri ma dang bcas pa dag ni lus gtsang bar gyur te/ 'jig rten gyi khams 'dir phan 'dogs pa'i dngos po ngo mtshar rmad du che ba sngon ma byung ba rnams kyang mngon
10b6(rgyud): du byung bar gyur to/ /da nas byang chub sems dpa' mdzes pa'i tog de bzhin gshegs pa bzhi dang / ngo mtshar rmad du byung ba'i dngos po de dag mthong bas dga' mgu
10b7(rgyud): rangs par gyur nas thal mo sbyar te/ sems rtse gcig tu de bzhin gshegs pa rnams kyi mtshan khyad par du 'phags pa dag la rnam par bltas nas/ gzhan yang /
11a1(rgyud): @#/ /'di snyam du de bzhin gshegs pa shAkya thub pa yon tan tshad med pa dang ldan yang sku tshe'i tshad 'ba' zhig la the tshom gyi sems skyes par gyur
11a2(rgyud): nas| ci'i phyir de bzhin gshegs pa yon tan tshad med pa mnga' yang sku tshe thung ste lo brgyad cu kho na bzhugs par gyur snyam mo/ /de nas bcom ldan 'das bzhi po de
11a3(rgyud): dag gis byang chub sems dpa' mdzes pa'i tog la 'di skad ces bka' stsal to/ /rigs kyi bu/ nged kyis ni bla na med pa'i thams cad mkhyen pa ma gtogs
11a4(rgyud): par lha dang bcas pa'i 'jig rten na tshangs pa dang / bdud dang / dge sbyong dang / bram ze dang / mi dang / mi ma yin pa gang gis kyang de bzhin gshegs pa'i sku tshe'i tshad kyi
11a5(rgyud): mtha' shes shing dpag par 'gyur ba yang dag par ma gzigs so/ /de bzhin gshegs pa bzhi po de dag gis bcom ldan 'das shAkya thub pa'i sku tshe'i tshad bstan
11a6(rgyud): par bzhed pa na/ bcom ldan 'das kyis byin gyis brlabs kyis mthus 'dod pa dang / gzugs kyi khams kyi lha rnams dang / klu dang / gnod sbyin dang / dri za dang /
11a7(rgyud): lha ma yin dang / nam mkha' lding dang / mi 'am ci dang / lto phye chen po dang / byang chub sems dpa' sems dpa' chen po bye ba khrag khrig brgya stong tshad med pa snyed 'dus
11b1(rgyud): te lhags nas byang chub sems dpa' mdzes pa'i tog gi khyim yongs su dag cing gya nom pa der zhugs par gyur to/ /de nas bcom ldan 'das bzhi po de dag gis 'khor
11b2(rgyud): mang po'i nang du de bzhin gshegs pa shAkya thub pa'i sku tshe'i tshad ji snyed pa dag bstan par bzhed pa'i phyir tshigs su bcad de bka' stsal pa/ rgya mtsho thams cad kun
11b3(rgyud): gyi chu/ /thigs pa'i grangs ni shes rung gi/ shAkya thub pa'i sku tshe'i tshad/ /gang gis kyang ni bgrang mi nus/ /ri rab thams cad rdul brlags te/ /yungs 'bru bzhin du
11b4(rgyud): bgrang shes kyang / /shAkya thub pa'i sku tshe'i tshad/ /gang gis kyang ni bgrang mi nus/ /sa chen rdul ni thams cad kun/ /rdul grangs ci yod shes rung kyang / /shAkya thub pa'i sku
11b5(rgyud): tshe'i tshad/ /gang gis kyang ni bgrang mi nus/ /gal te nam mkha'i tshad bcal te/ /mtha' kun dpag par rung srid kyang / /shAkya thub pa'i sku tshe'i tshad/ /gang gis kyang ni dpag
11b6(rgyud): mi nus/ /mi zhig bskal pa bye bar gnas/ /mthas gtugs rtag par brtsis bgrangs kyang / /bcom ldan 'das kyi sku tshe'i tshad/ /yongs su shes par mi 'gyur ro/ /sems can
11b7(rgyud): srog ni ma bcad cing / /bza' btung sbyin pa btang ba yi/ /rgyu ni rnam pa 'di gnyis kyis/ /sku tshe ring po brnyes pa yin/ /de bas thub pa chen po yi/ /sku tshe'i tshad ni shes par dka'//
12a1(rgyud): @#/ /bskal pa'i mtha' ni med pa ltar/ /sku tshe'i tshad kyang de bzhin no/ /mdzes pa'i tog khyod shes byos la/ /the tshom so ma nyi ma bskyed cig/ /rgyal
12a2(rgyud): ba'i sku tshe'i tshad med pas/ /de yi grangs ni shes mi nus/ /de nas byang chub sems dpa' mdzes pa'i tog gis de bzhin gshegs pa bzhi po dag gis bcom ldan
12a3(rgyud): 'das shAkya thub pa'i sku tshe'i tshad dpag tu med par bka' stsal pa thos pa dang / bcom ldan 'das de dag la 'di skad ces gsol to/ /ci'i slad du de bzhin gshegs
12a4(rgyud): pa de lta bu'i sku tshe thung bar bstan par mdzad lags/ de nas bcom ldan 'das bzhi po de dag gis/ byang chub sems dpa' mdzes pa'i tog la bka' stsal pa/ rigs
12a5(rgyud): kyi bu/ bcom ldan 'das shAkya thub pa de snyigs ma lnga'i dus su 'jig rten du byung ba na mi rnams tshe lo brgya par gyur cing rang bzhin dman pa dang / dge ba'i rtsa ba phra zhing
12a6(rgyud): chung ba dang / mos pa med par gyur pas sems can de dag las phal cher bdag tu lta ba dang / gang zag tu lta ba dang / sems can dang / srog dang / gso ba po dang /
12a7(rgyud): log par lta ba dang / bdag dang / bdag gir lta ba dang / rtag pa dang / chad par lta ba la sogs pa dang ldan bas sems can mang po de dag dang / mu stegs can mang
12b1(rgyud): p o de dag la phan gdags shing yang dag pa'i shes pa bskyed nas myur du bla na med pa'i byang chub yongs su rdzogs par bya ba'i phyir de lta bas na de bzhin gshegs pa shAkya
12b2(rgyud): thub pas de lta bu'i sku tshe thung ba bstan pa yin no/ /rigs kyi bu/ gzhan yang / de bzhin gshegs pa des sems can rnams kyi yongs su mya ngan las 'da' ba mthong bar gyur
12b3(rgyud): na| shin tu mthong bar dka' ba'i 'du shes dang / mya ngan dang / sdug bsngal ba la sogs pa'i 'du shes bskyed nas/ sangs rgyas bcom ldan 'das kyis gsungs pa'i mdo
12b4(rgyud): sde bstan pa dag myur du len pa dang / 'dzin pa dang / 'chang ba dang / klog pa dang / kha ton du 'don pa dang / kun chub par byas nas gzhan dag la yang dag par bstan pa dang /
12b5(rgyud): skur pa 'debs par mi 'gyur bar mdzad par bzhed pa'i phyir/ de lta bas na de bzhin gshegs pas de lta bu'i sku tshe thung ba bstan pa yin no/ /de ci'i phyir zhe na/ sems can
12b6(rgyud): de dag gis gal te de bzhin gshegs pa yongs su mya ngan las mi 'da' ba mthong bar gyur na gus pas rim gro'ang mi byed/ shin tu phrad par dka' ba'i 'du shes kyang mi
12b7(rgyud): bskyed la/ de bzhin gshegs pas gsungs pa'i mdo sde zab mo dag kyang len pa dang / 'dzin pa dang / klog pa dang / kha ton du 'don pa dang / kun chub par byas nas
13a1(rgyud): @#/ /gzhan dag la ston par yang mi byed pas so/ /de ci'i phyir zhe na/ 'di ltar rtag par sangs rgyas mthong bas gus par mi byed pa'i phyir ro/ /rigs
13a2(rgyud): kyi bu| 'di lta ste/ dper na/ mi zhig gis bdag gi pha la nor dang / rin po che mang zhing 'phel ba dag mthong bar gyur na nor rdzas dag la ngo mtshar dang / mthong bar
13a3(rgyud): dka' ba'i 'du shes skye bar mi 'gyur ro/ /de ci'i phyir zhe na/ pha'i nor rdzas dag la rtag pa'i 'du shes skyed pa'i phyir ro/ /rigs kyi bu/ sems can mang po de dag
13a4(rgyud): kyang de bzhin du gal te de bzhin gshegs pa yongs su mya ngan las mi 'da' ba mthong bar gyur na ngo mtshar dang / mthong bar dka' ba'i 'du shes skye bar mi
13a5(rgyud): 'gyur ro/ /de ci'i phyir zhe na/ rtag par mthong ba'i phyir ro/ /rigs kyi bu/ 'di lta ste/ dper na/ mi zhig pha ma dbul zhing nor rdzas kyis phongs par gyur pa las/
13a6(rgyud): mi dbul po de rgyal po'i pho brang ngam/ blon po chen po'i khyim dag tu phyin te/ bang mdzod rin po che sna tshogs dang / nor rdzas kyis yongs su gang ba mthong bar gyur na
13a7(rgyud): ngo mtshar dang / phrad par dka' ba'i 'du shes bskyed nas de'i tshe mi dbul po de nor rdzas yongs su gnyer ba'i phyir sbyor ba'i thabs rgya cher bshams nas le lo
13b1(rgyud): mi byed par yongs su brtson par byed do/ /de ci'i phyir zhe na/ dbul phongs pa spangs shing bde ba'i longs spyod nyams su myong bar bya ba'i phyir ro/ /rigs kyi bu/ sems
13b2(rgyud): can mang po de dag kyang de bzhin du gal te de bzhin gshegs pa yongs su mya ngan las 'da' ba mthong bar gyur na/ mthong bar dka' ba'i 'du shes nas mya ngan dang / sdug
13b3(rgyud): bsngal ba la sogs pa'i 'du shes kyi bar dag kyang bskyed nas/ gzhan yang / 'di snyam du de bzhin gshegs pa rnams ni bskal pa grangs med tshad med pa snyed 'das
13b4(rgyud): n as gdod 'jig rten du 'byung bas u dum bA ra'i me tog bzhin du brgya la brgya lam na lan gcig 'byung bar 'gyur ro zhes sems can de dag ngo mtshar gyi bsam pa
13b5(rgyud): bskyed nas shin tu mthong bar dka' ba'i 'du shes bskyed par byed de/ gal te bzhin gshegs pa mthong bar gyur na'ang sems kyis gus pa dang / dwang ba bskyed
13b6(rgyud): par byed la yang dag pa'i chos bstan pa thos par gyur na'ang yang dag pa yin no snyam pa'i 'du shes bskyed nas/ mdo sde ji snyed pa thams cad yang dag par 'dzin cing
13b7(rgyud): skur pa 'debs par mi byed do/ /rigs kyi bu/ rgyu dang / rkyen des na bcom ldan 'das de yun ring du 'jig rten na mi bzhugs par myur du yongs su mya ngan las 'da'
14a1(rgyud): @#/ /ba yin te/ rigs kyi bu/ de bzhin gshegs pa rnams ni de ltar thabs mkhas mkhyen nas sems can yongs su smin par mdzad pa yin no//
14a2(rgyud): de'i tshe de bzhin gshegs pa de dag gis de skad ces bka' stsal nas de nyid du mi snang bar gyur to/ /de nas byang chub sems dpa' sems dpa' chen po mdzes pa'i
14a3(rgyud): tog byang chub sems dpa' brgya stong tshad med pa snyed dang / sems can bye ba khrag khrig brgya stong tshad med pa dang lhan cig tu bya rgod phung po'i rig la ba der dong ste/
14a4(rgyud): de bzhin gshegs pa shAkya thub pa thams cad mkhyen pa'i spyan sngar lhags nas bcom ldan 'das kyi zhabs la mgo bos phyag byas te phyogs gcig tu 'khod do/ /
14a5(rgyud): de nas byang chub sems dpa' mdzes pa'i tog gis dngos po gong du bstan pa de dag bcom ldan 'das la rgyas par gsol pa dang / de'i tshe de bzhin gshegs pa
14a6(rgyud): bzhi po de dag kyang bya rgod phung po'i ri bcom ldan 'das shAkya thub pa gang na ba der gshegs te/ so so'i phyogs ji lta ba bzhin du gdan la bzhugs nas zhabs
14a7(rgyud): 'bring ba'i byang chub sems dpa' dag la 'di skad ces bka' stsal to/ /rigs kyi bu/ khyod bcom ldan 'das shAkya thub pa ga la ba der dong la nged kyi tshig gis cung
14b1(rgyud): zad mi bsnyung ngam/ cung zad mi gdung ngam/ bzhengs shing bzhugs pa yang ngam/ spyod lam thams cad du bde bar spyod dam zhes bsnyun gsol cig /gzhan yang / 'di
14b2(rgyud): skad du/ de bzhin gshegs pa shAkya thub pas sems can thams cad la phan gdags shing mu ge'i bgegs yongs su bsal nas bde ba la 'god par bzhed pa'i phyir
14b3(rgyud): der gser 'od dam pa mdo sde shin tu zab mo'i chos kyi don bstan pa legs so/ /legs so/ /bdag cag rnams kyang rjes su yi rang ngo zhes gsol cig /de nas zhabs
14b4(rgyud): 'bring ba de dag so so nas bcom ldan 'das shAkya thub pa ga la ba der dong ste/ bcom ldan 'das kyi zhabs la mgo bos phyag byas nas phyogs gcig tu 'khod de/ cig
14b5(rgyud): car bcom ldan 'das la 'di skad ces gsol to/ /lha dang / mi'i ston pa de dag tshad ma mchis pa'i gsung gis cung zad mi bsnyung ngam/ cung zad mi gdung ngam/ bzhengs
14b6(rgyud): shing bzhugs pa yang dam/ spyod lam thams cad du bde bar spyod dam zhes bsnyun gsol lags so/ /gzhan yang / 'di skad du/ de bzhin gshegs pa shAkya thub pas
14b7(rgyud): sems can thams cad la phan gdags shing mu ge'i bgegs yongs su bsal nas bde ba la 'god par bzhed pa'i phyir/ deng gser 'od dam pa'i mdo sde'i shin tu
15a1(rgyud): @#/ /zab mo'i chos kyi don bstan pa legs so/ /legs so zhes gsungs so/ /de nas de bzhin gshegs pa dgra bcom pa yang dag par rdzogs
15a2(rgyud): pa'i sangs rgyas shAkya thub pas zhabs 'bring ba'i byang chub sems dpa' de dag la 'di skad ces bka' stsal to/ /de bzhin gshegs pa bzhi po de dag gis sems
15a3(rgyud): can thams cad la phan pa dang / bde bar bzhed pa'i phyir nga la yang dag pa'i chos bstan par bskul ba legs so/ /legs so/ /de nas de'i tshe bcom ldan
15a4(rgyud): 'das kyis tshigs su bcad de bka' stsal pa/ nga ni rtag par bya rgod ri gnas nas/ /mdo sde rin chen 'di ni 'chad par mdzad/ /sems can yongs su smin par
15a5(rgyud): mdzad pa'i phyir/ /yongs su mya ngan 'da' bar bstan pa yin/ /so so'i skye bo log lta bskyed nas ni/ /ngas bstan dag la mngon par yid mi ches/ /de dag kun tu smin
15a6(rgyud): par bya ba'i phyir/ /yongs su mya ngan 'da' bar bstan pa yin/ /de nas 'khor 'dus pa chen po de nyid du bram ze kauN+Din+ya chos kyi slob dpon gyis lung bstan pa zhes bya
15a7(rgyud): ba zhig yod pa de bram ze'i 'khor brgya stong tshad med pa dag dang lhan cig tu bcom ldan 'das la mchod pa byas nas/ bcom ldan 'das kyis yongs su mya ngan las
15b1(rgyud): 'da' bar gshegs pa bkas bshad pa thos pa dang / mchi ma blags te dus nas mdun du 'phags te bcom ldan 'das kyi zhabs la phyag byas nas bcom ldan 'das la
15b2(rgyud): 'di skad ces gsol to/ /gal te de bzhin gshegs pa yang dag par sems can rnams la byams pa dang / thugs rje chen po mnga' ba ste/ thugs brtse bas phan 'dogs
15b3(rgyud): shing bde ba thob par mdzad de pha ma lta bur gyur pas gzhan de dang mtshungs pa ma mchis pa dang / 'jig rten thams cad kyi mgon dang / skyabs mdzad pas zla ba yongs su
15b4(rgyud): rgyas pa ltar gsal zhing rnam par dag par gyur pa dang / mkhyen pa chen pos gsal bar mdzad pas gdugs dang po shar ba lta bur gyur pa dang / sems can rnams la
15b5(rgyud): snyoms par gzigs par mdzad de sgra gcan zin la ji lta ba bzhin du thugs brtse ba la mi snyoms pa mi mnga' ba zhig lags na/ bcom ldan 'das kyis bdag la smon
15b6(rgyud): lam gcig gnang bar mdzad du gsol/ de nas de'i tshe bcom ldan 'das cang mi gsung bar gyur pa dang / bcom ldan 'das kyi byin gyis brlabs kyi mthus 'khor de nyid
15b7(rgyud): du lits+tsha bI gzhon du sems can thams cad kyis mthong bar dga' ba zhes bya ba zhig 'dug par gyur pa des bram ze kauN+Di N+ya la 'di skad ces smras so/ /kye bram ze chen po/ khyod
16a1(rgyud): @#/ /deng bcom ldan 'das las smon lam ji lta bu zhig yongs su gnyer bar 'dod pa bdag gis khyod la sbyin par bya'o/ /bram zes smras pa/ kye gzhon
16a2(rgyud): nu| bdag ni bla na med pa'i bcom ldan 'das la mchod pa byed 'dod pas/ deng de bzhin gshegs pa las ring bsrel yungs 'bru tsam zhig gsol ba 'debs pa
16a3(rgyud): yin no/ /de ci'i phyir zhe na/ bdag gis sngon rigs kyi bu'am/ rigs kyi bu mo gang la la zhig sangs rgyas kyi ring bsrel yungs 'bru tsam zhig thob nas gus pas rim gro
16a4(rgyud): dang | mchod pa byas nas gang zag de sum cu rtsa gsum pa'i lha'i nang du skyes nas lha'i dbang po brgya byin byed par 'gyur ro zhes thos pas so/ /de nas gzhon nu des
16a5(rgyud): bram ze de la 'di skad ces smras so/ /gal te sum cu rtsa gsum gyi lhar skyes nas rnam par smin pa mchog la longs spyod par 'dod na/ sems rtse gcig tu gser
16a6(rgyud): 'od dam pa mchog tu rnam par rgyal ba mdo sde'i rgyal po mnyan par bya ste/ mdo sde 'di ni mdo sde thams cad kyi nang na mchog tu khyad par du 'phags pa yin pas shes
16a7(rgyud): par dka' zhing 'jug par dka' bas nyan thos dang / rang sangs rgyas kyis kyang khong du chud bar mi nus so/ /mdo sde 'di ni bsod nams kyi 'bras bu rnam par smin pa
16b1(rgyud): tshad med pa bskyed pa nas bla na med pa'i byang chub kyi bar du'ang mngon par 'grub par byed de/ deng bdag gis khyod la don gyi dngos po mdo tsam zhig bstan pa yin no/ /bram zes
16b2(rgyud): smras pa/ gzhon nu legs so/ /gser 'od dam pa'i mdo sde'i rgyal po 'di ni/ shin tu zab cing mchog tu gyur pas shes par yang dka' la/ 'jug par yang dka' bas nyan
16b3(rgyud): thos dang / rang sangs rgyas kyis kyang khong du chud par mi 'gyur na bdag cag mtha' 'khob kyi mi dmangs rigs shes pa shin tu phra zhing chung bas rig par mi 'gyur ba lta ci
16b4(rgyud): smos te/ de'i phyir deng bdag gis bcom ldan 'das kyi ring bsrel yungs 'bru tsam yongs su gnyer ba yin te/ rang gi gnas su khyer nas rin po che'i za ma tog gi nang
16b5(rgyud): du bcug ste gus pas mchod pa dang / rim gro byas na tshe 'das pa'i 'og tu brgya byin lha'i dbang po byas nas rtag par bde ba myong bar 'gyur na/ khyod kyis dong ci'i phyir
16b6(rgyud): bdag gi ched du rig pa dang / zhabs su ldan pa la smon lam 'di ci gsol ba 'debs par mi byed/ de skad ces smras pa dang / de'i tshe gzhon nu des bu bram ze de la tshigs
16b7(rgyud): su bcad de 'di skad ces smras so/ /gang gA'i 'bab chu drag po las/ /pad+ma dkar po skye 'gyur zhing / /'jol mo dung ltar gyur pa dang / /bya rog dmar por 'gyur ba 'am/ /gal
17a1(rgyud): @#/ /te 'dzam bu'i ljon shing las/ /ta la'i 'bras bu chags pa dang / kha rdzud yi yal ga las/ /a mra'i lo ma skye 'gyur pa/ /ya mtshan dngos
17a2(rgyud): po 'di dag ni/ /phan tshun rung bar 'gyur srid kyi/ /bcom ldan 'das kyi ring bsrel ni/ /mthar ni nams kyang dmigs mi 'gyur/ /gal te rus sbal spu las ni/ /
17a3(rgyud): gos mchog dam pa rab btags nas/ /grang tshe bgo bar rung gyur na/ /bcom ldan ring bsrel btsal bar bya/ /gal te sbrang bu'i rkang pa las/ /khang pa rtseg ma byas
17a4(rgyud): 'gyur te/ /rab brtan mi g.yo gyur pa na/ /bcom ldan ring bsrel btsal bar bya/ /gal te chu yi rdza lug /kha nas so dkar skyes gyur nas/ /rin chen mtshon ltar
17a5(rgyud): rno gyur pa/ /bcom ldan ring bsrel btsal bar bya/ /gal te ri bong rwa thogs nas/ /them skad rab gtsang mngon bsgrubs te/ /mtho ris gnas su 'dzeg rung na/ /bcom
17a6(rgyud): ldan ring bsrel btsal bar bya/ /byi bas them skas de 'dzegs te/ /lha ma yin la bsngo ba dang / /nam mkha'i zla ba sgrib nus na/ /bcom ldan ring bsrel btsal
17a7(rgyud): bar bya/ /gal te sbrang bur ro nas/ /grong khyer kun tu rab rgyu zhing / /khang khyim rgya cher byas gyur na/ /bcom ldan ring bsrel btsal bar bya/ /gal te bong bu'i mchu yi
17b1(rgyud): mdog / bim pa'i 'bras ltar dmar 'gyur zhing / /glu gar la ni mkhas gyur na/ /bcom ldan ring bsrel btsal bar bya/ /gal te bya rog 'ug pa gnyis/ /gnas gcig
17b2(rgyud): lhan cig rab rtse zhing / /de dag phan tshun mdza' gyur na/ /bcom ldan ring bsrel btsal bar bya/ /gal te pa la'i 'dab ma las/ /gdugs dang bla re mngon bsgrubs te/ /char
17b3(rgyud): chen skyabs ni byas gyur na/ /bcom ldan ring bsrel btsal bar bya/ /gal te gru chen thams cad las/ /nor dang rin chen rab bkang ste/ /thang bu skam la 'gro nus na/ /
17b4(rgyud): bcom ldan ring bsrel btsal bar bya/ /gal te sbrang bu lcags phye mchus/ /spos kyi ri bo khyer nas ni/ /dga' mgur 'phur zhing 'gro 'gyur na/ /bcom ldan ring bsrel
17b5(rgyud): btsal bar bya/ /de nas de'i tshe bram ze chos kyi slob dpon gyis lung bstan pas tshigs su bcad pa 'di dag thos nas/ gzhon nu sems can thams cad kyis mthong bar dga'
17b6(rgyud): ba la tshigs su bcad de smras pa/ legs so gzhon nu chen po khyod/ /'khor 'di kun gyi bkra shis yin/ /thabs mkhas pa yi sems kyis ni/ /bla med sangs rgyas lung
17b7(rgyud): bstan thob/ /de bzhin gshegs pa'i gzigs chen gyis/ /'jig rten dag ni skyob mdzad pas/ /khyod kyis rtse gcig nyon cig dang / /deng bdag rim bzhin bshad par bya/ /
18a1(rgyud): @#/ /sangs rgyas spyod yul bsam dka' bas/ /'jig rten dag na mtshungs med pa/ /chos sku ngo bo nyid bzhugs pas/ /rnal 'byor sgom la khyad
18a2(rgyud): par med/ /sangs rgyas sku kun mtshungs pas na/ /chos gsungs pa yang de bzhin te/ /sangs rgyas rnams la mdzad mi mnga'/ /gzod ma nyid nas skye ba med/ /bcom
18a3(rgyud): ldan rdo rje'i sku yin yang / /thabs kyis sprul pa'i sku ston pas/ /de phyir bcom ldan ring bsrel ni/ /yungs 'bru tsam yang yod ma yin/ /bcom ldan sha khrag sku
18a4(rgyud): min na/ /ji ltar ring bsrel yod par 'gyur/ /sems can rnams la phan gdags phyir/ /thabs kyis sku gdung bzhag pa yin/ /chos sku yang dag sangs rgyas
18a5(rgyud): pas| |chos dbyings de bzhin gshegs pa yin/ /yang dag sku ni 'di yin pas/ /de 'dra'i chos ni gsungs par mdzad/ /de nas 'khor 'dus pa de nyid du lha'i
18a6(rgyud): b u sum khri nyis stong gis de bzhin gshegs pa'i sku tshe'i tshad shin tu ring bar bstan pa thos pas thams cad bla na med pa yang dag par rdzogs pa'i sangs rgyas
18a7(rgyud): sems bskyed nas ngo mtshar rmad du byung ba'i dga' ba dang / mgu ba dang / rangs pa thob pas thams cad ma grin gcig tu tshigs su bcad de smras pa/ sangs rgyas
18b1(rgyud): mya ngan mi 'da' ste/ /yang dag chos kyang nub mi 'gyur/ /sems can rnams la phan gdags phyir/ /mya ngan 'da' bar bstan pa yin/ /bcom ldan bsam gyis mi
18b2(rgyud): khyab cing / /sku mchog tha dad mtshan med kyang / /sems can rnams la phan gdags phyir/ /bkod pa sna tshogs ston par mdzad/ /de nas byang chub sems dpa' mdzes
18b3(rgyud): pa'i tog gis bcom ldan 'das kyi spyan sngar de bzhin gshegs pa bzhi dang / skyes bu chen po gnyis dang / lha'i bu rnams las de bzhin gshegs pa shAkya thub pa'i
18b4(rgyud): sku tshe'i tshad bstan pa mngon sum du thos pa yang 'dug pa'i stan las langs te/ thal mo sbyar nas gus pas bcom ldan 'das la 'di skad ces gsol to/ /bcom ldan
18b5(rgyud): 'das/ gal te yang dag par 'di ltar de bzhin gshegs pa rnams yongs su mya ngan las mi 'da' zhing ring bsrel yang mi mnga' ba zhig lags na/ ci'i slad du mdo
18b6(rgyud): sde las yongs su mya ngan las 'da' ba dang / sangs rgyas la ring bsrel mnga' bar gsungs shing lha dang / mi rnams kyis rim gro dang / bkur sti dang / mchod pa
18b7(rgyud): bgyid par 'gyur ba'i ched du 'das pa'i sangs rgyas rnams kyis kyang sku gdung mnga' bar bstan cing 'jig rten na bzhag pas lha dang / mi rnams kyis mchod cing rim gro
19a1(rgyud): @#/ /bgyis na bsod nams dpag tu ma mchis pa thob par 'gyur ro zhes gsungs la/ deng ni ma mchis so zhes gsungs pas the tshom dang / som nyi
19a2(rgyud): 'tshal bar 'gyur na/ bcom ldan 'das/ bdag cag la thugs brtse bar dgongs te rgya cher rnam par dbye bar gsol/ de nas bcom ldan 'das kyis byang chub sems
19a3(rgyud): dpa' mdzes pa'i tog dang / 'khor mang po rnams la bka' stsal pa/ khyed kyis 'di ltar shes par bya ste/ yongs su mya ngan las 'da' zhing ring bsrel yod do zhes
19a4(rgyud): gsungs pa ni dgongs pa'i dbang gis gsungs pa yin pas 'di ltar de'i don gang yin pa sems rtse gcig tu nyon cig / rigs kyi bu/ byang chub sems dpa'
19a5(rgyud): s ems dpa' chen po rnams kyis 'di ltar chos rnam pa bcus de bzhin gshegs pa dgra bcom pa yang dag par rdzogs pa'i sangs rgyas kyi de kho na nyid kyi tshul
19a6(rgyud): gyis mthar phyin pa'i mya ngan las 'das pa chen po yod par gsungs pa gang yin pa shes par 'gyur bar rig par bya'o/ /bcu gang zhe na/ dang po ni de bzhin gshegs
19a7(rgyud): pa rnams nyon mongs pa'i sgrib pa dang / shes bya'i sgrib pa ma lus par spangs shing zad pa'i phyir yongs su mya ngan las 'das pa zhes bya'o/ /gnyis pa ni de bzhin
19b1(rgyud): gshegs pa rnams sems can ngo bo nyid med pa dang / chos ngo bo nyid med par legs par thugs su chud pa'i phyir yongs su mya ngan las 'das pa zhes bya'o/ /gsum
19b2(rgyud): pa ni lus kyi gnas dang / chos kyi gnas yongs su gyur pa'i phyir yongs su mya ngan las 'das pa zhes bya'o/ /bzhi pa ni sems can rnams la don mdzad pa'i rgyu dang /
19b3(rgyud): rkyen rang gi ngang gis nye bar zhi bar gyur pa'i phyir yongs su mya ngan las 'das pa zhes bya'o/ /lnga pa ni de kho na nyid kyi mtshan nyid tha dad med pa mnyam pa nyid kyi chos kyi
19b4(rgyud): sku mngon sum du brnyes pa'i phyir yongs su mya ngan las 'das pa zhes bya'o/ /drug pa ni 'khor ba dang / mya ngan las 'das pa la ngo bo nyid gnyis su med par thugs
19b5(rgyud): su chud pa'i phyir yongs su mya ngan las 'das pa zhes bya'o/ /bdun pa ni chos thams cad kyi rtsa ba thugs su chud nas rnam par dag pa mngon sum du gyur pa'i phyir yongs
19b6(rgyud): su mya ngan las 'das pa zhes bya'o/ /brgyad pa ni chos thams cad la skye ba med cing 'gag pa med par rnal 'byor legs par bsgoms pa'i phyir yongs su mya ngan las
19b7(rgyud): 'das pa zhes bya'o/ /dgu pa ni de bzhin nyid dang / chos kyi dbyings dang / yang dag pa'i mtha' mnyam pa nyid kyi yang dag pa'i mtha'i ye shes brnyes pa'i phyir yongs su
20a1(rgyud): @#/ /mya ngan las 'das pa zhes bya'o/ /bcu pa ni chos rnams kyi ngo bo nyid dang / mya ngan las 'das pa'i ngo bo nyid la bye brag med pa brnyes pa'i phyir
20a2(rgyud): yongs su mya ngan las 'das pa zhes bya ste/ rigs kyi bu/ 'di dag ni yongs su mya ngan las 'das pa yod par bstan pa'i chos rnam pa bcu zhes bya'o/ /gzhan yang
20a3(rgyud): rigs kyi bu/ byang chub sems dpa' sems dpa' chen po rnams kyis 'di ltar yang chos rnam pa bcus de bzhin gshegs pa dgra bcom pa yang dag par rdzogs
20a4(rgyud): p a'i sangs rgyas kyi de kho na nyid kyi don gyi tshul gyis mthar phyin pa'i yongs su mya ngan las 'das pa chen po yod par gsungs pa gang yin pa shes par 'gyur bar
20a5(rgyud): rig par bya'o/ /bcu gang zhe na/ dang po ni nyon mongs pa thams cad ni 'dod pas gzhi byas pa yin pas 'dod pa las skyes pa yin la sangs rgyas bcom ldan 'das
20a6(rgyud): rnams ni 'dod pa yongs su bcad pa'i phyir yongs su mya ngan las 'das pa zhes bya'o/ /gnyis pa ni de bzhin gshegs pa rnams nyon mongs pa'i 'dod pa rnams
20a7(rgyud): yongs su bcad pas chos 'ga' yang len par mi mdzad la/ len par mi mdzad pa'i phyir gshegs pa'ang mi mnga' byon pa yang mi mnga' zhing len pa mi mnga'
20b1(rgyud): pa'i phyir yongs su mya ngan las 'das pa zhes bya'o/ /gsum pa ni 'di ltar de bzhin gshegs pa la gshegs pa dang / byon pha mi mnga' zhing len pa mi mnga' ba gang
20b2(rgyud): yin pa de ni chos kyi sku skye ba med cing 'gag pa med pa yin pas skye ba dang / 'gag pa med par gyur pa'i phyir yongs su mya ngan las 'das pa zhes bya'o/ /bzhi pa ni skye ba dang /
20b3(rgyud): 'gag pa med pa gang yin pa de ni tshig gis brjod par bya ba ma yin te tshig gi lam yongs su chad par gyur ba'i phyir yongs su mya ngan las 'das pa zhes bya'o/ /lnga pa ni
20b4(rgyud): bdag dang / gang zag med kyi chos tsam 'ba' zhig skye 'gag tu gyur pa'i gnas su gyur pa brnyes pa'i phyir yongs su mya ngan las 'das pa zhes bya'o/ /drug pa ni nyon mongs
20b5(rgyud): pa dang / nye ba'i nyon mongs pa gang yin pa de dag thams cad ni glo bur gyi rdul yin la chos nyid gang yin pa de ni bdag po yin te/ 'gro ba med cing 'ong ba med par sangs
20b6(rgyud): rgyas rnams kyis thugs su chud pa'i phyir yongs su mya ngan las 'das pa zhes bya'o/ /bdun pa ni de bzhin nyid gang yin pa de ni yang dag pa yin la gzhan thams cad
20b7(rgyud): ni yang dag pa ma yin pas yang dag pa'i ngo bo nyid gang yin pa de ni de bzhin nyid yin la/ de bzhin nyid kyi ngo bo nyid gang yin pa de ni de bzhin gshegs pa yin pas yongs
21a1(rgyud): @#/ /su mya ngan las 'das pa zhes bya'o/ /brgyad pa ni yang dag pa'i mtha'i ngo bo nyid gang yin pa de la ni spros pa med de/ de bzhin gshegs pa nyag
21a2(rgyud): cig gis yang dag pa'i mtha'i chos mngon sum du gyur nas spros pa gtan du bcad pas na/ yongs su mya ngan las 'das pa zhes bya'o/ /dgu pa ni skye ba med pa gang
21a3(rgyud): yin pa de ni yang dag pa yin la/ skye ba gang yin pa de ni mi bden pa yin pas byis pa blun po rnams 'khor bar bying zhing 'dod pas khyer ba yin no/ de bzhin gshegs
21a4(rgyud): pa'i sku la ni yang dag par mi bden pa mi mnga' bas yongs su mya ngan las 'das pa zhes bya'o/ /bcu pa ni yang dag pa'i chos ma yin pa gang yin pa de ni rkyen las
21a5(rgyud): byung ba yin la/ yang dag pa'i chos gang yin pa de ni rkyen las byung ba ma yin te/ de bzhin gshegs pa'i chos kyi sku'i ngo bo nyid gang yin pa de ni yang dag pa yin
21a6(rgyud): pas yongs su mya ngan las 'das pa zhes bya'o/ /rigs kyi bu/ 'di dag ni yongs su mya ngan las 'das pa yod par bstan pa'i chos rnam pa bcu zhes bya'o/ /
21a7(rgyud): gzhan yang / rigs kyi bu/ byang chub sems dpa' sems dpa' chen po rnams kyi 'di ltar yang chos rnam pa bcus de bzhin gshegs pa yang dag par rdzogs
21b1(rgyud): pa'i sangs rgyas kyi de kho na nyid kyi don gyi tshul gyis mthar phyin pa'i mya ngan las 'das pa chen po yod par gsungs ba gang yin par shes par 'gyur bar rig par bya'o/ /
21b2(rgyud): bcu gang zhe na/ dang po ni de bzhin gshegs pas sbyin pa dang / sbyin pa'i 'bras bu la bdag dang / bdag gi ba med par legs par thugs su chud pas sbyin pa dang /
21b3(rgyud): sbyin pa'i 'bras bu de la log par rtog pa gtan du bsal nas zhi bar gyur pa'i phyir yongs su mya ngan las 'das pa zhes bya'o/ /gnyis pa ni de bzhin gshegs pas
21b4(rgyud): tshul khrims dang / tshul khrims kyi 'bras bu bdag dang / bdag gi ba med par legs par thugs su chud pas tshul khrims dang / tshul khrims kyi 'bras bu de la logs
21b5(rgyud): par rtog pa gtan du bsal nas zhi bar gyur pa'i phyir yongs su mya ngan las 'das pa zhes bya'o/ /gsum pa ni de bzhin gshegs pas bzod pa dang / bzod pa'i
21b6(rgyud): 'bras bu la bdag dang / bdag gi ba med par legs par thugs chud pas bzod pa dang / bzod pa'i 'bras bu de la log par rtog pa gtan du bsal nas zhi bar gyur
21b7(rgyud): pa'i phyir yongs su mya ngan las 'das pa zhes bya'o/ /bzhi pa ni de bzhin gshegs pas brtson 'grus dang / brtson 'grus kyi 'bras bu la bdag dang / bdag gi ba med
22a1(rgyud): @#/ /par thugs su chud pas brtson 'grus dang / brtson 'grus kyi 'bras bu de la log par rtog pa gtan du bsal nas zhi bar gyur pa'i phyir
22a2(rgyud): yongs su mya ngan las 'das pa zhes bya'o/ /lnga pa ni de bzhin gshegs pas bsam gtan dang / bsam gtan gyi 'bras bu la bdag dang / bdag gi ba med par
22a3(rgyud): thugs su chud pas bsam gtan dang / bsam gtan gyi 'bras bu de la log par rtog pa gtan du bsal nas zhi bar gyur pa'i phyir yongs su mya ngan las 'das pa
22a4(rgyud): zhes bya'o/ /drug pa ni de bzhin gshegs pas shes rab dang / shes rab kyi 'bras bu la bdag dang / bdag gi ba med par legs par thugs su chud pas shes rab
22a5(rgyud): dang / shes rab kyi 'bras bu de la log par rtog pa gtan du bsal nas zhi bar gyur pa'i phyir yongs su mya ngan las 'das pa zhes bya'o/ /bdun pa ni de bzhin
22a6(rgyud): gshegs pas sems can dang / sems can ma yin pa thams cad dang / chos thams cad la ngo bo nyid med pa thugs su chud pas log par rtog pa gtan du bsal
22a7(rgyud): nas zhi bar gyur pa'i phyir yongs su mya ngan las 'das pa zhes bya'o/ /brgyad pa ni gang gis bdag nyid la sred cing mngon par zhen pa de ni yongs su tshol bar byed pa la
22b1(rgyud): yongs su tshol ba'i phyir ni sdug bsngal mang po myong bar 'gyur ba yin na/ de bzhin gshegs pa rnams ni bdag nyid la sred pa spangs pa'i phyir yongs su tshol ba gtan
22b2(rgyud): du bcad de yongs su tshol ba mi mnga' ba'i phyir yongs su mya ngan las 'das pa zhes bya'o/ /dgu pa ni 'dus byas kyi chos thams cad ni grangs dang / tshad yod pa yin la
22b3(rgyud): 'dus ma byas kyi chos gang yin pa de ni grangs dang | tshad spangs pa yin te/ de bzhin gshegs pa ni 'dus byas spangs shing 'dus ma byas kyi chos mngon du mdzad pas
22b4(rgyud): grangs dang / tshad mi mnga' ba'i phyir yongs su mya ngan las 'das pa zhes bya'o/ /bcu pa ni de bzhin gshegs pas sems can dang / chos kyi ngo bo nyid thams cad
22b5(rgyud): s tong zhing stong pa nyid las gud na stong pa'i ngo bo nyid yod pa ma yin pa gang yin pa de nyid la yang dag pa'i chos kyi sku yin par thugs su chud pa'i phyir yongs su mya ngan
22b6(rgyud): las 'das pa zhes bya ste/ rigs kyi bu/ 'di dag ni mya ngan las 'das pa yod par bstan pa'i chos rnam pa bcu zhes bya'o/ /gzhan yang / rigs kyi bu/ de bzhin
22b7(rgyud): gshegs pa yongs su mya ngan las mi 'da' ba gang yin pa de'ang ci ngo mtshar rmad du byung ba ma yin nam/ gzhan yang / ngo mtshar gyi chos rnam pa bcu dang ldan pa de ni de
23a1(rgyud): @#/ /bzhin gshegs pa'i mdzad pa yin te/ bcu gang zhe na/ 'khor ba ni nyes dmigs dang bcas pa yin la/ mya ngan las 'das pa la ni nye bar zhi
23a2(rgyud): ba yin yang 'khor ba dang / mya ngan las 'das pa mnyam pa nyid du mkhyen pa'i phyir 'khor bar mi gnas par yang mi 'gyur la mya ngan las 'das pa la gnas par
23a3(rgyud): yang mi mdzad pas sems can rnams la yongs su skyo ba mi skyed pa gang yin pa de ni de bzhin gshegs pa'i mdzad pa zhes bya'o/ /de bzhin gshegs pa ni sems
23a4(rgyud): can rnams la 'di snyam du byis pa so so'i skye bo 'di dag ni/ phyin ci log gi lta ba spyod pas nyon mongs pa rnams kyis dkris shing nyon mongs par gyur pas/ ngas deng rnam
23a5(rgyud): par phye ste khong du chud par byas nas rnam par thar bar bya'o snyam du mi dgongs mod kyi/ 'on kyang sngon gyi byams pa'i dge ba'i rtsa ba'i mthus sems can de dag gi dbang
23a6(rgyud): po dang / rang bzhin dang / bsam pa dang / mos pa ji lta ba bzhin du rnam par rtog pa mi bskyed par yang rang gi ngang gis yongs su sgrol bar mdzad cing phyi ma'i mthar
23a7(rgyud): thug pa'i bar du yang dag pa'i bstan pa bshad nas phan 'dogs shing dga' bar mdzad pa la mtha' thug pa med pa gang yin pa de ni/ de bzhin gshegs pa'i mdzad
23b1(rgyud): pa zhes bya'o/ /de bzhin gshegs pa la ngas deng gsung rab yan lag bcu gnyis pa bstan nas sems can la phan 'dogs par bya'o snyam pa'i dgongs pa mi mnga'
23b2(rgyud): mod kyi/ 'on kyang sngon gyi byams pa'i dge ba'i rtsa ba'i mthus phyi ma'i mthar thug pa'i bar du sems can de dag la rgya cher bstan pa mdzad pa la mthar thug pa med pa
23b3(rgyud): gang yin pa de ni/ de bzhin gshegs pa'i mdzad pa zhes bya'o/ /de bzhin gshegs pa la ngas deng grong dang / grong khyer dang / grong rdal de dag du song ste rgyal po dang /
23b4(rgyud): blon po chen po dang / bram ze dang / rgyal rigs dang / dmangs rigs la sogs pa'i pho brang dang / khyim dag tu bsod snyoms bslang bar bya'o snyam pa'i dgongs pa mi
23b5(rgyud): mnga' mod kyi/ 'on kyang sngon sku dang / gsung dang / thugs kyi spyod pa goms par gyur pa'i mthus rang gi ngang gis de dag tu gshegs nas phan pa'i dngos po mdzad
23b6(rgyud): cing bsod snyoms slong ba gang yin pa de ni/ de bzhin gshegs pa'i mdzad ba zhes bya'o/ /de bzhin gshegs pa'i sku la bkres pa dang / skom pa dang / bshang gci dang /
23b7(rgyud): nyam chung ba'i mtshan ma yang mi mnga' la bsod snyoms slong bar mdzad kyang bshos gsol ba mi mnga' zhing rnam par rtog pa'ang mi mnga' mod kyi/ 'on kyang rang gi ngang
24a1(rgyud): @#/ /gis sems can rnams la phan gdags pa'i phyir bshos gsol ba mnga' ba'i mtshan ma ston pa gang yin pa de ni/ de bzhin gshegs pa'i
24a2(rgyud): mdzad pa zhes bya'o/ /de bzhin gshegs pa la sems can mang po 'di dag la rab dang / 'bring dang / tha ma yod pa de dag gi dbang po dang / rang bzhin ji lta ba bzhin
24a3(rgyud): chos bstan par bya'o snyam pa'i dgongs pa mi mnga' mod kyi/ 'on kyang sangs rgyas bcom ldan 'das rnam par rtog pa mi mnga' bar yang de dag gi snod dang / dbang
24a4(rgyud): po'i skyon ji lta ba bzhin du shin tu 'tsham par de dag la chos ston par mdzad pa gang yin pa de ni/ de bzhin gshegs pa'i mdzad pa zhes bya'o/ /de bzhin gshegs
24a5(rgyud): pa la sems can 'di dag ni nga la bkur sti dang / rim gro mi byed cing rtag par nga la smod pa'i tshig 'byin par byed pas de dag lhan cig tu gtam smra bar mi bya'o/ /
24a6(rgyud): can 'di dag ni nga la bkur sti dang / rim gro byed cing rtag par nga'i bsngags pa brjod par byed pas ngas de dag dang / lhan cig tu gtam smra bar bya'o snyam pa'i dgongs pa
24a7(rgyud): mi mnga' mod kyi/ 'on kyang de bzhin gshegs pas byams pa dang / thugs rje'i dgongs pa mnyam pa bskyed nas gnyis su med par gyur pa gang yin pa de ni/ de
24b1(rgyud): bzhin gshegs pa'i mdzad pa zhes bya'o/ /de bzhin gshegs pa rnams byams sdang dang / nga rgyal dang / 'dod pa dang / ser sna dang / nyon mongs pa rnams mi mnga'
24b2(rgyud): mod kyi/ 'on kyang de bzhin gshegs pa rtag par rab tu dben pa la dgyes shing 'dod pa chung ba dang / 'du 'dzi spangs pa la bsngags pa brjod par mdzad pa gang yin
24b3(rgyud): pa de ni/ de bzhin gshegs pa'i mdzad pa zhes bya'o/ /de bzhin gshegs pa ni chos gcig tsam yang mi mkhyen pa'am/ legs par thugs su ma chud pa mi mnga'
24b4(rgyud): bas thams cad du me long lta bu'i ye shes mngon sum du gyur cing rnam par rtog pa mi mnga' mod kyi/ 'on kyang de bzhin gshegs pas sems can de dag gi las kyi
24b5(rgyud): dngos po mngon par 'du byed pa gzigs nas de dag gi yid dang mthun par 'jug cing thabs mkhyen pas drangs te/ nges par 'byung ba thob par mdzad pa gang yin pa de
24b6(rgyud): ni| de bzhin gshegs pa'i mdzad pa zhes bya'o/ /de bzhin gshegs pa la ni gal te sems can kha cig phyug cing longs spyod dang ldan par gyur pa gzigs na'ang dgyes
24b7(rgyud): pa skye bar mi 'gyur la/ de dag rgud cing phongs par gyur pa gzigs na'ang yongs su gdung ba skye bar mi 'gyur mod kyi/ 'on kyang de bzhin gshegs pas sems can de
25a1(rgyud): @#/ /dag yang dag pa'i spyod pa mngon par bsgrubs pa gzigs par gyur nas thogs pa mi mnga' ba'i thugs rje chen pos rang gi ngang gis yongs
25a2(rgyud): su skyob cing sdud par mdzad pa dang / gal te sems can de dag log pa'i spyod pa mngon par bsgrubs pa gzigs par gyur na thogs pa mi mnga' ba'i thugs rje chen
25a3(rgyud): pos rang gi ngang gis yongs su skyob cing sdud par mdzad pa gang yin pa de ni/ de bzhin gshegs pa'i mdzad pa zhes bya'o/ /rigs kyi bu/ de ltar na de bzhin gshegs
25a4(rgyud): p a dgra bcom pa yang dag par rdzogs pa'i sangs rgyas ni de lta bu'i yang dag pa'i mdzad pa dpag tu med pa mnga' bar ston pa yin par rig par bya zhing khyod kyis 'di
25a5(rgyud): dag yongs su mya ngan las 'das pa'i yang dag pa'i mtshan nyid yin par rig par bya'o/ /res 'ga' yongs su mya ngan las 'das pa yod par mthong ba gang yin pa
25a6(rgyud): de'ang thabs mkhyen pas bstan pa yin la ring bsrel bzhag nas sems can rnams kyis bkur sti dang / rim gro byas te mchod pa byed par 'gyur ba'ang / de
25a7(rgyud): bzhin gshegs pa'i byams pa'i dge ba'i rtsa ba'i mthu las gyur pa yin pas gang gis mchod pa byas pa de dag ma 'ongs pa'i dus na/ mi khom pa brgyad dang bral
25b1(rgyud): zhing de bzhin gshegs pa rnams la bsnyen bkur byed pa dang / dge ba'i bshes gnyen dang phrad nas dge ba'i sems stor bar mi 'gyur ba dang / bsod nams kyi
25b2(rgyud): r nam par smin pa dpag tu med pa dang ldan zhing myur du nges par byung nas 'khor ba dag gis blangs shing 'ching bar mi 'gyur bas 'di lta bu'i spyod pa gya nom pa gang yin
25b3(rgyud): pa de khyod kyis nan tan gyis bsgrub par bya zhing bag med bar mi bya'o/ /de nas byang chub sems dpa' mdzes pa'i tog gis bcom ldan 'das la mngon sum du yongs
25b4(rgyud): su mya ngan las mi 'da' ba dang / shin tu zab pa'i mdzad pa bkas bshad pa thos nas gus pas thal mo sbyar nas/ 'di skad ces/ bdag ni deng gdod de bzhin gshegs
25b5(rgyud): pa chen po yongs su mya ngan las mi 'da' ba dang / ring bsrel bzhag pa'ang sems can rnams la sman par bgyi ba lags par khong du chud pas lus dang / sems
25b6(rgyud): dga' mgu rangs shing ngo mtshar rmad du gyur to zhes gsol to/ /de bzhin gshegs pa'i sku tshe'i tshad bstan pa'i le'u 'di bstan pa na/ sems can tshad med grangs
25b7(rgyud): med dpag tu med pa snyed mi mnyam pa dang / mnyam pa'i bla na med pa yang dag par rdzogs pa'i byang chub tu sems bskyed par gyur to/ /de bzhin gshegs pa
26a1(rgyud): @#/ /bzhi po yang de nyid du mi snang bar gyur to/ /byang chub sems dpa' mdzes pa'i tog kyang bcom ldan 'das kyi zhabs la phyag btsal nas
26a2(rgyud): 'dug pa'i stan las langs te slar sngon gyi gnas su song ngo / /gser 'od dam pa mchog tu rnam par rgyal ba mdo sde'i dbang po'i rgyal po las/ de bzhin gshegs
26a3(rgyud): pa'i sku tshe'i tshad bstan pa'i le'u ste gnyis pa'o/ / // gser 'od dam pa mchog tu rnam par rgyal ba mdo sde'i rgyal po/ bam po gnyis pa/ de nas byang chub
26a4(rgyud): sems dpa' sems dpa' chen po nam mkha'i snying po 'khor mang po'i nang nas 'dug pa'i stan las langs te/ bla gos phrag pa gcig la gzar nas pus mo g.yas
26a5(rgyud): pa'i lha nga sa la btsugs te gus pas thal mo sbyar nas/ bcom ldan 'das kyi zhabs la mgo bos phyag byas te gser dang / rin po che'i me tog dang / rin po che'i rgyal
26a6(rgyud): mtshan dang / ba dan dang / gdugs mchog dam pas mchod pa byas nas/ bcom ldan 'das la 'di skad ces gsol to/ /bcom ldan 'das/ byang chub sems
26a7(rgyud): dpa' sems dpa' chen pos/ ji ltar de bzhin gshegs pa rnams kyi shin tu zab pa'i gsang ba dag la chos bzhin du mngon par bsgrub par bgyi lags/ bcom
26b1(rgyud): ldan 'das kyis bka' stsal pa/ rigs kyi bu/ legs par nyon la yid la zungs shig dang / ngas khyod la rnam par phye ste bstan par bya'o/ /rigs kyi bu/ de bzhin gshegs
26b2(rgyud): pa thams cad la sku rnam pa gsum mnga' ste/ gsum gang zhe na/ sprul pa'i sku dang / longs spyod rdzogs pa'i sku dang / chos kyi sku gang yin pa'o/ /'di ltar sku rnam pa gsum
26b3(rgyud): po 'di dag gis ni bla na med pa yang dag par rdzogs pa'i byang chub phun sum tshogs pa yongs su sdud par byed de/ gang gis yang dag par rtogs shing khong du chud par
26b4(rgyud): gyur na/ myur du 'khor ba las nges par 'byung bar 'gyur ro/ /byang chub sems dpa' ji ltar sprul pa'i sku khong du chud par bya zhe na/ rigs kyi bu/ de bzhin gshegs pa
26b5(rgyud): ni sngon gyi spyod pa'i sa la gnas pa na/ sems can thams cad kyi ched du chos rnam pa sna tshogs mngon par bsgrubs so/ /de ltar mngon par bsgrubs pa'ang rnal 'byor
26b6(rgyud): yongs su rdzogs pa'i bar du mngon par bsgrubs pas rnal 'byor bsgoms pa'i stobs kyis ni mnga' chen po brnyes la/ mnga' chen po brnyes pa'i mthus ni sems can
26b7(rgyud): gyi bsam pa ji lta ba dang / sems can gyi spyod pa ji lta ba dang / sems can gyi khams ji lta ba bzhin du thugs su chud pas dus la'ang mi gzhes shing / dus dang / gnas
27a1(rgyud): @#/ /las kyang yol bar mi mdzad pas dus dang mthun zhing spyod pa dang mthun par rjes su mthun pa'i chos ston pa dang / sku rnam pa sna tshogs ston
27a2(rgyud): pa gang yin pa de ni sprul pa'i sku zhes bya'o/ /rigs kyi bu/ byang chub sems dpas ji ltar longs spyod rdzogs pa'i sku khong du chud par bya zhe na/ 'di ltar de bzhin
27a3(rgyud): gshegs pa rnams byang chub sems dpa' rnams kyis mngon par rtogs pa thob par bya ba'i phyir dang / don dam pa'i bden pa bstan nas 'khor ba dang / mya ngan las
27a4(rgyud): 'das pa ro gcig pa nyid du shes par bya ba'i phyir dang / 'jig tshogs la lta ba yongs su bsal nas 'jigs shing skrag pa dang / rab tu dga' ba bskyed pa'i
27a5(rgyud): phyir dang / sangs rgyas kyi chos mtha' med pa'i gzhi mdzad pa'i phyir dang / yang dag pa ji lta ba bzhin du de bzhin nyid dang / de bzhin nyid kyi ye shes dang / sngon
27a6(rgyud): gyi smon lam gyi stobs dang rjes su mthun par mdzad pa'i phyir sku gang gis mtshan sum cu rtsa gnyis dang / dpe byad bzang po brgyad cu phun sum tshogs pa dang /
27a7(rgyud): dbu dang / rgyab kyi 'od yongs su rdzogs pa ston pa gang yin pa de ni longs spyod rdzogs pa'i sku zhes bya'o/ /rigs kyi bu/ byang chub sems dpa' sems dpa' chen
27b1(rgyud): pos ji ltar chos kyi sku khong du chud par bya zhe na/ nyon mongs pa'i sgrib pa la sogs pa yongs su bsal nas dge ba'i chos rnams yongs su rdzogs par gyur pa'i phyir de
27b2(rgyud): bzhin nyid kyi ye shes kho na nyid dang ldan par gyur pa gang yin pa de ni chos kyi sku zhes bya'o/ /sku snga ma rnam pa gnyis ni btags pa tsam du yod pa yin la/ sku gsum pa
27b3(rgyud): 'di ni yang dag par yod pa yin te/ sku snga ma gnyis kyi rtsa bar gyur pa'i phyir ro/ /de ci'i phyir zhe na/ chos kyi de bzhin nyid dang / rnam par mi rtog pa'i ye shes ma gtogs
27b4(rgyud): par sangs rgyas thams cad las gud na chos gzhan mi mnga' ste/ sangs rgyas thams cad ni mkhyen pa phun sum tshogs par gyur na nyon mongs pa thams cad gtan du nye
27b5(rgyud): bar zhi zhing zad nas sangs rgyas kyi sa rnam par dag pa brnyes par 'gyur bas/ de'i phyir chos kyi de bzhin nyid dang / de bzhin nyid kyi ye shes ni sangs rgyas kyi chos thams cad
27b6(rgyud): yongs su sdud par 'gyur ro/ /gzhan yang / rigs kyi bu/ sangs rgyas thams cad ni bdag dang / gzhan la phan 'dogs pa'i mthar byon pa yin pas/ bdag la phan
27b7(rgyud): 'dogs pa ni chos gyi de bzhin nyid do/ /gzhan la phan 'dogs pa ni de bzhin nyid kyi ye shes so/ /bdag dang / gzhan la phan 'dogs par mdzad pa la mnga' brnyes nas
28a1(rgyud): @#/ /mdzad pa mtha' yas pa rnam pa sna tshogs yongs su rdzogs par gyur pa'i phyir de lta bas na sangs rgyas kyi chos thams cad bye brag tha dad pa rnam
28a2(rgyud): pa sna tshogs tshad med cing mtha' med pa snyed yod par rnam par phye ba yin no/ /rigs kyi bu/ 'di lta ste/ dper na/ yang dag pa ma yin pa'i rnam par rtog pa la brten
28a3(rgyud): nas nyon mongs pa rnam pa sna tshogs dang / las kyi rgyu rnam pa sna tshogs dang / 'bras bu rnam par smin pa rnam pa sna tshogs bstan pa de bzhin du chos kyi de bzhin
28a4(rgyud): nyid dang / de bzhin nyid kyi ye shes la brten nas kyang sangs rgyas kyi chos rnam pa sna tshogs dang / rang sangs rgyas kyi chos rnam pa sna tshogs dang / nyan thos kyi chos
28a5(rgyud): rnam pa sna tshogs ston pa mdzad do/ /chos kyi de bzhin nyid dang / de bzhin nyid kyi ye shes la brten nas sangs rgyas kyi chos thams cad la rang dbang thob nas phun
28a6(rgyud): sum tshogs par 'gyur bas 'di ni mchog tu bsam gyis mi khyab pa zhes bya'o/ /'di lta ste/ dper na/ nam mkha' la ri mo bris te rgyan du byed pa gang yin pa de
28a7(rgyud): ni bsam gyis mi khyab pa yin no/ /de bzhin du chos kyi de bzhin nyid dang / de bzhin nyid kyi ye shes la brten nas sangs rgyas kyi chos yongs su rdzogs par byed pa yang
28b1(rgyud): bsam gyis mi khyab pa yin no/ /rigs kyi bu/ ji ltar na chos kyi de bzhin nyid dang / de bzhin nyid kyi ye shes gnyis las rnam par rtog pa mi mnga' par yang rang gi ngang
28b2(rgyud): gis mdzad pa'i dngos po dag phun sum tshogs par 'gyur zhe na/ rigs kyi bu/ 'di lta ste/ dper na/ de bzhin gshegs pa yongs su mya ngan las 'das par smon
28b3(rgyud): lam la mnga' brnyes pa'i phyir mdzad pa'i dngos po rnam pa sna tshogs phun sum tshogs par 'gyur ba de bzhin du chos kyi de bzhin nyid dang / de bzhin nyid kyi ye shes
28b4(rgyud): mdzad pa'i dngos po de dag yongs su grub pa la mnga' brnyes pa'ang de bzhin no/ /gzhan yang / byang chub sems dpa' sems dpa' chen po rnams sems med pa'i
28b5(rgyud): ting nge 'dzin la snyoms par 'jug kyang sngon gyi smon lam la brten nas ting nge 'dzin las langs te bya ba mang po rnams la mngon par 'du byed do/ /de bzhin du chos gnyis
28b6(rgyud): po dag la rnam par rtog pa mi mnga' bar yang rang gi ngang gis mdzad pa dag yongs su rdzogs par 'gyur ro/ /rigs kyi bu/ 'di lta ste/ dper na/ nyi ma dang / zla ba la'ang
28b7(rgyud): rnam par rtog pa med/ chu dang / me long la'ang rnam par rtog pa med/ 'od snang ba la'ang rnam par rtog pa med mod kyi/ 'on kyang gsum 'dus pa las gzugs brnyan 'byung
29a1(rgyud): @#/ /bar 'gyur ro/ /de bzhin du chos kyi de bzhin nyid dang / de bzhin nyid kyi ye shes la'ang rnam par rtog pa mi mnga' mod kyi/ 'od kyang smon lam
29a2(rgyud): la mnga' brnyes pa'i phyir sems can skal ba dang ldan pa dag la longs spyod rdzogs pa dang / sprul pa'i sku nyi zla'i gzugs brnyan 'dus pa las snang ba bzhin du ston
29a3(rgyud): par mdzad do/ /gzhan yang / rigs kyi bu/ 'di lta ste/ dper na/ tshad med dpag tu med pa'i chu dang / me long dag 'od snang ba la brten pa'i phyir nam mkha' la gzugs
29a4(rgyud): brnyan mtshan ma tha dad pa rnam pa sna tshogs ston par byed kyang nam mkha' ni mtshan ma med pa nyid do/ /rigs kyi bu/ de bzhin du slob ma rnams 'dul ba gang yin
29a5(rgyud): pa de ni chos kyi sku'i gzugs brnyan yin te/ smon lam gyi mthus sku rnam pa gnyis la mtshan ma rnam pa sna tshogs snang yang chos kyi sku la ni tha dad pa'i mtshan ma mi
29a6(rgyud): mnga'o/ /rigs kyi bu/ sku gnyis po de dag la brten nas ni sangs rgyas thams cad kyis lhag ma dang bcas pa'i mya ngan las 'das pa bstan to/ /chos kyi sku de la
29a7(rgyud): brten nas ni lhag ma med pa'i mya ngan las 'das pa bstan to/ /de ci'i phyir zhe na/ chos gzhan thams cad ni mthar zad par 'gyur ba'i phyir ro/ /sku gsum po 'di
29b1(rgyud): dag la brten nas ni sangs rgyas thams cad kyi mi gnas pa'i mya ngan las 'das pa bstan to/ /sku gnyis kyi phyir mya ngan las 'das pa la mi gnas te/ chos kyi sku las
29b2(rgyud): gud na'ang sangs rgyas gzhan med pas so/ /ci'i phyir sku gnyis mya ngan las 'das pa la mi gnas she na/ sku gnyis po de dag ni btags pa tsam ste/ yang dag pa ma
29b3(rgyud): yin pas skad cig mar skye zhing 'gag pa dang bcas pas nges par mi gnas pa'i phyir dang / yang dang / yang du 'byung zhing nges pa med pa'i phyir ro/ /chos kyi sku ni de lta ma
29b4(rgyud): yin pas de'i phyir sku gnyis po mya ngan las 'das pa la mi gnas so/ /chos kyi sku ni gnyis su med pas de'i phyir mya ngan las 'das pa la mi gnas te/ de lta bas na
29b5(rgyud): sku gsum po de dag la brten nas mi gnas pa'i mya ngan las 'das pa bstan pa yin no/ /rigs kyi bu/ so so'i skye bo thams cad ni mtshan nyid gsum dang ldan pa'i phyir
29b6(rgyud): 'ching ba dang bcas shing sgrib pa dang bcas pas sku gsum po dag thag ring spong zhing sku gsum po dag dang nye bar mi 'gyur ro/ /gsum gang zhe na/ kun tu btags pa'i
29b7(rgyud): mtshan nyid dang / gzhan gyi dbang las byung ba'i mtshan nyid dang / yongs su grub pa'i mtshan nyid do/ /'di ltar mtshan nyid 'di dag yongs su ma shes pa'i phyir dang / zhi bar ma
30a1(rgyud): @#/ /gyur pa'i phyir dang / yongs su ma dag pa'i phyir te/ de lta bas na sku gsum po dag dang nye bar ma gyur pa yin no/ /'di ltar mtshan nyid gsum po
30a2(rgyud): dag shes shing nye bar zhi ba dang / yongs su dag par gyur pa'i phyir de lta bas na sangs rgyas bcom ldan 'das sku gsum dang ldan par gyur pa yin no/ /rigs kyi bu/
30a3(rgyud): byis pa so so'i skye bo rnams ni sems rnam pa gsum po 'di dag ma spangs pa'i phyir sku gsum po dag thag ring du spangs nas nye bar mi 'gyur ba yin no/ /gsum
30a4(rgyud): gang zhe na/ bya ba slong ba'i sems dang / rtsa ba la brten pa'i sems dang / rtsa ba'i sems gang yin pa'o/ /thul bar byed pa'i lam rnams la brten nas ni bya ba slong
30a5(rgyud): ba'i sems zad par 'gyur ro/ /chos kyis slong ba'i lam la brten nas ni rtsa ba la rten pa'i sems zad par 'gyur ro/ /mchog tu 'gyur ba'i lam la brten nas ni
30a6(rgyud): rtsa ba'i sems zad par 'gyur ro/ /bya ba slong ba'i sems nye bar zhi bar gyur pa'i phyir ni sprul pa'i sku ston par 'gyur ro/ /rtsa ba la brten pa'i sems nye bar zhi
30a7(rgyud): bar gyur pa'i phyir ni longs spyod rdzogs pa'i sku ston par 'gyur ro/ /rtsa ba'i sems nye bar zhi bar gyur pa'i phyir ni chos kyi sku 'thob par 'gyur bas de'i phyir de bzhin
30b1(rgyud): gshegs pa thams cad sku gsum dang ldan par gyur pa yin no/ /rigs kyi bu/ sangs rgyas thams cad ni sku dang po'i dbang gis sangs rgyas rnams dang mdzad pa mtshungs
30b2(rgyud): pa dang / sku gnyis pa'i dbang gis sangs rgyas rnams dang dgongs pa mtshungs pa dang / sku gsum pa'i dbang gis sangs rgyas rnams dang sku mtshungs par gyur pa yin
30b3(rgyud): no| |rigs kyi bu/ sangs rgyas rnams kyi sku dang po gang yin pa de ni sems can gyi mos pa'i rjes su rnam pa mang po dang ldan pa'i phyir mtshan nyid sna tshogs ston par mdzad
30b4(rgyud): pas de'i phyir mang por bstan pa yin no/ /sangs rgyas kyi sku gnyis pa gang yin pa de ni slob ma rnams yid gcig tu gyur pa'i phyir mtshan nyid gcig kho na ston par mdzad
30b5(rgyud): pas de'i phyir gcig tu bstan pa yin no/ /sangs rgyas kyi sku gsum pa gang yin pa de ni mtshan ma gnyis kyis rnam pa thams cad kun tu khyab cing mtshan nyid du 'dzin pa'i
30b6(rgyud): spyod yul ma yin pas na de'i phyir gcig pa'ang ma yin/ tha dad pa'ang ma yin pa zhes bya'o/ /rigs kyi bu/ dang po gang yin pa de ni longs spyod rdzogs pa'i sku la brten
30b7(rgyud): nas rab tu snang bar 'gyur ro/ /sku gnyis pa gang yin pa de ni chos kyi sku la brten nas snang bar 'gyur ro/ /chos kyi sku gang yin pa de ni yang dag par yod pa ma yin pas rten
31a1(rgyud): @#/ /pa'i gnas ci'ang mi mnga'o/ /rigs kyi bu/ 'di ltar chos gsum po de dag ni rtag pa'i don dang ldan pa'i phyir ni rtag pa zhes bstan la/ mi rtag
31a2(rgyud): pa'i don dang ldan pa'i phyir mi rtag pa zhes bstan te sprul pa'i sku gang yin pa de ni rtag par chos kyi 'khor lo bskor zhing de dang / de dag tu rkyen ji lta ba bzhin du thabs mkhas
31a3(rgyud): bston pa la rgyun chad med pa'i phyir de lta bas na rtag pa zhes bstan to/ /rtsa ba ma yin pa'i phyir dang / phan sum tshogs pa'i mdzad pa chen po sngon du mi 'byung ba'i
31a4(rgyud): phyir de lta bas na mi rtag pa zhes bstan to/ /longs spyod rdzogs pa'i sku gang yin pa de ni thog ma med pa'i dus nas rgyun chad pa med par sangs rgyas thams cad kyi
31a5(rgyud): ma 'dres pa'i chos rnams yongs su sdud cing 'dzin pa'i phyir dang / sems can zad pa med pa bzhin du mdzad pa la yang zad pa mi mnga' ba'i phyir rtag pa zhes bstan
31a6(rgyud): to| |rtsa ba ma yin pa'i phyir dang / phun sum tshogs pa'i mdzad pa chen po mngon du mi 'byung ba'i phyir mi rtag pa zhes bstan to/ /chos kyi sku gang yin pa de ni mngon par
31a7(rgyud): 'du byed pa'i chos kyang ma yin la/ tha dad pa'i mtshan nyid mi mnga' zhing rtsa ba yin par gyur pa'i phyir dang / nam mkha' dang mtshungs par gyur pa'i phyir rtag pa zhes
31b1(rgyud): bstan to/ /rigs kyi bu/ rnam par mi rtog pa'i ye shes las gud na mchog tu gyur pa'i ye shes med la| chos kyi de bzhin nyid las gud na'ang mchog tu gyur pa'i spyod
31b2(rgyud): yul med pas chos kyi de bzhin nyid gang yin pa de dang / shes rab kyi de bzhin nyid gang yin pa de'i de bzhin nyid rnam pa gnyis po gang yin pa de ni de bzhin nyid gcig
31b3(rgyud): pa'ang ma yin/ tha dad pa'ang ma yin te/ de'i phyir chos kyi sku ni shes rab rnam par dag par gyur pa'i phyir dang / 'gog pa rnam par dag par gyur pa'i phyir gnyis rnam
31b4(rgyud): par dag par gyur ba yin pas des na chos kyi sku ni rnam par dag pa phun sum tshogs par gyur pa yin no/ /gzhan yang / rigs kyi bu/ sku gsum po dag tu rnam par dbye
31b5(rgyud): na tha dad pa rnam pa bzhir gyur te/ sprul pa'i sku yin la longs spyod rdzogs pa'i sku ma yin pa'ang yod/ longs spyod rdzogs pa'i sku yin la sprul pa'i sku ma yin pa'ang
31b6(rgyud): yod| sprul pa'i sku'ang yin la longs spyod rdzogs pa'i sku yin pa'ang yod/ sprul pa'i sku'ang ma yin la longs spyod rdzogs pa'i sku ma yin pa'ang yod do/ /sprul pa'i sku
31b7(rgyud): yin la longs spyod rdzogs pa'i sku ma yin pa gang zhe na/ 'di lta ste/ de bzhin gshegs pa rnams yongs su mya ngan las 'das pa'i 'og tu smon lam la mnga' brnyes
32a1(rgyud): @#/ /pa'i phyir rkyen ji lta ba bzhin du phan 'dogs pa gang yin pa de ni sprul pa'i sku zhes bya'o/ /longs spyod rdzogs pa'i sku yin la sprul pa'i sku ma
32a2(rgyud): yin pa gang zhe na/ sa'i mdun rol gyi sku gang yin pa'o/ /sprul pa'i sku'ang yin la longs spyod rdzogs pa'i sku'ang yin pa gang zhe na/ 'di lta ste/ lhag ma dang bcas
32a3(rgyud): pa'i mya ngan las 'das pa gnas pa'i sku gang yin pa'o/ /sprul pa'i sku'ang ma yin la longs spyod rdzogs pa'i sku'ang ma yin pa gang zhe na/ 'di lta ste/ chos kyi sku
32a4(rgyud): gang yin pa'o/ /rigs kyi bu/ chos kyi sku gang yin pa de ni gnyis su med pas rab tu phye ba'i phyir ro/ /gnyis su med pa zhes bya ba'ang gang zhe na/ chos kyi sku de la
32a5(rgyud): mtshan nyid dang / mtshan nyid kyi gnas zhes bya ba gnyi ga med pas yod pa'ang ma yin med pa'ang ma yin/ gcig pa'ang ma yin/ tha dad pa'ang ma yin/ grangs kyang
32a6(rgyud): ma yin/ grangs ma yin pa'ang ma yin/ snang ba'ang ma yin/ mun pa'ang ma yin te/ de lta bu'i de bzhin nyid kyi ye shes des ni mtshan nyid dang / mtshan nyid kyi
32a7(rgyud): gnas kyang ma gzigs/ yod pa'ang ma yin med pa'ang ma yin pa'ang mi gzigs/ gcig pa'ang ma yin/ tha dad pa'ang ma yin pa'ang mi gzigs/ grangs kyang
32b1(rgyud): ma yin/ grangs ma yin pa'ang mi gzigs /snang ba'ang ma yin/ mun pa'ang ma yin pa'ang mi gzigs pas de'i phyir spyod yul rnam pa dag pa dang / shes rab rnam par
32b2(rgyud): dag pa la rnam par rtag tu'ang mi rung la/ bar zhes bya ba med kyang 'gog pa dang / lam gyi gzhi byed pa'i phyir chos kyi sku 'di la de bzhin gshegs pa'i mdzad pa rnam
32b3(rgyud): pa sna tshogs snang bar 'gyur bar rig par bya'o/ /rigs kyi bu/ sku 'di'i rgyu dang / rkyen dang / spyod yul dang / gnas dang / 'bras bu dang / rtsa ba dpag par dka' ba'i
32b4(rgyud): phyir gang gis khong du chud par gyur na sku de ni theg pa chen po'o/ /de bzhin gshegs pa'i rang bzhin no/ /de bzhin gshegs pa'i snying po'o/ /sku 'di nyid la brten nas
32b5(rgyud): dang po bskyed pa'i sems kyang thob par 'gyur ro/ /rnal 'byor sgom pa'i sems kyang rab tu snang bar 'gyur ro/ /phyir mi ldog pa'i sems kyang rab tu snang bar 'gyur ro//
32b6(rgyud): tshe gcig gis thogs pa'i sems dang / rdo rje'i sems dang / de bzhin gshegs pa'i sems kyang rab tu snang bar 'gyur ro/ /de bzhin gshegs pa'i chos kyi gya nom pa
32b7(rgyud): tshad med cing mtha' med pa thams cad kyang rab tu snang bar 'gyur ro/ /chos kyi sku 'di la brten nas bsam gyis mi khyab pa'i ting nge 'dzin chen po rnams kyang rab tu snang
33a1(rgyud): @#/ /bar 'gyur ro/ /chos kyi sku 'di la brten nas ye shes chen po thams cad rab tu snang bar 'gyur bas de'i phyir sku gnyis po ting nge 'dzin
33a2(rgyud): dang | shes rab la brten nas mngon du snang bar 'gyur ro/ /chos kyi sku 'di lta bu 'di ni rang gi ngo bo nyid la gnas pas brtag pa zhes kyang bstan to/ /nga zhes kyang
33a3(rgyud): bstan to/ /ting nge 'dzin chen po la gnas pa'i phyir skyid pa zhes kyang bstan to/ /ye shes chen po la gnas pa'i phyir yongs su gtsang ba zhes kyang bstan te/ de
33a4(rgyud): lta bas na de bzhin gshegs pa ni rtag par bzhugs pa dang / mnga' dbang brnyes pa dang / bde zhing skyid pa dang / yongs su gtsang bar gyur pa yin no/ /ting nge 'dzin
33a5(rgyud): chen po la brten nas dpa' bar 'gro ba'i ting nge 'dzin la sogs ba ting nge 'dzin thams cad dang / chos dran pa chen po la sogs ba dran pa nye bar gzhag pa thams
33a6(rgyud): cad dang / byams pa chen po dang / thugs rje chen po dang / gzungs thams cad dang / mngon par shes pa thams cad dang / dbang thams cad dang / chos mnyam
33a7(rgyud): pa thams cad yang dag par sdud cing de lta bu'i sangs rgyas kyi chos thams cad kyang mngon par 'byung bar 'gyur ro/ /ye shes chen po 'di la brten nas stobs bcu
33b1(rgyud): dang / bsnyengs pa mi mnga' ba bzhi dang / so so yang dag par rig pa bzhi dang / ma 'dres pa'i chos brgya brgyad cu dang / ngo mtshar rmad du byung ba'i chos bsam gyis mi
33b2(rgyud): khyab pa thams cad kyang rab tu snang bar 'gyur ro/ /'di lta ste/ dper na/ yid bzhin gyi nor bu rin po che la brten nas rin po che tshad med cing mtha' med pa rnam pa sna
33b3(rgyud): tshogs snang bar 'gyur ba de bzhin du ting nge 'dzin chen po'i rin po che dang / shes rab chen po'i rin po che la brten nas kyang sangs rgyas kyi chos gya nom pa tshad med
33b4(rgyud): cing mtha' med pa rnam pa sna tshogs mngon sum du 'byung bar 'gyur ro/ /rigs kyi bu/ de lta bu'i chos kyi sku'i ting nge 'dzin dang / shes rab gang yin pa de ni mtshan
33b5(rgyud): ma thams cad las yang dag par 'das shing mtshan ma la mngon par zhen par mi 'gyur bas rnam par brtag tu mi rung la/ rtag pa'ang ma yin chad pa'ang ma yin
33b6(rgyud): pas dbu ma'i lam zhes bya'o/ /rnam par rtog pa mnga' yang ngo bo nyid la rnam par rtog pa mi mnga'o/ /gsum du bgrang ba yod kyang ngo bo nyid la gsum du 'gyur ba
33b7(rgyud): med pas 'phel ba'ang med 'grib pa'ang med de/ rmi lam dang / sgyu ma lta bur gzung ba'ang med 'dzin pa'ang med pas chos kyi sku de bzhin nyid kyi rnam par grol ba'i
34a1(rgyud): @#/ /gnas 'chi bdag gi rgyal po'i yul las yang dag par 'das pa skye shi'i mun pa las mngon par 'phags pa/ sems can thams cad
34a2(rgyud): kyis bsgrub par mi nus shing bgrod par mi nus pa/ sangs rgyas dang / byang chub sems dpa' rnams kyi bzhugs pa'i gnas su gyur pa'o/ /rigs kyi bu/ 'di lta ste/
34a3(rgyud): dper na/ mi zhig gser 'dod pas de dang / de dag tu gser gyi rdo yongs su btsal ba las gser gyi rdo de rnyed nas zhib mor btags te snying po gang yin pa blangs
34a4(rgyud): nas so mal du bzhus btul nas gser yongs su dag pa rnyed par gyur na/ yid bzhin du bsgyur te gdu bu la sogs pa rgyan gyi rnam pa sna tshogs su byas nas spyod
34a5(rgyud): pa mang po dang ldan par gyur kyang gser gyi rang bzhin la ni 'gyur ba ci'ang med do/ /gzhan yang / rigs kyi bu'am/ rigs kyi bu mo gang la la zhig gis rnam par
34a6(rgyud): grol ba'i mchog yongs su gnyer ba'am/ 'jig rten pa'i dge ba mngon par bsgrubs pas de bzhin gshegs pa'am/ de'i slob ma'i 'khor mthong nas nye bar
34a7(rgyud): bsnyen te bcom ldan 'das la/ 'di skad du/ bcom ldan 'das/ dge ba ni gang lags/ mi dge ba ni gang lags/ yang dag pa'i rnal 'byor bsgoms pas rnam
34b1(rgyud): par dag pa'i spyod pa thob par 'gyur ba ni gang lags zhes gsol pa dang / de bzhin gshegs pa dang / slob ma'i 'khor rnams de skad du zhu ba gsol ba gzigs
34b2(rgyud): par gyur na de'i tshe 'di snyam du rigs kyi bu'am/ rigs kyi bu mo 'di ni rnam par dag pa yongs su gnyer ba'i phyir yang dag pa'i chos yongs su nyan par 'dod pa yin no
34b3(rgyud): snyam du dgongs nas de la rnam par phye ste bstan pa nyid kyis go bar mdzad par 'gyur bas des thos nas kyang yang dag pa'i dran pas mi brjed par bzung ste/ rnal 'byor bsgoms
34b4(rgyud): p a'i sems bskyed pas brtson 'grus kyi stobs thob nas le lo'i sgrib pa yongs su bsal te sgrib pa thams cad yongs su sbyong bar byed pas bslab pa'i gnas rnams la ma
34b5(rgyud): gus pa spangs nas rgod pa dang / 'gyod pa'i sems nye bar zhi bar byas te sa dang po la 'jug par 'gyur bas sa dang po'i sems la brten nas sems can la phan 'dogs
34b6(rgyud): pa'i sgrib pa yongs su bsal nas sa gnyis par 'jug pa thob par 'gyur ro/ /sa der yang rnam par mi 'tshe ba'i sgrib pa yongs su bsal nas sa gsum par 'jug par
34b7(rgyud): 'gyur ro/ /sa der yang sems mnyen zhing rnam par byang ba'i sgrib pa yongs su bsal nas sa bzhi par 'jug par 'gyur ro/ /sa der yang thabs mkhas pa'i sgrib pa yongs
35a1(rgyud): @#/ /su bsal nas sa lnga par 'jug par 'gyur ro/ /sa der yang don dam pa dang / kun rdzob tu mthong ba'i sgrib pa yongs su bsal nas sa drug par 'jug
35a2(rgyud): par 'gyur ro/ /sa der yang mtshan ma la spyod par mthong ba'i sgrib pa yongs su bsal nas sa bdun par 'jug par 'gyur ro/ /sa der yang mtshan ma nye bar zhi bar mi
35a3(rgyud): mthong ba'i sgrib pa yongs su bsal nas sa brgyad par 'jug par 'gyur ro/ /sa der yang skye ba'i mtshan mar mi mthong ba'i sgrib pa yongs su bsal nas sa dgu par 'jug
35a4(rgyud): par 'gyur ro/ /sa der yang mngon par shes pa drug gi sgrib pa yongs su bsal nas sa bcu par 'jug par 'gyur ro/ /sa der yang shes bya'i sgrib pa dang / rtsa ba'i sems
35a5(rgyud): yongs su bsal nas de bzhin gshegs pa'i sa la 'jug par 'gyur ro/ /de bzhin gshegs pa'i sa la 'jug pa gang yin pa de ni rnam pa gsum yongs su dag par
35a6(rgyud): gyur ba'i phyir shin tu rnam par dag pa zhes bya ste/ gsum gang zhe na/ nyon mongs pa rnam par dag pa dang / sdug bsngal rnam par dag pa dang / mtshan ma rnam par
35a7(rgyud): dag pa gang yin pa'o/ /'di lta ste/ gser yang dag par bzhus sbyangs brdungs te dri ma med par bya ba'ang gser gyi rang bzhin gzod ma nyid nas rnam par dag pa
35b1(rgyud): gsal bar byed pa yin pa'i phyir gser gyi ngo bo nyid yongs su dag pa'i dbang gis gser med par 'gyur ro zhes bya bar mi rung ngo / /'di lta ste/ dper na/ chu rnyog ma can
35b2(rgyud): y ongs su dngas te dri ma med par bya ba'ang chu'i rang bzhin gzod ma nyid nas yongs su dag pa gsal bar byed pa ma yin pa'i phyir chu med par 'gyur ro zhes byar mi rung
35b3(rgyud): ba de bzhin du chos kyi sku'ang nyon mongs pa dang 'dres par gyur pas sdug bsngal ba dang / kun 'byung ba yongs su bsal nas bag chags lhag ma med par bya ba dang /
35b4(rgyud): sangs rgyas kyi rang bzhin gzod ma nyid nas rnam par dag par gsal bar byed pa yin pa'i phyir ngo bo nyid med par 'gyur ro zhes bya bar mi rung ngo / /'di lta ste/ dper na/
35b5(rgyud): nam mkha' la du ba dang / sprin dang / rdul dang / khug rna rnams kyis bsgribs pa dag gal te yongs su dang bar gyur na nam mkha'i khams yongs su dag par 'gyur
35b6(rgyud): b as nam mkha' med par 'gyur ro zhes byar mi rung ba de bzhin du chos kyi sku'ang sdug bsngal mang po thams cad yongs su zad pa'i phyir rnam par dag pa zhes brjod kyang ngo
35b7(rgyud): bo nyid med par 'gyur ro zhes byar mi rung ngo / /'di lta ste/ dper na/ skyes bu zhig gnyid log pa'i rmi lam na chu chen pos khyer ba las rkang lag bskyod de lus dang /
36a1(rgyud): @#/ /sems le lo ma byas pa'i phyir chu bo thad kar bcad de pha rol gyi 'gram du phyin par mthong ba las rmi lam sad nas chu bo dang / chu rol dang /
36a2(rgyud): pha rol gyi 'gram tha dad par 'gyur ba mi mthong yang sems med do zhes byar mi rung ngo / /'di lta ste/ dper na/ 'khor ba'i yang dag pa ma yin pa'i rnam par rtog pa
36a3(rgyud): y ongs su zad nas blo rnam par dag par gyur kyang med do zhes byar mi rung ba de bzhin du chos kyi dbyings kyang yang dag pa ma yin pa'i rnam par rtog pa thams cad mi skye ba'i
36a4(rgyud): phyir rnam par dag pa zhes brjod kyang sangs rgyas rnams kyang yang dag pa'i ngo bo nyid med ces byar mi rung ngo / /gzhan yang / rigs kyi bu/ chos kyi sku gang yin pa de
36a5(rgyud): nyon mongs pa'i sgrib pa rnam par dag par gyur pas ni longs spyod rdzogs pa'i sku ston par mdzad do/ /las kyi sgrib pa rnam par dag par gyur pas ni sprul pa'i sku ston
36a6(rgyud): par mdzad do/ /shes bya'i sgrib pa rnam par dag par gyur pa'i phyir ni chos kyi sku ston par mdzad do/ /'di lta ste/ dper na/ nam mkha' la brten nas ni glog 'byung la/
36a7(rgyud): glog la brten nas ni 'od 'byung ba de bzhin du chos kyi sku la brten pa'i phyir ni longs spyod rdzogs pa'i sku ston par mdzad do/ /longs spyod rdzogs pa'i sku la brten nas ni
36b1(rgyud): sprul pa'i sku ston par mdzad do/ /rang bzhin yongs su dag par gyur pa'i phyir ni chos kyi sku ston par mdzad do/ /shes rab rnam par dag par gyur pas ni longs spyod rdzogs
36b2(rgyud): pa'i sku ston par mdzad do/ /ting nge 'dzin rnam par dag par gyur pas ni sprul pa'i sku ston par mdzad do/ /de gsum rnam par dag par gyur pa gang yin pa de ni chos kyi
36b3(rgyud): de bzhin nyid dang tha mi dad do/ /de bzhin nyid dang ro gcig pa'i de bzhin nyid dang / rnam par grol ba'i de bzhin nyid dang / mthar thug pa'i de bzhin nyid gang yin pas
36b4(rgyud): de'i phyir sangs rgyas rnams kyi sku la tha dad par gyur pa med do/ /rigs kyi bu'am/ rigs kyi bu mo la la zhig /'di skad du/ de bzhin gshegs pa ni bdag gi ston
36b5(rgyud): p a chen po yin no zhes de ltar nges par mngon par yid ches pa'i gang zag des ni shin tu dang ba'i bsam pas de bzhin gshegs pa'i sku tha dad pa mi mnga' bar khong
36b6(rgyud): du chud par gyur pas/ rigs kyi bu/ don de'i phyir spyod yul rnams la yang dag pa ma yin pa'i yid la byed pa rnams yongs su bsal bar gyur na chos de dag la mtshan
36b7(rgyud): nyid gnyis med par khong du chud cing rnam par rtog pa'ang med par 'gyur ro/ /'phags pa'i rnal 'byor sgom pa la de bzhin nyid de mtshan nyid gnyis su gyur pa med
37a1(rgyud): @#/ /cing yang dag par rnal 'byor sgom pa'i phyir 'di ltar de bzhin du sgrib pa thams cad yongs su bsal bas nye bar zhi bar 'gyur ro/ /de bzhin
37a2(rgyud): nyid sgrib pa thams cad zhi bar gyur pas 'di ltar de bzhin du de bzhin nyid dang / de bzhin nyid kyi ye shes mchog tu rnam par dag pa thob par 'gyur ro/ /de bzhin nyid
37a3(rgyud): dang | chos kyi dbyings dang / yang dag pa'i ye shes rnam par dag par gyur pas 'di ltar de bzhin du rang dbang du phun sum tshogs pa thams cad kyang yongs su sdud
37a4(rgyud): par 'gyur/ sgrib pa thams cad nye bar zhi bar yang yongs su rdzogs par 'gyur te/ sgrib pa thams cad rnam par dag pa thob par 'gyur ba'i phyir de bzhin nyid dang /
37a5(rgyud): yang dag pa'i ye shes dang / yang dag pa'i mtshan nyid ces bya'o/ /de ltar mthong ba gang yin pa de ni 'phags pa'i lta ba zhes bya bas de ni yang dag pa nyid du sangs
37a6(rgyud): rgyas mthong ba zhes bya'o/ /de ci'i phyir zhe na/ yang dag pa ji lta ba bzhin du chos kyi de bzhin nyid mthong ba'i phyir de lta bas na de bzhin gshegs pa rnams kyis de
37a7(rgyud): bzhin gshegs pa thams cad ma lus par gzigs par 'gyur ro/ /de ci'i phyir zhe na/ nyan thos dang / rang sangs rgyas khams gsum las nges par byung nas
37b1(rgyud): yang dag pa'i spyod yul yongs su tshol bas kyang khong du mi chud cing mthong bar mi nus pas so/ /de lta bu'i 'phags pa'i gang zag gang gis kyang mi rig cing mi mthong
37b2(rgyud): bas so so'i skye bo thams cad the tshom dang / som nyi bskyed nas phyin ci log tu rnam par rtog par byed pas yongs su 'da' bar mi 'gyur ro/ /'di lta ste/ dper na/ ri
37b3(rgyud): bong rgya mtsho la rkyal bar byed kyang gdon mi za bar pha rol tu phyin par mi 'gyur ro/ /de ci'i phyir zhe na/ nyam stobs shin tu chung ba'i phyir ro/ /byis pa so so'i skye bo rnams
37b4(rgyud): kyang de bzhin du chos kyi de bzhin nyid mngon par mi rtogs so/ /de bzhin gshegs pa rnams ni rnam par rtog pa'i dgongs pa mi mnga' bar yang chos thams cad la
37b5(rgyud): mnga' chen po brnyes shing shes rab shin tu zab cing rnam par dag pa phun sum tshogs par gyur pa'i phyir dang / rang gi spyod yul du gyur cing gzhan dang yang thun
37b6(rgyud): m ong du ma gyur pa'i phyir de lta bas na de bzhin gshegs pa rnams bskal pa tshad med grangs med dpag tu med pa nas nyid kyi sku srog la phangs pa mi mnga' bar dka' ba
37b7(rgyud): spyad pas dpe zla med pa/ bsam gyis mi khyab pa/ tshig gi spyod yul las yang dag par 'das pa/ rab tu dben pa/ 'jigs pa rnams dang bral ba'i sku mchog dam pa
38a1(rgyud): @#/ /'di brnyes pa yin no/ /rigs kyi bu/ de ltar chos kyi de bzhin nyid rig cing mthong pa gang yin pa de ni skye ba dang / rga ba dang / 'chi ba med pa/
38a2(rgyud): che'i tshad kyang dpag tu med/ gnyid kyang med/ bkres pa dang / skom pa'ang med de/ rtag par ting nge 'dzin la gnas pa/ sems rnam par g.yeng zhing g.yo ba'ang
38a3(rgyud): med do/ /gang gis de bzhin gshegs pa la rtsod pa'i bsam pa bskyed pa des de bzhin gshegs pa mthong bar mi 'gyur ro/ /de bzhin gshegs pa rnams ni gang ci
38a4(rgyud): gsung yang rung ste thams cad phan 'dogs par 'gyur bas gang gis mnyan cing thos pa de dag rnam par mi grol ba'ang med do/ /gcan gzan ma rungs pa dang / mi
38a5(rgyud): ma rungs pa dang / 'dre srin ma rungs pa dag dang yang phrad par mi 'gyur te chos thos pa'i dbang gis 'bras bu rnam par smin pa'ang zad par mi 'gyur ro/ /de bzhin
38a6(rgyud): gshegs pa rnams la lung du mi bstan pa'i dngos po mi mnga' yang spyod yul thams cad la mkhyen par bya'o snyam pa'i dgongs pa'ang mi mnga'/ 'khor ba dang / mya
38a7(rgyud): ngan las 'das pa tha dad pa'i 'du shes kyang mi mnga'o/ /de bzhin gshegs pa ni gang ci'ang rung ste ma nges pa mi mnga'o/ /de bzhin gshegs pa rnams ni spyod lam
38b1(rgyud): bzhi po thams cad du ye shes kyi yongs su ma bzung ba mi mnga'o/ /chos thams cad la byams pa dang / thugs rjes yongs su ma zin pa mi mnga' bas sems can thams cad
38b2(rgyud): la phan pa dang / bde ba'i phan mi 'dogs pa gang yang med do/ /rigs kyi bu'am/ rigs kyi bu mo gang la la zhig gser 'od dam pa'i mdo sde 'di thos nas mngon par yid
38b3(rgyud): ches pa gang yin pa de dag ni sems can dmyal ba dang / yi dwags dang / dud 'gro'i skye gnas dang / mi ma yin gyi 'gro ba dag tu ltung bar mi 'gyur zhing / rtag par lha dang /
38b4(rgyud): mi'i nang du skye bar 'gyur bas ma rabs dag tu skye bar yang mi 'gyur la/ rtag par de bzhin gshegs pa rnams la bsnyen bkur dang / rim gro byas nas yang dag pa'i chos
38b5(rgyud): mnyan cing len par 'gyur/ rtag par sangs rgyas kyi zhing yongs su dag pa rnams su skye bar 'gyur ro/ /de ci'i phyir zhe na/ chos zab mo 'di thos par gyur pa'i phyir ro/ /rigs
38b6(rgyud): kyi bu dang / rigs kyi bu mo de dag ni de bzhin gshegs pas mkhyen cing lung bstan par 'gyur bas bla na med pa yang dag par rdzogs pa'i byang chub las phyir ldog par mi
38b7(rgyud): 'gyur ro/ /rigs kyi bu'am/ rigs kyi bu mo gang la la zhig gis shin tu zab pa'i chos gya nom pa 'di lan gcig rna bas thos par gyur na gang zag de ni de bzhin gshegs
39a1(rgyud): @#/ /pa la skur pa mi 'debs pa dang / yang dag pa'i chos mi smod pa dang / 'phags pa'i tshogs la mi brnyes pa dang / sems can rnams dge ba'i rtsa
39a2(rgyud): ba ma bskyed pa ni bskyed par byed la/ dge ba'i rtsa ba bskyed pa ni 'phel zhing yangs pa dang / yongs su smin par byed pa'i phyir 'jig rten gyi khams thams cad du sems can
39a3(rgyud): ji snyed pa dag pha rol tu phyin pa drug po rnams mngon par bsgrub par bskul bar 'gyur bar rig par bya'o/ /de nas byang chub sems dpa' nam mkha'i snying po dang / tshangs
39a4(rgyud): pa dang / brgya byin dang / rgyal po chen po bzhi dang / lha'i 'khor mang po rnams 'dug pa'i stan las langs te bla gos phrag pa gcig tu gzar nas thal mo sbyar te gus
39a5(rgyud): pas bcom ldan 'das kyi zhabs la mgo bos phyag byas nas bcom ldan 'das la 'di skad ces gsol to/ /bcom ldan 'das/ gang yang rung ba dag tu 'di
39a6(rgyud): ltar gser 'od dam pa'i mdo sde shin tu gya nom pa 'di yang dag par ston par bgyid na yul der phan yon rnam pa bzhi dang ldan par 'gyur lags so/ /bzhi
39a7(rgyud): gang zhe na/ dang po ni rgyal po'i dmag tshogs rnams btsan zhing dar bas phas kyi rgol ba'i dgra rnams ma mchis pa dang / blo nad dang bral zhing tshe ring ba dang / bkra shis
39b1(rgyud): dang ldan zhing bde skyid pa dang / dam pa'i chos dar zhing rgyas par 'gyur ba'o/ /gnyis pa ni pho brang nang gi btsun mo dang / sras dang / rgyal bu dang / blon po rnams 'dum
39b2(rgyud): zhing rtsod pa ma mchis pa dang / g.yo sgyu dang phra ma spangs pas rgyal pos gnang zhing bkur bar 'gyur ba'o/ /gsum pa ni dge sbyong dang / bram ze dang / yul gyi mi rnams
39b3(rgyud): yang dag pa'i chos spyod pas bro nad ma mchis shing bde skyid pa dang / glo bur du 'gum pa ma mchis pa dang / bsod nams mang po mngon par sgrub pa'o/ /bzhi pa ni dus
39b4(rgyud): gsum po dag tu 'byung ba chen po dag 'phrod cing rtag par lha rnams kyis byin gyis brlabs nas yongs su srung bar 'gyur ba dang / byams pa dang / snying rje mnyam par
39b5(rgyud): gyur pas gnod pa mi bgyid cing rnam par 'tshe ba'i bsam pa ma mchis pa dang / skye bo rnams dkon mchog gsum la skyabs su mchi zhing thams cad kyis byang chub kyi
39b6(rgyud): spyod pa mngon par sgrub par 'gyur ba ste 'di dag ni phan yon rnam pa bzhi zhes bgyi ba lags so/ /bcom ldan 'das/ bdag cag kyang rtag par mdo sde 'di rgya cher spel
39b7(rgyud): ba'i slad du 'di ltar mdo sde yongs su 'dzin pa'i gang zag de'i slad du rjes su 'brang zhing gang na gnas pa'i gnas der sman pa dag bgyid lags so/ /bcom ldan 'das
40a1(rgyud): @#/ /kyis bka' stsal pa/ rigs kyi bu dag legs so/ /legs so/ /de de bzhin no/ /de de bzhin te khyod kyi rab tu brtson pa'i sems kyis mdo sde'i rgyal po
40a2(rgyud): shin tu gya nom pa 'di spel ba nyid kyis yang dag pa'i chos yun ring du 'jig rten na gnas par 'gyur ro/ /gser 'od dam pa mchog tu rnam par rgyal ba'i mdo sde'i rgyal
40a3(rgyud): po las/ sku gsum rnam par 'byed pa'i le'u ste gsum pa'o// //de nas byang chub sems dpa' mdzes pa'i tog bcom ldan 'das kyi spyan sngar mngon
40a4(rgyud): sum du gya nom pa'i chos thos pas dga' mgu rangs par gyur te sems rtse gcig tu yid la bsams nas rang gi gnas su phyin pa dang / mtshan mo nyal ba'i rmi lam na
40a5(rgyud): gser gyi rnga bo che 'od zer shin tu 'bar ba nyi ma'i dkyil 'khor dang mtshungs pa zhig mthong ste/ 'od zer de las phyogs bcu'i sangs rgyas tshad med pa rnams rin po che'i
40a6(rgyud): shing drung na bai DUR+ya'i gdan la bzhugs nas 'khor brgya stong du mas yongs su bskor ba la chos 'chad pa'ang mthong ngo / /bram ze zhig gis gser gyi rnga brdungs pa las
40a7(rgyud): s gra chen po byung ste sgra de las sdig pa bshags pa'i chos kyi tshigs su bcad pa shin tu gya nom pa dag bstan pa'ang mdzes pa'i tog gis thos pas thams cad ma lus par yid
40b1(rgyud): la bzung ste dran pa rtse gcig tu yid la gnas par gyur to/ /nam langs pa dang 'khor brgya stong tshad med pa mang pos yongs su bskor te mchod pa'i yo byad rnams thogs nas
40b2(rgyud): rgyal po'i khab kyi grong khyer nas phyir byung ste bya rgod phung po'i ri ga la ba der dong nas bcom ldan 'das kyi spyan sngar phyin pa dang / bcom ldan 'das kyi zhabs phyag byas nas
40b3(rgyud): me tog dang / spos dag bkram ste g.yas phyogs su lan gsum bskor ba byas nas phyogs gcig tu 'khod de thal mo sbyar nas gus pas bcom ldan 'das kyi zhal du
40b4(rgyud): bltas nas bcom ldan 'das la 'di skad ces gsol to/ /bcom ldan 'das/ bdag gi g.yar lam na bram ze zhig gis gser gyi rnga shin tu gya nom pa brdungs pa las
40b5(rgyud): sgra chen po byung ste sgra de las sdig pa bshags pa'i chos kyi tshigs su bcad pa shin tu gya nom pa dag bstan pa bdag gis thams cad yongs su bzung ste dran lags na/ bcom
40b6(rgyud): ldan 'das thugs rje chen pos bdag gis bshad par gnang bar mdzad du gsol/ de nas bcom ldan 'das kyi spyan sngar tshigs su bcad de gsol pa/ bdag gis mdang
40b7(rgyud): sum g.yar lam na/ /gser gyi rnga ni chen po zhig /dbyibs ni shin tu khyad par 'phags/ /kun nas gser 'od khyab par ldan/ /nyi ma'i dkyil 'khor mtshungs pas na/ /snang bas
41a1(rgyud): @#/ /kun tu khyab par bgyis/ /phyogs bcu'i 'jig rten gang bar mthong / /sangs rgyas mang po thams cad kun/ /rin chen ljon shing drung dag tu/ /bai DUR+ya
41a2(rgyud): yi gdan bzhugs te/ /'khor ni brgya stong tshad med snyed/ /gus pas yongs su bskor bar mthong / /de nas bram ze zhig gis ni/ /gser gyi rnga chen brdungs pas na/ /rnga chen
41a3(rgyud): de yi sgra las ni/ /tshigs bcad gya nom 'di skad smras/ /gser 'od rnga las gya nom sgra byung bas/ /stong gsum chen po'i 'jig rten kun khyab nas/ /ngan song gsum gyi
41a4(rgyud): sdug bsngal mi bzad dang / /mi yi sdug bsngal mang po gang yin pa/ /gser gyi rnga sgra mthu stobs dbang gis ni/ /nyon mongs sgrib pa thams cad gtan zhi nas/ /dper na
41a5(rgyud): thub dbang bcom ldan ji bzhin du/ /'jigs pa bsal nas bde ba nyid du shog /bcom ldan 'khor ba'i rgya mtsho chen por ni/ /spyod bsags thams cad mkhyen ni bsgrubs
41a6(rgyud): pas na/ /sems can byang chub yan lag ldan mdzad nas/ /mthar ni yon tan rgya mtsho phyogs par mdzad/ /gser 'od dam pa'i rnga chen sgra 'di ni/ /thos pa kun ni
41a7(rgyud): tshangs dbyangs 'thob par shog / bla med byang chub 'bras bu thob gyur nas/ /chos kyi 'khor lo gya nom rtag bskor shog /tshe ni bskal pa bsam mi khyab gnas nas/ /
41b1(rgyud): ji bzhin thos bshad skye dgu phan byed shog /nyon mongs sdug bsngal mang po rgyun bcad nas/ /'dod sdang gti mug la sogs zhi bar shog /sems can gang zhig ngan 'gro
41b2(rgyud): gnas gyur nas/ /me chen rab 'bar lus kun khyab pa dag /rnga sgra dam pa 'di ni thos gyur na/ /sdug bsngal bral nas sangs rgyas skyabs 'gro shog /thams cad sngon gnas shes
41b3(rgyud): pa grub gyur nas/ /'das pa'i tshe rabs brgya stong dran par shog /thub pa'i gtso bo yang dag dran gyur nas/ /de bzhin gshegs bstan zab mo thos par shog /gser gyi rnga
41b4(rgyud): dbyangs dam pa thob pa'i dbang / /rtag par sangs rgyas rnams ni nyer bsten nas/ /thams cad sdig pa'i las ni yongs spangs te/ /rnam dag dge phyogs 'ba' zhig spyod par
41b5(rgyud): shog |lha dang mi yi srog chags thams cad kun/ /gus pas smon lam rtse gcig 'debs pa dag /gser gyi rnga sgra dam pa thos gyur nas/ /bsam pa rnams ni yongs su
41b6(rgyud): rdzogs par 'gyur/ /sems can gang zhig mnar med ltung gyur nas/ /dmyal ba'i 'bar mes lus ni nyon mongs te/ /mgon skyabs med cing 'khor bar gang gnas pa/ /
41b7(rgyud): thos par gyur na sdug bsngal zhi bar 'gyur/ /lha mi yi dwags dud 'gro'i skye gnas su/ /sdug bsngal bgegs mang mngon du myong gyur ba/ /gser gyi rnga dbyangs dam pa thos
42a1(rgyud): @#/ /gyur na/ /sdug bsngal spangs nas thar pa thob par 'gyur/ /da ltar phyogs bcu'i 'jig rten na/ /rtag tu bzhugs pa rkang gnyis gtso/ /thugs rje
42a2(rgyud): chen po'i thugs kyis ni/ /brtse bas bdag la dgongs su gsol/ /sems can gang zhig skyabs ma mchis/ /mgon ni bgyid pa ma mchis pa/ /de lta bu yi rnam pa la/ /
42a3(rgyud): skyabs chen dag ni bgyid par shog /bdag gis sngon ni bgyis pa'i sdig /las ngan shin tu lci ba rnams/ /deng bdag stobs bcu'i spyan sngar ni/ /thams cad rtse gcig
42a4(rgyud): rab tu bshags/ /bdag gis sangs rgyas yid ma ches/ /bla ma gnyen bshes ma gus dang / /dge ba mang po ma spyad pas/ /rtag tu las ngan bgyis pa'am/ /bdag gis
42a5(rgyud): mtho btsun rus rigs dang / /longs spyod dag gis snyems pa dang / /dar la bab pas dregs gyur nas/ /rtag tu las ngan bgyis pa 'am/ /rtag tu log pa'i bsam bskyed
42a6(rgyud): nas| |ngag gis tshig ngan smras pa dang / /kha na ma tho ma mthong nas/ /rtag tu las ngan bgyis pa 'am/ /rtag tu byis pa'i blo spyad nas/ /ma rig mun pas sems g.yogs dang / /
42a7(rgyud): mi dge'i grogs po'i rjes 'brangs nas/ /rtag tu las ngan bgyis pa 'am/ /rtsed mo dga' ba rnams kyi rgyus/ /mya ngan dag dang ldan 'gyur zhing / /'dod chags zhe sdang
42b1(rgyud): dkris pas na/ /de slad sdig rnams bgyis pa 'am/ /mi dge grogs po bsten pa dang / /phrag dog ser sna bsam pa dang / /dbul phongs gya gyu spyad pas na/ /de slad sdig rnams
42b2(rgyud): bgyis pa 'am/ /sdig mang dag la mi mos kyang / /'jigs skrag dag dang bcas pa 'am/ /rang dbang dag ni ma mchis pas/ /de slad sdig rnams bgyis pa 'am/ /rnam par
42b3(rgyud): g.yeng ba'i bsam pa dang / /khong khro 'khon du 'dzin pa dang / /bkres skom dag gis gdungs pa'i rgyus/ /de slad sdig rnams bgyis pa 'am/ /bza' dang btung dang gos dag dang / /
42b4(rgyud): bud med dag la chags sred pa'i/ /nyon mongs mes ni bsregs pas na/ /de slad sdig rnams bgyis pa 'am/ /sangs rgyas chos dang dge 'dun la/ /gus pa'i sems ni ma
42b5(rgyud): skyed pa'i/ /de 'dra'i sdig mang gang bgyis pa/ /de bdag thams cad so sor bshags/ /rang rgyal byang chub sems dpa' la/ /gus pa'i sems ni ma mchis pa'i/ /de 'dra'i
42b6(rgyud): sdig mang gang bgyis pa/ /deng bdag thams cad so sor bshags/ /mi shes dam chos skur pa dang / /pha ma sri zhu ma bgyis pa'i/ /de 'dra'i sdig mang gang bgyis pa/ /deng bdag
42b7(rgyud): thams cad so sor bshags/ /gti mug dang ni nga rgyal dang / /'dod chags zhe sdang mthu yis ni/ /de 'dra'i sdig mang gang bgyis pa/ /de bdag thams cad so sor bshags/ /
43a1(rgyud): @#/ /bdag gis phyogs bcu'i 'jig rten khams/ /sangs rgyas grangs med gang dag mchod/ /sems can rnams ni rab drangs nas/ /sdug bsngal
43a2(rgyud): bgegs rnams bral bgyid shog / sems can dag ni thams cad kun/ /sa bcu la ni gnas gyur te/ /bsod nams ye shes yongs rdzogs nas/ /mngon sangs skye dgu
43a3(rgyud): 'dren par shog / bdag gis sems can kun gyi slad/ /bskal pa brgya stong dka' spyad nas/ /shes rab chen po'i stobs kyis ni/ /sdug bsngal rgya mtsho mthar bgyid
43a4(rgyud): shog / bdag gis srog chags kun gyi slad/ /gser 'od mchog tu rnam par rgyal/ /zab mo'i mdo sde bshad nas ni/ /las ngan rnams ni bsal bar shog /gang zhig
43a5(rgyud): bskal pa brgya stong du/ /sdig lci dag ni bgyis pa rnams/ /skad cig gcig tsam mthol bshags nas/ /sdig pa mang po ma lus 'byang / /gser 'od dam pa 'di bzhin du//
43a6(rgyud): de ltar bshags pa bgyis gyur na/ /sdug bsngal las mang thams cad kun/ /'di yis dbang gis myur du 'byang / /ting 'dzin mchog ni brgya stong dang / /bsam gyis mi khyab
43a7(rgyud): gzungs rnams dang / /dbang mchog byang chub lam yan lag /rtag tu sgom yang skyo mi 'gyur/ /bdag gis rin chen phun tshogs gnas/ /sa bcu la ni phyin gyur nas/ /sangs
43b1(rgyud): rgyas yon tan yongs rdzogs te/ /'khor bar 'bab pa sgrol bar shog /bdag gis sangs rgyas mtsho las ni/ /shin tu zab mo yon tan mdzod/ /gya nom ye shes bsam dka' ba/ /
43b2(rgyud): phun sum tshogs pa thob par shog /phyogs bcu'i sangs rgyas thams cad kun/ /bdag la so sor gzigs dgongs nas/ /thugs rje chen po'i thugs kyis ni/ /bdag gi bshags pa
43b3(rgyud): bzhes su gsol/ /bdag gis bskal pa mang por ni/ /las ngan mang po bgyis pas na/ /de yi dbang gis sdug bsngal myong / /thugs rjes byang bar mdzad par smon/ /bdag gis las
43b4(rgyud): ngan mang bgyis pa/ /rtag tu mya ngan 'jigs sems skyes/ /spyod lam bzhi po kun tu yang / /dga' ba'i 'du shes yong ma mchis/ /sangs rgyas thugs rje chen po ldan/ /sems can
43b5(rgyud): 'jigs pa sel mdzad na/ /bdag gi bshags pa bzhes nas ni/ /mya ngan sdug bsngal 'bral bar smon/ /bdag la nyon mongs sgrib pa dang / /rnam smin las ni ci mchis pa/ /thugs
43b6(rgyud): rje chen po'i chab kyis ni/ /rab bkrus byang bar mdzad par smon/ /bdag gis sngon chad sdig pa dang / /da ltar las ngan bgyis pa rnams/ /rtse gcig sems kyis mthol bshags na/ /
43b7(rgyud): thams cad rab tu byang bar shog /ma 'ongs pa yi las ngan rnams/ /bsdams te slong bar yong mi bgyid/ /gal te 'gal ba mchis na yang / /nam yang 'chab par yongs mi bgyid/ /
44a1(rgyud): @#/ /lus gsum ngag gi rnam pa bzhi/ /yid kyi las ni rnam pa gsum/ /sems can rnams ni 'ching bgyid pas/ /thog ma med nas rgyun mi 'chad/ /spyod pa
44a2(rgyud): 'di gsum dbang gis na/ /mi dge las bcu bgyis gyur pas/ /de 'dra'i nongs pa mang po rnams/ /de dag thams cad so sor bshags/ /bdag gis las ngan mang bgyis
44a3(rgyud): pas| |sdug bsngal rnam smin rang nyid myong / /sangs rgyas rnams kyi spyan sngar ni/ /bsam pa thag pas so sor bshags/ /'dzam bu'i gling ni 'di dag dang / /'jig rten khams
44a4(rgyud): ni gzhan dag na/ /dge ba'i las mang ci bgyis pa/ /deng bdag thams cad yi rang ngo / /mi dge las bcu rab spangs nas/ /dge bcu lam ni sngon bsgrubs te/ /sa bcu dag la rab
44a5(rgyud): tu gnas/ /phyogs bcu'i sangs rgyas rtag mthong smon/ /bdag gis lus dang ngag yid kyis/ /bsod nams ye shes las bsgrubs pa'i/ /dge ba'i rtsa ba 'di yi mthus/ /
44a6(rgyud): bla med ye shes myur grub shog /deng bdag stobs bcu'i spyan sngar mngon sum du/ /sdug bsngal bgegs mang sna tshogs mthol shing bshags/ /byis pa srid gsum rmongs
44a7(rgyud): pa'i bgegs dag dang / /rtag par las ngan lci bar bgyis pa'i bgegs/ /bdag gis log pa'i 'dod pa bsags pa'i bgegs/ /rtag tu sred skyed 'khor bar 'gyur ba'i
44b1(rgyud): bgegs/ /'jig rten 'di la mngon zhen chags pa'i bgegs/ /byis pa thams cad kun gyi nyon mongs bgegs/ /sems myos rnams g.yeng phyin ci log pa'i bgegs/ /mi dge
44b2(rgyud): grogs po dag la rten pa'i bgegs/ /'khor ba dag la 'dod chags zhen pa'i bgegs/ /zhe sdang gti mug glen pas sdig bgyis bgegs/ /mi khom brgyad skye mi dge'i grogs
44b3(rgyud): po'i bgegs/ /bsod nams yon tan ma bsags pa yi bgegs/ /deng bdag rgyal ba kun gyi spyan sngar ni/ /sdig pa'i las ni mtha' yas bgyis pa bshags/ /deng bdag bde
44b4(rgyud): gshegs kun la skyabs su mchi/ /bla med yon tan mtsho la bdag phyag 'tshal/ /gser gyi ri ltar phyogs bcur gsal mdzad pa/ /byams dang thugs rjes bdag ni gzung du gsol/ /
44b5(rgyud): sku ni gser mdog rnam dag dri mi mnga'/ /spyan ni rnam dag bai DUR+ya dang 'dra/ /dpal dang gzi brjid grags dang ldan pa'i gtso/ /thugs rje shes rab nyi mas mun sel ba/ /sangs rgyas
44b6(rgyud): nyi mas 'od kyis kun gsal mdzad/ /shin tu rnam dag dri med rdul dang bral/ /thub pa'i zla bas gsal mdzad rab bsil ba/ /sems can nyon mongs gdung ba sel bar mdzad/ /sum
44b7(rgyud): cu rtsa gnyis mtshan gyis rab brgyan cing / /dpe byed bzang po brgyad cu yongs su rdzogs/ /yon tan bsam dka' mtshungs pa ma mchis pas/ /nyi 'od lta bur 'jig rten gsal bar
45a1(rgyud): @#/ /mdzad/ /kha dog bai DUR+ya 'dra dri med mnga'/ /zla ba nya ltar nam mkha' dag la bzhugs/ /shel mchog dam pa'i dra bas gser sku bsgribs/ /'od zer sna tshogs
45a2(rgyud): dag gis rab tu brgyan/ /'khor ba'i sdug bsngal chu bo'i nang dag tu/ /rga dang mya ngan chu yis ded pas na/ /de 'dra'i sdug bsngal rgya mtsho bzod dka' ba/ /sangs rgyas nyi ma'i 'od kyis
45a3(rgyud): gtan du bskams/ /deng bdag stong gsum 'jig rten rmad byung gtso/ /thams cad mkhyen pa'i spyi btud phyag 'tshal lo/ /'od zer rab gsal gser mdog 'dra ba'i sku/ /dpe
45a4(rgyud): byad dam pa sna tshogs dag gis brgyan/ /ji ltar rgya mtsho chu tshad shes dka' zhing / /sa chen rdul ni bgrang du ma mchis dang / /ji ltar ri rab srang grangs gzhal dka' zhing / /nam
45a5(rgyud): mkha' dag la mu mtha' ma mchis ltar/ /sangs rgyas rnams kyi yon tan de bzhin te/ /sems can thams cad kun gyis rig mi 'gyur/ /bskal pa tshad med snyed du rab bsams
45a6(rgyud): kyang | |yon tan rgya mtsho'i pha mtha' rtogs mi 'gyur/ /sa chen 'di 'dra'i ri brag ji snyed pa/ /rdul phran bzhin du gses kyang brtsir rung zhing / /rgya mtsho'i chab ni spu rtses gzhal
45a7(rgyud): rung yang / /sangs rgyas yon tan bgrang bar rngo mi thogs/ /sems can thams cad lhan cig 'dus nas ni/ /bcom ldan grags pa'i chos ni thams cad dang / /mtshan bzang
45b1(rgyud): rnam dag dkon mchog bsngags brjod kyang / /de yi pha mtha' dpag par yong mi 'gyur/ /bdag gis dge ba'i las mang ci mchis pas/ /myur du bla na ma mchis gtso grub nas/ /yang
45b2(rgyud): dag chos bshad skye dgu phan btags te/ /thams cad sdug bsngal mang las thar bgyid shog /bdud kyi dmag tshogs stobs chen rab btul nas/ /bla med dam chos 'khor lo
45b3(rgyud): bskor bar shog / bskal pa grangs med bsam mi khyab gnas nas/ /bdud rtsi'i ro yis sems can tshim bgyid shog /'das pa'i rgyal ba rnams ni ji lta bzhin/ /pha rol phyin drug
45b4(rgyud): yongs su rdzogs bgyid shog / 'dod chags zhe sdang gti mug zhi gyur nas/ /nyon mongs btul te sdug bsngal bsal bar shog /bdag gis rtag tu tshe rabs dran gyur nas/ /'das
45b5(rgyud): pa'i skye ba brgya stong dran pa dang / /rtag par thub pa'i gtso ni dran gyur te/ /sangs rgyas zab mo'i chos ni thos par shog /bdag gis dge ba'i las ni 'di rnams kyis/ /rgyal ba tshad
45b6(rgyud): med dag la bsnyen bkur nas/ /mi dge ba yi rgyu kun yongs spangs te/ /yang dag dam chos rtag tu sgrub par shog /'jig rten thams cad sems can ji snyed pa/ /sdug bsngal
45b7(rgyud): spangs nas bde ba thob par shog / dbang po ma tshang ji snyed mchis pa dag /de dag lus kyi mtshan rnams yongs rdzogs shog /sems can gang zhig nad kyi sdug bsngal gyis/ /lus ni
46a1(rgyud): @#/ /nyam chung skyabs bgyid ma mchis pa/ /thams cad nad kyi sdug bsngal rab zhi nas/ /dbang po kha dog mthu ni rgyas par shog /gang gis rgyal chos 'gal
46a2(rgyud): bgyis bsad la thug / sdug bsngal mang gtses mya ngan rab skyes nas/ /de yi sdug bsngal mi bzad myong ba'i tshe/ /mgon skyabs dag ni bgyid pa ma mchis dang / /gang dag gzhu
46a3(rgyud): brdeg mtshon chas bcings pa dang / /gnod byed yo byad sna tshogs lus nyon mongs/ /mya ngan brgya stong tshad med myong ba na/ /lus sems rab gzir bde ba cung zad med/ /de dag
46a4(rgyud): thams cad bcings shing brdegs pa dang / /sdug bsngal nyon mongs dag las thar bar shog /bsad la thug pa dag ni srog thob nas/ /sdug bsngal mang po thams cad gtan
46a5(rgyud): zad shog / sems can gang zhig bkres skom gdungs gyur pa/ /ro mchog dam pa sna tshogs thob par shog /long bas gzugs mthong 'on pas thos pa dang / /thang pos 'gro
46a6(rgyud): nus lkugs pas smra nus shog / dbul phongs sems can rin chen gter thob nas/ /bang mdzod rab rgyas rgud pa ma mchis te/ /thams cad bde mchog dam par brnyed nas//
46a7(rgyud): sems can sdug bsngal myong ba ma mchis shog /lha mi thams cad mthong bar mos pa yi/ /byad bzhin dam pa rab mdzes thob gyur nas/ /bde ba tshad med mngon sum myong gyur
46b1(rgyud): te| |longs spyod 'byor rgyas bsod nams ldan par shog / sems can de dag rol mo bsams pa bzhin/ /sgra mchog mang po mngon du 'byung bar shog /chu 'dod gser gyi me tog
46b2(rgyud): steng 'phyo ba/ /rab bsil rdzing bu mngon du snang bar shog /sems can de dag ji ltar bsams pa bzhin/ /bza' btung gos dang khri dang stan rnams dang / /gser dngul dang ni rin
46b3(rgyud): chen bai DUR+ya/ /rgyan phreng thams cad phun sum tshogs par shog /sems can mi snyan thos par mi 'gyur zhing / /phan tshun mi mthun mthong bar ma gyur cig /lus kyi byad bzhin thams cad
46b4(rgyud): rab mdzes shing / /so sor byams pa'i sems kyis rtse bgyid shog /'jig rten bde ba'i yo byad longs spyod rnams/ /yid la bsams tshe thams cad 'byor par shog /nor rnams rnyed pa
46b5(rgyud): phongs pa ma mchis par/ /bgo bshar bgyis te sems can gtong bar shog /bdug spos phye ma dang ni byug spos dang / /me tog sna tshegs kha dog gcig min pa/ /nyin re dus gsum
46b6(rgyud): shing las lhung gyur nas/ /yid bzhin longs spyod dga' ba skye bar shog /sems can thams cad phyogs bcu'i rgyal gtso dang / /theg gsum rnam dag gya nom chos kyi sgo/ /byang
46b7(rgyud): chub sems dpa' dang ni rang rgyal dang / /nyan thos dge 'dun mchod pa bgyid par shog /rtag tu ma rabs dag tu mi skye zhing / /mi khom brgyad po dag tu mi ltung dang / /dal 'byor mi
47a1(rgyud): @#/ /yi gtso bor skyes gyur te/ /phyogs bcu'i sangs rgyas rim gro bgyid par shog /rtag par phyug po dag gi khyim skyes te/ /nor dang rin chen bang mdzod
47a2(rgyud): rgyas pa dang / /byad bzhin grags pa dpe zla ma mchis te/ /tshe ring bskal pa grangs med gnas par shog /bud med thams cad kun ni phor gyur nas/ /dpa' zhing sems
47a3(rgyud): rno blo gros shin tu che/ /thams cad byang chub sems dpa'i lam spyad nas/ /pha rol phyin drug sgrub la brtson par shog /rtag par phyogs bcu'i sangs rgyas tshad med snyed/ /rin
47a4(rgyud): chen shing rgyal drung du gshegs nas ni/ /bai DUR+ya yi gdan la rab bzhugs te/ /chos kyi 'khor lo bskor ba mthong bar shog /gal te 'das pa dang ni da ltar che/ /srid gsum
47a5(rgyud): 'khor nas las rnams bgyis bas na/ /yid du mi mchi ngan 'gro thob gyur pa/ /thams cad ma lus gtan du byang bar shog /sems can thams cad srid pa'i rgya mtshor ni/ /'khor
47a6(rgyud): ba'i zhags pas dam du bcings pa ni/ /shes rab ral gri dag gis bcad stsal te/ /sdug bsngal spangs nas byang chub myur thob shog /sems can gang gis 'dzam gling 'di dag
47a7(rgyud): dang | |yang na 'jig rten gzhan dag tu yang rung / /bsod nams rgyun mchog sna tshogs ci bsgrubs pa/ /de dag thams cad kun la yi rang ngo / /bsod nams dngos po dag
47b1(rgyud): la yi rang nas/ /lus dang ngag yid dge ba mang bgyis des/ /las mchog dam pa 'di dag rtag 'phel nas/ /bla med byang chub chen po myur thob smon/ /phyag bgyis sangs rgyas yon tan
47b2(rgyud): bsngags pa dang / /bsam pa dwang zhing rnyog pa ma mchis pas/ /bsngo zhing smon lam btab pa'i bsod nams des/ /bskal pa drug cu'i ngan 'gro 'das par smon/ /rigs kyi bu 'am
47b3(rgyud): rigs kyi bu mo dang / /bram ze la sogs rigs mchog dam pa rnams/ /thal sbyar rtse gcig sangs rgyas bsngags brjod na/ /skye ba rtag par kun tu tshe rabs dran/ /dbang po tshang zhing
47b4(rgyud): lus ni yongs rdzogs te/ /yon tan dam pa thams cad phun tshogs 'gyur/ /ma 'ongs pa mi skye ba thams cad du/ /rtag par lha mi rnams kyis blta bar shog /sangs rgyas gcig dang
47b5(rgyud): sangs rgyas bcu dag las/ /dge ba'i rtsa ba bsgrubs nas thos pa min/ /sangs rgyas brgya stong dge rtsa bskyed pas na/ /'gyod tshangs chos 'di thos par gyur pa yin/ /de nas bcom ldan
47b6(rgyud): 'das kyis de skad ces gsol pa gsan pa dang / byang chub sems dpa' mdzes pa'i tog la legs so/ /legs so zhes bsngags pa brjod nas/ rigs kyi bu/ khyod kyis ji ltar
47b7(rgyud): rmi lam du gser gyi rnga po che las byung ba'i sgras de bzhin gshegs pa'i yon tan gyi bsngags pa brjod pa dang / 'gyod tshangs bya ba'i chos bstan pa gang la la zhig gis thos par
48a1(rgyud): @#/ /gyur na bsod nams shin tu mang po thob par 'gyur zhing sems can la rgya cher phan 'dogs pa dang / kha na ma tho ba'i sgrib pa yongs su byang bar 'gyur ro/ /
48a2(rgyud): khyod kyi las mchog 'di dag thams cad ni 'das pa'i dus su bsngags pa brjod cing smon lam btab pa'i sngon gyi bag chags kyi rgyu rkyen dang / de bzhin gshegs pa rnams kyis
48a3(rgyud): byin gyis brlabs pa'i mthus rgyu rkyen 'di dag khyod la bstan pa yin par rig par bya'o/ /de'i tshe 'khor mang po rnams de skad ces bka' stsal pa thos nas thams cad rab tu
48a4(rgyud): dga' zhing mngon par yid ches nas bka' bzhin du spyod par gyur to/ /gser 'od dam pa mchog tu rnam par rgyal ba mdo sde'i rgyal po las/ rmi lam na 'gyod tshangs
48a5(rgyud): byed pa mthong ba'i le'u ste bzhi pa'o/ / //gser 'od dam pa mchog tu rnam par rgyal ba mdo sde'i rgyal po/ bam po gsum pa/ de nas bcom ldan 'das
48a6(rgyud): yang dag pa'i rnam par rtog pa la bzhugs te shin tu zab cing gya nom pa'i ting nge 'dzin la snyoms par zhugs pa dang / sku'i spu'i bu gnas kha dog rnam pa sna tshogs
48a7(rgyud): brgya stong tshad med pa snyed dang ldan pa'i 'od zer phyogs bcur bkye bas phyogs bcu'i gang+gA'i klung gi bye ma snyed dag gi tshad dang / dper byar med pa'i sangs rgyas kyi
48b1(rgyud): zhing rnams 'od zer gyis rab tu snang bar gyur ro/ /snyigs ma lnga'i 'jig rten du 'od zer gyis snang bar byas pas sems can gang dag mi dge ba bcu'i las dang /
48b2(rgyud): med pa lnga'i kha na ma tho ba dang / dkon mchog gsum la skur pa btab pa dang / bla ma dang / nye ba dag la sri zhu ma byas pa dang / mkhan po dang / bram ze dag la brnyas shing nga
48b3(rgyud): rgyal byas pas sems can dmyal ba dang / dud 'gro'i skye gnas su ltung bar 'gyur ba de dag so so nas 'od zer gyi snang ba de dag mi'i gnas su phyin par gyur pas sems can de
48b4(rgyud): dag 'od zer de mthong ba dang / 'od zer gyi mthus thams cad kyis bde ba dang / shin tu sdug cing mdzes pa'i gzugs kyi mtshan phun sum tshogs pa dang / bsod nams dang /
48b5(rgyud): ye shes kyis brgyan nas sangs rgyas rnams mthong bar gyur to/ /de'i tshe brgya byin dang / lha'i 'khor thams cad dang / gang gA'i lha mo dang / 'khor mang po rnams 'od zer rmad du byung
48b6(rgyud): ba mthong ba dang / thams cad bcom ldan 'das kyi spyan sngar lhags te g.yas phyogs su lan gsum bskor ba byas nas phyogs gcig tu 'khod do/ /de nas brgya byin lha'i dbang po
48b7(rgyud): b com ldan 'das kyis byin gyis brlabs kyi mthus stan las langs te bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la
49a1(rgyud): @#/ /bde logs su thal mo sbyar nas bcom ldan 'das la 'di skad ces gsol to/ /bcom ldan 'das/ rigs kyi bu 'am/ rigs kyi bu mo gang la la
49a2(rgyud): z hig gis bla na med pa yang dag par rdzogs pa'i byang chub gnyer zhing theg pa chen po mngon par bsgrubs pas ji ltar phyin ci log tu sems can thams cad yongs su
49a3(rgyud): gzung bar bgyi ba lags/ sngon mngon par 'dus bgyis pa'i las kyi sgrib pa'i kha na ma tho ba ji ltar bshags na yongs su 'byang bar 'gyur lags/ bcom ldan 'das kyis
49a4(rgyud): brgya byin lha'i dbang po la bka' stsal pa/ rigs kyi bu/ deng khyod kyis tshad med dpag tu med pa'i sems can rnams rnal 'byor bsgoms nas rnam par dag pa'i rnam par
49a5(rgyud): grol ba'i bde ba thob par bya ba dang / 'jig rten thams cad la snying brtse zhing phan par 'dod pa legs so/ /legs so/ /sems can gang la la zhig las kyi sgrib pa'i dbang gis
49a6(rgyud): s dig pa rnam mngon par 'dus byas pa gang yin pa des nan tan brtson 'grus bskyed de nyin mtshan dus drug tu bla gos phrag pa gcig tu gzar te bus mo g.yas pa'i lha nga sa la
49a7(rgyud): btsugs nas gus pas thal mo sbyar te sems rtsa gcig tu dran pa nye bar bsdus nas dag gi sgo nas bdag nyid kyis/ 'di skad du/ phyogs bcu na da ltar bzhugs pa'i sangs
49b1(rgyud): rgyas bcom ldan 'das bla na med pa yang dag par rdzogs pa'i byang chub brnyes nas dam pa'i chos kyi 'khor lo yongs su bskor ba/ chos kyi 'khor lo 'dzin cing gsal bar mdzad pa/
49b2(rgyud): chos kyi char chen po phab pa/ chos kyi rnga chen po brdung ba/ chos kyi dung chen po bus pa/ chos kyi rgyal mtshan chen po btsugs pa/ chos kyi sgron ma chen po 'dzin pa/ thams cad sems can
49b3(rgyud): rnams la sman cing bde bar mdzad pa'i slad du rtag par chos kyi sbyin pa gtong ba/ skye dgu rmongs pa rnams drangs nas 'bras bu chen po thob pa la bkod de rtag tu bde ba mngon sum du
49b4(rgyud): mdzad par bzhed pa de lta bu'i sangs rgyas bcom ldan 'das rnams la skyabs su mchi ste mgo bos phyag 'tshal lo/ /sangs rgyas bcom ldan 'das gang dag yang dag pa'i shes
49b5(rgyud): rab dang / yang dag pa'i spyan dang / yang dag pa'i mkhyen pa dang / yang dag pa'i mnyam pas sems can gyi dge sdig gi las mkhyen cing gzigs pa thams cad la lus dang / ngag
49b6(rgyud): dang | yid kyis sems rtse gcig tu spyi bos btud de gus par phyag 'tshal lo/ /bdag gis thog ma ma mchis pa'i dus nas sdig pa'i rjes su 'brangs te sems can rnams dang
49b7(rgyud): lhan cig tu las kyi sgrib pa'i kha na ma tho ba bgyis pa dang / 'dod chags dang / zhe sdang dang / gti mug gis kun tu dkris shing bcings pas sangs rgyas ma 'tshal ba'i dus dang /
50a1(rgyud): @#/ /chos ma 'tshal ba'i dus dang / dge 'dun ma 'tshal ba'i dus dang / dge sdig ma 'tshal ba'i dbang gis lus dang / ngag dang / yid kyi sgo nas mtshams ma
50a2(rgyud): mchis pa ngan sems kyis de bzhin gshegs pa'i sku la mtshal phyung ba dang / yang dag pa'i chos la skur pa btab pa dang / dge 'dun mthun pa'i dbyen bgyis pa dang / dgra bcom
50a3(rgyud): pa bkum pa dang / pha ma bkum pa dang / lus kyi rnam pa gsum dang / ngag gi rnam pa bzhi dang / yid kyi spyod pa rnam pa gsum gyi dbang gis mi dge ba bcu'i las bdag nyid kyis
50a4(rgyud): bgyis pa dang / gzhan bgyid du stsal ba dang / gzhan bgyid pa la rjes su yi rang ba dang / dge ba'i gang zag rnams la nan gyis skur pa btab pa dang / bre srang gis bslus pa dang /
50a5(rgyud): yang dag pa ma lags pa la yang dag par gzung ba dang / mi gtsang ba'i bza' ba dang / btung ba gzhan dag la stsal ba dang / 'gro ba drug po de dag tu mchis pa'i pha ma ji snyed pa dag
50a6(rgyud): la phan tshun gnod pa bgyis pa dang / mchod rten gyi dkor brkus pa dang / phyogs bzhi'i dge 'dun gyi dkor dang / mngon sum gyi dge 'dun gyi dkor rang dbang bgyis te yongs su
50a7(rgyud): spyad pa dang / bcom ldan 'das kyis gsungs pa'i chos dang / 'dul ba la bslab par ma mos pa dang / mkhan po dang / bla ma'i gdams ngag gi rjes su mi 'brang ba dang / nyan
50b1(rgyud): thos dang / rang sangs rgyas dang / theg pa chen po'i spyod pa mngon par bsgrubs pa dag la smad par dga' bas rnal 'byor sgom pa'i gang zag rnams sems la 'gyod pa skyed pa dang /
50b2(rgyud): bdag pas khyad par du 'phags pa zhig mthong na phrag dog bskyed pa dang / chos kyi sbyin pa dang / zang zing gi sbyin pa dag la rtag par ser sna dang / phangs pa'i sems bskyed pa dang / ma rig
50b3(rgyud): pas bsgribs shing log par lta bas sems rmongs bar gyur pa dang / dge ba'i sgyu ma bskyed pas sdig pas sdig pa 'phel bar gyur pa dang / de bzhin gshegs pa rnams la smod
50b4(rgyud): pa'i bsam pa skyed pa dang / chos la chos ma lags par bshad pa dang / chos ma lags pa la chos su bshad pa la sogs pa 'di lta bu'i sdig pa mang po rnams bcom ldan 'das
50b5(rgyud): yang dag pa'i shes rab dang / yang dag pa'i spyan dang / yang dag pa'i mkhyen pa dang / yang dag pa'i mnyam pa'i mnyam pas thams cad mkhyen cing thams cad gzigs pa dag
50b6(rgyud): la deng bdag srog phyogs nas bcom ldan 'das rnams kyi spyan sngar mthol shing bshags so/ /thams cad mngon du phyung nas 'chab cing sbed par mi bgyid do/ /sngar ma
50b7(rgyud): bgyis pa'i kha na ma tho ba rnams slan chad mi bgyid do/ /sngar bgyis pa'i kha na ma tho ba rnams deng thams cad mthol zhing bshags so/ /ngan 'gro'i sems can dmyal ba dang /
51a1(rgyud): @#/ /dud 'gro'i skye gnas dang / yi dwags kyi 'gro ba dang / lha ma yin gyi 'khor dang / mi khom pa brgyad po dag tu ltung bar 'gyur ba'i las kyi sgrib pa ci
51a2(rgyud): mchis pa dang / bdag gis tshe 'di la bgyis pa'i las kyi sgrib pa thams cad zhu byang nas sdig pa'i rnam par smin pa ci mchis pa ma 'ongs pa na mi myong ba smon to/ /ji ltar
51a3(rgyud): ' das pa'i byang chub sems dpa' sems dpa' chen po rnams kyi spyod pa spyad pa na las kyi sgrib pa ci mchis pa thams cad mthol zhing bshags pa de bzhin du bdag gis
51a4(rgyud): las kyi sgrib pa ci mchis pa'ang mthol zhing bshags so/ /thams cad mngon du phyung ste 'chab cing sbed par mi bgyid do/ /sngar bgyis pa'i sdig pa rnams zhu byang bar
51a5(rgyud): smon to/ /ma 'ongs pa'i sdig pa rnams kyang bgyid pa'i thugs mi thub bo/ /ma 'ongs pa'i byang chub sems dpa' sems dpa' chen po rnams byang chub kyi spyad pa spyod pa
51a6(rgyud): na| las kyi sgrib pa ci mchis pa ma lus par mthol zhing bshags pa de bzhin du bdag gi las kyi sgrib pa'ang deng mthol zhing bshags so/ /thams cad mngon du
51a7(rgyud): phyung nas 'chab cing sbed par mi bgyid do/ /sngar bgyis pa'i sdig pa rnams zhu byang bar smon to/ /ma 'ongs pa'i sdig pa rnams kyang bgyi ba'i thugs mi thub bo/ /da ltar
51b1(rgyud): p hyogs bcu'i 'jig rten na byang chub sems dpa' sems dpa' chen po rnams kyis byang chub kyi spyod pa spyad pa dag las kyi sgrib pa ci mchis pa mthol zhing 'chags pa de
51b2(rgyud): bzhin du bdag gis las kyi sgrib pa'ang mthol zhing bshags so/ /thams cad mngon du phyung nas 'chab cing sbed par mi bgyid do/ /sngar bgyis pa'i sdig pa rnams zhu
51b3(rgyud): byang bar smon to/ /ma 'ongs pa'i sdig pa rnams kyang bgyid pa'i thugs mi thub bo zhes brjod par bya'o/ /rigs kyi bu/ rgyu dang / rkyen de'i phyir gang gis sdig pa byas pa zhig
51b4(rgyud): yod na skad cig tsam du'ang 'chab cing sbar mi rung na nyin gcig gam/ mtshan gcig nas dus ring po'i bar lta smos kyang ci dgos/ gang la la zhig gis sdig pa byas
51b5(rgyud): n as rnam par dag pa yongs su tshol bar 'dod cing sems la ngo tsha ba dang bcas pas ma 'ongs pa na gdon mi za bar sdig pa'i rnam par smin pa yod do zhes mngon par yid ches
51b6(rgyud): nas 'jigs shing skrag pa chen po skyes pa des 'di ltar bshags par bya'o/ /'di lta ste/ dper na/ mi la la zhig mes mgo thod bsregs sam/ gos bsregs par gyur na
51b7(rgyud): myur ba kho nar me gsod par byed de/ gal te zhi bar ma gyur na sems kyis bde ba thob par mi 'gyur ro/ /gang gis sdig pa byas na'ang de bzhin du mthol zhing bshags nas
52a1(rgyud): @#/ /myur ba kho nar yongs su sbyang bar bya'o/ /gang la la zhig phyug po'i khyim du skyes nas nor dang / rin po che mang po dang ldan par 'dod pa dang / gzhan
52a2(rgyud): yang sems bskyed nas theg pa chen po bsgom par 'dod na'ang 'gyod tshangs byas nas las kyi sgrib pa yongs su sbyang bar bya'o/ /cho rigs btsun pa'i bram ze dang / rgyal
52a3(rgyud): rigs dang / 'khor los bsgyur ba'i rgyal po rin po che sna bdun dang ldan pa'i khyim dag tu skye bar 'dod na'ang 'gyod tshangs byas nas las kyi sgrib pa yongs su byang bar bya'o/ /rigs
52a4(rgyud): kyi bu/ gal te rgyal chen bzhi'i ris kyi lha dang / sum cu rtsa gsum pa'i lha dang / 'thab bral gyi lha dang / dga' ldan gyi lha dang / 'phrul dga'i lha dang / gzhan 'phrul dbang
52a5(rgyud): byed kyi lhar skye bar 'dod na'ang 'gyod tshangs byas nas las kyi sgrib pa yongs su sbyang bar bya'o/ /gal te tshangs ris dang / tshangs pa'i mdun na 'don dang / tshangs chen gyi lha
52a6(rgyud): dang | 'od chung dang / tshad med 'od dang / 'od gsal gyi lha dang / dge chung dang / tshad med dge dang / dge rgyas kyi lha dang / sprin med dang / bsod nams skyes dang / 'bras bu che
52a7(rgyud): ba dang / mi che ba dang / mi gdung ba dang / gya nom snang dang / shin tu mthong dang / 'og min gyi lhar skye bar 'dod na'ang 'gyod tshangs byas nas las kyi sgrib pa yongs su sbyang bar
52b1(rgyud): bya'o| |gal te rgyun du zhugs pa'i 'bras bu dang / lan gcig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i 'bras bu yongs su gnyer bar 'dod na'ang
52b2(rgyud): 'gyod tshangs byas nas las kyi sgrib pa yongs su sbyang bar bya'o/ /gal te rig pa gsum dang / mngon par shes pa drug dang / nyan thos dang / rang sangs rgyas kyi rang dbang thob pa'i byang
52b3(rgyud): chub yongs su gnyer ba dang / mthar thug pa'i sar phyin nas thams cad mkhyen pa'i ye shes dang / yongs su dag pa'i ye shes dang / bsam gyis mi khyab pa'i ye shes dang / mi
52b4(rgyud): g.yo ba'i ye shes dang / yang dag par rdzogs pa'i byang chub thams cad mkhyen pa yongs su gnyer bar 'dod na'ang 'gyod tshangs byas nas las kyi sgrib pa yongs su sbyang bar bya'o/ /
52b5(rgyud): de ci'i phyir zhe na/ rigs kyi bu/ chos thams cad ni rgyu dang / rkyen las skye bas de bzhin gshegs pas kyang tha dad pa'i mtshan nyid 'gag par 'gyur ro zhes gsungs te/ rgyu dang / rkyen tha
52b6(rgyud): d ad pa'i phyir 'di ltar 'das pa'i chos rnams 'gag cing zad par 'gyur bas las kyi sgrib pa ji snyed pa ma lus par 'gyur ba'ang 'du byed kyi chos rnams mngon du ma skyes pa gang yin pa
52b7(rgyud): de dag deng gdod skye bar 'gyur bsam 'ongs pa'i las kyi sgrib pa'ang ldang bar mi 'gyur ro/ /de ci'i phyir zhe na/ rigs kyi bu/ chos thams cad stong zhing de bzhin gshegs pas kyang
53a1(rgyud): @#/ /bdag dang / gang zag dang / sems can dang / srog med pa dang / skye ba med pa dang / 'gag pa med pa dang / 'du byed kyi chos kyang med do zhes gsungs pas so/ /
53a2(rgyud): rigs kyi bu/ chos thams cad ngo bo nyid kyi gzhi la brten pas brjod du'ang med do/ /de ci'i phyir zhe na/ mtshan ma thams cad las yang dag par 'das pa'i phyir ro/ /rigs kyi
53a3(rgyud): bu'am/ rigs kyi bu mo gang la la zhig 'di ltar yang dag pa'i don shin tu gya nom pa la zhugs nas mngon par yid ches pas gus pa'i sems skyes par gyur par gang yin pa de
53a4(rgyud): ni sems can med cing ngo bo nyid kyi gzhi yod pa zhes bya ste don de'i phyir 'gyod tshangs kyis las kyi sgrib pa yongs su sbyang bar bya'o zhes bstan pa yin no/ /rigs kyi bu/ gang gis
53a5(rgyud): chos rnam pa bzhi dang ldan par gyur na las kyi sgrib pa yongs su bsal nas gtan du yongs su byang bar 'gyur ro/ /bzhi gang zhe na/ log pa'i bsam pa mi skye zhing yang
53a6(rgyud): dag pa'i dran pa phun sum tshogs par gyur pa dang / shin tu zab pa'i don dag la skur pa mi 'debs pa dang / spyod pa dang po pa'i byang chub sems dpa' dag thams cad
53a7(rgyud): mkhyen pa yin no snyam pa'i bsam pa bskyed pa dang / sems can rnams la byams pa tshad med pa bskyed pa ste 'di dag ni rnam pa bzhi zhes bya'o/ /de nas bcom ldan 'das
53b1(rgyud): kyis tshigs su bcad de bka' stsal pa/ rtse gcig sems kyis theg gsum srung / /zab mo'i chos la skur mi 'debs/ /thams cad mkhyen pa'i 'du shes bskyed/ /byams sems
53b2(rgyud): las kyi sgrib pa sbyong / /rigs kyi bu/ shin tu bsal bar bka' ba'i las kyi sgrib pa ni rnam pa bzhi yod de/ bzhi gang zhe na/ byang chub sems dpa'i sdom las shin tu lci
53b3(rgyud): ba'i kha na ma tho ba byas pa dang / theg pa chen po'i mdo sde la sems kyi skur pa btab pa dang / rang gi dge ba'i rtsa ba 'phel bar mi byed pa dang / /srid pa gsum la mngon par
53b4(rgyud): zhen nas nges par 'byung ba'i sems med pa gang yin pa'o/ /gzhan yang / las kyi sgrib pa'i gnyen por 'gyur ba rnam pa bzhi yod de/ bzhi gang zhe na/ phyogs bcu'i 'jig
53b5(rgyud): rten na bzhugs pa'i de bzhin gshegs pa thams cad la bsam pa thag pa nas nye bar bsnyen nas kha na ma thob thams cad bshags par byed pa dang / sems can thams
53b6(rgyud): cad kyi ched du de bzhin gshegs pa rnams la dam pa'i chos zab mo bshad par gsol ba 'debs pa dang / sems can thams cad kyi bsod nams ji snyed pa dag la rjes
53b7(rgyud): su yi rang ba dang / bsod nams kyi dge ba'i rtsa ba ji snyed pa thams cad bla na med pa yang dag par rdzogs pa'i byang chub tu yongs su bsngo ba gang yin pa'o/ /de nas bcom ldan
54a1(rgyud): @#/ /'das la brgya byin lha'i dbang pos 'di skad ces gsol to/ /bcom ldan 'das/ 'jig rten na skyes pa dang / bud med ji snyed mchis pa dag las
54a2(rgyud): theg pa chen po spyod pa spyod rngo thogs pa'ang mchis/ spyod rngo mi thogs pa'ang mchis na/ ji ltar sems can thams cad kyi bsod nams kyi dge ba'i rtsa ba dag la rjes su yi
54a3(rgyud): rang bar bgyi lags/ bcom ldan 'das kyis bka' stsal pa/ rigs kyi bu/ sems can gang la la zhig theg pa chen po sgom par mi nus mod kyi/ 'on kyang nyin mtshan
54a4(rgyud): d us drug tu bla gos phrag pa gcig la gzar te pus mo g.yas pa'i lha ngas la btsugs nas gus pas thal mo sbyar te sems rtse gcig tu dran pa nye bar gzhag nas rjes
54a5(rgyud): su yi rang bar byed na bsod nams tshad med pa snyed 'thob par 'gyur bas/ 'di skad du/ phyogs bcu'i 'jig rten gyi khams na sems can gang dag da ltar sbyin pa
54a6(rgyud): dang | tshul khrims dang / sems kyi shes rab mngon par sgrub pa ji snyed pa de dag thams cad la deng bdag shin tu dang bas rjes su yi rang ngo zhes brjod par gyur na de
54a7(rgyud): ltar rjes su yi rang ba'i bsod nams kyi dbang gis gdon mi za bar shin tu btsun zhing khyad par du 'phags pa/ bla na med pa/ mtshungs pa med pa/ mchog tu gya nom
54b1(rgyud): pa'i 'bras bu 'thob par 'gyur ro/ /de bzhin du 'das pa dang / ma 'ongs pa'i sems can thams cad kyi dge ba'i rtsa ba ji snyed pa thams cad la'ang rjes su yi rang bar bya'o/ /
54b2(rgyud): gzhan yang / da ltar byang chub sems dpa'i spyod pa dang po pas byang chub tu sems bskyed pa las byung ba'i bsod nams ji snyed pa dag dang / bskal pa chen po brgya 'das nas/
54b3(rgyud): byang chub sems dpa'i spyod pa spyad pa las byung ba'i bsod nams chen po gang yin pa dang / mi skye ba'i bzod pa thob pa nas phyir mi ldog pa dang / tshe gcig gis dbang bskur bar
54b4(rgyud): 'gyur ba dag las byung ba'i bsod nams kyi phung po gang yin pa de dag thams cad la'ang 'di ltar bsam pa thag pa nas rjes su yi rang zhing bsngags pa brjod par bya'o/ /de bzhin
54b5(rgyud): du 'das pa dang / ma 'ongs pa'i byang chub sems dpa' thams cad kyi bsod nams ji snyed pa dag la'ang rjes su yi rang zhing bsngags pa brjod par bya'o/ /gzhan yang / da ltar
54b6(rgyud): phyogs bcu'i 'jig rten yang dag pa'i thams cad mkhyen pa/ byang chub gya nom pa brnyes pa'i sangs rgyas bcom ldan 'das thams cad sems can mtha' yas pa rnams yongs
54b7(rgyud): su zla ba'i phyir bla na med pa'i chos kyi 'khor lo bskor ba/ thogs pa mi mnga' ba'i chos kyi sbyin pa btang ba/ chos kyi rnga brdungs pa/ chos kyi dung bus pa/ chos kyi rgyal mtshan btsugs pa/
55a1(rgyud): @#/ /chos kyi char phab pa dag gis thugs brtse bas sems can thams cad la bskul zhing yongs su btul bas thams cad mngon par yid ches par gyur
55a2(rgyud): nas chos kyi sbyin pas tshim par mdzad pa'i dbang gis zad mi shes pa'i bde ba thob pa la bkod pa gang yin pa dang / gzhan yang / byang chub sems dpa' dang / nyan thos
55a3(rgyud): dang / rang sangs rgyas kyis bsod nams bsags pa las byung ba'i dge ba'i rtsa ba gang yin pa dang / sems can gang gis de 'dra ba'i bsod nams da dung phun sum tshogs
55a4(rgyud): par ma gyur pa dag thams cad phun sum tshogs par 'gyur ba gang yin pa de dag la bdag rjes su yi rang ngo / /de bzhin du 'das pa dang / ma byon pa'i sangs rgyas dang /
55a5(rgyud): byang chub sems dpa' dang / nyan thos dang / rang sangs rgyas rnams kyi bsod nams ji snyed pa thams cad la'ang bsam pa thag pa nas rjes su yi rang ngo zhes brjod par
55a6(rgyud): bya'o| |rigs kyi bu/ de ltar na rjes su yi rang ba gang yin pa des bsod nams kyi phung po tshad med pa snyed 'thob par 'gyur ro/ /gang gA'i klung gi bye ma dang mnyam pa'i stong
55a7(rgyud): g sum gyi stong chen po'i 'jig rten gyi khams na sems can ji snyed yod pa de dag thams cad nyon mongs pa spangs te dgra bcom pa mngon par sgrub par gyur la rigs kyi
55b1(rgyud): bu'am/ rigs kyi bu mo gang la la zhig nam 'tsho'i bar du rtag par gos dang / bza' ba dang / btung ba dang / mal cha dang / gsos sman mchog dam pa rnams kyis mchod
55b2(rgyud): pa dang / rim gro byas pas 'thob pa'i bsod nams gang yin pa des 'di ltar snga ma lta bur rjes su yi rang ba'i bsod nams de dang bskrun na stong gi cha gcig tsam du'ang nye bar
55b3(rgyud): mi 'gro'o/ /de ci'i phyir zhe na/ mchod pa byas pa'i bsod nams gang yin pa de la ni grangs dang bcas shing tshad dang bcas pas bsod nams thams cad yongs su sdud par mi 'gyur
55b4(rgyud): l a rjes su yi rang ba'i bsod nams gang yin pa de ni tshad med grangs med pas dus gsum gyi bsod nams thams cad yongs su sdud par byed pas de'i phyir gang la la zhig dge
55b5(rgyud): ba'i rtsa ba khyad par can 'phel bar 'dod pas 'di ltar rjes su yi rang ba'i bsod nams mngon par bsgrub par bya'o/ /bud med gang la la zhig bud med kyi lus yongs su bsgyur
55b6(rgyud): n as skyes pa'i lus yongs su 'grub par 'dod na'ang rjes su yi rang ba'i bsod nams mngon par bsgrub par byed na gdon mi za bar yid la bsams pa bzhin du tshe 'di nyid
55b7(rgyud): la skyes pa'i lus mngon par bsgrub par 'gyur ro/ /de nas bcom ldan 'das la brgya byin lha'i dbang pos 'di skad ces gsol to/ /bcom ldan 'das/ rjes su yi rang
56a1(rgyud): @#/ /ba'i bsod nams gang lags pa ni 'tshal bar gyur na slad ma'i byang chub sems dpa' thams cad chos kyi 'khor lo bskor bar 'gyur ba dang / da ltar
56a2(rgyud): gyi byang chub sems dpa' rnams yang dag par rnal 'byor sgom par 'gyur bar bgyid pa'i slad du bskul ba dang / gsol ba btab pa'i bsod nams gang lags pa
56a3(rgyud): bshad du gsol/ bcom ldan 'das kyis bka' stsal pa/ lha'i dbang po/ rigs kyi bu'am/ rigs kyi bu mo gang la la zhig bla na med pa yang dag par rdzogs pa'i
56a4(rgyud): byang chub yongs su gnyer ba gang yin pa des nyan thos dang / rang sangs rgyas dang / theg pa chen po'i lam bsgom par 'dod na gang zag des nyin mtshan dus drug tu
56a5(rgyud): snga ma lta bu'i spyod lam gyis sems rtse gcig tu dran pa nye bar gzhag nas/ 'di skad du/ deng bdag phyogs bcu na sangs rgyas bcom ldan 'das bla na med pa yang
56a6(rgyud): dag par rdzogs pa'i byang chub brnyes par gyur kyang / bla na med pa'i chos kyi 'khor lo da dung ma bskor ba dang / rnam par smin pa'i sku spangs nas yongs su mya ngan las
56a7(rgyud): ' da' bar bzhed pa gang lags pa de dag thams cad la bdag bsam pa thag pa nas spyi bos btud de phyag bgyis nas sems can thams cad yongs su bsgral zhing
56b1(rgyud): bde bar bgyi ba dang / sngar gong du bstan pa ltar bas pa ma mchis pa'i bde ba thob par bgyi ba'i slad du chos kyi 'khor lo chen po yongs su bskor ba dang / chos kyi char chen po
56b2(rgyud): dbab pa dang / chos kyi sgron ma chen po sbar ba dang / don gyi tshul gsal par mdzad pa dang / thogs pa mi mnga' ba'i chos kyi sbyin pa btang nas yongs su mya ngan las mi 'da'
56b3(rgyud): zhing 'jig rten na yun ring du bzhugs par bskul zhing gsol ba 'tshal lo/ /deng bdag gis bskul zhing gsol ba btab pa'i bsod nams gang lags pa 'di dag thams
56b4(rgyud): cad bla na med pa yang dag par rdzogs pa'i byang chub tu yongs su bsngo bar bgyi'o/ /ji ltar 'das pa dang / da ltar gyi byang chub sems dpa' sems dpa' chen po rnams kyis
56b5(rgyud): bskul ba dang / gsol ba btab pa'i bsod nams de dag byang chub tu yongs su bsngos pa de bzhin du bdag gis kyang bskul ba dang / gsol ba btab pa'i bsod nams gang lags
56b6(rgyud): pa de dag bla na med pa yang dag par rdzogs pa'i byang chub tu yongs su bsngo bar bgyi'o zhes brjod par bya'o/ /rigs kyi bu/ gal te gang la la zhig gis stong gsum gyi stong
56b7(rgyud): c hen po'i 'jig rten gyi khams rin po che sna bdun gyis yongs su bkang ste de bzhin gshegs pa la mchod pa byas pa bas gang la la zhig gis de bzhin gshegs pa la
57a1(rgyud): @#/ /chos kyi 'khor lo chen po bskor bar gsol ba btab pas 'thob pa'i bsod nams gang yin pa de snga ma bas ches khyad par du 'phags te/ de
57a2(rgyud): ci'i phyir zhe na/ de ni zang zing gi sbyin pa yin pa 'di ni chos kyi sbyin pa yin pas so/ /rigs kyi bu/ stong gsum gyi stong chen po'i 'jig rten gyi khams rin po che sna bdun
57a3(rgyud): gyis bkang ste sbyin pa btang ba lta re zhig zhog gi / gal te la la zhig gis gang gA'i klung gi bye ma snyed kyi stong chen po'i 'jig rten gyi khams rin po che sna bdun gyis yongs
57a4(rgyud): su bkang ste sangs rgyas thams cad la mchod pa byas pa bas bskul zhing gsol ba btab pa'i bsod nams gang yin pa de de bas kyang ches khyad par du 'phags so/ /
57a5(rgyud): chos kyi sbyin pa ni khyad par du 'phags pa'i phan yon rnam pa lnga dang ldan te/ lnga gang zhe na/ dang po chos kyi sbyin pa gang yin pa de ni bdag dang / gzhan la phan 'dogs par
57a6(rgyud): byed la zang zing gi sbyin pa ni de lta ma yin pas so/ /gnyis pa chos kyi sbyin pa gang yin pa de ni sems can khams gsum nas 'byin par byed pa yin la zang zing gi sbyin pa'i
57a7(rgyud): bsod nams gang yin pa de ni 'dod pa'i khams las mi 'da' bas so/ /gsum pa chos kyi sbyin pa gang yin pa de ni chos kyi sku yongs su dag par byed pa yin la zang zing gi
57b1(rgyud): sbyin pas ni gzugs 'ba' zhig 'phel bar byed pas so/ /bzhi pa chos kyi sbyin pa gang yin pa de ni mthar thug pa med pa yin la zang zing gi sbyin pa ni zad par 'gyur bas so/ /lnga
57b2(rgyud): pa chos kyi sbyin pa gang yin pa de ni ma rig pa yongs su gcod par byed la zang zing gi sbyin pa de ni 'dod pa'i sred pa tsam thul bar 'gyur bas so/ /de lta bas na/ rigs kyi bu/ bskul
57b3(rgyud): ba dang / gsol ba btab pa'i bsod nams ni tshad med dpag tu med pas dpe byar sla ba ma yin no/ /nga sngon byang chub sems dpa'i spyad pa spyod pa na de bzhin gshegs pa rnams
57b4(rgyud): la chos kyi 'khor lo chen po yongs su bskor bar bskul bas dge ba'i rtsa ba'i dbang gis de lta bas na deng brgya byin dang / tshangs pa'i rgyal po la sogs pas nga la chos kyi 'khor lo
57b5(rgyud): bskor bar gsol ba btab pa yin te/ rigs kyi bu/ chos kyi 'khor lo yongs su bskor bar bskul ba ni sems can rnams yongs su sgrol zhing bde bar byed pa yin pa'i phyir ro/ /
57b6(rgyud): nga sngon byang chub kyi spyod pa spyad pa na de bzhin gshegs pa rnams 'jig rten na yun ring du bzhugs shing yongs su mya ngan las mi 'da' bar gsol ba btab pas na dge ba'i rtsa ba de
57b7(rgyud): la brten nas ngas stobs bcu dang / bsnyengs pa mi mnga' ba bzhi dang / so so yang dag par rig pa dang / byams pa chen po dang / thugs rje chen po dang / ma 'dres pa'i chos grangs
58a1(rgyud): @#/ /med pa snyed brnyes par gyur pa yin te/ nga lhag ma med pa'i mya ngan las 'das pas yongs su mya ngan las 'das par 'gyur yang nga'i yang dag pa'i
58a2(rgyud): chos 'jig rten na yun ring bar gnas par 'gyur ba yin no/ /nga'i chos kyi sku gang yin pa de ni rnam par dag cing dpe zla med pas mtshan mchog dam pa sna tshogs dang /
58a3(rgyud): mkhyen pa tshad med pa dang / dpag tu med pa dang / yon tan bsam gyis mi khyab pa tshad med pa dang ldan zhing sems can thams cad la phan 'dogs par mdzad pas
58a4(rgyud): bskal pa bye ba brgya stong snyed du brjod kyang mthar thug par mi 'gyur ro/ /chos kyi skus ni chos thams cad yongs su sdud par mdzad la chos thams cad kyis ni chos
58a5(rgyud): kyis sku yongs su sdud par mi byed do/ /chos kyi sku rtag par gnas kyang rtag pa'i lta bar ltung bar mi 'gyur ro/ /'gag par 'gyur yang chad pa'i lta bar 'gyur ba ma yin
58a6(rgyud): pas sems can gyi tha dad pa'i lta ba rnam pa sna tshogs rnam par bshig nas sems can gyi yang dag pa'i lta ba rnam pa sna tshogs bskyed par mdzad do/ /sems can
58a7(rgyud): thams cad kyi 'ching ba dgrol bar mdzad kyang dgrol par bya ba ci'ang mi mnga'o/ /sems can rnams kyi dge ba'i rtsa ba rnams bskyed pas yongs su ma smin pa gang yin pa
58b1(rgyud): d e ni yongs su smin par mdzad la yongs su smin pa gang yin pa de ni rnam par grol bar mdzad kyang mngon par 'du mdzad pa'ang mi mnga' g.yo ba'ang mi mnga' bas 'du 'dzi
58b2(rgyud): las thag ring du gyur pa rab tu dben zhing mdzad pa mi mnga' bas rang dbang du gyur cing bde bar gyur pa dus gsum las yang dag par 'das kyang / dus gsum ston par
58b3(rgyud): mdzad pa nyan thos dang / rang sangs rgyas kyi spyod yul las nges par 'byung ba/ byang chub sems dpa' chen po rnams kyis bsgrub par bya ba dang / de bzhin gshegs pa
58b4(rgyud): thams cad dang sku tha dad par gyur ba med par yin te/ 'di dag thams cad kyang bskul zhing gsol ba btab pa'i dge ba'i rtsa ba'i stobs kyis brnyes pa yin pa'i phyir 'di lta
58b5(rgyud): b u'i chos sku ngas dang brnyes pa yin te de lta bas na gang dag bla na med pa yang dag par rdzogs pa'i byang chub yongs su gnyer bar 'dod pas chos kyi rnam grangs 'di las tshig
58b6(rgyud): gcig gam/ tshigs su bcad pa gcig tsam gzhan dag la ston par byed pa'i dge ba'i rtsa ba gang yin pa de'ang tshad med par gyur pa yin na/ de bzhin gshegs pa rnams la
58b7(rgyud): c hos kyi 'khor lo chen po yongs su bskor bar bskul zhing 'jig rten na yun ring du bzhugs nas yongs su mya ngan las mi 'da' bar gsol ba 'debs pa lta smos kyang ci
59a1(rgyud): @#/ /dgos/ de nas bcom ldan 'das la brgya byin lha'i dbang pos yang 'di skad ces gsol to/ /bcom ldan 'das/ rigs kyi bu'am/ rigs kyi bu mo
59a2(rgyud): g ang la la zhig bla na med pa yang dag par rdzogs pa'i byang chub yongs su gnyer zhing theg pa gsum gyi lam bsgom 'tshal bas dge ba'i rtsa ba ci mchis pa ji ltar thams
59a3(rgyud): cad mkhyen pa'i ye shes su bsngo bar bgyi lags/ bcom ldan 'das kyis lha'i dbang po brgya byin la bka' stsal pa/ rigs kyi bu/ sems can gang dag byang chub yongs
59a4(rgyud): su gnyer zhing theg pa gsum gyi lam bsgom pas dge ba'i rtsa ba ci yod pa yongs su bsngo bar 'dod pa des nyin mtshan dus drug tu gus pas sems rtse gcig tu/ 'di skad ces/
59a5(rgyud): bdag gis thog ma med pa'i 'khor ba nas dkon mchog gsum po dag gi thad du rnal 'byor bsgoms nas yongs su rdzogs par gyur pa las byung ba'i dge ba'i rtsa ba ci yod pa
59a6(rgyud): dang | tha na dud 'gro'i skye gnas kyi srog chags dag la kha zas changs gcig tsam byin pa dang / dge ba'i tshig gis rtsod pa dag gi bsdums byas pa dang / dkon mchog gsum la
59a7(rgyud): skyabs su song nas bslab pa'i gnas rnams yang dag par blangs pa dang / 'gyod tshangs byas pa dang / bskul zhing gsol ba btab pa dang / rjes su yi rang ba'i dge ba'i rtsa ba
59b1(rgyud): ji snyed pa de dag deng bdag gis thams cad gcig tu bsdus te 'gyod cing phangs pa med pa'i sems kyis sems can thams cad la yongs su btang ngo / /rnam par grol ba'i
59b2(rgyud): phyogs kyis yongs su bzung ba'i dge ba'i rtsa ba gang yin pa de dag kyang sangs rgyas bcom ldan 'das kyis mkhyen cing gzigs pa dpag tu med pa dang / thogs pa mi mnga' ba'i rnam
59b3(rgyud): p ar dag pas 'di ltar bsod nams kyi dge ba'i rtsa ba ji snyed pa de dag thams cad mtshan ma'i sems la mi gnas shing mtshan ma'i sems kyang mi spyod par sems can thams
59b4(rgyud): c ad la yongs su btang ba de bzhin du bdag gis bsod nams las byung ba'i dge ba'i rtsa ba ci yod pa de dag thams cad kyang sems can thams cad la yongs su gtong
59b5(rgyud): ste| thams cad kyis yid bzhin gyi lag pa thob nas nam mkha' las rin po che byung ste sems can thams cad kyi re ba yongs su bskang bar gyur cig / longs spyod zad mi shes
59b6(rgyud): pa dang / shes rab mthar thug pa med pa dang / dam pa'i chos kyi spobs pa thogs pa med pa thob nas sems can thams cad dang thun mong du bla na med pa yang dag par rdzogs
59b7(rgyud): pa'i byang chub mngon par rdzogs par sangs rgyas nas rnam pa thams cad mkhyen pa 'thob par gyur cig / dge ba'i rtsa ba 'di'i rgyus dge ba'i chos tshad med pa bskyed pa gang yin
60a1(rgyud): @#/ /pa de dag thams cad kyang bla na med pa'i byang chub tu yongs su bsngo'o/ /gzhan yang / 'das pa'i byang chub sems dpa' chen po rnams spyad pa spyod pa na
60a2(rgyud): bsod nams kyi dge ba'i rtsa ba thams cad rnam pa thams cad mkhyen pa nyid du yongs su bsngos pa dang / da ltar dang / ma 'ongs pa dag gis ji ltar yongs su bsngo ba de
60a3(rgyud): bzhin du bdag gis bsod nams kyi dge ba'i rtsa ba ji snyed pa thams cad kyang bla na med pa'i byang chub tu yongs su bsngo'o/ /dge ba'i rtsa ba 'di dag gi dbang gis sems can
60a4(rgyud): t hams cad dang dus gcig tu yang dag par rdzogs pa'i byang chub mngon par rdzogs par sangs rgyas nas sangs rgyas gzhan dag ji lta ba bzhin du byang chub kyi shing drung du byang
60a5(rgyud): chub kyi snying po la gnas te bsam gyis mi khyab pa'i thogs pa med pa'i rnam par dag pa dang / zad mi shes pa'i chos kyi gzungs dang / dpa' bar 'gro ba'i ting nge 'dzin la
60a6(rgyud): gnas nas bdud sdig can gyi dmag tshogs tshad med pa dag pham par byas te mkhyen pa dang / gzigs pa mngon par rtogs nas 'di ltar de dag thams cad skad cig ma
60a7(rgyud): gcig la gsal bar rtogs te nam gyi cha smad la bdud rtsi'i chos thob nas zil dngar gyi don mngon sum du gyur te bdag dang / sems can thams cad tshe dpag tu med pa
60b1(rgyud): dang | sangs rgyas 'phags pa'i 'od dang / sangs rgyas dam pa'i 'od dang / sangs rgyas mi 'khrugs pa dang / sangs rgyas yon tan legs pa'i 'od dang / sangs rgyas seng ge'i 'od
60b2(rgyud): dang | sangs rgyas 'od brgya ba dang / sangs rgyas dran pa'i 'od dang / sangs rgyas rin chen mtshan dang / sangs rgyas rin chen 'bar dang / sangs rgyas 'bar ba'i 'od dang / sangs rgyas
60b3(rgyud): rgyas par 'bar ba'i 'od dang / sangs rgyas bkra shis bla ma'i rgyal po dang / sangs rgyas dam pa'i sgra dang / sangs rgyas bkod pa'i mchog dang / sangs rgyas chos kyi rgyal mtshan dang /
60b4(rgyud): sangs rgyas bla ma 'phags pa'i sku dang / sangs rgyas mngon par dga' ba'i gzugs sku dang / sangs rgyas 'od zer kun tu snang mdzad dang / sangs rgyas tshangs pa rnam dag rgyal po
60b5(rgyud): d ang | sangs rgyas bla ma'i rang bzhin la sogs pa ji lta ba bzhin du gya nom par mngon par rdzogs par sangs rgyas nas 'di ltar de bzhin gshegs pa yang dag par mkhyen pa de
60b6(rgyud): dag 'das pa dang / ma 'ongs pa dang / da ltar longs spyod rdzogs pa dang / sprul pa'i sku bstan te bla na med pa yang dag par rdzogs pa'i byang chub brnyes nas bla na med pa'i chos kyi
60b7(rgyud): 'khor lo yongs su bskor te sems can yongs su bzlas pa bzhin du bdag kyang de bzhin du gyur cig ces rgya cher gong du bstan pa bzhin du brjod par bya'o/ /rigs kyi bu/ shin tu
61a1(rgyud): @#/ /dang ba'i dad pa dang ldan pa'i skyes pa'am/ bud med gang la la zhig gser 'od dam pa mchog tu rnam par rgyal ba mdo sde'i rgyal po las las kyi sgrib pa
61a2(rgyud): yongs su sbyong ba'i le'u 'di len pa dang / 'dzin pa dang / klog pa dang / kha ton du 'don pa dang / dran pas mi brjed par byas te/ gzhan dag la rgya cher yang dag par ston par
61a3(rgyud): byed na bsod nams kyi phung po tshad med dpag tu med pa snyed 'thob par 'gyur ro/ /'di lta ste/ dper na/ stong gsum gyi stong chen po'i 'jig rten gyi khams na sems can ji
61a4(rgyud): snyed yod pa thams cad dus gcig tu mi'i lus mngon par grub par gyur la mi'i lus thob nas kyang thams cad rang sangs rgyas kyi lam mngon par 'grub par gyur te/ skyes pa'am/
61a5(rgyud): bud med gang la la zhig nam 'tsho'i bar du bkur sti dang / bla mar byas te yo byad rnam pa sna tshogs bzhi pa dag gis mchod pa byas te rang sangs rgyas re re
61a6(rgyud): l a'ang so so nas ri'i rgyal po ri rab dang mnyam pa'i rin po che sna bdun gyis yongs su bkang ste rang sangs rgyas de dag yongs su mya ngan las 'das pa'i 'og tu'ang rin po
61a7(rgyud): che las mchod rten brtsigs nas mchod pa byas te mchod rten de dag kyang dpag tshad bcu gnyis kyi tshad tsam du mtho zhing me tog dang / spos dang / rin po che'i rgyal mtshan
61b1(rgyud): dang | ba dan dang / gdugs mang po dag gis rtag par mchod pa byas na/ rigs kyi bu/ 'di ji snyam du sems gang zag de dag gis thob pa'i bsod nams gang yin pa de ni ci mang ba yin
61b2(rgyud): snyam mam/ lha'i dbang pos gsol pa/ bcom ldan 'das/ shin tu'ang mang lags so/ /rigs kyi bu/ gal te gang la la zhig gis gser 'od dam pa mchog tu rnam par rgyal ba
61b3(rgyud): mdo sde'i dbang po las las kyi sgrib pa yongs su sbyong ba'i le'u 'di len pa dang / 'dzin pa dang / klog pa dang / kha ton du 'don pa dang / dran pas mi brjed par byas te/ gzhan dag la rgya
61b4(rgyud): cher yang dag par ston pas 'thob pa'i bsod nams gang yin pa de sngar bstan pa'i mchod pa byas pa'i bsod nams gang yin pa de dang bsgrun na brgya'i char yang nye bar mi 'gro / brgya
61b5(rgyud): stong dang / bye ba'i char yang nye bar mi 'gro ba nas/ tshad dang / dpe dang / rgyu'i bar du'ang nye bar mi 'gro'o/ /de ci'i phyir zhe na/ rigs kyi bu dang / rigs kyi bu mo de dag yang dag pa'i spyod pa la
61b6(rgyud): g nas nas phyogs bcu'i sangs rgyas bcom ldan 'das rnams la bla na med pa'i chos kyi 'khor lo yongs su bskor bar gsol ba 'debs par byed na sangs rgyas bcom ldan 'das
61b7(rgyud): rnams rab tu dgyes nas bsngags pa brjod par 'gyur bas so/ /rigs kyi bu/ ngas ji skad bstan pa bzhin du sbyin pa thams cad kyi nang na chos kyi sbyin pa ni mchog tu gyur pa yin pas/
62a1(rgyud): @#/ /de'i phyir/ rigs kyi bu/ dkon mchog gsum la mchod pa byas pas kyang dper byar mi nus so/ /gsum la skyabs su 'gro zhing bslabs pa thams
62a2(rgyud): cad bsrung ba bskul nas nyams par ma byas pa dang / las gsum stongs par ma gyur pas kyang dpe byar mi nus so/ /'jig rten thams cad kyi mthu dang / nus pa dang / mos
62a3(rgyud): pa ji lta ba bzhin du theg pa gsum po dag tu byang chub kyi sems bskyed par bskul bas kyang dpe byar mi nus so/ /dus gsum gyi 'jig rten gyi khams thams cad na sems
62a4(rgyud): can ji snyed yod pa thams cad thogs pa med pa thob nas bsod nams tshad med par myur du yongs su rdzogs par gyur pas kyang dpe byar mi nus so/ /dus gsum gyi zhing
62a5(rgyud): dag na yod pa'i sems can thams cad thogs pa med par byang chub gsum po dag thob par byas pas kyang dpe byar mi nus so/ /dus gsum gyi zhing dag na yod pa'i sems
62a6(rgyud): can thams cad myur du ngan 'gro bzhi po'i sdug bsngal las 'byung bar bskul bas kyang dpe byar mi nus so/ /dus gsum gyi zhing dag na yod pa'i sems can thams cad
62a7(rgyud): mi dge ba'i las kyi sgrib pa shin tu lci ba dag yongs su sbyang bar bskul bas kyang dpe byar mi nus so/ /sdug bsngal thams cad las thar bar bya bar bskul bas kyang
62b1(rgyud): dpe byar mi nus so/ /'jigs shing skrag pa dang / sdug bsngal gyis gzir cing / nyon mongs pa thams cad las grol bar byas kyang dpe byar mi nus so/ /dus gsum gyi sangs
62b2(rgyud): rgyas rnams kyi spyan sngar sems can thams cad kyi bsod nams ji snyed pa dag la rjes su yi rang bar bskul nas byang chub kyi smon lam btab pas kyang dpe byar mi nus so/ /sdig
62b3(rgyud): pa'i spyod pa dang / gshe zhing spyo ba'i las yongs su bsal bar bskul ba dang / yon tan thams cad yongs su rdzogs par smon pa dang / skye ba thams cad du dkon mchog
62b4(rgyud): gsum po thams cad la mchod pa dang / bla mar bya ba dang / bsngags pa brjod par bskul ba dang / sems can rnams bsod nams kyi spyod pa yongs su dag pa mngon par
62b5(rgyud): sgrub par bskul nas byang chub yongs su rdzogs par byas pas kyang dpe byar mi nus so/ /de'i phyir 'jig rten gyi khams thams cad kyi dus gsum gyi dkon mchog gsum la
62b6(rgyud): bskul zhing gsol ba btab pa dang / pha rol tu phyin pa drug yongs su rdzogs par bya bar bskul ba dang / bla na med pa'i chos kyi 'khor lo yongs su bskor bar bskul zhing
62b7(rgyud): gsol ba btab pa dang / bskal pa tshad med pa snyed du 'jig rten na bzhugs nas chos mchog dam pa zab mo bshad par bskul zhing gsol ba btab pa'i bsod nams
63a1(rgyud): @#/ /gang yin pa de ni/ shin tu zab pas gang gis dpe byar mi nus par rig par bya'o/ /de nas brgya byin lha'i dbang po dang / gang gA'i lha mo dang / tshangs
63a2(rgyud): pa'i rgyal po dang / rgyal chen ris bzhi'i lha tshad med pa rnams stan las langs te bla gos phrag pa gcig tu gzar nas pus mo g.yas pa'i lha nga sa la btsugs te thal mo
63a3(rgyud): sbyar nas mgo bos phyag byas te/ bcom ldan 'das la 'di skad ces gsol to/ /bcom ldan 'das/ bdag cag kyang gser 'od dam pa mchog tu rnam par rgyal
63a4(rgyud): ba mdo sde'i rgyal po 'di thos pas/ thams cad yongs su bzung ste/ klog pa dang / g.yar ton du 'don pa dang / kun chub par bgyis te/ gzhan dag la rgya cher
63a5(rgyud): yang dag par bstan nas chos 'di la brten te rab tu gnas par bgyid do/ /de ci'i slad du zhe na/ bcom ldan 'das/ bdag cag bla na ma mchis pa yang dag par
63a6(rgyud): rdzogs pa'i byang chub yongs su gnyer bar 'tshal bas/ don 'di mtshan nyid khyad par du 'phags pa'i rjes su 'brangs nas chos bzhin du spyod pa'i slad du'o/ /de
63a7(rgyud): nas tshangs pa dang / brgya byin la sogs pas chos bshad pa'i gnas de nyid du me tog man dA ra ba rnam pa sna tshogs kyis bcom ldan 'das la mngon par gtor bas
63b1(rgyud): stong gsum gyi stong chen po'i 'jig rten gyi khams kyi sa chen po thams cad rab tu g.yos par gyur to/ /lha'i rnga bo che dang / rol mo thams cad kyang ma dkrol bar rang sgra byung ste/
63b2(rgyud): gser gyi kha dog gi 'od zer bkye bas 'jig rten gyi khams kun tu khyab par bkang ste sgra dbyangs dam pa byung bar gyur pa dang / de nas bcom ldan 'das la brgya byin lha'i dbang
63b3(rgyud): pos 'di skad ces gsol to/ /bcom ldan 'das/ 'di dag thams cad ni gser 'od dam pa'i mdo sde'i byin gyis brlabs kyi mthu lags pas byams pa dang / thugs rjes
63b4(rgyud): rnam pa sna tshogs kyis yongs su skyobs cing phan 'dogs pa dang / rnam pa sna tshogs kyis byang chub sems dpa'i dge ba'i rtsa ba 'phel zhing las kyi sgrib pa rnams yongs su
63b5(rgyud): sbyong bar mdzad lags so/ /bcom ldan 'das kyis bka' stsal pa/ de de bzhin no/ /de de bzhin te/ khyod kyis ji skad smras pa bzhin no/ /de ci'i phyir zhe na/ rigs kyi bu/
63b6(rgyud): ngas mngon par dran te sngon byung ba 'das pa'i bskal pa brgya stong tshad med pa snyed 'das pa de'i tshe de'i dus na de bzhin gshegs pa dgra bcom pa yang dag par rdzogs
63b7(rgyud): pa'i sangs rgyas rin po che'i rgyal po 'od chen snang mdzad ces bya ba 'jig rten du byung ste/ bskal pa 'bum phrag brgya brgyad cu'i bar du 'jig rten na bzhugs so/ /de'i
64a1(rgyud): @#/ /tshe de bzhin gshegs pa rin po che'i rgyal po 'od chen snang mdzad kyis lha dang / mi dang / brgya byin dang / tshangs pa dang / dge sbyong dang / bram ze dang
64a2(rgyud): s ems can thams cad yongs su mya ngan las bzlas nas bde bar mdzad pa'i phyir 'jig rten du byung ba na 'dus pa dang po la chos bstan pas srog chags bye ba khrag khrig
64a3(rgyud): 'bum phrag brgya stong snyed yongs su mya ngan las bzlas nas thams cad kyis dgra bcom pa'i 'bras bu thob pas zag pa rnams zad nas rig pa gsum dang / mngon par
64a4(rgyud): shes pa drug dang / thogs pa med pa'i rang dbang dang ldan par gyur to/ /'dus pa gnyis pa'i tshe'ang srog chags bye ba khrag khrig 'bum phrag brgya stong dgu bcu yongs
64a5(rgyud): su mya ngan las bzlas nas thams cad kyis dgra bcom pa'i 'bras bu thob nas zag pa rnams zad nas rig pa gsum dang / mngon par shes pa drug dang / thogs pa med
64a6(rgyud): pa'i rang dbang dang ldan par gyur to/ /'dus pa gsum pa'i tshe na'ang srog chags bye ba khrag khrig 'bum phrag brgya stong dgu bcu yongs su mya ngan las bzlas
64a7(rgyud): nas thams cad kyis dgra bcom pa'i 'bras bu thob pas zhes bya ba yang rgyas par gong ma bzhin no/ /rigs kyi bu/ nga de'i tshe bud med kyi lus su gyur te ming ni bsod
64b1(rgyud): nams rin po che'i 'od ces bya'o/ /'dus pa gsum pa'i tshe'ang bcom ldan 'das de la nye bar bsnyen nas gser 'od dam pa'i mdo sde 'di yongs su bzung ste bklag pa dang / kha
64b2(rgyud): ton du bton nas gzhan la rgya cher yang dag par bstan te bla na med pa yang dag par rdzogs pa'i byang chub yongs su gnyer pa'i phyir de'i tshe bcom ldan 'das des nga la/ bu
64b3(rgyud): mo bsod nams rin po che'i 'od 'di ma 'ongs pa'i dus na de bzhin gshegs pa/ dgra bcom pa/ yang dag par rdzogs pa'i sangs rgyas/ rig pa dang / zhabs su ldan pa/
64b4(rgyud): bde bar gshegs pa/ 'jig rten mkhyen pa/ bla na med pa'i skyes bu 'dul ba'i kha lo sgyur ba/ lha dang / mi rnams kyi ston pa/ sangs rgyas bcom ldan 'das shAkya thub pa
64b5(rgyud): zhes bya bar 'gyur ro zhes lung bstan te bud med kyi lus spangs nas de tshun chad ngan 'gro bzhi las yang dag par 'das te lha dang / mi'i nang du skyes nas bde ba mchog
64b6(rgyud): myong bar gyur to/ /che rabs stong phrag bzhi brgya brgyad cu'i bar du 'khor los bsgyur ba'i rgyal po byas te deng yang dag par mngon par rdzogs par sangs rgyas pa'i bar
64b7(rgyud): du yang grags pa 'jig rten gyi khams kun tu gang zhing rgyas par gyur pa yin no/ /de nas de'i tshe 'khor 'dus pa chen po thams cad kyis de bzhin gshegs pa rin po
65a1(rgyud): @#/ /che'i rgyal po 'od chen snang mdzad bla na med pa'i chos kyi 'khor lo yongs su bskor nas chos mchog dam pa bshad pa mthong bar gyur to/ /rigs kyi
65a2(rgyud): b u| 'jig rten gyi khams mi mjed 'di nas shar phyogs su sangs rgyas kyi zhing gang gA'i klung gi bye ma brgya stong snyed 'das pa na 'jig rten gyi khams rin po che'i bkod pa
65a3(rgyud): zhes bya ba yod de/ de bzhin gshegs pa rin po che'i rgyal po 'od chen snang mdzad ces bya ba de ltar de na bzhugs te/ yongs su mya ngan las 'das pas chos mchog dam pa
65a4(rgyud): bshad nas skye dgu rnams la phan 'dogs par mdzad pas khyod kyis mthong ba ni sangs rgyas de yin no/ /rigs kyi bu'am/ rigs kyi bu mo gang la la zhig de bzhin gshegs
65a5(rgyud): pa rin po che'i rgyal po 'od chen snang mdzad de'i mtshan thos par gyur na/ byang chub sems dpa'i sa las ldog par mi 'gyur zhing / yongs su mya ngan las 'das pa chen
65a6(rgyud): po thob par 'gyur ro/ /bud med gang la la zhig de bzhin gshegs pa de'i mtshan thos par gyur na 'chi ka'i dus kyi tshe de bzhin gshegs pa de de'i thad du gshegs
65a7(rgyud): par 'gyur te/ de bzhin gshegs pa mthong ba'i dbang gis nam yang bud med kyi lus len par mi 'gyur ro/ /rigs kyi bu/ gser 'od dam pa shin tu gya nom pa'i mdo
65b1(rgyud): sde 'di ni rnam pa sna tshogs kyis phan 'dogs shing / rnam pa sna tshogs kyis byang chub sems dpa'i dge ba'i rtsa ba 'phel ba dang / las kyi sgrib pa rnams yongs su sbyong bar byed
65b2(rgyud): do| |rigs kyi bu/ dge slong ngam/ dge slong ma'am/ dge bsnyen nam/ dge bsnyen ma gang la la zhig gang na gnas pa'i gnas der gser 'od dam pa shin tu gya nom pa'i
65b3(rgyud): mdo sde 'di gzhan dag la yang dag par ston par byed na/ yul de ni bsod nams kyi phan yon rnam pa bzhi 'thob par 'gyur ro/ /bzhi gang zhe na/ yul de'i rgyal po nad med
65b4(rgyud): cing bgegs rnams dang bral ba dang / tshe ring zhing thogs pa med par gyur pa dang / phas kyi rgol ba'i dgra med cing dmag tshogs dpa' bar 'gyur ba dang / bde ba'i longs
65b5(rgyud): spyod rgyas shing yang dag pa'i chos 'phel bar 'gyur ba gang yin pa'o/ /de ci'i phyir zhe na/ 'di ltar mi'i rgyal po de la brgya byin dang / tshangs pa dang / rgyal po chen po bzhi
65b6(rgyud): dang / gnod sbyin gyi 'khor rnams kyis rtag par lhan cig srung bar byed pa'i phyir ro/ /de nas bcom ldan 'das kyis lha'i 'khor rnams la bka' stsal pa/ rigs kyi bu
65b7(rgyud): dag / dngos po 'di dag bden nam/ de nas brgya byin dang / tshangs pa dang / rgyal po chen po bzhi dang gnod sbyin gyi 'khor rnams kyis skad mthun par bcom ldan
66a1(rgyud): @#/ /'das la 'di skad ces gsol to/ /de de bzhin no/ /de de bzhin te/ yul gang dag na mdo sde'i rgyal po dam pa 'di yang dag par bshad pa dang / klog
66a2(rgyud): pa dang / kha ton du 'don par bgyid na/ yul gyi bdag po de dag la bdag cag rgyal po chen po bzhi la sogs pa rtag par mchis nas yongs su bsrung bar bgyid par
66a3(rgyud): mchi ba dang / gnas pa na'ang lhan cig gnas par bgyid do/ /rgyal po de la gdon bgegs dang / rgol ba'i dgra zhig mchis na'ang de dag thams cad bdag cag rgyal
66a4(rgyud): po bzhi la sogs pas rab tu zhi bar bgyid do/ /mya ngan dang / rims nad la sogs pa yang bsal zhing sos par bgyis nas tshe 'phel ba dang / dge ba'i rtags 'byung ba
66a5(rgyud): dang / smon pa rnams bsams pa bzhin 'grub pa dang / rtag tu dga' ba bskyed par bgyi'o/ /bdag cag gis yul de na dmag tshogs ji snyed mchis pa de dag thams
66a6(rgyud): cad dpa' zhing brtson par bgyid do/ /bcom ldan 'das kyis bka' stsal pa/ rigs kyi bu dag/ legs so/ /legs so/ /khyod kyis ji skad smras pa de bzhin du khyed gyis
66a7(rgyud): mngon par bsgrub par bya'o/ /de ci'i phyir zhe na/ yul gyi bdag po de dag chos bzhin du spyod pa'i dus na 'bangs thams cad kyang rgyal po'i rjes su mngon par sgrub
66b1(rgyud): cing chos bzhin du spyod par byed pas khyed la sogs pa yang gzugs dang / stobs dang / phan yon mchog thob par 'gyur zhing gzhal med khang 'od dang ldan pa dang / 'khor
66b2(rgyud): rnams kyang brtson zhing rgyas par 'gyur bas so/ /de nas bcom ldan 'das la brgya byin dang / tshangs pa la sogs pas/ bcom ldan 'das/ de de bzhin no zhes gsol to/ /
66b3(rgyud): bcom ldan 'das kyis bka' stsal pa/ gnas gang du mdo sde dam pa 'di yang dag par ston cing klog pa dang / spel ba'i yul de'i blon po chen po dang / nang blon rnams phan
66b4(rgyud): yon rnam pa bzhi 'thob par 'gyur te/ bzhi gang zhe na/ dang po ni phan tshun 'dus zhing nye bar sems pa dang / /bla mar byed cing sdug par sems pa'o/ /gnyis pa ni rtag par
66b5(rgyud): mi'i rgyal po'i snying du sdug cing bkur ba dang / dge sbyong dang / bram ze dang / yul chen po dang / yul chung ngu'i mi rnams kyis btsun par byed pa'o/ /gsum pa ni nor la'ang
66b6(rgyud): dam par 'dzin cing / chos la btsun par byed pa dang / 'jig rten pa'i khe mi tshol bas snyan pa'i sgra kun tu grags nas mang po kun gyis bkur bar 'gyur ba'o/ /bzhi pa ni
66b7(rgyud): tshe ring bde skyid par 'gyur ba ste/ 'di dag ni phan yon rnam pa bzhi zhes bya'o/ /gal te yul gyi bdag po gang la la zhig gis mdo sde yang dag par ston par byed na/ dge
67a1(rgyud): @#/ /sbyong dang / bram ze rnams phan yon khyad par du 'phags pa rnam pa bzhi thob par 'gyur ro/ /bzhi gang zhe na/ dang po ni gos dang / bza' ba dang /
67a2(rgyud): btung ba dang / mal cha dang / na ba'i gsos sman rnams kyis phongs pa med pa gang yin pa'o/ /gnyis pa ni thams cad sems bde par yid la sems shing klog pa dang / kha
67a3(rgyud): ton 'don par 'gyur ro/ /gsum pa ni ri dang / nags tshal dag na gnas pa na bde bar gnas pa 'thob par 'gyur ro/ /bzhi pa ni sems kyis ji ltar smon pa bzhin thams
67a4(rgyud): cad yongs su rdzogs par 'gyur ba ste/ 'di dag ni khyad par du 'phags pa'i phan yon rnam pa bzhi zhes bya'o/ /gal te yul la lar mdo sde 'di yang dag par ston par
67a5(rgyud): byed na mi thams cad dar zhing skyid pa dang / rims nad rnams med pa dang / tshong pa dang / 'gron po phan tshun 'gro ba'i nor dang / rin po che mang du thob pa dang / bsod
67a6(rgyud): nams khyad par du 'phags pa thob par 'gyur te/ 'di dag ni yon tan gyi phan yon rnam pa sna tshogs zhes bya'o/ /de nas bcom ldan 'das la tshangs pa dang / brgya
67a7(rgyud): byin dang / rgyal po chen po bzhi dang / 'khor mang po rnams kyis 'di skad ces gsol to/ /bcom ldan 'das/ mdo sde don zab mo 'di lta bu mngon du gnas par gyur
67b1(rgyud): na de bzhin gshegs pa'i byang chub kyi phyogs kyi chos sum cu rtsa bdun yang 'jig rten na gnas shing nub par mi 'gyur la/ nam mdo sde 'di lta bu nub par gyur pa na yang dag
67b2(rgyud): pa'i chos kyang nub par 'gyur bar rig par bgyi lags so/ /bcom ldan 'das kyis bka' stsal pa/ rigs kyi bu/ de de bzhin no/ /de de bzhin te/ de lta bas na khyed kyis
67b3(rgyud): gser 'od dam pa'i mdo sde 'di las tshig gcig gam/ sde gcig kyang rung ste/ thams cad sems rtse gcig tu yang dag par bklag par bya/ yang dag par kha ton du gdon
67b4(rgyud): par bya/ yang dag par mnyan par bya/ yang dag par gzung bar bya/ yang dag par yid la bsam par bya zhing yang dag par bsgoms nas sems can mang po'i ched du rgya cher
67b5(rgyud): yang dag par bstan te yongs su spel bar byed na yun ring por bde skyid cing bsod nams kyi phan yon mtha' med do/ /de nas 'khor mang po rnams kyis bcom ldan 'das
67b6(rgyud): kyis de skad ces bka' stsal pa thos nas thams cad phan yon khyad par du 'phags pa thob par gyur pas rab tu dga' zhing mgu bas yang dag par bzung bar gyur to/ / //
67b7(rgyud): gser 'od dam pa mchog tu rnam par rgyal ba mdo sde'i rgyal po las/ las kyis sgrib pa rnam par sbyong ba'i le'u ste lnga pa'o// //gser 'od dam pa mchog
68a1(rgyud): @#/ /tu rnam par rgyal ba mdo sde'i rgyal po/ bam po bzhi pa/ de nas byang chub sems dpa' seng ge'i mtshan thogs pa med pa'i 'od zer 'bar ba 'khor
68a2(rgyud): bye ba phrag tshad med pa snyed dang lhan cig tu stan las langs te bla gos phrag pa gcig tu gzar nas pus mo g.yas pa'i lha nga sa la btsugs te gus pas thal mo sbyar nas/ bcom ldan 'das kyi zhabs la mgo bos phyag byas nas me tog dang /
68a3(rgyud): spos dang / rin po che'i rgyal mtshan dang / ba dan dang / gdugs rnam pa sna tshogs kyis mchod pa
68a4(rgyud): byas nas bcom ldan 'das la 'di skad ces gsol to/ /bcom ldan 'das/ rgyu dang / rkyen du zhig gis ni byang chub kyi sems 'thob par 'gyur ba dang / gang byang chub kyi
68a5(rgyud): sems zhes bgyi lags/ bcom ldan 'das/ byang chub gang lags pa de la ni da ltar gyi sems kyang dmigs su ma mchis/ ma 'ongs pa'i sems kyang dmigs su ma mchis
68a6(rgyud): 'das pa'i sems kyang dmigs su ma mchis pa lags so/ /byang chub las gud na'ang byang chub kyi sems dmigs su ma mchis lags so/ /byang chub ces bgyi ba ni tshig
68a7(rgyud): gis brjod du ma mchis pas sems kyang gzugs ma mchis pa/ mtshan ma ma mchis pa/ dngos po dang / las ma mchis pa/ mngon par 'du bgyi ba ma lags pa/ sems can
68b1(rgyud): yang dmigs su ma mchis shing khong du chud par yang mi 'gyur na/ bcom ldan 'das/ ji ltar chos zab mo'i don gang lags pa rig par 'gyur lags/ bcom ldan 'das kyis
68b2(rgyud): bka' stsal pa/ rigs kyi bu/ de de bzhin no/ /de de bzhin te/ byang chub kyi dngos po dang / las ni shin tu gya nom pas/ mngon par 'du bya ba'ang dmigs par mi 'gyur la byang chub
68b3(rgyud): las gud na'ang byang chub kyi sems dmigs par mi 'gyur bas byang chub ces bya ba ni brjod du med pa/ sems kyang brjod du med pa/ gzugs dang / mtshan me med pa dang / dngos po
68b4(rgyud): dang / las med pa/ sems can thams cad kyang dmigs su med pa'o/ /de ci'i phyir zhe na/ byang chub dang / sems gnyis ka'ang de bzhin du mtshungs pa'i phyir dang / mngon du
68b5(rgyud): byed pa dang / mngon du bya ba mnyam par gyur pa'i phyir te/ 'on kyang chos rnams shes par bya ba med par ni ma yin no/ /rigs kyi bu/ byang chub sems dpa' sems dpa' chen po
68b6(rgyud): gang gis de ltar shes par bya ba gang yin pa de ni/ chos rnams mngon par rtogs pa dang / byang chub dang / byang chub kyi sems legs par bshad pa zhes bya'o/ /byang chub kyi sems gang
68b7(rgyud): yin pa de ni 'das pa'ang ma yin/ ma 'ongs pa'ang ma yin/ da ltar byung ba'ang ma yin te/ sems kyang de bzhin no/ /sems can kyang de bzhin te/ 'di la mtshan nyid gnyis
69a1(rgyud): @#/ /yang dag par dmigs su med do/ /de ci'i phyir zhe na/ chos thams cad la skye ba med pa'i phyir ro/ /byang chub kyang dmigs su med/ byang chub kyi ming yang
69a2(rgyud): dmigs su med/ sems can dang / sems can gyi ming yang dmigs su med/ nyan thos dang / nyan thos kyi ming yang dmigs su med/ rang sangs rgyas dang / rang sangs rgyas kyi
69a3(rgyud): ming yang dmigs su med/ byang chub sems dpa' dang / byang chub sems dpa'i ming yang dmigs su med/ sangs rgyas dang / sangs rgyas kyi mtshan yang dmigs su med/ spyod
69a4(rgyud): pa dang / spyod pa ma yin pa'ang dmigs su med/ spyod pa dang / spyod pa ma yin pa'i ming yang dmigs su med de/ 'di ltar dmigs su med pa'i phyir rab tu dben pa'i chos thams
69a5(rgyud): cad la rab tu gnas pa yin te/ 'di'ang bsod nams kyi dge ba'i rtsa ba la brten nas skye bar 'gyur ba yin no/ /rigs kyi bu/ 'di lta ste/ dper na/ rin po che'i ri'i rgyal po
69a6(rgyud): r i rab thams cad la phan 'dogs par byed pa de bzhin du byang chub kyi sems 'di'ang sems can la phan 'dogs pa'i phyir 'di ni dang po sbyin pa'i pha rol tu phyin pa'i rgyu zhes
69a7(rgyud): bya'o/ /rigs kyi bu/ 'di lta ste/ dper na/ sa chen po bzhin du dngos po mang po yongs su 'dzin par byed pa'i phyir 'di ni gnyis pa tshul khrims kyi pha rol tu phyin pa'i rgyu
69b1(rgyud): zhes bya'o/ /'di lta ste/ dper na/ seng ge gzi byin chen po'i mthu dang ldan pa gcig pu 'gro ba la 'jigs pa med pa de bzhin du skrag cing dngang ba dang bral bar gyur pa'i phyir 'di ni
69b2(rgyud): gsum pa bzod pa'i pha rol tu phyin pa'i rgyu zhes bya'o/ /'di lta ste/ dper na/ rlung gi dkyil 'khor stobs po che shugs drag cing myur ba bzhin du sems la nur ba med pa'i phyir 'di ni
69b3(rgyud): bzhi pa brtson 'grus kyi pha rol tu phyin pa'i rgyu zhes bya'o/ /'di lta ste/ dper na/ rin po sna bdun gyi gzhal med khang rtseg ma/ them skas bzhi dang ldan pa/ sgo bzhi nas shin tu bsil
69b4(rgyud): p a'i rlung gis bus pas shin tu bde ba myong ba bzhin du bsam gtan gyi chos kyi gter yongs su btsal nas gang zhig rgyas par byed pa'i phyir 'di ni lnga pa bsam gtan gyi pha rol tu
69b5(rgyud): phyin pa'i rgyu zhes bya'o/ /'di lta ste/ dper na/ nyi ma'i dkyil 'khor 'od zer rgyas par gyur pa de bzhin du sems 'dis kyang myur ba kho nar 'khor ba'i ma rig pa'i mun nag 'joms
69b6(rgyud): par byed pa'i phyir 'di ni drug pa shes rab kyi pha rol tu phyin pa'i rgyu zhes bya'o/ /'di lta ste/ dper na/ tshong dpon gyis thams cad kyi sems la smon pa yongs su rdzogs par byed
69b7(rgyud): p a de bzhin du sems 'dis kyang 'khor ba'i lam nyam nga ba las yongs su 'das nas yon tan gyi rin po che thob pa'i phyir 'di ni bdun pa thabs mkhas pa'i ye shes khyad par
70a1(rgyud): @#/ /du 'phags pa'i pha rol tu phyin pa'i rgyu zhes bya'o/ /'di lta ste/ dper na/ zla ba yongs su dag cing shin tu rgyas pa la rab rib med pa bzhin du sems 'dis
70a2(rgyud): kyang spyod yul thams cad las rnam par dag pa phun sum tshogs par byed pa'i phyir 'di ni brgyad pa smon lam gyi pha rol tu phyin pa'i rgyu zhes bya'o/ /'di lta ste/ dper na/ 'khor
70a3(rgyud): los bsgyur ba'i rgyal po'i dmag la dbang ba'i blon po chen po yid bzhin du dbang byed pa bzhin du sems 'dis kyang sangs rgyas kyi zhing yongs su dag pa shin tu brgyan pa dang / yon tan tshad med pas skye dgu rnams la rgya cher phan 'dogs par byed pa'i phyir 'di ni dgu pa stobs kyi pha rol tu phyin pa'i rgyu zhes bya'o/
70a4(rgyud): /'di lta ste/ dper na/ nam mkha'
70a5(rgyud): l a 'khor los bsgyur ba'i rgyal po bzhin du sems 'dis kyang spyod yul thams cad la thogs pa med cing gnas thams cad du rang dbang thob nas dbang bskur ba'i sar phyin
70a6(rgyud): par byed pa'i phyir 'di ni bcu pa ye shes kyi pha rol tu phyin pa'i rgyu zhes bya ste/ 'di lta bu'i rgyu bcu la khyed kyis rab tu brtson pas bslab par bya'o/ /rigs kyi bu/ byang chub
70a7(rgyud): sems dpa' sems dpa' chen po rnams ni chos rnam pa lnga la brten nas sbyin pa'i pha rol tu phyin pa yongs su rdzogs par byed do/ /lnga gang zhe na/ dad pa'i dbang po dang /
70b1(rgyud): snying rje dang / 'dod pa yongs su tshol ba med pa'i sems dang / sems can thams cad yongs su sdud pa dang / thams cad mkhyen pa'i ye shes yongs su tshol ba gang yin pa ste/ rigs
70b2(rgyud): kyi bu/ 'di ni byang chub sems dpa' sems dpa' chen po rnams kyi sbyin pa'i pha rol tu phyin pa yongs su rdzogs par byed pa zhes bya'o/ /rigs kyi bu/ yang byang chub sems dpa'
70b3(rgyud): sems dpa' chen po rnams ni chos rnam pa lnga la brten nas tshul khrims kyi pha rol tu phyin pa yongs su rdzogs par byed do/ /lnga gang zhe na/ las rnam pa gsum yongs su dag par gyur
70b4(rgyud): pa dang / sems can thams cad kyi nyon mongs pa'i rgyu dang / rkyen mngon par 'du mi byed pa dang / ngan 'gro'i sgo rnams gcod cing bde 'gro'i sgo 'byed pa dang / nyan thos dang / rang
70b5(rgyud): sangs rgyas kyi sa las yang dag par 'das pa dang / bsod nams thams cad yongs su rdzogs par byed pa gang yin pa ste/ rigs kyi bu/ 'di ni byang chub sems dpa' sems
70b6(rgyud): dpa' chen po rnams kyi tshul khrims kyi pha rol tu phyin pa yongs su rdzogs par byed pa zhes bya'o/ /rigs kyi bu/ yang byang chub sems dpa' sems dpa' chen po rnams ni chos
70b7(rgyud): rnam pa lnga la brten nas bzod pa'i pha rol tu phyin pa yongs su rdzogs par byed do/ /lnga gang zhe na/ 'dod chags dang / zhe sdang gi nyon mongs pa 'dul bar nus pa dang / lus
71a1(rgyud): @#/ /dang / srog la phangs pa med par bde ba yongs su mi tshol zhing 'du shes nye bar zhi bar byed pa dang / sngon gyi las la bsams nas sdug bsngal dang phrad
71a2(rgyud): par 'gyur na'ang dang du len par nus pa dang / byams pa dang / snying rje'i bsam pa bskyed nas sems can gyi dge ba'i rtsa ba rnams yongs su smin par byed pa dang / mi skye ba'i chos
71a3(rgyud): kyi bzod pa zab mo thob par gyur pa gang yin pa ste/ rigs kyi bu/ 'di ni byang chub sems dpa' sems dpa' chen po rnams kyi bzod pa'i pha rol tu phyin pa yongs su rdzogs
71a4(rgyud): par byed pa zhes bya'o/ /rigs kyi bu/ yang byang chub sems dpa' sems dpa' chen po rnams ni chos rnam pa lnga la brten nas brtson 'grus kyi pha rol tu phyin pa yongs
71a5(rgyud): su rdzogs par byed do/ /lnga gang zhe na/ nyon mongs pa rnams dang lhan cig gnas par mi mos pa dang / bsod nams yongs su rdzogs par ma gyur gyi bar du bde ba nyams
71a6(rgyud): su len par mi byed pa dang / dka' ba sna tshogs spyod pa la yongs su skyo ba'i bsam pa mi skye ba dang / byams pa dang / snying rje chen pos yongs su bsdus nas phan 'dogs
71a7(rgyud): pa'i thabs mkhas pas sems can thams cad yongs su smin par byed pa dang / phyir mi ldog pa'i sa yongs su gnyer bar smon pa gang yin pa ste/ rigs kyi bu/
71b1(rgyud): 'di ni byang chub sems dpa' sems dpa' chen po rnams kyi brtson 'grus kyi pha rol tu phyin pa yongs su rdzogs par byed pa zhes bya'o/ /rigs kyi bu/ yang byang chub sems dpa'
71b2(rgyud): sems dpa' chen po rnams ni chos rnam pa lnga la brten nas bsam gtan gyi pha rol tu phyin pa yongs su rdzogs par byed do/ /lnga gang zhe na/ dge ba'i chos rnams yongs su bsdus
71b3(rgyud): nas rnam par 'thor bar mi byed pa'i phyir dang / rtag par rnam par grol bar smon cing mtha' gnyis la mngon par zhen par mi byed pa'i phyir dang / mngon par shes par thob nas
71b4(rgyud): sems can rnams kyi dge ba'i rtsa ba yongs su smin par byed pa smon pa'i phyir dang / chos kyi dbyings yongs su sbyangs nas sems kyi dri ma sel bar byed pa'i phyir dang / sems can
71b5(rgyud): gyi nyon mongs pa'i rtsa ba yongs su gcod par byed pa'i phyir te/ rigs kyi bu/ 'di ni byang chub sems dpa' sems dpa' chen po rnams kyi bsam gtan gyi pha rol tu phyin pa
71b6(rgyud): yongs su rdzogs par byed pa zhes bya'o/ /rigs kyi bu/ yang byang chub sems dpa' sems dpa' chen po rnams ni chos rnam pa lnga la brten nas shes rab kyi pha rol tu phyin
71b7(rgyud): pa yongs su rdzogs par byed do/ /lnga gang zhe na/ rtag par sangs rgyas dang / byang chub sems dpa' dang / gsal zhing thabs mkhas pa thams cad la mchod cing nye bar
72a1(rgyud): @#/ /brten nas yongs su skyo ba mi skyed cing rgyab kyis phyogs par mi byed pa dang / de bzhin gshegs pa rnams kyis chos zab mo bshad pa de dag sems
72a2(rgyud): kyis rtag tu thos par mos shing yongs su mi skyo ba dang / chog pa'i bsam pa med pa dang / don dam pa dang / kun rdzob kyi shes rab dam pas rab tu rnam par 'byed par mos
72a3(rgyud): pa dang / sgom pas spangs par bya ba'i nyon mongs pa thams cad myur du spong ba dang / 'jig rten pa'i mkhyud dpyad dang / rig pa'i gnas lnga'i chos thams cad mngon par
72a4(rgyud): rtogs pa gang yin pa ste/ rigs kyi bu/ 'di ni byang chub sems dpa' sems dpa' chen po rnams kyis shes rab kyi pha rol tu phyin pa yongs su rdzogs par byed pa zhes
72a5(rgyud): bya'o/ /rigs kyi bu/ yang byang chub sems dpa' sems dpa' chen po rnams ni chos rnam pa lnga la brten nas thabs mkhas pa'i pha rol tu phyin pa yongs su rdzogs
72a6(rgyud): par byed do/ /lnga gang zhe na/ sems can thams cad kyi mos pa dang / nyon mongs pa dang / sems kyi spyod pa'i bye brag thams cad rtogs par khong du chud pa dang / chos
72a7(rgyud): tshad med pa rnams kyi gnyen po'i sgo thams cad sems kyis gsal bar rtogs pa dang / byams pa dang / snying rje chen po'i ting nge 'dzin las 'byung zhing 'jug pa
72b1(rgyud): dag la rang dbang thob pa dang / pha rol tu phyin pa rnams bsgoms nas yongs su smin cing phun sum tshogs par bya bar mos pa dang / sangs rgyas kyi chos thams cad ma lus par yongs
72b2(rgyud): su bsdus nas mngon par rtogs par smon pa gang yin pa ste/ rigs kyi bu/ 'di ni byang chub sems dpa' sems dpa' chen po rnams kyi thabs mkhas pa ye shes dam pa'i pha
72b3(rgyud): rol tu phyin pa yongs su rdzogs par byed pa zhes bya'o/ /rigs kyi bu/ yang byang chub sems dpa' sems dpa' chen po rnams ni chos rnam pa lnga la brten nas smon lam gyi
72b4(rgyud): pha rol tu phyin pa yongs su rdzogs par byed do/ /lnga gang zhe na/ chos thams cad gzod ma nas mi skye/ mi 'gag/ yod pa ma yin/ med pa'ang ma yin pa dag la sems bde
72b5(rgyud): bar gnas pa dang / chos thams cad kyi don gyi tshul mchog dam pa dag la dri ma dang bral zhing rnam par dag par so sor brtags nas sems bde bar gnas pa dang / mtshan
72b6(rgyud): ma thams cad las yang dag par 'das pa'i sems kyi de bzhin nyid mngon par 'du bya ba med pa/ spyod pa med pa/ tha dad pa ma yin pa/ mi g.yo ba dag la sems bde bar
72b7(rgyud): gnas pa dang / sems can rnams la phan gdags par 'dod pa'i phyir kun rdzob kyi bden pa dag la sems bde bar gnas pa dang / zhi gnas dang / lhag mthong dus
73a1(rgyud): @#/ /gcig tu mnyam par spyod pa dag la sems bde bar gnas pa gang yin pa ste/ rigs kyi bu/ 'di ni byang chub sems dpa' sems dpa' chen po
73a2(rgyud): rnams kyi smon lam gyi pha rol tu phyin pa yongs su rdzogs par byed pa zhes bya'o/ /rigs kyi bu/ yang byang chub sems dpa' sems dpa' chen po rnams ni chos rnam pa
73a3(rgyud): lnga la brten nas/ stobs kyi pha rol tu phyin pa yongs su rdzogs par byed do/ /lnga gang zhe na/ yang dag pa'i ye shes kyi stobs kyis sems can thams cad kyi sems kyi
73a4(rgyud): spyod pa dang / legs nyes rab tu shes pa dang / sems can thams cad kyi shin tu zab cing gya nom pa'i chos la gzud par byed pa dang / sems can thams cad kyi 'khor
73a5(rgyud): bar 'khor ba dag gis las kyi rkyen rnams yang dag par ji lta ba bzhin du rab tu shes pa dang / sems can rnams kyi dbang po dang / rang bzhin rnam pa gsum yang
73a6(rgyud): dag pa'i ye shes kyi stobs kyis rnam par 'byed cing khong du chud par byed pa dang / sems can rnams la tshul bzhin du yang dag par bstan nas dge ba'i rtsa ba bskyed
73a7(rgyud): de| yongs su smin par byas nas ye shes kyi stobs kyis yongs su sgrol ba gang yin pa ste/ rigs kyi bu/ 'di ni byang chub sems dpa' sems dpa' chen po rnams
73b1(rgyud): kyi stobs kyi pha rol tu phyin pa yongs su rdzogs par byed pa zhes bya'o/ /rigs kyi bu/ yang byang chub sems dpa' sems dpa' chen po rnams ni chos rnam pa lnga la brten nas ye
73b2(rgyud): shes kyi pha rol tu phyin pa yongs su rdzogs par byed do/ /lnga gang zhe na/ chos rnams kyi legs nyes rab tu rnam par 'byed par byed pa dang / nag po dang / dkar po'i chos yongs
73b3(rgyud): su mi spong zhing yang dag par sdud pa byed pa dang / 'khor ba dang / mya ngan las 'das pa dag la yongs su mi skyo zhing mngon par mi dga' ba dang / bsod nams dang / ye shes kyi
73b4(rgyud): spyod pa dang ldan pas mthar thug pa'i gnas su phyin par gyur pa dang / dbang bskur ba mchog thob pa dang / sangs rgyas kyi chos ma 'dres pa la sogs pa dang / thams cad mkhyen
73b5(rgyud): pa'i ye shes thob par gyur pa gang yin pa ste/ rigs kyi bu/ 'di ni byang chub sems dpa' sems dpa' chen po rnams kyi ye shes kyi pha rol tu phyin pa yongs su rdzogs par
73b6(rgyud): byed pa zhes bya'o/ /rigs kyi bu/ pha rol tu phyin pa'i don gang zhe na/ 'di lta ste/ phan 'dogs pa'i mchog tu mngon par sgrub pa gang yin pa de ni pha rol tu phyin pa'i don
73b7(rgyud): to| |shin tu zab pa'i ye shes chen po tshad med pa yongs su rdzogs par byed pa gang yin pa de ni pha rol tu phyin pa'i don to/ /spyod pa dang / spyod pa ma yin pa'i chos dag la
74a1(rgyud): @#/ /sems kyis mngon par zhen pa med pa gang yin pa de ni pha rol tu phyin pa'i don to/ /'khor ba'i nyes dmigs dang / mya ngan las 'das pa'i yon tan
74a2(rgyud): yang dag par rig cing yang dag par so sor rtog pa gang yin pa de ni pha rol tu phyin pa'i don to/ /gti mug dang ldan pa'i gang zag dang / shes rab dang ldan pa'i gang zag
74a3(rgyud): thams cad yongs su sdud par byed pa gang yin pa de ni pha rol tu phyin pa'i don to/ /chos kyi rin po che gya nom pa rnam pa sna tshogs rab tu ston pa gang yin pa de ni pha rol
74a4(rgyud): tu phyin pa'i don to/ /thogs pa med pa'i rnam par grol ba dang / shes rab yongs su rdzogs par gyur pa gang yin pa de ni pha rol tu phyin pa'i don to/ /chos kyi khams dang /
74a5(rgyud): sems can gyi khams yang dag par rnam par phye nas shes par gyur pa gang yin pa de ni pha rol tu phyin pa'i don to/ /sbyin pa la sogs pa nas ye shes kyi bar dag phyir
74a6(rgyud): mi ldog pa'i gnas su phyin par gyur pa gang yin pa de ni pha rol tu phyin pa'i don to/ /mi skye ba'i chos kyi bzod pa yongs su rdzogs par byed pa gang yin pa de ni pha rol tu phyin
74a7(rgyud): pa'i don to/ /sems can thams cad kyi bsod nams kyi dge ba'i rtsa ba yongs su smin par byed pa gang yin pa de ni pha rol tu phyin pa'i don to/ /mngon par byang chub nas
74b1(rgyud): sangs rgyas kyi stobs bcu dang / bsnyengs pa mi mnga' ba bzhi dang / ma 'dres pa'i chos la sogs pa yongs su rdzogs par byed pa gang yin pa de ni pha rol tu phyin pa'i don to/ /
74b2(rgyud): 'khor ba dang / mya ngan las 'das pa la mtshan nyid gnyis med par rtogs pa gang yin pa de ni pha rol tu phyin pa'i don to/ /thams cad la phan 'dogs shing yongs su zlos
74b3(rgyud): pa gang yin pa de ni pha rol tu phyin pa'i don to/ /mu stegs can thams cad nye bar 'ongs nas gal te dri ba dag la legs pa rnam par bshad nas 'dul bar byed pa gang yin
74b4(rgyud): pa de ni pha rol tu phyin pa'i don to/ /chos kyi 'khor lo shin tu gya nom pa rnam pa bcu gnyis yongs su bskor ba gang yin pa de ni pha rol tu phyin pa'i don to/ /mngon par zhen
74b5(rgyud): pa med cing mthong ba med pa dang / skyon dang 'brel ba med pa gang yin pa de ni pha rol tu phyin pa'i don to/ /rigs kyi bu/ byang chub sems dpa'i sa dang po la snga rtags kyi mtshan
74b6(rgyud): ma snang ba/ 'di lta ste/ stong gsum gyi stong chen po'i 'jig rten gyi khams tshad med dpag tu med pa rnams rin po che'i gter rnam pa sna tshogs kyis kun tu gang ba dag byang
74b7(rgyud): chub sems dpas thams cad rab tu mthong bar 'gyur ro/ /rigs kyi bu/ byang chub sems dpa'i sa gnyis pa la snga rtags kyi mtshan ma snang ba/ 'di lta ste/ stong gsum
75a1(rgyud): @#/ /gyi stong chen po'i 'jig rten gyi khams sa gzhi lag mthil ltar mnyam pa/ kha dog shin tu gya nom pa/ tshad med pa/ dpag tu med pa rnam pa sna
75a2(rgyud): tshogs dang ldan pa dang / yongs su dag pa'i rin po che'i rgyan gyi rnam pa dag byang chub sems dpas thams cad rab tu mthong bar 'gyur ro/ /rigs kyi bu/ byang chub sems
75a3(rgyud): dpa'i sa gsum pa la snga rtags kyi mtshan ma snang ba/ 'di lta ste/ bdag nyid kyi lus shin tu dpa' la go chas rab tu brgyan pas phyir rgol ba thams cad pham par byas pa
75a4(rgyud): dag byang chub sems dpas thams cad rab tu mthong bar 'gyur ro/ /rigs kyi bu/ byang chub sems dpa'i sa bzhi pa la snga rtags kyi mtshan ma snang ba/ 'di lta ste/ phyogs
75a5(rgyud): b zhi nas rlung gi dkyil 'khor gyis me tog dam pa rnam pa sna tshogs mngon par gtor bas sa gzhi kun tu khyab par bkram pa dag byang chub sems dpa' thams cad rab tu
75a6(rgyud): mthong bar 'gyur ro/ /rigs kyi bu/ byang chub sems dpa'i sa lnga pa la snga rtags kyi mtshan ma snang ba/ 'di lta ste/ rin rin po che'i phreng ba sna tshogs kyis lus kun tu khyab par
75a7(rgyud): brgyan pa/ mgo me tog gi cod pan gyis brgyan pa dang / gang byang chub sems dpas thams cad rab tu mthong bar 'gyur ro/ /rigs kyi bu/ byang chub sems dpa'i sa
75b1(rgyud): drug pa la snga rtags kyi mtshan ma snang ba/ 'di lta ste/ rin po che sna bdun gyi me tog gi rdzing bu/ them skas kyi lam bzhi dang ldan pa/ gser gyi bye ma kun tu bdal ba/ yongs su dwang
75b2(rgyud): zhing dri ma med pa/ yon tan brgyad dang ldan pa'i chus kun tu gang ba/ me tog ut+pal dang / ku mu da dang / puN+Da rigs kun tu bkram pa/ me tog gi rdzing bu'i nang na rnam par rtsen
75b3(rgyud): pa dag shin tu bde skyid pa dang / yongs su dag cing dpe zla med pa dag byang chub sems dpas thams cad rab tu mthong bar 'gyur ro/ /rigs kyi bu/ byang chub sems dpa'i
75b4(rgyud): sa bdun pa la snga rtags kyi mtshan ma snang ba/ 'di lta ste/ byang chub sems dpa'i mdun du sems can dmyal bar ltung bar 'gyur ba'i rigs pa dag 'di ltar byang chub
75b5(rgyud): sems dpa'i mthus ltung bar mi 'gyur la/ smras ba'ang med/ 'jigs shing skrag pa'ang med par gyur pa dag byang chub sems dpas thams cad rab tu mthong bar 'gyur
75b6(rgyud): ro| |rigs kyi bu/ byang chub sems dpa'i sa brgyad pa la snga rtags kyi mtshan ma snang ba/ 'di lta ste/ bdag nyid kyi lus kyi g.yas g.yon na seng ge'i rgyal pos yongs su
75b7(rgyud): bsrungs pas gcan gzan mang po thams cad skrag cing 'jigs par gyur pa dag byang chub sems dpas thams cad rab tu mthong bar 'gyur ro/ /rigs kyi bu/ byang chub
76a1(rgyud): @#/ /sems dpa'i sa dgu pa la snga rtags kyi mtshan ma snang ba/ 'di lta ste/ 'khor los bsgyur ba'i rgyal po 'khor 'bum phrag tshad med pas yongs su
76a2(rgyud): bskor nas mchod pa byed pa dang / spyi bo'i gdugs dkar po rin po che sna tshogs tshad med pa dag gis rab tu brgyan pa dag byang chub sems dpas thams cad rab tu mthong
76a3(rgyud): bar 'gyur ro/ /rigs kyi bu/ byang chub sems dpa'i sa bcu pa la snga rtags kyi mtshan ma snang ba/ 'di lta ste/ de bzhin gshegs pa'i sku gser gyi kha dog kun tu 'phro ba/
76a4(rgyud): 'od zer yongs su dag pa/ tshad med pa/ thams cad phun sum tshogs par gyur pa la tshangs pa'i rgyal po 'bum phrag tshad med pa dag gis yongs su bskor nas/ bkur
76a5(rgyud): sti dang / mchod pa byas pas bla na med pa'i chos kyi 'khor lo shin tu gya nom pa yongs su bskor ba dag byang chub sems dpas thams cad rab tu mthong bar 'gyur
76a6(rgyud): ro| |rigs kyi bu/ sa dang po la ci'i phyir rab tu dga' ba zhes bya zhe na/ 'di ltar thog ma kho nar 'jig rten las 'das pa'i sems sngon ma thob pa deng gdong thob
76a7(rgyud): nas sgrub pa chen po dag ji ltar smon pa bzhin du mngon par grub par gyur pas/ rab tu dga' ba skye bar 'gyur ba'i phyir sa dang po ni rab tu dga' ba zhes bya'o//
76b1(rgyud): dri ma shin tu phra mo dang / 'chal ba'i tshul khrims kyi nyes pa thams cad yongs su dag par gyur pas de'i phyir sa gnyis pa ni dri ma med pa zhes bya'o/ /shes rab dang / ting nge
76b2(rgyud): 'dzin tshad med pa'i 'od zer snang bar bsgul bar mi nus shing thul bar mi 'gyur ba dang / thos pas 'dzin pa'i gzungs brtsam par 'gyur bas de'i phyir sa gsum pa ni 'od
76b3(rgyud): byed pa'i sa zhes bya'o/ /shes rab kyi mes nyon mongs pa rnams bsregs nas 'od kyi snang ba 'phel bar byed pa dang / byang chub kyi phyogs sgom par byed pas de'i phyir sa bzhi
76b4(rgyud): pa ni 'od 'phro ba'i sa zhes bya'o/ /thabs mkhas pas bsgoms pa'i ye shes mchog rang dbang du gyur pa shin tu 'thob par dka' ba'i phyir dang / mthong ba dang / sgom pas
76b5(rgyud): spang bar bya ba'i nyon mongs pa gdul par dka' ba thul bar gyur pa'i phyir sa lnga pa ni shin tu rgyal bar dka' zhes bya'o/ /spyod pa'i chos rgyun chad med par gsal bar
76b6(rgyud): mngon sum du gyur pa dang / mtshan ma med pa'i yid la byed pa thams cad mngon sum du gyur pas de'i phyir sa drug pa ni mngon sum du gyur pa zhes bya'o/ /zag pa med pa
76b7(rgyud): la bar chad med pa dang / mtshan ma med pa'i yid la byed pa dang / rnam par grol ba'i ting nge 'dzin yun ring po nas bsgoms pa'i phyir dang / sa de rnam par dag cing thogs
77a1(rgyud): @#/ /pa med par gyur pa'i phyir sa bdun pa ni ring du song ba zhes bya'o/ /mtshan ma med pa'i yid la byed pa bsgoms pas rang dbang du gyur nas/ nyon mongs
77a2(rgyud): pa rnams kyis bsgul bar mi nus pas de'i phyir sa brgyad pa ni mi g.yo ba zhes bya'o/ /tha dad par gyur pa'i chos rnam pa sna tshogs thams cad bstan pa la rang dbang thob nas
77a3(rgyud): nyes pa med cing 'brel pa med par shes rab 'phel bar byed pa dang / dbang du gyur cing thogs pa med par gyur pas de'i phyir sa dgu pa ni legs pa'i blo gros zhes bya'o//
77a4(rgyud): chos kyi sku nam mkha' dang 'dra ba dang / shes rab sprin chen po lta bur gyur nas/ thams cad kun tu khyab par g.yogs par byed pa'i phyir de lta bas na sa bcu pa ni chos
77a5(rgyud): kyi sprin zhes bya'o/ /rigs kyi bu/ bdag dang / chos la mtshan ma yod par mngon par zhen pa'i ma rig pa dang / 'khor ba'i ngan 'gro la skrag cing 'jigs pa'i ma rig
77a6(rgyud): pa ste ma rig pa 'di gnyis kyis ni sa dang po la sgrib par byed do/ /bslab pa'i gnas shin tu phra mo dag la shes bzhin med pas nyams par byas pa'i ma rig pa dang / las
77a7(rgyud): kyi 'du byed rnam pa sna tshogs slong bar byed pa'i ma rig pa ste ma rig pa 'di gnyis kyis ni sa gnyis pa la sgrib par byed do/ /ma thob pa thob par 'dod pa la sred cing mngon
77b1(rgyud): par zhen pa'i ma rig pa dang / gzungs khyad par du 'phags pa dag la sgrib par byed pa'i ma rig pa ste ma rig pa 'di gnyis kyis ni sa gsum pa la sgrib par byed do/ /snyoms par
77b2(rgyud): 'jug pa'i ro myang ba la mngon par dga' ba'i ma rig pa dang / shin tu gya nom pa'i chos rnam par dag pa sred cing mos pa'i ma rig pa ste ma rig pa 'di gnyis kyis ni sa bzhi pa
77b3(rgyud): la sgrib par byed do/ /'khor ba la rgyab kyis phyogs pa'i ma rig pa dang / mya ngan las 'das pa la mngon par gzhol ba'i ma rig pa ste ma rig pa 'di gnyis kyis ni sa lnga pa la
77b4(rgyud): sgrib par byed do/ /rnal 'byor mngon du rgyu ba'i ma rig pa dang / mtshan ma rigs pa mngon du snang ba'i ma rig pa ste ma rig pa 'di gnyis kyis ni sa drug pa la sgrib par byed
77b5(rgyud): do| |mtshan ma shin tu phra mo rnams la mngon sum du spyod pa'i ma rig pa dang / mtshan ma med pa'i yid la byed pa la mngon par dga' ba'i ma rig pa ste ma rig pa 'di gnyis
77b6(rgyud): kyis ni sa bdun pa la sgrib par byed do/ /mtshan ma med par sgom par mngon par rtsol ba'i ma rig pa dang / mtshan ma la dbang thob pa la mngon par zhen pa'i ma rig pa ste
77b7(rgyud): ma rig pa 'di gnyis kyis ni sa brgyad pa la sgrib par byed do/ /bstan par bya ba'i don tshad med pa dang / ming dang / tshig dang / yi ge tshad med pa gnyis po 'di dag la mi
78a1(rgyud): @#/ /mkhas pa'i ma rig pa dang / tshig gi spobs pa yid bzhin du ma gyur pa'i ma rig pa ste ma rig pa 'di gnyis kyis ni sa dgu pa la sgrib par byed do/ /rdzu
78a2(rgyud): 'phrul chen po ston pa la rang dbang ma thob pa'i ma rig pa dang / shin tu phra ba'i gsang ba'i las kyi dngos po khong du ma chud pa'i ma rig pa ste ma rig pa 'di gnyis kyis
78a3(rgyud): ni sa bcu pa la sgrib par byed do/ /spyod yul thams cad la shes bya phra mos bsgribs pa'i ma rig pa dang / nyon mongs pa shin tu phra ba'i gnas ngan len gyi ma rig pa ste ma
78a4(rgyud): rig pa 'di gnyis kyis ni sangs rgyas kyi sa la sgrib par byed do/ /rigs kyi bu/ byang chub sems dpa' sems dpa' chen po rnams ni sa dang po la sbyin pa'i pha rol tu
78a5(rgyud): phyin pa la spyod par byed do/ /sa gnyis pa la tshul khrims kyi pha rol tu phyin pa la spyod par byed do/ /sa gsum pa la bzod pa'i pha rol tu phyin pa la spyod par byed do//
78a6(rgyud): sa bzhi pa la brtson 'grus kyi pha rol tu phyin pa la spyod par byed do/ /sa lnga pa la bsam gtan gyi pha rol tu phyin pa la spyod par byed do/ /sa drug pa la shes rab kyi pha rol
78a7(rgyud): tu phyin pa la spyod par byed do/ /sa bdun pa la thabs mkhas pa'i ye shes mchog gi pha rol tu phyin pa la spyod par byed do/ /sa brgyad pa la smon lam gyi pha rol tu
78b1(rgyud): phyin pa la spyod par byed do/ /sa dgu pa la stobs kyi pha rol tu phyin pa la spyod pa byed do/ /sa bcu pa la ye shes kyi pha rol tu phyin pa spyod do/ /rigs kyi bu/ byang chub sems dpa'
78b2(rgyud): sems dpa' chen po rnams ni sems bskyed pa dang pos rin chen mchog gi ting nge 'dzin yongs su sdud cing skyed par byed do/ /sems bskyed pa gnyis pas yid du 'ong ba'i
78b3(rgyud): ting nge 'dzin yongs su sdud cing skyed par byed do/ /sems bskyed pa gsum pas shin tu bsgul bar dka' ba'i ting nge 'dzin yongs su sdud cing skyed par byed do/ /sems
78b4(rgyud): bskyed pa bzhi pas phyir mi ldog pa'i ting nge 'dzin yongs su sdud cing skyed par byed do/ /sems bskyed pa lnga pas rin po che'i me tog gi ting nge 'dzin yongs su sdud cing skyed
78b5(rgyud): par byed do/ /sems bskyed pa drug pas nyi ma'i dkyil 'khor 'od zer 'bar ba'i ting nge 'dzin yongs su sdud cing skyed par byed do/ /sems bskyed pa bdun pas smon lam
78b6(rgyud): thams cad yid bzhin du mngon par 'grub pa'i ting nge 'dzin yongs su sdud cing skyed par byed do/ /sems bskyed pa brgyad pas mngon sum du gnas par byed pa'i ting nge
78b7(rgyud): 'dzin yongs su sdud cing skyed par byed do/ /sems bskyed pa dgu pas ye shes kyi snying po'i ting nge 'dzin yongs su sdud cing skyed par byed do/ /sems bskyed pa bcu
79a1(rgyud): @#/ /pas dpa' bar 'gro ba'i ting nge 'dzin sdud cing skyed par byed do/ /rigs kyi bu/ 'di dag ni byang chub sems dpa' sems dpa' chen po rnams
79a2(rgyud): kyi sems bskyed pa rnam pa bcu zhes bya'o/ /rigs kyi bu/ byang chub sems dpa' sems dpa' chen po rnams kyis sa dang po las thob pa'i gzungs gang yin pa de ni/ yon
79a3(rgyud): tan bslabs pa'i stobs zhes bya'o/ /de nas bcom ldan 'das kyis gzungs sngags smras pa/ tad+ya thA/ pUr+Na ma no ra the/ do ho do ho/ yA pad sUR+ya/ a ba b+hA sa tA/ yA
79a4(rgyud): bad tsan+d+re/ dau dan+te/ tA bad rak+Sha mA na dan+te pa ri hA raM ku ru swAhA/ rigs kyi bu/ gzungs 'di ni gang gA'i klung gi bye ma snyed kyi grangs las 'das pa'i sangs rgyas rnams kyis
79a5(rgyud): sa dang po'i byang chub sems dpa' yongs su bsrung ba'i phyir gsungs pa yin te/ gang la la zhig gis gzungs sngags 'di kha ton du 'don cing yongs su 'dzin par
79a6(rgyud): byed na/ 'di lta ste/ stag dang / spyang ki dang / seng ge dang / gcan gzan ma rungs pa'i rigs kyi rnam pa dang / yi dwags ma rungs pa dang / mi dang / mi ma yin pa la sogs
79a7(rgyud): pas phyir rgol ba dang / gdon bgegs dang / sdug bsngal gyis 'tshe ba'i 'jigs pa thams cad las thar bar 'gyur zhing / sgrib pa lnga las rnam par grol nas sa
79b1(rgyud): dang po mi brjed cing rjes su dran par 'gyur ro/ /rigs kyi bu/ byang chub sems dpa' sems dpa' chen pos sa gnyis pa las thob pa'i gzungs gang yin pa de ni shin tu bde
79b2(rgyud): bde ba'i gnas zhes bya'o/ /tad+yathA/ ut+to li/ tsi ri tsi ri/ At+to ra to rA Na ma/ shAn+to shAn+to/ ut+to li/ hu ru hu ru swAhA/ rigs kyi bu/ gzungs 'di ni gang gA'i klung gnyis kyi bye
79b3(rgyud): bye ma snyed kyi grangs las 'das pa'i sangs rgyas rnams kyis sa gnyis pa'i byang chub sems dpa' yongs su bsrung ba'i phyir gsungs pa yin te/ gang la la zhig gis gzungs
79b4(rgyud): sngags 'di kha ton du 'don cing yongs su 'dzin par byed na/ gcan gzan ma rungs pa dang / yi dwags ma rungs pa dang / mi dang / mi ma yin pa la sogs pas phyir rgol ba dang /
79b5(rgyud): gdon bgegs dang / sdug bsngal gyis 'tshe ba'i 'jigs pa thams cad las thar bar 'gyur zhing sgrib pa lnga las rnam par grol nas sa gnyis pa mi brjed cing rjes su dran
79b6(rgyud): par 'gyur ro/ /rigs kyi bu/ byang chub sems dpa' sems dpa' chen pos sa gsum pa las thob pa'i gzungs gang yin pa de ni shin tu rgyal bar dka' ba'i stobs zhes
79b7(rgyud): bya'o/ /tad+yathA/ dan+thi ke/ ban+thi ke/ ka ra thA/ kau ra thi/ ke yU re/ dan+te le swAhA/ rigs kyi bu/ gzungs 'di ni gang gA'i klung gsum gyi bye ma snyed kyi grangs las 'das pa'i
80a1(rgyud): @#/ /sangs rgyas rnams kyis sa gsum pa'i byang chub sems dpa' yongs su bsrung ba'i phyir gsungs pa yin te/ gang la la zhig gis gzungs sngags 'di
80a2(rgyud): kha ton du 'don cing yongs su 'dzin par byed na/ gcan gzan ma rungs pa dang / yi dwags ma rungs pa dang / mi dang / mi ma yin pa la sogs pas phyir rgol ba dang / gdon bgegs
80a3(rgyud): dang / sdug bsngal gyis 'tshe ba'i 'jigs pa las thar bar 'gyur zhing sgrib pa lnga las rnam par grol nas/ sa gsum pa mi brjed cing rjes su dran par 'gyur ro/ /rigs kyi bu/
80a4(rgyud): byang chub sems dpa' sems dpa' chen pos sa bzhi pa las thob pa'i gzungs gang yin pa de ni rgya cher phan 'dogs pa zhes bya'o/ /tad+ya thA/ shi ri shi ri/ di ma di ma ni/
80a5(rgyud): d+ha ri d+ha ri Ni/ shi ri shi ri Ni/ bi sha lA/ bi sha lA/ pA sha pa shA ni/ ban+d+ha ni ye swAhA/ rigs kyi bu/ gzungs 'di ni gang gA'i klung bzhi'i bye ma snyed kyi grangs las 'das pa'i
80a6(rgyud): s angs rgyas rnams kyis sa bzhi ba'i byang chub sems dpa' yongs su bsrung ba'i phyir gsungs pa yin gang la la zhig gis gzungs sngags 'di kha ton du 'don cing
80a7(rgyud): yongs su 'dzin par byed na/ gcan gzan ma rungs pa dang / yi dwags ma rungs pa dang / mi dang / mi ma yin pa la sogs pas phyir rgol ba dang / gdon bgegs dang /
80b1(rgyud): sdug bsngal gyis 'tshe ba'i 'jigs pa rnams las thar bar 'gyur zhing sgrib pa lnga las rnam par grol nas sa bzhi pa mi brjed cing rjes su dran par 'gyur ro/ /rigs kyi bu/ byang
80b2(rgyud): chub sems dpa' sems dpa' chen pos sa lnga pa las thob pa'i gzungs gang yin pa de ni yon tan sna tshogs kyis rab tu brgyan pa zhes bya'o/ /tad+yathA/ ha ri ha ri Ni/ tsi ri
80b3(rgyud): tsi ri Ni/ ka ri mA Ni/ saM ka ri mA Ni/ sA ma bA sa ni/ dzam+b+ha ni/ stam+b+ha ni/ mo ha ni/ swa yaM b+huk+ke swAhA/ rigs kyi bu/ gzungs 'di ni gang gA'i klung lnga'i bye ma snyed kyi grangs las 'das
80b4(rgyud): p a'i sangs rgyas rnams kyis sa lnga pa'i byang chub sems dpa' sems dpa' chen po rnams yongs su bsrung ba'i phyir gsungs pa yin te gang la la zhig gis gzungs
80b5(rgyud): sngags 'di kha ton du 'don cing yongs su 'dzin par byed na 'jigs shing skrag pa rnams las thar ba dang / gcan gzan ma rungs pa dang / yi dwags ma rungs pa dang / mi dang / mi ma
80b6(rgyud): yin pa la sogs pa dgra dang / rkun po dang / glo bur gyi gnod pa dang / nyon mongs pa dang / sdug bsngal rnams dang / sgrib pa lnga las rnam par grol nas sa lnga pa mi brjed cing rjes su dran par
80b7(rgyud): 'gyur ro/ /rigs kyi bu/ byang chub sems dpa' sems dpa' chen pos sa drug pa las thob pa'i gzungs gang yin pa de ni yongs su rdzogs pa'i ye shes zhes bya'o/ /
81a1(rgyud): @#/ /tad+ya thA/ bi ti ri bi to ri/ ma ra Ni/ ma ra Ni/ ka li ka li/ bi to han+te lu lu lu lu/ tsu lu tsu lu to lU ba to lU ba sha sha shats+tsha/ pa ri sha/ swasti sarba satwA nAM/
81a2(rgyud): sid+d+h+yan+tu ma ma man+t+ra/ pa dA ni swAhA/ rigs kyi bu/ gzungs 'di ni gang gA'i klung drug gi bye ma snyed kyi grangs las 'das pa'i sangs rgyas rnams kyis sa drug pa'i byang chub sems
81a3(rgyud): dpa' sems dpa' chen po rnams yongs su bsrung ba'i phyir gsungs pa yin te/ gang la la zhig gis gzungs sngags 'di kha ton du 'don cing yongs su 'dzin par byed
81a4(rgyud): na 'jigs shing skrag pa rnams las thar ba dang / gcan gzan ma rungs pa dang / yi dwags ma rungs pa dang / mi dang / mi ma yin pa la sogs pa dgra dang / rkun po dang / glo bur
81a5(rgyud): gyi gnod pa dang / nyon mongs pa dang / sdug bsngal rnams dang / sgrib pa lnga las rnam par grol nas sa drug pa mi brjed cing rjes su dran par 'gyur ro/ /rigs kyi bu/ byang
81a6(rgyud): chub sems dpa' sems dpa' chen po rnams kyis sa bdun pa las thob pa'i gzungs gang yin pa de ni/ rnam par rgyal ba'i chos kyi spyod pa zhes bya'o/ /tad+ya thA/ dza ha
81a7(rgyud): dza ha ru/ dza ha dza ha dza ha ru/ bai lu ke bai lu ke/ a mr-i ta ga Ni/ pu ru Sha Ni/ bai ru te ke ba ru bat+ta/ bi d+ha he ke/ bin+da bi le ni/ a mr-i lu te ki/ bai dzu yu bai dzu yu swAhA/ rigs kyi
81b1(rgyud): bu| gzungs 'di ni gang gA'i klung bdun gyi bye ma snyed kyi grangs las 'das pa'i sangs rgyas rnams kyis/ sa bdun pa'i byang chub sems dpa' rnams yongs su bsrung ba'i phyir
81b2(rgyud): gsungs pa yin te/ gang la la zhig gis gzungs sngags 'di kha ton du 'don cing yongs su 'dzin par byed na 'jigs shing skrag pa rnams las thar ba dang / gcan zan ma
81b3(rgyud): rungs pa dang / yi dwags ma rungs pa dang / mi dang / mi dang / mi ma yin pa la sogs pa dgra dang / rkun po dang / glo bur gyi gnod pa dang / nyon mongs pa dang / sdug bsngal gyi rnam
81b4(rgyud): pa dang / sgrib pa lnga las rnam par grol nas sa bdun pa mi brjed cing rjes su dran par 'gyur ro/ /rigs kyi bu/ byang chub sems dpa' sems dpa' chen po rnams kyis sa brgyad
81b5(rgyud): pa las thob pa'i gzungs gang yin pa de ni mi zad pa'i gter zhes bya'o/ /tad+yathA/ shi ri shi ri shi ri Ni/ mi te mi te/ ka ri ka ri/ he ru he ru/ tsu ru tsu ru/ ban+d+d+ha ni swAhA/ rigs kyi
81b6(rgyud): kyi bu/ gzungs 'di ni gang gA'i klung brgyad kyi bye ma snyed kyi grangs las 'das pa'i sangs rgyas rnams kyis sa brgyad pa'i byang chub sems dpa' rnams yongs su bsrung ba'i
81b7(rgyud): phyir gsungs pa yin te/ gang la la zhig gis gzungs sngags 'di kha ton tu 'don cing 'dzin par byed na/ 'jigs shing skrag pa rnams las thar ba dang / gcan gzan ma
82a1(rgyud): @#/ /rungs pa dang / yi dwags ma rungs pa dang / mi dang / mi ma yin pa la sogs pa dgra dang / rkun po dang / glo bur kyi gnod pa dang / nyon mongs pa dang /
82a2(rgyud): sdug bsngal gyi rnam pa dang / sgrib pa lnga las rnam par grol nas sa brgyad pa mi brjed cing rjes su dran par 'gyur ro/ /rigs kyi bu/ byang chub sems dpa' sems dpa'
82a3(rgyud): chen po rnams kyis sa dgu pa las thob pa'i gzungs gang yin pa de ni tshad med pa'i sgo zhes bya'o/ /tad+ya thA/ ha ri tsaN+DA li ke/ ku la ma b+ha dri/ to ra si pa ta pa ta si/ shi ri shi
82a4(rgyud): ri ga shi ri gA baM shi ri swasti/ sarba satwa nAn swAhA/ rigs kyi bu/ gzungs 'di ni gang gA'i klung dgu'i bye ma snyed kyi grangs las 'das pa'i sangs rgyas rnams kyis sa dgu pa'i
82a5(rgyud): byang chub sems dpa' rnams bsrung ba'i phyir gsungs pa yin te/ gang la la zhig gis gzungs sngags 'di kha ton du 'don cing yongs su 'dzin par byed na 'jigs shing
82a6(rgyud): skrag pa rnams las thar ba dang / gcan gzan ma rungs pa dang / yi dwags ma rungs pa dang / mi dang / mi ma yin pa la sogs pa dgra dang / rkun po dang / glo bur gyi gnod pa dang /
82a7(rgyud): nyon mongs pa dang / sdug bsngal ba dang / sgrib pa lnga las rnam par grol nas sa dgu pa mi brjed cing rjes su dran par 'gyur ro/ /rigs kyi bu/ byang chub sems dpa'
82b1(rgyud): sems dpa' chen po rnams kyis sa bcu pa las thob pa'i gzungs sngags gang yin pa de ni rdo rje'i ri rnam par 'joms pa zhes bya'o/ /tad+ya thA/ sid+d+he su sid+d+he/ mo tsa ni/ mok+Sha ni/
82b2(rgyud): muk+te bi muk+te/ a ma le bi ma le dam le/ mAng+ga le/ hi ra N+ya gar+b+he/ rat+na gar+b+he/ sa man+ta b+ha de/ sarba ar+thA sA d+ha ni/ ma na se/ mahA ma na se ad b+hu te/ a t+yad b+hu te a ra dze/ bi ra dze
82b3(rgyud): a ts+yu te a mri ta a ra dze/ bi ra dze brah+me brah+ma swA re bA ra Ni pU ra Ni ma no ra the swAhA/ rigs kyi bu/ dbang bskur ba'i bkra shis tshig gi gzungs 'di ni gang gA'i klung bcu'i bye ma snyed
82b4(rgyud): kyi grangs las 'das pa'i sangs rgyas rnams kyis sa bcu pa'i byang chub sems dpa' rnams yongs su bsrung ba'i phyir gsungs pa yin te/ gang la la zhig gis gzungs
82b5(rgyud): sngags 'di kha ton du 'don cing yongs su 'dzin par byed na 'jigs shing skrag pa rnams las thar pa dang / gcan gzan ma rungs pa dang / yi dwags ma rungs pa dang / mi dang /
82b6(rgyud): mi ma yin pa la sogs pa dgra dang / rkun po dang / glo bur kyi gnod pa dang / gdon bgegs kyi 'jigs pa rnams las thar bar 'gyur zhing gdug pa'i gdon thams
82b7(rgyud): cad yongs su bsal nas rab tu zhi ba dang / sgrib pa lnga las rnam par grol nas sa bcu pa mi brjed cing rjes su dran par 'gyur ro/ /de nas byang chub sems dpa' seng+ge'i
83a1(rgyud): @#/ /mtshan thogs pa med pa'i 'od zer 'bar bas bcom ldan 'das kyis bsam gyis mi khyab pa'i gzungs 'di dag bkas bshad pa thos pa dang /
83a2(rgyud): stan las langs te bla gos phrag pa gcig tu gzar nas pus mo g.yas pa'i lha nga sa la btsugs te gus pas thal mo sbyar nas/ bcom ldan 'das kyi zhabs la mgo bos
83a3(rgyud): phyag btsal te/ tshigs su bcad pa 'di dag gis bcom ldan 'das la mngon par bstod pa/ zab mo mtshan ma med pa'i chos/ /dpe med de la phyag kyang 'tshal/ /
83a4(rgyud): can yang dag shes stor la/ /bcom ldan nyag gcig sgrol bar mdzad/ /de bzhin gshegs pa mkhyen gsal spyan/ /chos gcig mtshan nyid mi gzigs kyang / /yang dag
83a5(rgyud): chos kyi spyan gyis ni/ /thams cad kun gzigs bsam mi khyab/ /chos gcig bskyed par mi mdzad la/ /chos gcig 'gog par mi mdzad pas/ /mnyam gzigs 'di yi
83a6(rgyud): dbang gis na/ /bla med gnas su byon pa lags/ /'khor ba dag kyang mi 'jigs la/ /mya ngan 'das la mi gnas shing / /mtha' gnyis dag las ma chags pas/ /de slad
83a7(rgyud): mya ngan 'das pa brnyes/ /dag dang ma dag pa yi phyogs/ /bcom ldan ro gcig nyid mkhyen nas/ /rnam par rtog par mi mdzad slad/ /mchog tu rnam par dag pa brnyes//
83b1(rgyud): bcom ldan mtha' yas sku dag gis/ /yi ge 'bru gcig ma gsungs kyang / /slob ma mang po kun la ni/ /chos kyi char gyis tshim par mdzad/ /bcom ldan sems can thams cad la/ /
83b2(rgyud): mtshan nyid rnam pa med gzigs kyang / /sdug bsngal dag gis gzir ba la/ /rtag par yongs su skyob par mdzad/ /sdug bsngal bde dang rtag mi rtag /bdag dang bdag med la
83b3(rgyud): sogs dang / /gcig min tha dad min pa dang / /skye med 'gag pa med pa yi/ /de 'dra'i don ni mang po rnams/ /bshad phyir bye brag mchis kyang ni/ /dper na lung stong brag ca ltar//
83b4(rgyud): bcom ldan nyag gcig rab tu mkhyen/ /chos dbyings rtog pa ma mchis pas/ /theg pa tha dad ma mchis kyang / /sems can yongs su bsgral ba'i slad/ /rnam par phye nas
83b5(rgyud): gsum du gsungs/ /de nas tshangs pa'i rgyal po chen po 'dug pa'i stan las langs te bla gos phrag pa gcig la gzar nas pus mo g.yas pa'i lha nga sa la btsugs te gus
83b6(rgyud): pas thal mo sbyar nas bcom ldan 'das kyi zhabs la mgo bos phyag byas te/ bcom ldan 'das la 'di skad ces gsol to/ /bcom ldan 'das/ gser 'od dam pa
83b7(rgyud): mchog tu rnam par rgyal ba'i mdo sde'i rgyal po 'di ni/ shin tu dkon zhing dpag par dka' ba/ thog mar dge ba/ bar du dge ba/ tha mar dge ba/ tshig 'bru dang / don
84a1(rgyud): @#/ /yongs su rdzogs pa/ sangs rgyas kyi chos thams cad yongs su rdzogs par bgyid pa lags pas/ gang gis yongs su 'dzin par bgyid pa'i gang
84a2(rgyud): zag de ni sangs rgyas rnams kyi drin bsab par bgyid pa lags so/ /bcom ldan 'das kyis bka' stsal pa/ rigs kyi bu/ de de bzhin no/ /de de bzhin te/ khyod kyis ji skad
84a3(rgyud): smras pas de bzhin no/ /rigs kyi bu/ gang gis mdo sde 'di nyan par byed pa de dag ni bla na med pa yang dag par rdzogs pa'i byang chub las phyir ldog par mi 'gyur ro/ /de
84a4(rgyud): ci'i phyir zhe na/ rigs kyi bu/ mdo sde 'dis ni phyir mi ldog pa'i sa'i byang chub sems dpa'i khyad par du 'phags pa'i dge ba'i rtsa ba yongs su smin par byed cing / chos kyi
84a5(rgyud): phyag rgya mchog dang / mdo sde mang po'i rgyal po yin pa'i phyir mnyan par bya/ yongs su gzung bar bya/ bklag par bya/ kha ton du 'don par bya'o/ /de ci'i phyir zhe na/
84a6(rgyud): kyi bu/ sems can gang dge ba'i rtsa ba ma bskyed pa dang / dge ba'i rtsa ba yongs su ma smin pa dang / de bzhin gshegs pa rnams la bsnyen bkur ma byas pa de dag thams
84a7(rgyud): cad kyis ni shin tu gya nom pa'i chos 'di mnyan par mi nus so/ /rigs kyi bu'am/ rigs kyi bu mo gang la la zhig gis mnyan nas yongs su 'dzin par byed na kha na ma
84b1(rgyud): tho ba'i sgrib pa thams cad yongs su byang nas mchog tu rnam par dag pa thob par 'gyur/ rtag par sangs rgyas mthong zhing / sangs rgyas dang / dge ba'i bshes gnyen dang / yon
84b2(rgyud): tan mchog dang ldan pa'i gang zag rnams dang yongs su 'bral bar mi 'gyur/ rtag par chos gya nom pa thos shing phyir mi ldog pa'i sa la gnas par 'gyur/ gzungs kyi sgo
84b3(rgyud): mchog dam pa zad pa med cing 'grib pa med pa/ 'di lta ste/ rgya mtsho'i phyag rgya yon tan mchog 'byung ba'i gzungs zad pa med cing 'grib pa med pa dang / sems can gyi
84b4(rgyud): bsam pa dang / spyod pa dang / tshig mngon par rtogs pa'i gzungs zad pa med cing 'grib pa med pa dang / nyi ma'i dkyil 'khor dri ma med pa'i mtshan nyid kyi 'od zer gyi gzungs
84b5(rgyud): zad pa med cing 'grib pa med pa dang / zla ba yongs su rgyas pa'i mtshan nyid kyi 'od zer gyi gzungs zad pa med cing 'grib pa med pa dang / rmongs pa rnams yongs su btul
84b6(rgyud): nas yon tan gyi sku yang dag par ston pa'i gzungs zad pa med cing 'grib pa med pa dang / rdo rje'i ri rnam par 'joms pa'i gzungs zad pa med cing 'grib pa med pa dang /
84b7(rgyud): brjod du med pa'i don gyi rgyu dang / rkyen gyi mdzod yang dag par ston pa'i gzungs zad pa med cing 'grib pa med pa dang / yang dag pa'i bden pa'i tshig gi cho ga'i sgra dbyangs
85a1(rgyud): @#/ /mngon par rtogs pa'i gzungs zad pa med cing 'grib pa med pa dang / nam mkha' ltar dri ma med pa'i sems kyi spyod pa'i phyag rgya'i gzungs zad pa
85a2(rgyud): med cing 'grib pa med pa dang / sangs rgyas kyi sku mtha' med pa rnams yang dag par ston pa'i gzungs zad pa med cing 'grib pa med pa de lta bu thams cad kyang rab tu 'thob
85a3(rgyud): par 'gyur/ rigs kyi bu/ de lta bu la sogs pa zad pa med cing 'grib pa med pa'i gzungs kyi sgo rnams yongs su rdzogs pa'i phyir byang chub sems dpa' sems dpa'
85a4(rgyud): chen po de phyogs bcu'i sangs rgyas kyi zhing thams cad du sangs rgyas kyi skur mngon par sprul nas/ yang dag pa'i chos bla na med pa rnam pa sna tshogs ston par byed kyang chos
85a5(rgyud): kyi de bzhin nyid las g.yo ba'ang med/ gnas pa'ang med/ 'ong ba'ang med/ 'gro ba'ang med do/ /sems can thams cad kyi dge ba'i rtsa ba legs par yongs su
85a6(rgyud): smin par byas kyang yongs su smin par byas pa'i sems can gcig tsam yang yang dag par rjes su mi mthong ngo / /chos rnam pa sna tshogs yang dag par ston par byed
85a7(rgyud): kyang tshig las g.yos pa'ang med/ gnas pa'ang med/ 'gro ba'ang med/ 'ong ba'ang med cing / skye 'gag med par mngon du byed par 'gyur ro/ /rgyu dang / rkyen
85b1(rgyud): gang gi phyir 'du byed kyi chos rnams la 'gro ba dang / 'ong ba med par bstan ce na/ chos thams cad kyi ngo bo nyid tha dad pa med pa'i phyir ro/ /chos 'di bstan pa na byang chub
85b2(rgyud): sems dpa' sems dpa' chen po 'bum phrag sum khri ni mi skye ba'i chos kyi bzod pa thob par gyur to/ /byang chub sems dpa' tshad med pa snyed ni byang chub kyi sa las phyir
85b3(rgyud): mi ldog par gyur to/ /dge slong dang / dge slong ma tshad med dpag tu med pa snyed ni chos kyi mig rnam par dag pa thob par gyur to/ /srog chags tshad med pa snyed ni byang
85b4(rgyud): chub tu sems bskyed par gyur to/ /de nas de'i tshe bcom ldan 'das kyis tshigs su bcad de bka' stsal pa/ chos mchog 'khor ba'i rgyun las bzlog mdzad pa/ /shin tu
85b5(rgyud): zab cing gya nom mthong bar dka'/ /sems can dmus long 'dod pas rab g.yogs nas/ /ma mthong phyir ni sdug bsngal sna tshogs myong / /de nas 'khor mang po rnams cig
85b6(rgyud): car stan las langs te/ bcom ldan 'das kyi zhabs la mgo bos phyag byas nas bcom ldan 'das la 'di skad ces gsol to/ /bcom ldan 'das/ gnas gang du gser
85b7(rgyud): 'od dam pa mchog tu rnam par rgyal ba mdo sde'i rgyal po 'di klog cing 'don pa'i gnas der bdag cag 'khor mang po rnams der mchis te/ nyan pa'i 'khor bgyis nas 'di
86a1(rgyud): @#/ /ston pa'i mkhan po de la sman pa dang / bde ba dang / sgrib pa ma mchis shing lus dang / sems bag yangs su 'gyur ba 'thob par bgyid do/ /bdag
86a2(rgyud): cag bsam pa thag pa nas mchod cing rim gro bgyid do/ /nyan pa'i 'khor rnams kyang rab tu bde zhing skyid par bgyid do/ /de dag gnas pa'i yul der yang phyir rgol ba'i
86a3(rgyud): dgra dang / 'jigs shing skrag pa dang / gdon bgegs dang / mu ge'i sdug bsngal rnams ma mchis par bgyis nas/ mi rnams rab tu dar zhing rgyas par bgyid do/ /
86a4(rgyud): chos 'di ston pa'i dkyil 'khor der lha dang / mi dang / mi ma lags pa la sogs pa sems can thams cad kyis rtsog par mi bgyid cing mi gtsang bas sbag par mi
86a5(rgyud): bgyi'o/ /de ci'i slad du zhe na/ chos bshad pa'i gnas gang lags pa de ni mchod rten lags pas rtag par me tog dang / spos dang / lda ldi dang / ba dan dang /
86a6(rgyud): rnams kyis mchod pa bgyis na/ bdag cag rnams kyang rtag par yongs su bsrung zhing rgud pa rnams yongs su spong bar bgyid do/ /bcom ldan 'das kyis 'khor mang
86a7(rgyud): po rnams la bka' stsal pa/ rigs kyi bu/ khyed kyis nan tan brtson 'grus kyis mdo sde dam pa yongs su sgom par byed na/ de nyid yang dag pa'i chos 'jig rten du
86b1(rgyud): yun ring du gnas par 'gyur ba yin no/ /gser 'od dam pa mchog tu rnam par rgyal ba'i mdo sde'i rgyal po las/ mchog tu rnam par dag pa'i sa'i gzungs kyi le'u ste drug
86b2(rgyud): pa'o|| ||gser 'od dam pa mchog tu rnam par rgyal ba mdo sde'i rgyal po/ bam po lnga pa/ de nas bcom ldan 'das kyis byang chub kyi shing gi lha dge ba'i lha mo
86b3(rgyud): la 'di skad ces bka' stsal to/ /rigs kyi lha mo/ khyod kyis 'di ltar shes par bya ste/ mdzes pa'i tog gi mtshan mo rmi lam na/ gser gyi rnga dam pa las de bzhin gshegs
86b4(rgyud): pa'i yon tan gyi bsngags pa brjod pa dang / 'gyod tshangs kyi chos bstan pa'i sgra chen po byung ba'i sgra dang / rkyen gang yin pa de dag ngas khyed la rgya cher yang dag par bshad kyi/
86b5(rgyud): sems rtse gcig tu legs par yid la zungs shig/ 'das pa'i dus kyi tshe rgyal po gser gyi klu'i bdag po zhes bya ba zhig byung ste/ rtag par pad+ma'i dpes phyogs bcu dus
86b6(rgyud): gsum gyi sangs rgyas rnams la mngon par bstod cing bsngags pa brjod par gyur to/ /de nas 'khor mang po rnams la des mngon par bstod pa'i tshigs su bcad pa gang yin
86b7(rgyud): pa 'di gsungs so/ /'das dang ma byon da ltar bzhugs sangs rgyas/ /phyogs bcu'i 'jig rten dag na bzhugs pa la/ /deng bdag rtse gcig spyi 'dud phyag bgyis te/ /rgyal
87a1(rgyud): @#/ /ba rnams la rtse gcig bsngags par bgyi/ /bla med rnam par dag par thub ba'i gtso/ /sku yi 'od kyis gsal mdzad gser mdog 'dra/ /sgra kun
87a2(rgyud): nang na mchog tu gyur pas na/ /tshangs chen dbyangs ltar 'brug sgra sgrogs par mdzod/ /dbu skra bung ba'i rgyab ltar rab gnag cing / /g.yas su 'khyil ba'i ri mo sngon por
87a3(rgyud): gnas| |tshems dkar gtams pa kha dog dung 'dra zhing / /rab mnyam kun gsal 'od zer dag dang ldan/ /rnam dag dri med rab tu mdzes pa'i spyan/ /ud pal sngon po
87a4(rgyud): 'dab ma yangs pa 'dra/ /ljags kyi mtshan ni yangs shing shin tu mnyen/ /dper na pad+ma le brgan chab chung 'dra/ /smin mtshams rtag par 'od ni dkar po mnga'/ /
87a5(rgyud): g.yas su 'khyil ba chu shel kha dog mtshungs/ /shangs kyi dbyibs mtho gser gyi gar bu 'dra/ /'od mnyen rnam dag mtshan nyid nyams mi mnga'/ /'jig rten dri mchog
87a6(rgyud): dam pa thams cad kun/ /sngon tshe gar gnas thams cad rab tu mkhyen/ /bcom ldan sku mchog gser gyi kha dog 'dra/ /spu rtse re re mtshan ni rab mtshungs shing / /sngo la
87a7(rgyud): rab mnyen g.yas su 'khyil bas na/ kha dog rab mnyam dpe bgyir shin tu dka'/ /bltams ma thag tu 'od mchog mnga' bas na/ /phyogs bcu'i 'jig rten
87b1(rgyud): thams cad gsal mdzad cing / /srid gsum sems can sdug bsngal zhi mdzad pas/ /de dag thams cad bde ba 'thob par mdzad/ /sems can dud 'gro yi dwags 'gro ba dang /
87b2(rgyud): lha ma yin dang mi yi 'gro ba kun/ /de dag sdug bsngal mang po zhi mdzad pas/ /rtag tu rang byung bde ba myong bar 'gyur/ /sku yi 'od kyis rtag tu gsal mdzad pas/ /rab sbyangs
87b3(rgyud): gser 'dra gya nom zla ma mchis/ /zhal mdog rgyas gsal zla ba nya ba 'dra/ /sgros dmar mdog mdzes bung ba'i 'bras bu mtshungs/ /gshegs stobs spyod lam seng ge'i rgyal
87b4(rgyud): po bzhin/ /sku mdog rab gsal gdugs ni 'char ba 'dra/ /phyag ngar ring ba pus mo 'das pa ni/ /dbyibs ni sA la'i lcug ma 'phyang dang mtshungs/ /'od ni 'dom gang mtha'
87b5(rgyud): yas gsal mdzad pas/ /rab gsal gdugs ni brgya stong ji lta bzhin/ /sangs rgyas zhing ni kun tu khyab pas na/ /rkyen ni ji bzhin skye dgu sad par mdzad/ /rnam dag 'od
87b6(rgyud): zer dra bas zla ma mchis/ /'od kyis 'jig rten brgya stong rgyas mdzad pas/ /phyogs bcu kun gsal mdzad la thogs mi mnga'/ /mun nag thams cad rab tu sel mdzad pa//
87b7(rgyud): bde gshegs byams 'od bde bar ba stsol bas/ /kha dog gya nom gser gyi ri bo 'dra/ /'od kyi zhing ni brgya stong khyab mdzad pas/ /sems can gang reg thams cad des
88a1(rgyud): @#/ /par 'byung / /bcom ldan sku ni bsod nams tshad med ldan/ /yon tan thams cad kun gyis rab tu brgyan/ /khams gsum ldan pas nyag cig
88a2(rgyud): gtsor gsungs pas/ /'jig rten khyad 'phags dpe zla yod ma mchis/ /'das pa'i sangs rgyas thams cad ji snyed pa/ /grangs ni sa chen rdul phran dag dang mtshungs/ /ma
88a3(rgyud): byon da ltar phyogs bcur bzhugs pa'i gtso/ /sa chen rdul phran ji bzhin mang po la/ /bdag ni rtse gcig lus dang ngag yid kyis/ /dus gsum sangs rgyas spyi btud skyabs
88a4(rgyud): su mchi/ /yon tan rgya mtsho mtha' yas rab bsngags nas/ /spos dang me tog sna tshogs kun gyis mchod/ /bdag ni lce ni brgya stong mchis 'gyur te/ /bskal pa tshad med
88a5(rgyud): rab tu bsngags brjod kyang / /bcom ldan yon tan bsam gyis mi khyab cing / /mchog tu zab pas shin tu brjod par dka'/ /bdag gi lce ni brgya stong mchis pa yis//
88a6(rgyud): sangs rgyas gcig gi yon tan kun bsngags kyang / /de la cha shas tsam yang rtogs dka' na/ /sangs rgyas mtha' dag yon tan smos ci 'tshal/ /gal te sa chen dang ni
88a7(rgyud): lha rnams nas/ /srid rtse'i bar dag rgya mtsho'i chab gyur kyang / /spu yi rtse mos grangs ni rtogs rung gi/ sangs rgyas yon tan thams cad gzhal bar dka'/ /bdag gis lus
88b1(rgyud): dang ngag yid rtse gcig tu/ /sangs rgyas yon tan mtha' yas bsngags brjod pa'i/ /bsod nams 'bras bu bsam dka' ci mchis pa/ /sems can yongs bsngo sangs rgyas myur
88b2(rgyud): 'grub smon/ /rgyal po de yis sangs rgyas bsngags brjod nas/ /gzhan yang rang sems smon lam cher btab pa/ /bdag ni ma 'ongs pa yi dus kyi tshe/ /tshe rabs bskal pa tshad med
88b3(rgyud): grangs med snyed/ /rmi lam rtag par gser rnga cher mthong nas/ /'gyod tshangs bstan pa'i sgra ni thos par shog/ sangs rgyas yon tan pad+ma'i dpes bsngags pas/ /skye med rtogs
88b4(rgyud): nas yang dag sangs rgyas shog/ sangs rgyas brgya lam lan cig 'jig rten 'byung / /bskal pa brgya stong shin tu phrad par dka'/ /rmi lam rtag par gser rnga sgra mchog thos/ /
88b5(rgyud): nyin mtshan ci rigs 'gyod tshangs bgyid par shog/ bdag gis pha rol phyin drug tshogs bsgoms nas/ /sems can sdug bsngal mtsho las rab drangs te/ /de 'og bla
88b6(rgyud): med mngon par sangs rgyas nas/ /zhing ni rnam dag bsam gyis mi khyab shog/ gser gyi rnga mchog sangs rgyas phul ba dang / /sangs rgyas yang dag yon tan bsngags pa'i rgyus//
88b7(rgyud): bcom ldan shAkya thub pa mthong gyur nas/ /bdag la mi mchog 'gyur bar lung bstan shog/ bdag gi bu ni gser klu gser gyi 'od/ /'das pa'i dus tshe dge bshes bgyis
89a1(rgyud): @#/ /pas na| |tshe rabs kun tu bdag gi khyim skyes te/ /lhan cig bla med byang chub lung nod shog/ sems can gang zhig mgon dang skyabs ma mchis//
89a2(rgyud): yun ring 'khor bar sdug bsngal mang myong ba/ /bdag gis ma 'ongs mgon dang skyabs bgyis nas/ /de dag rtag tu bde ba thob par shog/ srid gsum sdug bsngal mang po
89a3(rgyud): nyer zhi nas/ /thams cad yid bzhin bde gnas thob gyur te/ /'das pa'i sangs rgyas rnams ni ji lta bzhin/ /ma 'ongs byang chub mngon par bsgrub par shog/ gser
89a4(rgyud): 'od 'gyod tshangs bgyis pa'i bsod nams 'dis/ /sdug bsngal rgya mtsho gtan skams sdig bral nas/ /las kyi sgrib dang nyon mongs nyer zhi ste/ /bdag gis rnam
89a5(rgyud): dag 'bras bu myur thob shog/ bsod nams ye shes rgya mtsho tshad med cing / /rnam dag dri bral zab pas gting ma mchis/ /bdag gis yon tan rgya mtsho 'di thob nas//
89a6(rgyud): bla med byang chub chen po myur 'grub shog/ gser 'od 'gyod tshangs bgyis pa 'di yi mthus/ /bsod nams rnam dag 'od zer 'thob par shog/ rnam dag 'od zer
89a7(rgyud): dam pa thob nas kyang / /shes rab 'od kyis thams cad gsal bgyid shog/ bdag gi lus 'od sangs rgyas mtshungs 'gyur zhing / /bsod nams ye shes dag kyang
89b1(rgyud): de bzhin shog/ 'jig rten kun tu gcig pu gtsor brjod cing / /gzi brjid mthu stobs rang dbang zla med shog/ zag bcas sdug bsngal rgya mtsho 'das par shog/ 'dus ma byas
89b2(rgyud): kyi bde mtsho rtag bgrod shog/ de ltar bsod nams mtsho ni rtag 'phel shog/ ma 'ongs ye shes rgya mtsho yongs rdzogs shog/ bdag gi zhing na khams gsum yongs 'das
89b3(rgyud): nas| |khyad 'phags yon tan tshad med mtha' med shog/ rkyen dang ldan rnams lhan cig skyes gyur nas/ /thams cad rnam dag ye shes myur grub shog/ mjes pa'i tog
89b4(rgyud): khyod shes par byos/ /rgyal po gser klu bdag po yis/ /smon lam de 'dra gang btab pa/ /de ni khyod bdag nyid yin no/ /gser klu gser 'od zhes bya ba/ /sngon gyi khye'u gnyis
89b5(rgyud): po ni| |dngul tog dngul mtshan nyid yin te/ /nga las lung bstan thob pa yin/ /'khor mang de skad thos pa na/ /thams cad byang chub sems bskyed de/ /de ltar ma 'ongs dus
89b6(rgyud): kyi tshe| |'gyod tshangs 'di spyod smon lam btab/ /gser 'od dam pa mchog tu rnam par rgyal ba mdo sde'i rgyal po las/ pad+ma lta bu'i dpes bsngags pa brjod pa'i le'u ste
89b7(rgyud): bdun pa'o/ / //de nas bcom ldan 'das kyis 'khor mang po'i nang nas byang chub sems dpa' sems dpa' chen po rab gnas la 'di skad ces bka' stsal
90a1(rgyud): @#/ /to| |rigs kyi bu/ gser rgyal ba zhes bya ba'i gzungs yod de/ rigs kyi bu'am/ rigs kyi bu mo gang la la zhig gis 'das pa dang / ma byon
90a2(rgyud): pa dang / da ltar bzhugs pa'i sangs rgyas rnams mngon sum du mthong zhing bkur sti dang / mchod pa byed 'dod pas gzungs 'di yongs su gzung bar bya'o/ /de ci'i phyir
90a3(rgyud): zhe na| gzungs 'di ni 'das pa dang / ma byon pa dang / da ltar bzhugs pa'i sangs rgyas rnams kyi yum yin pas so/ /de lta bas na gzungs 'di yongs su 'dzin par byed
90a4(rgyud): p a gang yin pa de ni bsod nams chen po ldan zhing 'das pa'i sangs rgyas tshad med pa rnams las dge ba'i rtsa ba bskyed pa yin pas deng yongs su 'dzin par 'gyur ba
90a5(rgyud): yin no/ /tshul khrims yongs su dag pa mi zhig mi nyams shing thogs pa med pa dang / gdon mi za bar chos zab mo'i sgor 'jug par 'gyur bar rig par bya'o/ /
90a6(rgyud): bcom ldan 'das kyis sngags sgrub ba'i cho ga bka' stsal pa/ sngar sangs rgyas dang / byang chub sems dpa' rnams kyi mtshan nas brjod de sems rtse gcig tu gus pas
90a7(rgyud): phyag byas nas de'i 'og tu sngags gdon par bya'o/ /phyogs bcu'i sangs rgyas thams cad la phyag 'tshal lo/ /byang chub sems dpa' sems dpa' chen po rnams
90b1(rgyud): la phyag 'tshal lo/ /nyan thos dang / rang sangs rgyas dang / 'phags pa rnams la phyag 'tshal lo/ /sangs rgyas shAkya thub pa la phyag 'tshal lo/ /shar phyogs kyi sangs rgyas mi
90b2(rgyud): 'khrugs pa la phyag 'tshal lo/ /lho phyogs kyi sangs rgyas rin po che'i tog la phyag 'tshal lo/ /nub phyogs kyi sangs rgyas tshe dpag med la phyag 'tshal lo/ /byang phyogs kyi sangs
90b3(rgyud): rgyas lha'i rnga sgra'i rgyal po la phyag 'tshal lo/ /steng phyogs kyi sangs rgyas yangs pa'i yon tan mang po la phyag 'tshal lo/ /'og phyogs kyi sangs rgyas yon tan snang ba la phyag
90b4(rgyud): 'tshal lo/ /sangs rgyas rin chen snying po la phyag 'tshal lo/ /sangs rgyas kun tu 'od la phyag 'tshal lo/ /sangs rgyas kun tu snang la phyag 'tshal lo/ /sangs rgyas spos brtsegs
90b5(rgyud): rgyal po la phyag 'tshal lo/ /sangs rgyas rnam par rgyal ba'i pad+ma la phyag 'tshal lo/ /sangs rgyas mnyam par gzigs la phyag 'tshal lo/ /sangs rgyas rin chen gtsug phud la
90b6(rgyud): phyag 'tshal lo/ /sangs rgyas rin chen bla ma la phyag 'tshal lo/ /sangs rgyas rin chen 'od la phyag 'tshal lo/ /sangs rgyas dri ma med pa'i 'od zer la phyag 'tshal lo/ /sangs
90b7(rgyud): rgyas spobs rab dgongs la phyag 'tshal lo/ /sangs rgyas rnam dag zla ba'i 'od zer mtshan grags rgyal po la phyag 'tshal lo/ /sangs rgyas me tog bkod pa'i 'od la phyag
91a1(rgyud): @#/ /'tshal lo/ /sangs rgyas snang ba'i rgyal po la phyag 'tshal lo/ /sangs rgyas legs 'od dri med grags pa'i rgyal po phyag 'tshal lo/ /sangs rgyas
91a2(rgyud): rtog pa 'jigs med dbang phyug la phyag 'tshal lo/ /sangs rgyas bsnyengs pa mi mnga' ba'i grags pa la phyag 'tshal lo/ /sangs rgyas mchog tu rnam par rgyal ba'i rgyal
91a3(rgyud): po la phyag 'tshal lo/ /byang chub sems dpa' sems dpa' chen po spyan ras gzigs dbang phyug la phyag 'tshal lo/ /byang chub sems dpa' sems dpa' chen po
91a4(rgyud): sa'i snying po la phyag 'tshal lo/ /byang chub sems dpa' chen po nam mkha'i snying po la phyag 'tshal lo/ /byang chub sems dpa' sems dpa' chen po 'phags pa
91a5(rgyud): 'jam dpal la phyag 'tshal lo/ /byang chub sems dpa' sems dpa' chen po lag na rdo rje la phyag 'tshal lo/ /byang chub sems dpa' sems dpa' chen po kun tu
91a6(rgyud): bzang po la phyag 'tshal lo/ /byang chub sems dpa' sems dpa' chen po blo gros mi zad pa la phyag 'tshal lo/ /byang chub sems dpa' sems dpa' chen po mthu
91a7(rgyud): chen po thob pa la phyag 'tshal lo/ /byang chub sems dpa' sems dpa' chen po byams pa la phyag 'tshal lo/ /byang chub sems dpa' sems dpa' chen po dge
91b1(rgyud): ba'i blo gros la phyag 'tshal lo/ /gzungs ni 'di lta ste/ na mo rat+na ta yA ya/ tad+yA thA/ ku Ti/ ku Ti ni/ i mi ri to/ ko Sha ni i mi ri Ne/ i rI swAhA/ bcom ldan 'das kyis byang
91b2(rgyud): chub sems dpa' rab gnas la bka' stsal pa/ gzungs 'di ni dus gsum gyi sangs rgyas rnams kyi yum yin pas rigs kyi bu'am/ rigs kyi bu mo gang la la zhig gis gzugs
91b3(rgyud): 'di yongs su 'dzin par byed na/ bsod nams kyi tshogs tshad med dpag tu med pa rab tu skye bar 'gyur te/ 'di nyid sangs rgyas grangs med pa snyed la mchod cing rim gro
91b4(rgyud): byed pa dang / gus pas bla mar byed pa dang / bsngags pa brjod par byed pa yin pas/ 'di ltar sangs rgyas mang po rnams kyis kyang gang zag de la bla na med pa yang dag par
91b5(rgyud): rdzogs pa'i byang chub tu lung ston par 'gyur ro/ /rab gnas/ gang la la zhig gis gzungs 'di yongs su 'dzin par byed na/ ji ltar 'dod pa bzhin du gos dang / zas
91b6(rgyud): dang / nor dang / rin po che dang / mang du thos pa dang / shes rab rno ba dang / nad med cing tshe ring ba dang / bsod nams mang po thob par 'gyur bas ji ltar mos pa rnams yid
91b7(rgyud): bzhin du mi 'grub pa gang yang med par 'gyur ro/ /rab gnas/ gzungs 'di yongs su 'dzin par byed pa gang yin pa de ni bla na med pa'i byang chub ma thob kyi bar du rtag par
92a1(rgyud): @#/ /byang chub sems dpa' gser gyi grong khyer kyi ri dang / byang chub sems dpa' byams pa dang / byang chub sems dpa' rgya mtsho dang / byang chub
92a2(rgyud): sems dpa' spyan ras gzigs dbang phyug dang / byang chub sems dpa' 'jam dpal dang / byang chub sems dpa' ma hA bing ga la la sogs pa dang lhan cig gnas par
92a3(rgyud): 'gyur bas byang chub sems dpa' rnams kyis yongs su srung zhing yongs su bsrung bar 'gyur ro/ /rab gnas/ 'di ltar rig par bya ste/ sngags 'di yongs su 'dzin pa'i
92a4(rgyud): tshe cho ga 'di ltar bsgrub par bya'o/ /sngags lan khri rtsa brgyad tshang bar bzlas te bsnyen pa'i cho ga bya'o/ /de nas khang pa dben pa'i nang du dkyil 'khor brgyan nas zla ba yar
92a5(rgyud): gyi ngo'i tshes gcig la khrus yongs su dag par byas te gos sar pa bgos nas spos bsregs me tog gtor te bza' ba dang / btung ba rnam pa sna tshogs kyis mchod pa
92a6(rgyud): byas nas dkyil 'khor gyi nang du zhugs te thog ma kho nar sngar gong du bstan pa'i sangs rgyas dang / byang chub sems dpa' rnams kyi mtshan nas brjod de sems rtse gcig
92a7(rgyud): t u gus pas phyag byas nas sngar byas pa'i sdig pa rnams bshags te pus mo g.yas pa'i lha nga sa la btsugs nas sngar bstan pa'i gzungs sngags lan stong rtsa brgyad
92b1(rgyud): bzlas te lus drang por bsrang nas/ yid la bya zhing smon lam rjes su dran par bya'o/ /nyi ma shar ba dang dkyil 'khor gyi nang du zas gtsang ma gcig tu bza' bar bya zhing nyin gcig
92b2(rgyud): la zas gcig bza' bar bya'o/ /zhag bco lnga tshang nas dkyil 'khor nas 'byung bar byed na gang zag de bsod nams dang / gzi byin mthu stobs bsam gyis mi khyab pa dang ldan
92b3(rgyud): par 'gyur bas ci dang / ci smon pa mi 'grub pa gang yang med par 'gyur ro/ /gal te yid bzhin du 'grub par ma gyur na'ang dkyil 'khor gyi nang du 'jug par bya zhing bsam
92b4(rgyud): pa bzhin du 'grub nas kyang rtag par yid la bya zhing brjed par mi bya'o/ /gser 'od dam pa mchog tu rnam par rgyal ba mdo sde'i rgyal po las/ gser rgyal gyi gzungs kyi le'u
92b5(rgyud): ste brgyad pa'o/ / //de nas bcom ldan 'das kyis gzungs sngags de bka' stsal nas/ byang chub sems dpa' sems dpa' chen po rnams dang / lha dang /
92b6(rgyud): mi dang / 'khor mang po rnams la phan gdags shing / de kho na nyid kyi don dam pa shin tu zab pa khong du chud par mdzad par bzhad pa'i phyir stong pa nyid kyi rang bzhin yang
92b7(rgyud): bstan pa'i ched du tshigs su bcad de bka' stsal pa/ nga yis mdo sde zab mo gzhan dag las/ /yang dag stong pa nyid dag chos bshad pa/ /deng 'dir mdo sde'i rgyal po
93a1(rgyud): @#/ /'di las kyang / /stong nyid bsam gyis mi khyab mdo tsam bshad/ /zab mo'i chos ni rgya chen mang po la/ /sems can shes med rig par mi nus pas/
93a2(rgyud): de'i phyir ngas 'dir bzlas te bstan pas na/ /stong pa'i chos ni rab tu rtogs par 'gyur/ /thugs rje chen pos sems can brtse ba'i phyir/ /shin tu thabs mkhas rgyu rkyen mchog/
93a3(rgyud): dag gis/ /ngas deng 'khor 'dus chen po 'di nang du/ /bstan pas de dag stong don gsal rtogs 'gyur/ /lus 'di grong stong 'dra bar shes byas te/ /rkun po drug gnas phan
93a4(rgyud): tshun yong mi shes/ /yul drug rkun po tha dad dbang po gnas/ /so sor phan tshun mi shes de bzhin no/ /mig gi dbang po rtag par gzugs la blta/ /rna ba'i dbang po sgra nyan
93a5(rgyud): rgyun mi 'chad/ /sna yi dbang pos rgyun tu dri yul snom/ /lce yi dbang pos rtag par ro zhim myong / /lus kyi dbang pos yang 'jam reg bya len/ /yid kyi dbang pos chos rig
93a6(rgyud): skyo mi shes/ /dbang po 'di drug dngos po'i rjes 'brang bas/ /so so'i rang yul dag la rtog pa skyed/ /rnam shes sgyu sprul 'dra bas yang dag min/ /dbang po gnas nas mi
93a7(rgyud): dben 'dod pas tshol/ /dper na mi zhig grong stong rgyug pa ltar/ /rnam shes drug po dbang gnas de bzhin no/ /sems ni kun tshol gnas kyi rjes su 'jug/ dbang rten
93b1(rgyud): yul dmigs dngos pos rnam rig pas/ /rtag par gzugs sgra dri ro reg la sred/ /chos la spyod pas skad cig tsam mi gnas/ /rkyen ni ji bzhin dbang drug kun rgyug pas/ /mkha'
93b2(rgyud): la bya 'phur thogs pa med pa 'dra/ /dbang po rten byed de la ltos nas ni/ /phyi rol yul ni rnam par rig par nus/ /lus 'di shes med byed pa po yang med/ /rang bzhin mi brtan
93b3(rgyud): rkyen la ltos nas grub/ /yang dag ma yin rnam rtog las skyes pas/ /'khrul 'khor bzhin du las kyi dbang gis 'jug/ sa chu me rlung lhan cig lus bsgrubs pas/ /rgyu rkyen ji
93b4(rgyud): bzhin tha dad 'bras bu 'thob/ /lhan cig gnas kyang phan tshun gnod byed pas/ /sbrul gdug bzhi po gzeb gcig gnas pa 'dra/ /'byung chen sbrul bzhi rang bzhin tha dad
93b5(rgyud): pas/ /lhan cig gnas kyang mtho dang dma' ba yod/ /steng 'og 'gro zhing lus ni kun tu khyab/ /de dag mthar ni zad pa'i chos su 'gro/ sbrul gdug rnam pa bzhi po de dag
93b6(rgyud): las/ /sa chu sbrul gnyis phan cher thur du 'bying / /me rlung sbrul gnyis rang bzhin yang bas na/ /mi mthun 'di dbang nad mang skye bar 'gyur/ /sems dang rnam shes lus
93b7(rgyud): 'di gnas nas ni/ /dge sdig las ni sna tshogs byed pas na/ /lha mi ngan 'gro gsum du song nas ni/ /lus stobs ji bzhin lus ni len par byed/ /nad dang phrad nas lus
94a1(rgyud): @#/ /ni shi ba'i 'og/ bshang gci mi gtsang thams cad kun tu snang / /rul myags 'bus gces blta bar yong mi mos/ /dur khrod bor nas shing rul 'dra bar
94a2(rgyud): 'gyur/ /khyod kyis chos rnams de ltar blta bar byos/ /ci phyir bdag dang sems can yod par 'dzin/ /chos rnams thams cad 'dzad pas mi rtag ste/ /thams cad ma rig rkyen gyi
94a3(rgyud): mthu las byung / /'byung chen de dag yang dag min pas na/ /yang dag yod min rang bzhin skye med pas/ /de phyir 'byung chen ngo bo stong par bshad/ /'di dag stong zhing
94a4(rgyud): yang dag min rig byos/ /ma rig rang bzhin gzod ma nyid kyis med/ /rkyen mang mthu ltos tshogs las yod pa min/ /dus rnams kun tu yang dag blos stong pas/ /de phyir
94a5(rgyud): nga yis ma rig yin par bshad/ /'du byed rnam shes rkyen byas ming gzugs yod/ /skye mched drug dang reg tshor rjes su skye/ /sred len srid skye rga shi bskyed pas na/ /mya
94a6(rgyud): ngan smre sngags 'khrug pa rjes su 'brang / /sdug bsngal sna tshogs las ngan rtag dkris gzir/ /'khor bar 'khor ba dag la tshad dus med/ /rang bzhin yod min ngo bo
94a7(rgyud): nyid stong yang / /tshul bzhin ma yin rnam par rtog pa bskyed/ /nga yis nyon mongs thams cad rab spangs nas/ /rtag par yang dag ye shes mngon rgyu bas/ /lnga phung
94b1(rgyud): khang khyim thams cad stong rtogs nas/ /byang chub yang dag gnas ni btsal ba yin/ /nga yis bdud rtsi grong chen sgo phye nas/ /gya nom bdud rtsi snod ni bstan pa yin/ /yang dag bdud
94b2(rgyud): rtsi ro ni brnyes nas kyang / /rtag par bdud rtsi skye dgu sbyin pa btang / /ngas ni chos kyi rnga chen dam pa brdungs/ /ngas ni chos kyi dung chen mchog kyang bus/ /ngas ni chos kyi sgron chen rab
94b3(rgyud): kyang spar/ /ngas ni chos kyis char chen dam pa phab/ /nyon mongs dgra rnams rab tu pha ma byas te/ /bla med chos kyi rgyal mtshan chen po bsgreng / /'khor ba'i mtsho las skye dgu
94b4(rgyud): rmongs pa bzlas/ /nga yis ngan 'gro gsum gyi sgo yang bcad/ /nyon mongs 'bar mes sems can rab bsregs te/ /mgon dang skyabs byed med pa dag la ni/ /rab bsil
94b5(rgyud): bdud rtsis de dag tshim byas nas/ /lus dang sems kyi gdung ba zhi bar byas/ /de nas ngas ni bskal pa tshad med snyed/ /de bzhin gshegs pa rnams la gus mchod byas/ /
94b6(rgyud): tshul khrims rab bsrungs byang chub gzhol nas ni/ /chos sku bde ba'i gnas ni btsal ba yin/ /gzhan la mig ngang rkang lag rna ba dang / /bu dang chung ma bran btang phangs pa
94b7(rgyud): med/ /nor dang rin chen bdun gyi rgyan phreng dag/ slong ba dag la thams cad yongs su btang / /bzod sogs pha rol phyin pa kun bsgoms pas/ /sa bcu yongs rdzogs yang
95a1(rgyud): @#/ /dag mngon sangs rgyas/ /de phyir nga ni thams cad mkhyen brjod kyang / /sems can gang yang gzhal bar nus pa med/ /gal te stong gsum stong chen
95a2(rgyud): 'jig rten khams/ /sa chen 'di las skyes pa'i dngos rnams dang / /nags tshal ljon shing sA lu til rnams dang / /'od ma la sogs yal ga ji snyed pa/ /'di la sogs
95a3(rgyud): pa'i dngos po bcad btubs te/ /thams cad rdul phran phye mar byas pa dang / /gang nas bsdus spungs tshad ni shes dka' dang / /de bzhin nam mkha'i khams ni gang ba yi//
95a4(rgyud): phyogs bcu'i zhing rnams dag ni thams cad na/ /stong gsum stong chen 'jig rten ji snyed pa'i/ /sa rnams rdul kyi phye mar byas gyur na/ /rdul 'di tshad ni bgrang bar mi
95a5(rgyud): nus pas/ /sems can thams cad shes pa ci yod pa/ /shes pa de kun mi gcig rab byin nas/ /'di ltar de yi shes pa tshad med pas/ /rdul phran de yi grangs ni
95a6(rgyud): shes rung yang / /bcom ldan thub pas skad cig gang mkhyen pa/ /shes ldan de dag lhan cig gzhal bcug na/ /bskal pa bye ba mang po grangs snyed du/ /cung zad
95a7(rgyud): tsam yang brtsi zhing shes mi nus/ /de'i tshe 'khor mang po rnams bcom ldan 'das kyis stong pa nyid kyi rang bzhin zab mo 'di lta bu bkas bshad pa thos nas sems can
95b1(rgyud): tshad med pa snyed 'byung ba chen po bzhi dang / phung po lnga po dag rang bzhin nyid kyis stong pa dang / dbang po drug dang / yul drug po yang dag pa ma yin pas 'ching ba bskyed par
95b2(rgyud): m ngon par rtogs par gyur nas 'khor ba yongs su spangs te nges par 'byung ba yang dag par sgrub par smon lam btab nas shin tu dang ba'i sems kyis rab tu dga' bar gyur pas
95b3(rgyud): ji skad bstan pa bzhin du gus pas spyod par gyur to/ /gser 'od dam pa mchog tu rnam par rgyal ba mdo sde'i rgyal po las/ stong pa nyid kyi rang bzhin bstan pa'i le'u ste dgu
95b4(rgyud): pa'o/ / //de nas lha'i bu mo yid bzhin rin chen 'od 'phro 'khor mang po'i nang du chos zab mo thos pas dga' mgu rangs par gyur nas stan las langs te
95b5(rgyud): bla gos phrag pa gcig la gzar nas pus mo g.yas pa'i lha nga sa la btsugs te gus pas thal mo sbyar nas bcom ldan 'das la 'di skad ces gsol to/ /bcom ldan
95b6(rgyud): 'das kyis don gyi tshul zab mo dag la rnal 'byor bsgoms pa'i chos gang lags pa bkas bshad du ci gnang zhes gsol nas tshigs su bcad de gsol pa/ bdag
95b7(rgyud): gis 'jig rten snang mdzad dang / /rkang gnyis gtso bo mchog la ni/ /byang chub sems dpa' yang dag spyod/ /zhu na thugs rjes gnang bar smon/ /bcom ldan rigs kyi lha
96a1(rgyud): @#/ /mo la/ /gal te the tshom yod gyur na/ /khyod kyis yid bzhin zhus shig dang / /rnam phye bstan par bya zhes gsungs/ /de nas lha mos bcom ldan
96a2(rgyud): 'das la 'di skad ces gsol to/ /byang chub sems dpa' ji lta bur/ /byang chub yang dag spyad spyod na/ /bdag dang gzhan la sman slad du/ /'khor ba mya ngan 'das spangs
96a3(rgyud): 'gyur/ /bcom ldan 'das kyis rigs kyi lha mo la bka' stsal pa/ /chos kyi dbyings la brten te byang chub kyi chos spyad nas mnyam pa nyid kyi chos spyod pa bsgom par bya'o/ /
96a4(rgyud): ji ltar chos kyi dbyings la brten te byang chub kyi chos la spyad nas mnyam pa nyid kyi spyod pa bsgom par bya zhe na/ 'di ltar phung po lnga po dag gis chos kyi dbyings ston par byas
96a5(rgyud): pas chos kyi dbyings gang yin pa de nyid phung po lnga yin yang phung po lnga'ang brjod du med la phung po lnga ma yin pa'ang brjod du med do/ /de ci'i phyir zhe na/ gal te chos kyi
96a6(rgyud): dbyings phung po lnga yin par gyur na ni chad pa'i lta bar 'gyur la/ gal te phung po lnga dang tha dad par gyur na ni rtag pa'i lta bar 'gyur bas mtshan nyid gnyis dang bral
96a7(rgyud): ba| mtha' gnyis la mngon par ma chags pa/ bltar med pa/ blta bar bya ba las yang dag par 'das pa/ ming med pa/ mtshan ma med pa gang yin pa de ni chos kyi
96b1(rgyud): dbyings bstan pa zhes bya'o/ /rigs kyi lha mo/ ji ltar phung po lnga po dag gis chos kyi dbyings ston par byed ce na/ 'di ltar phung po lnga dag ni rgyu dang / rkyen las skye ba ma yin no//
96b2(rgyud): de ci'i phyir zhe na/ gal te rgyu dang / rkyen las skyes pa zhig yin par gyur na skyes zin pa'i phyir skye'am/ ma skyes pa'i phyir skye/ gal te skyes zin pa zhig skye na ni rgyu dang / rkyen dgos
96b3(rgyud): pa ci zhig yod/ gal te ma skyes pa zhig skye na ni nam yang skye ba dmigs par mi 'gyur ro/ /de ci'i phyir zhe na/ ma skyes pa'i chos gang yin pa de ni yod pa ma yin pa/ ming med pa/
96b4(rgyud): mtshan ma med pa/ dgag par bya ba ma yin pa/ dpe byar mi rung ba/ rgyu dang / rkyen gyis bskyed par bya ba ma yin pa'i phyir ro/ /rigs kyi lha mo/ 'di lta ste/ dper na/ rnga'i
96b5(rgyud): sgra gang yin pa de ni shing la'ang brten/ ko ba dang / dbyug gu dang / lag pa la sogs pa la brten pa'i phyir sgra 'byung bar 'gyur yang 'di ltar rnga'i sgra gang yin pa de ni
96b6(rgyud): 'das pa'ang stong / ma 'ongs pa'ang stong / da ltar byung ba'ang stong ngo / /de ci'i phyir zhe na/ rnga'i sgra gang yin pa de ni shing las kyang mi 'byung / ko ba las kyang mi 'byung /
96b7(rgyud): dbyug gu dang / lag pa las kyang mi 'byung / dus gsum las kyang mi 'byung bas/ de ni ma skyes pa'o/ /ma skyes pa gang yin pa de ni 'gag par yang mi 'gyur ro/ /'gag
97a1(rgyud): @#/ /par mi 'gyur ba gang yin pa de ni gang nas kyang mi 'ong ngo / /gang nas kyang mi 'ong ba de ni gang du'ang 'gro bar mi 'gyur ro/ /gang du'ang 'gro bar mi
97a2(rgyud): 'gyur ba gang yin pa de ni rtag par yang ma yin/ chad par yang ma yin no/ /rtag par yang ma yin chad par yang ma yin pa de ni gcig pa'ang ma yin/ tha dad pa'ang ma
97a3(rgyud): yin pas so/ /de ci'i phyir zhe na/ gal te 'di gcig pa zhig yin na ni chos kyi dbyings dang tha mi dad par 'gyur ro/ /gal te de lta yin na ni so so'i skye bo rnams kyang yang
97a4(rgyud): dag pa'i bden pa mthong nas bla na med pa yang dag pa'i bden pa dang ldan pa'i byang chub mya ngan las 'das pa 'thob par 'gyur ba'i rigs kyi/ de lta ma yin pas de'i
97a5(rgyud): phyir gcig pa'ang ma yin par rig par bya'o/ /gal te tha dad do zhe na/ sangs rgyas dang / byang chub sems dpa' rnams kyi 'du byed kyi mtshan nyid thams cad mngon
97a6(rgyud): par zhen pa dang bcas pa yin pas nyon mongs pa'i 'ching ba las rnam par grol bar mi 'gyur zhing / bla na med pa yang dag par rdzogs pa'i byang chub mngon par
97a7(rgyud): rdzogs par 'tshang rgya bar mi 'gyur ro/ /de ci'i phyir zhe na/ 'phags pa'i gang zag thams cad ni 'du byed dang / 'du byed ma yin pa dag la yang dag par ngo bo nyid
97b1(rgyud): du mnyam par rtogs pas de'i phyir tha dad pa'ang ma yin te/ de lta bas na phung po lnga po dag ni yod pa ma yin/ med pa'ang ma yin/ rgyu dang / rkyen las ma skyes pa/ rgyu dang / rkyen
97b2(rgyud): med pa las skyes pa'ang ma yin bar rig par bya'o/ /'phags pas shes par bya ba yin gyi/ gzhan gyi spyod yul ma yin pa'i phyir tshig dang / tha snyad kyis rig par mi 'gyur/ ming
97b3(rgyud): med pa/ mtshan ma med pa/ rgyu med pa/ rkyen med pa/ dpe med pa/ thog ma dang / tha ma med par rab tu dben pa/ gzod ma nyid nas rang bzhin gyis stong pa yin pas de'i phyir
97b4(rgyud): phung po lnga po dag gis chos kyi dbyings ston par nus pa yin no/ /rigs kyi lha mo/ rigs kyi bu'am/ rigs kyi bu mo gang la la zhig bla na med pa yang dag par rdzogs pa'i byang chub yongs su
97b5(rgyud): gnyer bar 'dod pas don dam pa dang / kun rdzob las gud na yongs su tshol bar byed na de ni shin tu dpag cing bsam pa dka' ba yin te so so'i skye bo dang / 'phags pa'i spyod
97b6(rgyud): yul gyi ngo bo nyid ni gcig pa'ang ma yin/ tha dad pa'ang ma yin pas kun rdzob kyang mi spong la/ don dam pa dang yang mi 'bral bar chos kyi dbyings la brten nas byang chub kyi
97b7(rgyud): spyod pa spyad par bya'o/ /de'i tshe bcom ldan 'das kyis de skad ces bka' stsal pa dang / rigs kyi lha mo dga' mgu rangs par gyur nas stan las langs te bla gos phrag pa
98a1(rgyud): @#/ /gcig tu gzar nas pus mo g.yas pa'i lha nga sa la btsugs te gus pas thal mo sbyar nas sems rtse gcig tu mgo bos phyag byas te bcom ldan
98a2(rgyud): 'das la 'di skad ces gsol to/ /bcom ldan 'das/ gong du ji skad bka' stsal pa'i byang chub kyi yang dag pa'i don la spyod pa gang lags pa de dag la deng bdag gis
98a3(rgyud): bslab par bgyi'o/ /de nas mi mjed kyi 'jig rten gyi khams kyi bdag po tshangs pa'i rgyal po chen pos 'khor mang po'i nang du lha mo yid bzhin rin chen 'od 'phro la 'di
98a4(rgyud): skad ces smras so/ /byang chub kyi spyod pa 'di ni shin tu bsgrub par dka' ba yin na deng khyed kyis ji ltar byang chub kyi spyod pa la rang dbang thob par 'gyur/ de nas rigs kyi lha
98a5(rgyud): mos tshangs pa'i rgyal po la 'di skad ces smras so/ /kye tshangs pa'i rgyal po/ bcom ldan 'das kyis ji skad gsungs pa ltar na 'di ni yang dag par shin tu zab pa yin
98a6(rgyud): pas so so'i skye bo thams cad kyis de'i don shes par mi 'gyur gyi/ 'di ni 'phags pa'i spyod yul yin pas shin tu gya nom zhing shes par dka' ba yin no/ /gal te
98a7(rgyud): d eng bdag gis chos 'di la brten nas bde bar gnas par 'thob pa bden te mi rdzun par gyur na dus ngan pa'i snyigs ma lnga'i sems can tshad med grangs med
98b1(rgyud): mtha' med pa thams cad gser gyi kha dog tu gyur nas mtshan sum cu rtsa gnyis dang ldan te skyes pa'ang ma yin bud med kyang ma yin par gyur nas rin po che'i pad+ma la 'dug ste/ bde ba tshad med pa myong ba dang /
98b2(rgyud): lha'i me tog dam pa'i char mngon par 'bab pa dang / lha'i rol mo'i cha byad rnams ma dkrol bar rang sgra 'byung ba dang / mchod pa'i yo byad
98b3(rgyud): t hams cad phun sum tshogs par gyur cig ces de'i tshe rigs kyi lha mos de skad ces smras ma thag tu dus ngan pa'i snyigs ma lnga'i sems can ji snyed pa thams cad gser gyi
98b4(rgyud): g yi kha dog tu gyur nas skyes bu chen po'i mtshan dang ldan te skyes pa'ang ma yin bud med kyang ma yin par gyur nas rin po che'i pad+ma la 'dug ste bde ba tshad med pa dag la
98b5(rgyud): longs spyod par gyur pas gzhan 'phrul dbang byed kyi lha'i gzhal med khang ji lta ba bzhin du ngan 'gro rnams kyang med de/ rin po che'i ljon shing phreng du dkrigs shing rin po
98b6(rgyud): che sna bdun gyi me tog gis 'jig rten gyi khams kun tu gang bar gyur to/ /gzhan yang / lha'i rin po che sna bdun gyi me tog gi char yang mngon par phab/ lha'i rol mo rnams
98b7(rgyud): kyang byas te rigs kyi lha mo yid bzhin rin chen 'od 'phro'ang bud med kyi lus yongs su bsgyur nas tshangs pa'i lha'i lus su gyur to/ /de nas tshangs pa'i rgyal po chen pos
99a1(rgyud): @#/ /byang chub sems dpa' yid bzhin rin chen 'od 'phro la 'di skad ces smras so/ /khyod ji ltar byang chub kyi spyad pa yongs su spyad par byed/ smras pa/
99a2(rgyud): kye tshangs pa'i rgyal po/ gal te chu'i zla ba byang chub kyi spyad pa spyod par byed na bdag kyang byang chub kyi spyad pa spyod par byed do/ /gal te rmi lam byang chub kyi spyad pa spyod par byed na/ bdag kyang byang
99a3(rgyud): chub kyi spyad pa spyod par byed do/ /gal te smig rgyu byang chub kyi spyad pa spyod par byed na bdag kyang byang chub kyi spyad pa spyod par byed do/ /gal te lung pa'i brag cha byang chub kyi spyad pa spyod par
99a4(rgyud): byed na bdag kyang byang chub kyi spyad pa spyod par byed do/ /de nas tshangs pa'i rgyal po chen pos de skad ces smras pa thos pa dang / byang chub sems dpa' de la 'di skad ces
99a5(rgyud): smras so/ /khyod don gang la brten nas tshig 'di smra bar byed/ smras pa/ kye tshangs pa'i rgyal po/ chos gcig 'ga' tsam yang de kho na nyid kyi mtshan nyid ma yin pa med
99a6(rgyud): mod kyi/ 'on kyang rgyu dang / rkyen gyi dbang gis mngon par grub pa yin no/ /tshangs pa'i rgyal pos smras pa/ gal te de lta bu yin par gyur na 'o na ni byis pa so so'i skye bo
99a7(rgyud): rnams kyang bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i rigs so/ /smras pa/ khyod ci la bsam te 'di skad du smra
99b1(rgyud): par byed/ ci/ gti mug dang ldan pa'i gang zag kyang tha dad/ shes rab dang ldan pa'i gang zag kyang tha dad/ byang chub kyang tha dad/ byang chub ma yin pa'ang tha dad/ rnam par grol ba'ang tha dad/
99b2(rgyud): rnam par grol ba ma yin pa'ang tha dad pa zhig yin snyam mam/ tshangs pa'i rgyal po/ 'di ltar chos rnams ni mnyam zhing tha dad pa med de chos kyi dbyings 'di la de bzhin nyid tha dad par
99b3(rgyud): gyur pa med pas mngon par zhen par bya ba'i bar zhes bya ba'ang med de 'phel ba med cing 'grib pa med par gyur pa yin no/ /kye tshangs pa'i rgyal po/ 'di lta ste/ dper na/ sgyu ma
99b4(rgyud): mkhan nam/ sgyu ma mkhan gyi slob ma sgyu ma ston pa la shin tu mkhas pa zhig gis lam gyi bzhi mdor gseg ma ngang / rtswa dang / shing gi lo ma la sogs pa blangs te phung po
99b5(rgyud): gcig tu spungs nas sgyu rtsal rnams kyis glang po che'i tshogs dang / rta'i tshogs dang / shing rta dang / dmag la sogs pa'i tshogs dang / rin po che sna bdun gyi phung po dang /
99b6(rgyud): bang mdzod rnam pa sna tshogs skye bo rnams kyis mthong bar 'gyur ba mngon par sprul par gyur na sems can gang dag glen zhing gti mug can du gyur pa/ dpyod par mi nus
99b7(rgyud): pa| sgyu ma'i rtsa ba mi shes pa dag gis mthong ngam/ thos par gyur na 'di snyam du bdag gis mthong zhing thos pa'i glang po che dang / rta la sogs pa'i tshogs gang yin pa de
100a1(rgyud): @#/ /dag ni yang dag par yod pa yin gyi/ gzhan ni brdzun pa yin no snyam du sems pas phyis legs par so sor rtog cing sems pa'ang med do/ /
100a2(rgyud): gang blo dang ldan pa dag ni de ltar ma yin te sgyu ma'i rtsa ba rab tu shes pas gal te mthong ngam/ thos par gyur na'ang 'di snyam du bdag gis ji ltar mthong ba'i glang po che
100a3(rgyud): dang / rta la sogs pa'i tshogs gang yin pa de dag ni yod pa ma yin gyi/ sgyu ma'i dngos po mig slu bar byed pa tsam zhig yod par zad de mi bden pas glang po che la
100a4(rgyud): sogs pa dang / bang mdzod rnams yod do snyam du mi sems pas ming tsam zhig yod par zad kyi/ yang dag pa ni ci'ang med do snyam du sems pas/ /bdag nyid kyis ji ltar
100a5(rgyud): mthong zhing thos pas de dag la'ang yang dag pa nyid du 'dzin par yang mi byed la/ phyis dpyod cing sems pa'i tshe'ang yang dag pa ma yin par rab tu shes par 'gyur ro/ /de
100a6(rgyud): bzhin du blo dang ldan pa dag gis kyang chos thams cad la yang dag pa'i ngo bo nyid med par rtogs pas kun rdzob kyi rjes su ji ltar mthong ba dang / ji ltar thos pa bzhin du
100a7(rgyud): dngos po ston cing brjod par byed kyi bden pa'i tshul yid la byed pa'i tshe ni de ltar ma yin te btags pa tsam du yang dag pa'i don rab tu ston par byed pa'i phyir ro/ /
100b1(rgyud): tshangs pa'i rgyal po/ byis pa so so'i skye bo 'jig rten las 'das pa'i 'phags pa'i shes rab kyi mig ma thob pa dag ni chos thams cad kyi de bzhin nyid brjod du med pa mi shes pa'i
100b2(rgyud): phyir byis pa so so'i skye bo dag 'du byed dang / 'du byed ma yin pa'i chos mthong ngam/ thos par gyur na 'di ltar yang dag par yod pa yin no snyam du bsams nas mngon par zhen
100b3(rgyud): par bskyed nas don dam par chos rnams kyi de bzhin nyid brjod du med pa yin par mi shes so/ /'phags pa'i gang zag gang yin pa de dag ni 'du byed dang / 'du byed ma yin pa'i
100b4(rgyud): chos mthong ngam/ thos par gyur na ci nus ci lcogs kyis yang dag par yod pa yin no snyam du mngon par zhen pa skyed par mi byed pas thams cad du yang dag pa'i 'du byed kyi chos
100b5(rgyud): dang / yang dag pa'i 'du byed ma yin pa'i chos med kyi mi bden pas bsams pa'i 'du byed dang / 'du byed ma yin pa'i mtshan nyid gang yin pa de dag gis ming tsam zhig yod
100b6(rgyud): p as yang dag pa'i ngo bo nyid ci'ang med do snyam du rig cing khong du chud par gyur kyang 'phags pa'i gang zag de dag kun rdzob kyi rjes su gzhan dag yang dag pa'i don rtogs par
100b7(rgyud): bya bar 'dod pa'i phyir yang dag par ston par byed pa yin no/ /de bzhin du tshangs pa'i rgyal po/ 'phags pa'i gang zag de dag kyang 'phags pa'i shes pa dang / mthong bas chos
101a1(rgyud): @#/ /rnams kyi de bzhin nyid brjod du med par rtogs par gyur kyang 'du byed dang / 'du byed ma yin pa'i chos 'di ltar gzhan dag rtogs par bya ba'i
101a2(rgyud): phyir kun rdzob kyi ming dang / tha snyad rnam pa sna tshogs ston par byed pa yin no/ /de nas tshangs pa'i rgyal po chen pos byang chub sems dpa' yid bzhin rin chen 'od 'phro
101a3(rgyud): la 'di skad ces smras so/ /sems can ji snyed cig gis yang dag pa'i chos zab mo 'di lta bu khong du chud par 'gyur/ smras pa/ kye tshangs pa'i rgyal po/ sgyu ma'i skyes bu
101a4(rgyud): mang po'i sems dang / sems las byung ba'i chos kyis yang dag pa'i chos zab mo 'di lta bu khong du chud par 'gyur ro/ /tshangs pa'i rgyal pos smras pa/ sgyu mas sprul
101a5(rgyud): pa'i skyes bu gang yin pa de dag ni ngo bo nyid kyis yod pa ma yin na 'di dag gi sems dang / sems las byung ba gang las skyes par 'gyur/ smras pa/ gang gis chos
101a6(rgyud): kyi dbyings yod pa'ang ma yin med pa'ang ma yin par shes pa'i sems can de dag gis don zab mo 'di shes par 'gyur ro/ /de nas bcom ldan 'das la tshangs pa'i
101a7(rgyud): rgyal pos 'di skad ces gsol to/ /bcom ldan 'das/ byang chub sems dpa' yid bzhin rin chen 'od 'phro 'di ni bsam gyis mi khyab pas don zab mo 'di lta bu
101b1(rgyud): mngon par rtogs par 'gyur lags so/ /bcom ldan 'das kyis bka' stsal pa/ de de bzhin no/ /de de bzhin te/ tshangs pa'i rgyal po/ khyod kyis ji skad smras pa de bzhin du
101b2(rgyud): yid bzhin rin chen 'od 'phro 'dis bstan nas khyod mi skye ba'i chos kyi bzod pa bsgom zhing bslab par sems bskyed pa yin no/ /de nas tshangs pa'i rgyal po chen po tshangs
101b3(rgyud): p a'i 'khor mang po dang lhan cig tu stan las langs te bla gos phrag pa gcig la gzar nas gus pas thal mo sbyar te byang chub sems dpa' yid bzhin rin chen 'od 'phro'i
101b4(rgyud): rkang pa la mgo bos phyag byas nas/ 'di skad du/ shin tu dkon zhing ngo mtshar che'o/ /bdag cag ni deng skyes bu 'di dang phrad pas yang dag pa'i chos thos par gyur to zhes
101b5(rgyud): smras so/ /de nas bcom ldan 'das kyis tshangs pa'i rgyal po chen po la/ 'di skad ces/ yid bzhin rin chen 'od 'phro 'di ni ma 'ongs pa na/ de bzhin gshegs pa
101b6(rgyud): dgra bcom pa/ yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ bla na med pa'i skyes bu 'dul
101b7(rgyud): ba'i kha lo sgyur ba/ lha dang / mi rnams kyi ston pa/ sangs rgyas bcom ldan 'das rin chen 'bar ba dpal gyi snying po zhes bya bar 'gyur ro zhes bka' stsal to/ /le'u 'di
102a1(rgyud): @#/ /bstan pa na byang chub sems dpa' 'bum phrag sum stong bla na med pa yang dag par rdzogs pa'i byang chub las phyir mi ldog pa thob par gyur to/ /
102a2(rgyud): lha'i bu 'bum phrag brgyad stong dang / rgyal po dang / blon po dang / mi phal pa tshad med pa grangs med pa snyed ni rdul spangs shing dri ma dang bral nas chos kyi mig rnam par
102a3(rgyud): dag par gyur to/ /de nas de'i 'khor mang po de'i nang nas dge slong 'bum phrag lnga bcu byang chub sems dpa'i spyad pa spyod pa las byang chub kyi sems las phyir mi ldog pa
102a4(rgyud): r nams byang chub sems dpa' yid bzhin rin chen 'od 'phros chos bstan pa thos nas thams cad shin tu brtan par gyur nas bsam gyis mi khyab pa'i smon lam mchog
102a5(rgyud): yongs su rdzogs par 'gyur pas yang byang chub tu sems bskyed nas/ so so nas rang gi gos phung de byang chub sems dpa' la mchod pa byas nas mchog tu brtson pa'i
102a6(rgyud): sems bla na med pa bskyed de smon lam 'di skad du/ bdag cag bsod nams kyi dge ba'i rtsa ba ci bsags pa thams cad bla na med pa yang dag par rdzogs pa'i byang
102a7(rgyud): chub las phyir mi ldog par yongs su bsngo'o zhes smon lam btab bo/ /tshangs pa'i rgyal po/ dge slong mang po dag ni bsod nams 'di la brten nas ji skad bsten pa
102b1(rgyud): bzhin du mngon par bsgrubs pas bskal pa chen po dgu bcu 'das nas khong du chud cing go bar 'gyur bas 'khor ba las nges par 'byung bar 'gyur ro/ /de nas bcom ldan 'das
102b2(rgyud): kyis dge slong mang po de dag la/ khyod bskal pa grangs med pa sum cu 'das nas mngon par rdzogs par 'tshang rgya bar 'gyur te/ bskal pa'i ming ni rgyal bar dka' ba'i 'od kyi
102b3(rgyud): rgyal po zhes bya'o/ /zhing gi ming ni dri ma med pa'i 'od ces bya ste/ dus gcig tu bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur
102b4(rgyud): bas thams cad ming mthun par smon lam gyi bkod pas brgyan pa'i rgyal po zhes bya bar 'gyur zhing mtshan rnam pa bcu dang ldan par 'gyur ro zhes lung bstan to/ /tshangs ba'i
102b5(rgyud): rgyal po/ gser 'ong dam pa shin tu gya nom pa'i mdo sde 'di gang gis yang dag par mnyan nas yongs su 'dzin par byed na gzi byin chen po'i stobs dang ldan par 'gyur
102b6(rgyud): bas gang la la zhig gis bskal pa chen po brgya stong du ma'i bar du thabs dang mi ldan par pha rol tu phyin pa drug yongs su spyad pa bas/ rigs kyi bu'am/ rigs kyi bu mo
102b7(rgyud): gang la la zhig gis gser 'od dam pa'i mdo sde 'di yi ger bris nas zla ba phyed phyed cing sems rtse gcig tu klog gam/ kha ton du 'don par byed na 'di'i bsod nams
103a1(rgyud): @#/ /dang bsgrun na brgya'i char yang nye bar mi 'gro ba nas bgrang ba dang / dpe dang / rgyu'i bar du'ang nye bar mi 'gro'o/ /tshangs pa'i rgyal po/ de'i phyir ngas
103a2(rgyud): deng khyod kyis bslab par bya zhing dran pa yongs su bzung nas gzhan dag la rgya cher bstan par bya'o zhes bstan pa yin no/ /de ci'i phyir zhe na/ ngas sngon byang chub sems
103a3(rgyud): dpa'i lam yongs su spyad pa na ji ltar dpa' bo g.yul ngor 'jug pa bzhin du lus dang / srog la phangs pa med par 'di ltar mdo sde'i rgyal po mchog dam pa 'di yongs
103a4(rgyud): su spel zhing yang dag par bzung / bklags/ kha ton du bton nas gzhan dag la'ang yang dag par bstan te/ tshangs pa'i rgyal po/ 'di lta ste/ dper na/ 'khor los
103a5(rgyud): bsgyur ba'i rgyal po gal te 'jig rten na 'dug par gyur na rin po che sna bdun yang nub par mi 'gyur la/ gal te rgyal po tshe zad par gyur na rin po che sna bdun yod pa
103a6(rgyud): dag kyang de nyid du nub cing zad par 'gyur ro/ /tshangs pa'i rgyal po/ de bzhin du gser 'od dam pa mdo sde'i rgyal po 'di gal te 'jig rten na gnas par gyur na ni bla na
103a7(rgyud): med pa'i chos kyi rin po che rnams kyang nub par mi 'gyur la/ gal te mdo sde 'di med par gyur na ni gnas de nyid du nub par 'gyur ro/ /de lta bas na mdo sde'i rgyal
103b1(rgyud): bo 'di sems rtse gcig tu mnyan nas yongs su gzung bar bya/ bklag par bya/ kha ton du gdon par bya/ gzhan dag la bstan par bya zhing yi ger 'dri bar bskul nas brtson
103b2(rgyud): 'grus kyi pha rol tu phyin pa spyad de lus dang / srog la'ang phangs pa med par rab tu brtson par byed na bsod nams kyi nang na mchog tu 'gyur bas nga'i slob ma rnams kyis de
103b3(rgyud): bzhin du rab tu brtson pas rnal 'byor bsgom par bslabs par bya'o/ /de nas tshangs pa'i rgyal po chen po tshangs pa'i 'khor tshad med pa snyed dang / brgya byin dang / rgyal po chen
103b4(rgyud): po bzhi dang / gnod sbyin rnams dang lhan cig tu stan las langs te bla gos phrag pa gcig la gzar nas pus mo g.yas pa'i lha nga sa la btsugs te gus pas thal mo sbyar
103b5(rgyud): nas bcom ldan 'das la 'di skad ces gsol to/ /bcom ldan 'das/ bdag cag sems can thams cad gser 'od dam pa'i mdo sde 'di dang / chos 'chad pa'i mkhan
103b6(rgyud): p o gang lags pa de dag yongs su bsrung zhing spel bar bgyid la gal te bgegs bgyid pa zhig mchis na'ang bdag cag gis yongs su bsal nas dge ba mang po dang
103b7(rgyud): ldan pa dang / kha dog dang / mthu stobs dang ldan pa dang / spobs pa la thogs pa ma mchis pa dang / lus dang / sems bag yangs su 'gyur ba dang / nyan pa'i 'khor rnams
104a1(rgyud): @#/ /bde ba myong bar bgyid do/ /yul gang na gnas pa der mu ge dang / phyir rgol ba'i dgra dang / mi ma lags pa dag gis 'tsho zhing gnod pa bgyid
104a2(rgyud): par gyur na bdag cag lha'i 'khor rnams kyis yongs su bsrungs nas skye bo rnams bde zhing skyid cing longs spyod rgyas pa dang / glo bur gyi gnod pa rnams ma mchis par
104a3(rgyud): bgyid de/ 'di dag thams cad kyang bdag cag dang lhan cig 'khor rnams kyi mthu lags so/ /gang la la zhig gis mdo sde 'di la mchod par bgyis na bdag cag kyang
104a4(rgyud): sangs rgyas ji lta ba bzhin du tha dad pa ma mchis pa'i bsam pas bkur sti dang / mchod par bgyid do/ /de nas bcom ldan 'das kyis tshangs pa'i rgyal po chen po dang /
104a5(rgyud): pa'i 'khor rnams nas rgyal po chen po bzhi dang / gnod sbyin la sogs pa'i bar la bka' stsal pa/ legs so/ /legs so/ /khyod kyis chos zab mo gya nom pa thos nas
104a6(rgyud): mdo sde'i rgyal po mchog dam pa 'di dang / mdo sde 'dzin pa dag la yongs su bsrungs shing yongs su bskyangs pas bsod nams khyad par du 'phags pa mtha' med pa
104a7(rgyud): snyed thob nas myur du bla na med pa yang dag par rdzogs pa'i byang chub mngon par 'tshang rgya bar 'gyur ro/ /de nas de'i tshe tshangs pa'i rgyal po la sogs pas bcom
104b1(rgyud): ldan 'das kyis de skad ces bka' stsal pa thos nas rab tu dga' ste spyi bos blangs par gyur to/ /gser 'od dam pa mchog tu rnam par rgyal ba mdo sde'i rgyal po las/ stong pa nyid
104b2(rgyud): la brten nas smon lam yongs su rdzogs par 'gyur ba'i le'u ste bcu pa'o/ / //de nas lha'i rgyal po rnam thos kyi bu dang / lha'i rgyal po yul 'khor srung dang / lha'i
104b3(rgyud): rgyal po 'phags skyes po dang / lha'i rgyal po mig mi bzang cig car stan las langs te bla gos phrag pa gcig la gzar nas pus mo g.yas pa'i lha nga sa la btsugs te bcom
104b4(rgyud): ldan 'das ga la ba de logs su thal mo sbyar nas bcom ldan 'das kyi zhabs la mgo bos phyag byas te bcom ldan 'das la 'di skad ces gsol to/ /bcom ldan 'das/ gser
104b5(rgyud): 'od dam pa mchog tu rnam par rgyal ba mdo sde'i rgyal po 'di ni sangs rgyas thams cad kyis rtag par dgongs shing gzigs pa/ byang chub sems dpa' thams cad kyis bkur
104b6(rgyud): sti bgyis pa/ lha dang / klu thams cad kyis rtag par mchod pa/ lha'i 'khor rnams kyis rtag par dga' ba skyed pa/ 'jig rten skyong ba thams cad kyis rtag par bsngags pa
104b7(rgyud): brjod pa/ nyan thos dang / rang sangs rgyas rnams kyis yongs su bzung ba/ lha'i gzhal med khang thams cad gsal bar bgyid pa/ sems can thams cad la khyad par du
105a1(rgyud): @#/ /'phags pa'i bde ba stsol ba/ sems can dmyal ba dang / yi dwags dang / dud 'gro'i skye gnas kyi 'gro ba rnams kyi sdug bsngal nye bar zhi bar bgyid
105a2(rgyud): pa| 'jigs shing skrag pa thams cad rab tu sel ba/ phas kyi dgra thams cad phyir zlog par bgyid pa/ mu ge'i dus ngan pa'i tshe lo legs par bgyid pa/ rims nad kyi
105a3(rgyud): sdug bsngal thams cad zhi bar bgyid pa/ ltas ngan pa thams cad dang / sdug bsngal gyi gnod pa brgya stong rab tu zhi bar bgyid pa lags so/ /bcom ldan 'das/ gser
105a4(rgyud): ' od dam pa mchog tu rnam par rgyal ba mdo sde'i rgyal po 'di ni 'di lta bu'i bde ba stsol cing bdag cag la'ang sman par bgyid pa lags na bcom ldan 'das kyis 'khor
105a5(rgyud): mang po'i nang du rgya cher bkas bshad du gsol/ bdag cag rgyal po chen po bzhi 'khor dang bcas pas bla na ma mchis pa'i bdud rtsi'i chos kyi ro 'di thos par gyur
105a6(rgyud): na mthu stobs dang ldan zhing gzi byin 'phel ba dang / brtson 'grus dang ldan zhing dpa' bar 'gyur ba dang / rdzu 'phrul yang ches lhag cing khyad du 'phags par 'gyur
105a7(rgyud): lags so/ /bcom ldan 'das/ bdag cag rgyal po bzhi'ang chos yang dag par mngon par sgrub cing rtag par yang dag pa'i chos bstan nas chos kyis 'jig rten
105b1(rgyud): 'dul bar bgyid pas bdag cag gis lha dang / klu dang / gnod sbyin dang / dri za dang / lha ma yin dang / nam mkha' lding dang / grul bum dang / mi'am ci dang / lto 'phye chen po
105b2(rgyud): de dag dang / mi'i rgyal po rnams kyang rtag par yang dag pa'i chos kyis 'jig rten 'dul ba la 'god par bgyid pas sdig pa'i las rnams 'gog cing yongs su sel bar
105b3(rgyud): bgyid do/ /mi'i mdangs 'phrog par bgyid pa'i 'dre srin byams pa dang / snying rje ma mchis pa thams cad kyang thag ring du mchis par 'gyur lags so/ /bcom ldan 'das/
105b4(rgyud): bdag cag rgyal po chen po bzhi'ang gnod sbyin gyi sde dpon nyi shu rtsa brgyad dang / gnod sbyin brgya stong tshad ma mchis pa snyed dang bcas pas lha'i mig rnam par dag pa mi las
105b5(rgyud): yang dag par 'das pas 'dzam bu'i gling 'dir blta bar bgyid cing yongs su bskyab pa dang / yongs su bzung bar bgyid de/ bcom ldan 'das/ rgyu dang / rkyen des na bdag
105b6(rgyud): cag rgyal po rnams kyang 'jig rten skyong ba zhes bgyi ba lags so/ /gzhan yang / 'dzam bu'i gling 'dir yul gyi rgyal po gang la la zhig la phas kyi rgol ba'i dgra rnams rtag
105b7(rgyud): par nye bar mchis te gnod par bgyis par gyur tam/ mu ge dang / rims nad mang pos gnod par gyur tam/ ltas ngan gyi dngos po brgya stong tshad ma mchis pa snyed byung bar
106a1(rgyud): @#/ /gyur na/ bcom ldan 'das/ bdag cag rgyal po chen po bzhi po dag gser 'od dam pa mchog tu rnam par rgyal ba mdo sde'i rgyal po 'di la
106a2(rgyud): bkur sti dang / mchod pa bgyid pa'i dge slong chos smra ba gang la la mdo sde 'di len pa dang / 'dzin pa dang / klog cing kun chub pa zhig mchis par gyur na bdag cag rgyal
106a3(rgyud): po chen po bzhi de'i thad du mchis te go bar bgyis nas de la bskul zhing gsol ba 'debs par bgyid de/ chos smra ba de'ang bdag cag gi rdzu 'phrul gyis go bar bgyis
106a4(rgyud): p a'i mthus yul khams der mchis nas gser 'od dam pa shin tu gya nom pa'i mdo sde 'di rgya cher yang dag par spel bar bgyid pas mdo sde 'di'i mthus gnod
106a5(rgyud): pa dang / ltas ngan gyi dngos po brgya stong tshad ma mchis pa de dag thams cad nye bar zhi zhing yongs su sel bar 'gyur lags so/ /bcom ldan 'das/ mi'i rgyal po
106a6(rgyud): gang gi yul du mdo sde 'di yongs su 'dzin pa'i dge slong chos smra ba yul der mchis par gyur na mdo sde 'di'ang yul der gshegs par rig par bgyi lags so/ /
106a7(rgyud): bcom ldan 'das/ de'i tshe yul de'i rgyal po de chos smra ba'i thad du mchis nas des chos bstan pa gang lags pa mnyan par bgyi'o/ /thos nas kyang rab tu dga'
106b1(rgyud): bas chos smra ba de la bkur sti dang / mchod pa dang / rim gro bgyis te shin tu dang ba'i bsam pas yongs su bsrungs nas mya ngan dang / gnod pa ma mchis par bgyis te
106b2(rgyud): mdo sde 'di'ang yang dag par bstan nas thams cad la phan gdags par bgyi'o/ /bcom ldan 'das/ rgyu dang / rkyen des na bdag cag rgyal po chen po bzhi thams cad sems
106b3(rgyud): rtse gcig tu mi'i rgyal po de dang / yul gyi mi thams cad yongs su bsrungs nas gnod pa rnams spongs shing rtag par bde ba la reg par bgyid lags so/ /bcom ldan 'das/
106b4(rgyud): dge slong ngam/ dge slong ma'am/ dge bsnyen nam/ dge bsnyen ma gang la la zhig mdo sde 'di yongs su 'dzin par bgyid pa zhig mchis par gyur na de'i tshe mi'i rgyal po des
106b5(rgyud): ci dang / ci 'tshal ba sbyar te mchod pa bgyis nas phongs pa ma mchis par bgyid par gyur na bdag cag rgyal po chen po bzhis yul gyi bdag po de dang / yul gyi mi thams
106b6(rgyud): cad rab tu bde bar bgyid cing gnod pa rnams thag ring du spong bar bgyid do/ /bcom ldan 'das/ gang la la zhig mdo sde 'di len pa dang / 'dzin pa dang / klog pa dang /
106b7(rgyud): kha ton tu 'don par bgyid pa la mi'i rgyal po des mchod pa dang / bkur sti dang / bla mar bgyis te bsngags pa brjod par bgyid na bdag cag rgyal po de rgyal po rnams
107a1(rgyud): @#/ /kyi nang na mchog tu btsun pa dang / gus pas bla mar bgyis pas yul gyi rgyal po gzhan rnams kyis kyang bsngags pa brjod par 'gyur ro/ /'khor
107a2(rgyud): mang po rnams de skad ces thos pa dang / rab tu dga' bas yongs su 'dzin par 'gyur ro/ /gser 'od dam pa mchog tu rnam par rgyal ba mdo sde'i rgyal po las/ rgyal po chen
107a3(rgyud): po bzhis lha dang / mi rnams la blta zhing brtag pa'i le'u ste bcu gcig pa'o// //gser 'od dam pa mchog tu rnam par rgyal ba mdo sde'i rgyal po/
107a4(rgyud): bam po drug pa/ de nas bcom ldan 'das kyis rgyal po chen po bzhi po dag gis gser 'od dam pa'i mdo sde la bkur sti dang / mchod pa byas pa dang / mdo sde 'dzin pa
107a5(rgyud): dag la yongs su skyob pa dang / yongs su srung bar byed pa gsan pa dang / legs so/ /legs so zhes bsngags pa brjod nas rgyal po chen po bzhi po khyed cag ni 'das
107a6(rgyud): pa'i sangs rgyas 'bum phrag brgya stong tshad med pa snyed la bkur sti dang / rim gro dang / mchod pa dang / bla mar byas nas bsngags pa brjod de dge ba'i rtsa ba bskyed pa dang /
107a7(rgyud): yang dag pa'i chos mngon par bsgrubs nas rtag par yang dag pa'i chos bstan te 'di ltar chos kyis 'jig rten 'dul ba yin pas khyed cag yun ring po nas sems can
107b1(rgyud): rnams la rtag par phan 'dogs shing byams pa chen po'i sems bskyed nas bde ba sbyin par smon pa'i rgyu dang rkyen des na khyed cag da ltar rnam par smin pa mchog la longs spyod pa yin no/ /
107b2(rgyud): mi'i rgyal po/ gang la la zhig gser 'od dam pa mchog tu rnam par rgyal ba'i mdo sde 'di la bkur sti byas nas mchod pa byed pa zhig yod na khyod kyis nan tan bskyed de yongs su bsrung
107b3(rgyud): nas bde ba thob par bya'o/ /khyed cag rgyal po chen po bzhi dang / 'khor gzhan dang / gnod sbyin brgya stong tshad med grangs med pa snyed kyis mdo sde 'di yongs su srung bar byed na des
107b4(rgyud): 'das pa dang / ma 'ongs pa dang / da ltar bzhugs pa'i sangs rgyas rnams kyi yang dag pa'i chos yongs su bsrung bar 'gyur bas khyed cag rgyal po chen po bzhi dang / lha'i 'khor gzhan
107b5(rgyud): rnams dang / gnod sbyin rnams dang / lha ma yin dang 'thab pa'i tshe rtag tu rgyal ba'i phan yon 'thob par 'gyur ro/ /khyed cag mdo sde 'di yongs su bsrung zhing yongs su 'dzin
107b6(rgyud): par byed na mdo sde 'di'i mthus sdug bsngal mang po dang / phyir rgol pa'i dgra dang / mu ge dang / nad dang / rims nad thams cad rab tu zhi zhing yongs su sel bar byed pas de'i
107b7(rgyud): phyir khyod kyis gal te 'khor bzhi po dag mdo sde'i rgyal po 'di len pa dang / 'dzin pa dang / klog pa dang / kha ton du 'don par mthong bar 'gyur na rab tu brtson pa'i sems kyis
108a1(rgyud): @#/ /yongs su bsrungs nas gnod pa bsal te bde ba sbyin par bya'o/ /de nas rgyal po chen po bzhi stan las langs te bla gos phrag pa gcig la gzar nas
108a2(rgyud): pus mo g.yas pa'i lha nga sa la btsugs te gus pas thal mo sbyar nas bcom ldan 'das la 'di skad ces gsol to/ /bcom ldan 'das/ gser 'od dam pa
108a3(rgyud): mchog tu rnam par rgyal ba mdo sde'i rgyal po 'di slad ma'i dus kyi tshe yul lam/ grong ngam/ grong khyer ram/ ri'am/ nags tshal lam/ 'brog dgon pa'i gnas gang yang
108a4(rgyud): r ung ba dag tu yongs su spel zhing gnas par gyur na yul de'i rgyal pos mdo sde 'di sems rtse gcig tu mnyan nas yongs su bzung ste bsngags pa brjod nas mchod par
108a5(rgyud): bgyid pa dang / mdo sde 'di 'dzin pa'i 'khor bzhi po dag la yo byad sbyar te mchod pa bgyis nas shin tu dang ba'i sems kyis yongs su bsngags te gnod cing mi bde ba
108a6(rgyud): dag yongs su spong bar bgyid na rgyu dang / rkyen des bdag cag rgyal po de dang / mi mang po rnams yongs su bsrungs nas bde ba la bkod de mya ngan dang / sdug bsngal rnams
108a7(rgyud): thag ring du spangs nas tshe 'phel ba dang / gzi byin phun sum tshogs par bgyid do/ /bcom ldan 'das/ yul gyi bdag po des 'khor bzhi po de dag mdo sde 'di yongs su
108b1(rgyud): ' dzin pa mthong nas gus pas yongs su bsrungs te pha ma bzhin du ci 'tshal ba thams cad sbyar te mchod par bgyis na bdag cag rgyal po chen po bzhis rtag par yongs su bsrungs
108b2(rgyud): nas sems can mang po kun gyis bkur bar 'gyur bar bgyid pas de'i slad du bdag cag gnod sbyin dang / 'dre srin tshad ma mchis pa dang bcas par mdo sde'i rgyal po 'di gang
108b3(rgyud): du spel ba'i gnas der lus sbas nas yongs su skyob pa dang / yongs su srung ba bgyid pas bgegs rnams dang bral bar 'gyur ro/ /mdo sde 'di nyid nyan pa'i gang zag dang / rgyal
108b4(rgyud): po la sogs pa la'ang yongs su srung zhing rjes su dran par bgyid pas gnod pa yongs su bsal nas bde ba la 'god pa dang / phyogs gzhan nas mchis pa'i dgra rnams kyang
108b5(rgyud): slar zlog par bgyid do/ /mi'i rgyal po/ gang la la zhig mdo sde 'di nyan pa'i tshe nye 'khor na gnas pa'i dgra phyir rgol ba dmag rnam pa bzhi bshams te yul de dag gzhom
108b6(rgyud): mo snyam du sems par gyur na'ang / bcom ldan 'das/ 'di ltar mdo sde'i rgyal po 'di'i byin gyi brlabs kyi mthus de'i nye 'khor gyi dgra de la phyir rgol ba'i dgra tha dad pa
108b7(rgyud): gzhan mchis nas gzhom par bgyid cing de'i yul khams su ltas ngan mang po dang / rims nad rnams 'byung bar 'gyur bas de'i che rgyal po des de lta bu mthong ba dang /
109a1(rgyud): @#/ /dmag rnam pa bzhi bshams nas yul der chas te gzhom par bgyid pa na bdag cag kyang de'i tshe gnod sbyin dang / 'dre srin gyi 'khor ched
109a2(rgyud): ma mchis shing / mtha' ma mchis pa snyed dang bcas pas so so nas rang gi lus sbas te yongs su bsrungs nas grogs bgyid pas de nyid kyis phyir rgol ba'i dgra de rab tu
109a3(rgyud): dul bar 'gyur bas yul khams der mchi ba'i thugs kyang mi thub na phan tshun dmag dang / mtshon gyis 'thab pa lta smos kyang ci 'tshal lags/ de nas bcom ldan 'das
109a4(rgyud): kyis rgyal po chen po bzhi po dag la bka' stsal pa/ rgyal po chen po bzhi po/ khyed kyis 'di ltar mdo sde 'di yongs su skyong ba dang / yongs su srung par byed pa legs so/ /
109a5(rgyud): legs so/ /nga sngon 'das pa'i bskal pa bye ba khrag khrig brgya stong du ma 'das pa na dka' ba rnam pa sna tshogs spyad nas bla na med pa yang dag par rdzogs pa'i byang chub
109a6(rgyud): mngon par rdzogs par sangs rgyas te thams cad mkhyen pa nyid brnyes nas chos 'di bstan pa yin pas/ mi'i rgyal po/ gang la la zhig mdo sde 'di yongs su gzung
109a7(rgyud): nas bkur sti dang / mchod pa byed na gnod pa rnams pa nye bar zhi nas rab tu bde bar 'gyur/ grong dang / grong khyer dang / grong rdal rnams yongs su srung bar
109b1(rgyud): 'gyur/ phyir rgol ba'i dgra rnams zlog par 'gyur/ 'dzam bu'i gling du gtogs pa'i rgyal po thams cad la gnod pa dang / 'thab pa dang / rtsod pa'i dngos po rnams gtan med
109b2(rgyud): par 'gyur ro/ /rgyal po chen po bzhi po dag/ 'dzam bu'i gling 'di na yod pa'i grong dang / grong khyer dang / grong rdal brgyad khri bzhi stong dag gis mi'i rgyal po brgyad khri bzhi stong
109b3(rgyud): po rnams kyang so so nas rang rang gi yul du longs spyod kyi bde ba myong zhing rang dbang dang ldan par 'gyur/ nor dang / rin po che dpal 'byor gyis rgyas pa dag la longs spyod par
109b4(rgyud): b yed pas phan tshun 'phrog par mi byed cing sngon gyi rgyu ji lta ba bzhin du rnam par smin pa dag la longs spyod par byed pas bsam pa ngan pa bskyed nas gzhan gyi yul 'dod pas
109b5(rgyud): 'byor pa yongs su tshol ba med de thams cad 'dod pa chung zhing phan 'dogs pa'i bsam pa skye par 'gyur/ 'thab pa dang / rtsod pa dang / bcing ba la sogs pa'i sdug bsngal
109b6(rgyud): yang med par 'gyur/ yul de dag na gnas pa'i mi rnams kyang rang bzhin gyis bde ba myong bar 'gyur/ bla 'og mthun zhing chu dang 'o ma 'dres pa lta bur sems kyis phan
109b7(rgyud): tshun sdug cing bkur bar 'gyur/ rab tu dga' bas rnam par rtse bar 'gyur/ byams pa dang / snying rjes phan 'dogs shing dge ba'i rtsa ba 'phel bar byed pas rgyu dang / rkyen
110a1(rgyud): @#/ /des na 'dzam bu'i gling 'di rab tu bde zhing lo legs pa dang / mi rnams rgyas shing rab tu gang bar 'gyur/ sa chen po mthu dang ldan par 'gyur/ grang
110a2(rgyud): dro ran par 'gyur/ dus tshigs mi mthun pa med par 'gyur/ nyi ma dang / zla ba dang / gza' dang / rgyu skar rnams kyang sngon gyi gnas las 'pho zhing 'gyur ba med par 'gyur/ rlung
110a3(rgyud): dang / char pa'ang dus bzhin du ldang zhing 'bab par 'gyur/ ltas ngan rnams dang 'bral bar 'gyur/ nor dang / rin po che rnams 'byor zhing rgyas par 'gyur/ sems la ser sna'i
110a4(rgyud): 'jungs pa med cing rtag par sbyin pa gtong bar 'gyur/ dge ba bcu'i las kyi lam dang ldan par 'gyur/ mi rnams tshe 'phos par gyur na'ang phal cher mtho ris su skye bar 'gyur/
110a5(rgyud): lha'i 'khor rnams rab tu 'phel bar 'gyur bar rig par bya'o/ /rgyal po chen po dag/ ma 'ongs pa'i dus na mi'i rgyal po gang la la zhig mdo sde 'di mnyan te yongs su bsrungs
110a6(rgyud): nas gus pas mchod pa byed pa dang / mdo sde 'dzin pa'i 'khor bzhi po dag la bla mar byed cing bsngags pa brjod par 'dod pa dang / gzhan la'ang khyed 'khor dang bcas pa
110a7(rgyud): dang / gnod sbyin gyi 'khor brgya stong tshad med pa snyed la phan pa dang / bde bar phan 'dogs par 'dod na de'i phyir rgyal po des rtag par mdo sde'i rgyal po dam pa 'di
110b1(rgyud): mnyan nas yongs su gzung bar byas te yang dag pa'i chos kyi chu bdud rtsi'i ro mchog dam pa 'di thos pa'i dbang gis khyed la sogs pa'i lus dang / sems kyi mthu stobs
110b2(rgyud): 'phel bar byed pas brtson 'grus dang ldan zhing dpa' ba dang / bsod nams dang / gzi byin rnams rab tu rgyas par 'gyur ro/ /mi'i rgyal po de dag gal te sems
110b3(rgyud): rtse gcig tu mdo sde 'di mnyan nas yongs su 'dzin par byed na de ni yangs shing rgya che ba dang / shin tu dkon pa'i mchod pas yang dag par rdzogs pa'i sangs rgyas shAkya thub
110b4(rgyud): pa la mchod pa byed par 'gyur te gang gis nga la mchod pa byas pa gang yin pa de ni 'das pa dang / ma byon pa dang / da ltar byung ba'i sangs rgyas bye ba khrag khrig brgya stong
110b5(rgyud): mang po rnams la mchod pa byas par 'gyur ro/ /gang gis dus gsum gyi sangs rgyas rnams la mchod pa byas nas bsam gyis mi khyab pa'i bsod nams kyi phung po tshad med
110b6(rgyud): pa snyed 'thob par 'gyur bas rgyu dang / rkyen des na khyed la sogs pas rgyal po de dang / btsun mo dang / slas dang / 'khor rnams yongs su bsrungs nas gnod cing nyam
110b7(rgyud): nga ba med par byas te pho brang bsrung ba'i lha rnams kyang rtag tu bde ba'i longs spyod myong ba la 'god par byed na bsod nams bsam gyis mi khyab pa dang ldan par 'gyur/ @#/
111a1(rgyud): /yul de dag na gnas pa'i mi rnams kyang 'dod pa lnga'i bde ba rnam pa sna tshogs myong bar 'gyur/ dngos po ngan pa thams cad kyang rab tu zhi bar
111a2(rgyud): 'gyur ro/ /de nas bcom ldan 'das la rgyal po chen po bzhi po dag gis 'di skad ces gsol to/ /bcom ldan 'das/ slad ma'i dus kyi tshe mi'i rgyal po gang la la
111a3(rgyud): zhig 'di ltar gser 'od dam pa'i mdo sde 'di nyan par mos pa dang / bdag nyid dang / btsun mo dang / rgyal bu nas pho brang nang gis slas la sogs pa'i bar dag dang /
111a4(rgyud): grong khyer dang / grong rdal dang / pho brang yongs su srung zhing skyob pa dang / bsam gyis mi khyab pa'i dga' ba mchog dam pa dang / rab tu dben pa'i bde ba 'thob
111a5(rgyud): par 'tshal ba dang / tshe 'di nyid la rgyal thabs btsun zhing mtho ba dang / dbang phyug dang ldan zhing dar ba dang / rtag tu 'phel bar 'tshal ba dang / gzhan
111a6(rgyud): yang bsam gyis mi khyab pa'i bsod nams kyi phung po tshad ma mchis shing / mtha' ma mchis pa yongs su sdud pa dang / rang gi yul du phyir rgol ba'i
111a7(rgyud): dgra dang / mya ngan dang / 'khrug pa dang / gdon bgegs kyi dngos po rnams ma mchis par 'tshal na/ bcom ldan 'das/ 'di ltar mi'i rgyal po des bag
111b1(rgyud): ma mchis pas sems g.yeng bar mi bgyi zhing shin tu gus pa bskyed de bsam pa thag pa nas mdo sde'i rgyal po mchog dam pa 'di mnyan cing yongs su gzung bar bgyi'o/ /
111b2(rgyud): chos nyan par 'tshal ba'i tshe sngar rgyal po la gces pa'i pho brang mchog dam pa rab tu brgyan te gsal ba'i phyogs su spos chab kyis chag chag btab ste me tog mchog
111b3(rgyud): dam pa sna tshogs mngon par gtor nas seng ge'i khri chos kyi gdan khyad par du 'phags pa btsugs te rin po che sna tshogs kyis rab tu brgyan nas/ rin po che sna tshogs
111b4(rgyud): kyi gdugs dang / rgyal mtshan dang / ba dan bsgreng ste rin thang ma mchis pa'i spos bsregs nas rol mo rnams bgyi'o/ /rgyal po des de'i tshe yongs su dag par khrus
111b5(rgyud): b gyis te spos kyi byug pas lus bskus nas gos gsar pa gtsang ma bgos te rgyan phreng rnams kyis brgyan nas stan dma' ba la mchis te mtho ba'i bsam pa mi
111b6(rgyud): bskyed par dbang phyug gi thabs yongs su spang bar bgyi'o/ /nga rgyal rnams spangs te sems rtse gcig tu dran pa nye bar gzhag nas mdo sde'i rgyal po 'di mnyan par
111b7(rgyud): bgyi'o/ /chos smra ba'i mkhan po la ston pa chen po'i 'du shes bskyed par bgyi'o/ /pho brang nang gi btsun mo dang / rgyal bu dang / sras dang / 'khor rnams la byams
112a1(rgyud): @#/ /pa dang / brtse ba'i sems bskyed nas rab tu dga' bas phan tshun blta bar bgyi'o/ /shin tu mthun pa'i mdangs kyis tshig 'jam por smra
112a2(rgyud): bar bgyi'o/ /bdag nyid kyi lus dang / sems la dga' ba chen pos kun tu khyab par bgyi'o/ /deng bdag ni shin tu bsam par dka' zhing khyad par du 'phags pa'i
112a3(rgyud): phan yon chen po yangs zhing rgya che ba 'di lta bu 'thob par 'gyur ro snyam du bsams nas mdo sde'i rgyal po de la rab tu mchod par bgyi'o/ /de ltar bsams lags
112a4(rgyud): nas chos smra ba'i mkhan po der mchis pa mthong bar 'gyur na shin tu gus pa chen pos dkon pa'i 'du shes bskyed par bgyi'o/ /de nas bcom ldan 'das kyis rgyal
112a5(rgyud): po chen po bzhi dag la bka' stsal pa/ 'di ltar chos smra ba'i mkhan po de mi bsu bar mi bya yi/ de'i tshe mi'i rgyal po des gos gsar pa bgos nas rgyan dang / phreng
112a6(rgyud): ba rnam pa sna tshogs kyis rab tu brgyan te bdag nyid gdugs dkar po dang / spos dang / me tog thogs nas dmag gi dpung bshams te rol mo rgyas par byas
112a7(rgyud): nas rkang gis grong khyer nas phyir byung ste bkra shis kyi dngos po 'thob par bya ba'i phyir gus pa'i 'du shes bskyed nas chos smra ba'i mkhan po de bsu bar bya'o/ /rgyal
112b1(rgyud): po chen po bzhi po dag/ rgyu dang / rkyen gang gi phyir mi'i rgyal po des bdag nyid kyis bkur sti dang / mchod pa de lta bur dgos she na/ mi'i rgyal po de rkang pa bteg cing rkang pa
112b2(rgyud): bzhag pa na gom pa re re zhing sangs rgyas bcom ldan 'das bye ba khrag khrig brgya stong mang po rnams la bkur sti dang / mchod pa dang / rim gro dang / bla mar byed par 'gyur
112b3(rgyud): zhing gzhan yang bskal pa'i grangs de snyed kyi 'khor ba'i sdug bsngal las yang dag par 'da' bar 'gyur bas so/ /gzhan yang / ma 'ongs pa'i dus na bskal pa'i
112b4(rgyud): grangs de snyed du 'khor los bsgyur ba'i rgyal po'i longs spyod mchog khyad par du 'phags pa dag la longs spyod par 'gyur/ gom pa re re bor ba'i dbang gis tshe 'di nyid
112b5(rgyud): la'ang bsod nams 'phel bas rang dbang du rgyal po byed cing bsam gyis mi khyab pa'i rnam par smin pa dang ldan pa dang / mang po kun gyis bkur bar 'gyur/ bskal pa
112b6(rgyud): 'bum phrag brgya stong tshad med pa snyed du lha dang / mis yongs su spyad pa'i rin po che sna bdun gyi gzhal med khang dag la longs spyod par 'gyur/ skye ba thams cad du
112b7(rgyud): rgyal po byed par 'gyur/ tshe ring bar 'gyur/ tshig gi spobs pa dang ldan pas lha dang / mi kun gyis mngon par yid ches par 'gyur/ /'jigs shing skrag pa med par
113a1(rgyud): @#/ /'gyur/ grags pa chen po dang ldan zhing mang po kun gyis yongs su blta bar 'gyur/ lha dang / mi'i nang du khyad par du 'phags pa'i bde ba
113a2(rgyud): dag la longs spyod par 'gyur/ mthu stobs chen po 'thob par 'gyur/ gzi byin chen po'i yon tan dang ldan par 'gyur/ lus kyi mtshan gya nom zhing shin tu mdzes
113a3(rgyud): pas dpe zla med par 'gyur/ lha dang / mi'i ston pa mthong bar gyur/ dge ba'i bshes gnyen dang phrad par 'gyur/ bsod nams kyi phung po tshad med pa mngon par 'grub
113a4(rgyud): cing phun sum tshogs par 'gyur ro/ /rgyal po chen po dag/ 'di ltar shes par bya ste mi'i rgyal po de dag gis yon tan gyi phan yon rnam pa sna tshogs tshad med pa de
113a5(rgyud): lta bu mthong ba'i phyir bdag nyid dpag tshad gcig nas dpag tshad brgya stong du ma'i bar du chos smra ba'i mkhan po bsu bar bya zhing / chos smra ba'i mkhan po la sangs rgyas
113a6(rgyud): kyi 'du shes bskyed par bya'o/ /slar grong dang / grong khyer du phyin nas kyang de bzhin gshegs pa dgra bcom pa yang dag par rdzogs pa'i sangs rgyas shAkya thub pa bdag
113a7(rgyud): gi pho brang du gshegs nas bdag gi mchod pa bzhes te bdag la chos ston par mdzad do/ /bdag kyang chos thos pa'i dbang gis bla na med pa yang dag par rdzogs
113b1(rgyud): pa'i byang chub las phyir mi ldog par 'gyur bas 'di nyid sangs rgyas bcom ldan 'das bye ba khrag khrig brgya stong du ma dang phrad par gyur pa yin no/ /deng bdag gis ni shin tu yangs
113b2(rgyud): shing rgya che ba mchog tu khyad par du 'phags pa'i bde ba'i yo byad rnam pa sna tshogs kyis 'das pa dang / ma byon pa dang / da ltar bzhugs pa'i sangs rgyas rnams la mchod pa dang / rim
113b3(rgyud): gro byas so/ /deng bdag gis ni gshin rje'i 'jig rten dang / sems can dmyal ba dang / yi dwags dang / dud 'gro'i skye gnas kyi sdug bsngal thams cad rtsa ba nas bton to/ /deng
113b4(rgyud): 'khor los bsgyur ba'i rgyal po dang / brgya byin dang / tshangs pa bye ba khrag khrig brgya stong tshad med pa snyed kyi dge ba'i rtsa ba rab tu bskyed do/ /deng sems can bye ba khrag khrig brgya
113b5(rgyud): stong tshad med pa snyed 'khor ba'i sdug bsngal las bton nas mya ngan las 'das pa'i bde ba la bkod do/ /deng tshad med mtha' med cing bsam gyis mi khyab pa'i bsod nams
113b6(rgyud): kyi phung po rab tu bsags so/ /pho brang nang gi slas dang / skye bo mang po bde ba la bkod nas/ yul rnams rab tu zhi bar byas pas gnod pa dang / dug gdug pa dang /
113b7(rgyud): mi ma rungs pa med cing phyogs gzhan yang 'ongs pa'i dgra rnams nye bar 'ongs nas gnod pa mi byed pa dang / mya ngan dang / nad rnams med par 'gyur ro snyam du bsams
114a1(rgyud): @#/ /par bya'o/ /rgyal po chen po dag/ 'di ltar rig par bya ste de'i tshe mi'i rgyal po de dag gis da ltar yang dag par chos la btsun par byas shing bla
114a2(rgyud): mar byas pa dang / mdo sde dam pa 'di yongs su 'dzin pa'i dge slong dang / dge slong ma dang / dge bsnyen dang / dge bsnyen ma dag la mchod pa dang / bkur sti
114a3(rgyud): dang / bla mar byas shing bsngags pa brjod pa las byung ba'i dge ba'i rtsa ba gang yin pa de dag dang / bsod nams mchog gang yin pa de dag thog ma kho nar 'khor
114a4(rgyud): dang bcas pa la yongs su bsngo bar byed na mi'i rgyal po de dag bsod nams chen po'i dge ba'i las kyi rgyu dang / rkyen dang ldan par 'gyur bas tshe 'di nyid la dbang chen
114a5(rgyud): po thob nas gzi byin rab tu 'phel bar 'gyur ro/ /dpal dang / mtshan mchog rnams kyis rab tu brgyan par 'gyur/ phyir rgol ba thams cad yang dag pa'i
114a6(rgyud): chos kyis tshar gcod par 'gyur ro/ /de nas bcom ldan 'das la rgyal po chen po bzhi dag gis 'di skad ces gsol to/ /bcom ldan 'das/ mi'i rgyal po
114a7(rgyud): gang la la zhig de ltar yang dag pa'i chos la gus pas bkur sti bgyis nas mdo sde 'di mnyan par bgyid pa dang / mdo sde 'di 'dzin pa'i 'khor bzhi po dag la
114b1(rgyud): bkur sti dang / mchod pa dang / bla mar bgyis nas bsngags pa brjod par bgyis na de'i tshe mi'i rgyal po des bdag cag rnams dga' bar bgyi ba'i slad du chos kyi gdan dang /
114b2(rgyud): nye ba'i phyogs gcig tu spos chab kyis chag chag btab ste me tog mchog dam pa mang po mngon par gtor nas rgyal po chen po bzhi mchis pa'i stan yang bshams te/
114b3(rgyud): bting par gyur na/ bdag cag kyang rgyal po de dag dang lhan cig yang dag pa'i chos nyan par 'gyur ro/ /rgyal po des kyang bdag cag la phan 'dogs pa'i dge ba'i
114b4(rgyud): rtsa ba ci mchis pa'i bsod nams kyi skal pa gang lags pa bdag cag la'ang yongs su bsngo bar bgyi'o/ /bcom ldan 'das de'i tshe mi'i rgyal po des chos smra ba la chos
114b5(rgyud): bshad par gsol ba btab nas stan la mchis pa'i tshe/ bdag cag gi slad du spos mchog dam pa sna tshogs bsregs nas mdo sde 'di la mchod par bgyi'o/ /
114b6(rgyud): bcom ldan 'das/ de'i tshe spos kyi bdug pa de dag skad cig ma gcig la nam mkha' la mngon par 'phags nas bdag cag lha rnams kyi gzhal med khang du
114b7(rgyud): phyin te spos kyi gdugs su 'gyur pas bdag cag lha'i 'khor rnams kyang spos kyi dri mchog de tshor bar 'gyur/ spos kyi du ba de'ang gser 'od dang ldan pas bdag
115a1(rgyud): @#/ /cag gnas pa'i khang khyim nas tshangs pa'i gnas dang / brgya byin lha'i dbang po dang / lha mo spobs pa chen po dang / lha mo dpal chen
115a2(rgyud): mo dang / sa'i lha mo brtan ma dang / sde dpon chen po yang dag shes dang / gnod sbyin gyi sde dpon chen po nyi shu rtsa brgyad dang / lha'i rgyal po dbang phyug chen po dang /
115a3(rgyud): lag na rdo rje gsang ba'i bdag po dang / sde dpon chen po rin chen bzang dang / 'phrog ma'i du 'khor lnga brgya dang / klu'i rgyal po ma dros pa dang / klu'i rgyal po rgya
115a4(rgyud): mtsho'i gnas thams cad kyang rab tu gsal bar bgyid do/ /bcom ldan 'das/ 'di lta bu la sogs pa'i 'khor rnams kyis rang rang gi gzhal med khang du spos kyi
115a5(rgyud): bdug pa des skad cig yud tsam cig la spos kyi gdugs su gyur pa'ang mthong la spos kyi dri'ang tshor bar 'gyur/ 'od zer gyi kha dog gis lha'i gzhal med khang
115a6(rgyud): thams cad gsal bar bgyid pa'ang mthong bar 'gyur lags so/ /bcom ldan 'das kyis rgyal po chen po dag la bka' stsal pa/ spos kyi 'od zer des
115a7(rgyud): gzhal med khang de dag 'ba' zhig gsal bar byas nas spos kyi gdugs su gyur te 'od zer chen po 'gyed pa ma yin te/ mi'i rgyal po de dag lag pa pog
115b1(rgyud): p hor bzung ste spos mchog dam pa bsregs nas mdo sde 'di la mchod pa byed pa'i tshe spos kyi du ba de thang cig yud tsam gcig la stong gsum gyi stong chen po'i 'jig rten gyi khams
115b2(rgyud): na yod pa'i nyi ma dang / zla ba bye ba phrag brgya dang / ri'i rgyal po ri rab bye ba phrag brgya dang / gling bzhi pa bye ba phrag brgya dang / stong gsum gyi stong chen po'i 'jig rten gyi khams
115b3(rgyud): 'di'i lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / khang khyim thams cad gsal bar byas
115b4(rgyud): nas nam mkha' kun tu gang zhing rgyas pa dang / spos kyi bdug pa rnam pa sna tshogs gang yin pa de dag sprin gyi gdugs su 'gyur te gdugs de'ang gser gyi kha dog dang ldan pas
115b5(rgyud): lha'i khang khyim thams cad gsal bar byed de 'di ltar stong gsum gyi stong chen po'i 'jig rten gyi khams spos kyi sprin dang / spos kyi gdugs rnam pa sna tshogs ji snyed pa thams
115b6(rgyud): cad ni gser 'od dam pa mchog tu rnam par rgyal ba mdo sde'i rgyal po'i gzi byin gyi mthu las gyur pa yin no/ /mi'i rgyal po de dag lag tu spos phor thogs nas/ mdo
115b7(rgyud): s de 'di la mchod par byed pa'i tshe spos kyi gdugs rnam pa sna tshogs gang yin pa de dag stong gsum gyi stong chen po'i 'jig rten gyi khams 'di 'ba' zhig tu khyab
116a1(rgyud): @#/ /bar gyur pa ma yin gyi/ skad cig yud tsam gcig gis phyogs bcu'i sangs rgyas kyi zhing gang gA'i klung gi bye ma dang mnyam pa bye ba khrag
116a2(rgyud): k hrig brgya stong tshad med mtha' med pa kun tu khyab cing sangs rgyas kyi zhing rnams kyi nam mkha' kun gyi spos kyi gdugs su gyur nas kun gsal bar byed pa'ang de bzhin
116a3(rgyud): te de'i tshe sangs rgyas mang po de dag spos gya nom pa'i dri gang yin pa de dag kyang rig cing mkhyen/ sprin gyi bla re dang / gser gyi kha dog de dag kyang gzigs nas phyogs
116a4(rgyud): b cu'i 'jig rten gyi khams gang gA'i klung gi bye ma dang mnyam pa'i sangs rgyas bcom ldan 'das kyis cho 'phrul bstan nas sangs rgyas bcom ldan 'das mang
116a5(rgyud): p o de dag gis mthun par gzigs shing so sor brtags te gsung mthun par chos smra ba'i mkhan po de la skyes bu chen po khyod kyis shin tu zab pa'i mdo sde gya nom
116a6(rgyud): ba 'di rgya cher yongs su spel nas bsod nams kyi phung po tshad med cing bsam gyis mi khyab pa yongs su rdzogs par gyur pa legs so/ /legs so zhes bsngags
116a7(rgyud): pa brjod par 'gyur ro/ /gang la la zhig mdo sde 'di lta bu mnyan nas thos pa'i bsod nams gang yin pa de'i tshad kyang shin tu mang ba yin na/ yi ger 'dri
116b1(rgyud): ba dang / len pa dang / 'dzin pa dang / klog pa dang / gzhan dag la yang dag par ston pa dang / ji skad bstan pa bzhin du mngon par sgrub pa lta smos kyang ci dgos/ de ci'i
116b2(rgyud): phyir zhe na/ rigs kyi bu dag/ sems can gang la la zhig gser 'od dam pa mchog tu rnam par rgyal ba mdo sde'i rgyal po 'di thos par gyur pa gang yin pa de dag ni/
116b3(rgyud): bla na med pa yang dag par rdzogs pa'i byang chub las phyir ldog par mi 'gyur bas so/ /de'i tshe phyogs bcu'i sangs rgyas kyi zhing bye ba khrag khrig brgya stong tshad med grangs
116b4(rgyud): m ed pa'i gang gA'i klung gi bye ma dang mnyam pa'i sangs rgyas kyi zhing dag na bzhugs pa'i de bzhin gshegs pa rnams gsung gcig tu chos kyi stan la 'dug pa'i chos
116b5(rgyud): smra ba'i mkhan po de la legs so/ /legs so zhes bsngags pa 'di brjod nas/ rigs kyi bu/ khyod ma 'ongs pa'i dus na brtson 'grus kyi stobs kyis dga' ba brgya
116b6(rgyud): s tong tshad med pa snyed mngon par bsgrubs te tshogs yongs su rdzogs par byas nas 'phags pa mang po las yang dag par 'das te khams gsum las nges par byung
116b7(rgyud): nas gtso bo mchog tu gyur te byang chub kyi shing gi rgyal po'i drung du 'dug nas khyad par du 'phags pa rnams yongs su brgyan par 'gyur/ stong gsum gyi stong chen
117a1(rgyud): @#/ /po'i 'jig rten gyi khams na rkyen dang ldan pa'i sems can rnams yongs su skyob par 'gyur/ shin tu 'jigs su rung ba'i bdud kyi dmag tshogs
117a2(rgyud): rnams tshar gcod par 'gyur/ shin tu rnam par dag pa'i chos rnams dang / shin tu zab pa'i bla na med pa yang dag par rdzogs pa'i byang chub rab tu rtogs par
117a3(rgyud): 'gyur ro/ /rigs kyi bu/ khyod rdo rje'i stan la 'dug nas sangs rgyas rnams kyis rab tu bsngags pa'i chos kyi 'khor lo bla na med pa/ shin tu zab pa/ gya nom pa
117a4(rgyud): rnam pa bcu gnyis yongs su bskor bar 'gyur/ bla na med pa'i chos kyi rnga chen po mchog tu gyur pa rab tu rdung bar 'gyur/ bla na med pa'i chos kyi dung shin tu gya nom pa
117a5(rgyud): 'bud par 'gyur/ bla na med pa'i chos kyi rgyal mtshan khyad par du 'phags pa bsgreng bar 'gyur/ bla na med pa'i chos kyi sgron ma shin tu gsal bar spar bar 'gyur/
117a6(rgyud): bla na med pa'i bdud rtsi'i chos kyi char rab tu 'bebs par 'gyur/ nyon mongs pa'i dgra'i 'ching ba tshad med pa yongs su gcod par 'gyur/ sems can bye ba
117a7(rgyud): khrag khrig brgya stong tshad med pa snyed mtha' med cing 'jigs su rung ba'i rgya mtsho las yongs su bzlas par 'gyur/ mu med pa'i skye shi'i 'khor ba las thar
117b1(rgyud): bar 'gyur/ sangs rgyas bye ba khrag khrig brgya stong tshad med pa snyed dang phrad par 'gyur ro zhes gsungs par 'gyur ro/ /de nas bcom ldan 'das la rgyal po chen
117b2(rgyud): po bzhi po dag gis yang 'di skad ces gsol to/ /bcom ldan 'das/ gser 'od dam pa mchog tu rnam par rgyal ba mdo sde'i rgyal po 'di ni slad ma dang / da ltar
117b3(rgyud): g yi tshe yon tan tshad ma mchis pa 'di lta bu yongs su rdzogs par bgyid pas de'i slad du mi'i rgyal po gang gis mdo sde shin tu gya nom pa 'di thos par gyur pa de ni
117b4(rgyud): sangs rgyas bye ba khrag khrig brgya stong tshad ma mchis pa snyed las dge ba'i rtsa ba bskyed pa lags pas/ mi'i rgyal po de dag la bdag cag rnams yongs su bsrung
117b5(rgyud): zhing rjes su dran par bgyid do/ /gzhan yang / bsod nams kyi phan yon tshad ma mchis pa snyed mthong ba'i slad du bdag cag rgyal po chen po bzhi dang / 'khor
117b6(rgyud): gzhan rnams dang / yi dwags 'bum phrag brgya stong tshad ma mchis pa snyed rang rang gi gzhal med khang rnams su spos kyi bdug pa'i sprin gyi gdugs dang / cho
117b7(rgyud): ' phrul rnam pa sna tshogs de dag mthong ba'i tshe bdag cag rang gi lus mi snang bar bgyis nas chos nyan pa'i slad du rgyal po de'i pho brang yongs su gtsang zhing mdzes
118a1(rgyud): @#/ /par brgyan pa chos 'chad pa'i gnas su mchi bar 'tshal lo/ /de bzhin du tshangs pa dang / brgya byin dang / lha mo spobs pa chen po dang /
118a2(rgyud): dpal gyi lha mo chen mo dang / sa'i lha mo brtan ma dang / sde dpon chen po yang dag shes dang / gnod sbyin gyi sde dpon chen po nyi shu rtsa brgyad dang / lha'i bu dbang
118a3(rgyud): phyug chen po dang / lag na rdo rje gsang ba'i bdag po dang / sde dpon chen po rin chen bzang dang / 'phrog ma'i bu 'khor lnga brgya pa dang / klu'i rgyal po ma dros pa
118a4(rgyud): dang / klu'i rgyal po rgya mtsho dang / lha dang / gnod sbyin la sogs pa'i 'khor bye ba khrag khrig brgya stong tshad ma mchis pa snyed kyang chos nyan pa'i slad du so so nas rang
118a5(rgyud): gi lus mi snang bar bgyis te mi'i rgyal po de'i pho brang khyad par du 'phags pa/ chos kyi gdan shin tu mdzes par bgyis pa/ chos bshad pa'i gnas su mchi
118a6(rgyud): bar 'gyur lags so/ /bcom ldan 'das/ bdag cag rgyal po chen po bzhi dang / 'khor gzhan rnams dang / gnod sbyin rnams thams cad sems rtse gcig
118a7(rgyud): t u mi'i rgyal po de dag dang lhan cig tu dge ba'i bshes gnyen bgyis nas bla na ma mchis pa'i chos kyi sbyin bdag chen por gyur pa'i rgyus bdud rtsi'i ros bdag
118b1(rgyud): cag tshim par gyur pas de'i slad du bdag cag rgyal po de la yongs su bsrungs nas gnod pa rnams yongs su bsal te bde ba thob par bgyid do/ /de'i pho brang dang / grong dang /
118b2(rgyud): grong khyer dang / yul rnams su'ang sdig pa dang / ltas ngan pa thams cad rab tu zhi bar bgyid do/ /de nas rgyal po chen po bzhi cig car thal mo sbyar te bcom ldan 'das
118b3(rgyud): la 'di skad ces gsol to/ /bcom ldan 'das/ mi'i rgyal po gang la la zhig rang gi yul du mdo sde 'di bzhugs par gyur kyang / yongs su spel bar yang mi bgyid
118b4(rgyud): la sems kyis kyang spong bar bgyid cing nyan par yang mi mos/ mchod par yang mi mos/ mchod par yang mi bgyid/ bla mar yang mi bgyid/ bsngags pa brjod
118b5(rgyud): pa'ang mi bgyid la 'khor bzhi po dag mdo sde 'dzin pa mthong bar gyur na'ang bla mar mi bgyid cing mchod pa dang / rim gro'ang mi bgyid na/ bdag cag dang / 'khor
118b6(rgyud): gzhan rnams dang / lha tshad ma mchis pa rnams kyang shin tu zab cing gya nom pa'i chos thos par mi 'gyur bas bdud rtsi'i ro la rgyab kyis phyogs shing dam pa'i chos
118b7(rgyud): kyi rgyun yang stor bar 'gyur/ gzi byin dang / mthu stobs kyang ma mchis par 'gyur/ ngan 'gro 'phel bar bgyid cing lha dang / mi rnams yongs su nyams par 'gyur/ 'khor
119a1(rgyud): @#/ /ba'i chu bor bying bar 'gyur zhing mya ngan las 'das pa'i shul dang gol bar 'gyur bas/ bcom ldan 'das/ bdag rgyal po chen po bzhi
119a2(rgyud): dang / 'khor gzhan rnams dang / gnod sbyin la sogs pa de lta bu'i dngos po mthong bar gyur na yul de yongs su spong bar bgyid la yongs su skyob cing yongs su bsrungs
119a3(rgyud): pa'i sems kyang yongs su ma mchis par 'gyur lags so/ /bdag cag 'ba' zhig rgyal po de spong bar bgyid pa ma lags kyi/ yul skyong ba'i lha dge ba chen
119a4(rgyud): po tshad ma mchis pa rnams kyang yal bar bor nas mchi bar 'gyur lags so/ /de ltar yal bar bor ba'i dbang gis yul der gnod pa rnam pa sna tshogs 'byung
119a5(rgyud): bar 'gyur zhing rgyal thabs kyang stor bar 'gyur/ mi'i tshogs thams cad dge ba'i sems ni ma mchis kyi gcig la gcig 'ching ba dang / gsod pa dang / gshe
119a6(rgyud): ba dang / rtsod pa dang / phan tshun phra ma dang / gya gyu bgyid cing nongs pa ma mchis pa la chad pa gcod pa 'ba' zhig sems pas nad dang / rims nad rnams
119a7(rgyud): 'byung bar 'gyur/ gza' mjug rings yang nas yang du 'byung bar 'gyur/ gdugs gnyis cig car 'char bar 'gyur/ gza' 'jug pa la rgyun chad pa ma
119b1(rgyud): mchis par 'gyur/ gzha' dkar nag gis bkris pa ma lags pa'i mtshan ma ston par 'gyur/ skar mda' ltung zhing sa g.yo bar 'gyur/ khron pa'i nang nas sgra 'byung bar
119b2(rgyud): 'gyur/ char dang / rlung drag po dus ma lags par 'bab cing ldang bar 'gyur/ rtag par mu ge'i gnod pa 'byung bar 'gyur/ 'bru rnams yongs su smin par mi 'gyur/
119b3(rgyud): phas kyi rgol ba'i dgra mang pos gtses pas yul mi rnams sdug bsngal gyi gnod pa mang po myong bar 'gyur/ /yul gyi sa phyogs kyang yid du mi mchi zhing mngon par dga'
119b4(rgyud): ba ci'ang ma mchis par 'gyur lags so/ /bcom ldan 'das/ bdag cag rgyal po chen po bzhi dang / lha brgya stong tshad ma mchis pa dang / sngon yul skyong ba'i lha dge
119b5(rgyud): ba chen po rnams kyis yongs su spangs nas mchi ba'i tshe ltas ngan pa'i dngos po brgya stong tshad ma mchis pa de lta bu 'byung bar 'gyur lags so/ /bcom ldan 'das/ mi'i
119b6(rgyud): rgyal po gang la la zhig yul skyong zhing rtag par bde ba'i longs spyod myong bar 'tshal ba dang / skye bo mang po rnams bde ba la 'god par 'tshal ba dang / phas kyi rgol ba
119b7(rgyud): thams cad tshar bkum nas rang gi yul khams gtan du rgyas shing ngar bar 'tshal ba dang / yang dag pa'i bstan pa 'jig rten du gnas nas sdug bsngal gyis gnod
120a1(rgyud): @#/ /pa dang / sdig pa mi dge ba'i chos rnams nye bar zhi bar 'gyur bar 'tshal na/ bcom ldan 'das/ yul gyi bdag po de dag gdon mi 'tshal
120a2(rgyud): bar mdo sde'i rgyal po dam pa 'di mnyan nas yongs su gzung bar bgyi zhing mdo sde 'di klog pa dang / 'don pa dang / len pa dang / 'dzin pa dag la yang bsnyen bkur
120a3(rgyud): ba dang / rim gro dang / mchod par bgyid na/ bdag cag dang / tshad ma mchis pa'i lha'i 'khor gzhan rnams chos mnyan pa'i dge ba'i rtsa ba'i byin gyis brlabs kyi
120a4(rgyud): m thus bla na ma mchis pa'i bdud rtsi'i chos kyi ro myong bar 'gyur bas bdag cag 'khor dang bcas pa la sman par 'gyur zhing lha gzhan rnams kyang sman yon mchog
120a5(rgyud): thob par 'gyur lags so/ /de ci'i slad du zhe na/ 'di ltar mi'i rgyal po des sems rtse gcig tu mdo sde 'di mnyan nas yongs su bzung ba'i slad du'o/ /bcom
120a6(rgyud): ldan 'das/ 'di ltar tshangs pa chen pos kyang sems can rnams la rtag par 'jig rten dang / 'jig rten las 'das pa'i bstan bcos yang dag par bstan/ brgya
120a7(rgyud): byin lha'i dbang pos kyang bstan bcos rnam pa sna tshogs yang dag par bstan/ mngon par shes pa lnga dang ldan pa'i drang srong rnams kyis kyang bstan bcos mang po
120b1(rgyud): bstan to/ bcom ldan 'das/ tshangs pa dang / brgya byin dang / mngon par shes pa lnga dang ldan pa'i drang srong gis bstan bcos bye ba khrag khrig brgya stong tshad ma mchis pa
120b2(rgyud): snyed bstan mod kyi/ 'on kyang sangs rgyas bcom ldan 'das kyis byams pa dang / thugs rjes thugs brtse bar dgongs nas lha dang / mi'i tshogs rnams kyi ched du gser 'od
120b3(rgyud): d am pa'i mdo sde shin tu gya nom pa bkas bshad pa gang lags pa de ni bstan pa de dag dang bsgrun na ni bye ba khrag khrig brgya stong 'gyur snyed kyis ches khyad par du
120b4(rgyud): 'phags pas dper bgyir yang ma mchis lags so/ /de ci'i slad du zhe na/ 'di'i dbang gis 'dzam bu'i gling na rgyal po ji snyed mchis pa de dag yang dag pa'i chos
120b5(rgyud): kyis 'jig rten btul nas sems can la bde ba'i dngos po stsal ba dang / bdag dang / 'khor rnams yongs bsrungs nas sdug bsngal gyi gnod pa ma mchis par bgyid
120b6(rgyud): pa dang / gzhan yang / phas kyi rgol bas gnod pa bgyid pa ma mchis pa dang / sdig pa mi dge ba ji snyed pa thams cad thag ring du spong ba dang / yul gyi gdon bgegs
120b7(rgyud): rnams yongs su bsal nas yang dag pa'i chos kyis 'dul zhing rtsod pa ma mchis par bgyid pa'i slad du'o/ /de'i slad du mi'i rgyal po rnams so so nas rang gi yul du chos
121a1(rgyud): @#/ /kyi sgron ma sbar te mtha' yas pas rnams gsal bar bgyis nas lha'i tshogs dang / rang gi 'khor rnams la sman par bgyi'o/ /bcom ldan 'das/
121a2(rgyud): bdag cag rgyal po chen po bzhi dang / lha dang / gnod sbyin gyi 'khor tshad ma mchis pa dang / 'dzam bu'i gling na lha dang / yi dwags ci mchis pa thams cad rgyu dang / rkyen 'di'i
121a3(rgyud): dbang gis bla na ma mchis pa'i bdud rtsi'i chos kyi ro myong bar 'gyur zhing gzi byin chen po'i mthu stobs dang ldan pa dang / 'od kyi snang ba phun sum tshogs pa dang / sems can thams
121a4(rgyud): cad bde bar 'gyur ba dang / gzhan yang / slad ma'i dus kyi tshe bskal pa bye ba khrag khrig brgya stong tshad ma mchis shing bsam gyis mi khyab pa snyed du rtag par shin tu bde
121a5(rgyud): ba'i longs spyod myong bar 'gyur ba dang / gzhan yang / slad ma'i dus kyi tshe sangs rgyas tshad ma mchis pa snyed mnyes par bgyis nas dge ba'i rtsa ba bskyed de de nas bla na med
121a6(rgyud): pa yang dag par rdzogs pa'i byang chub mngon par rdzogs par 'tshang rgya bar 'gyur bas/ 'di lta bu'i sman yon tshad ma mchis shing mtha' ma mchis pa thams cad kyang thugs
121a7(rgyud): rje chen po tshangs pa'i 'khor las yang dag par 'das pa/ mkhyen pa chen po brgya byin pas lhag pa/ dka' ba rnam pa sna tshogs yongs su spyad pa/ mngon par shes pa lnga dang
121b1(rgyud): l dan pa'i drang srong las khyad par du 'phags par gyur pas bye ba khrag khrig brgya stong 'gyur snyed kyi ches lhag par gyur te brjod du ma mchis pa'i de bzhin gshegs pa dgra bcom pa
121b2(rgyud): y ang dag par rdzogs pa'i sangs rgyas rnams kyis sems can rnams kyi ched du 'di lta bu'i mdo sde shin tu gya nom pa yang dag par bkas bshad nas 'dzam bu'i gling gi yul gyi bdag
121b3(rgyud): po thams cad dang / mi'i tshogs mang po rnams 'jig rten na chos kyi cho ga dang / yul yongs su skyong zhing mi rnams gdul ba dang / bskul bar bgyi ba'i dngos po ji snyed pa de dag gsal
121b4(rgyud): b ar khong du chud pa las gyur pa lags te mdo sde'i rgyal po 'di'i byin gyis brlabs kyi mthus thams cad bde ba thob pa'i bsod nams kyi phan yon 'di dag thams cad kyang ston pa
121b5(rgyud): chen po shAkya thub pas byams pa dang / thugs rje'i mthus mdo sde 'di rgya cher yang dag par spel pa las gyur pa lags pas/ bcom ldan 'das/ rgyu dang / rkyen de'i slad du mi'i rgyal po
121b6(rgyud): rnams kyis mdo sde dam pa 'di yongs su bzung ste mchod pa dang / bkur sti dang / bla mar bgyis nas bsngags pa brjod par bgyi'o/ /de ci'i slad du zhe na/ 'di lta bu la sogs pa'i yon
121b7(rgyud): tan khyad par du 'phags pa bsam gyis mi khyab pa dag gis thams cad la sman par bgyid pas de'i slad du mchog tu rnam par rgyal ba mdo sde'i rgyal po zhes bgyi ba lags so/ /
122a1(rgyud): @#/ /de nas bcom ldan 'das kyis rgyal po chen po bzhi po dag la yang 'di skad ces bka' stsal to/ /khyed cag rgyal po chen po bzhi dang / 'khor gzhan
122a2(rgyud): rnams dang / lha'i 'khor bye ba khrag khrig brgya stong tshad med pa rnams dang / mi'i rgyal po de dag /gal te sems rtse gcig tu mdo sde 'di mnyan nas mchod pa
122a3(rgyud): dang / bkur sti dang / bla mar byas te bsngags pa brjod pa mthong nas yongs su bsrungs te gnod pa rnams yongs su sel bar byed na/ khyed cag rab tu bde ba myong
122a4(rgyud): bar 'gyur bar byed do/ /gal te 'khor bzhi po dag gis mdo sde'i rgyal po 'di rgya cher yang dag par spel bar byed na des ni lha dang / mi'i nang du sangs rgyas kyi
122a5(rgyud): mdzad pa rgya cher yang dag par byas pa yin pas sems can tshad med pa snyed la phan btags pa yin te/ 'di lta bu'i gang zag gang yin pa de la khyed kyis rtag
122a6(rgyud): par bsrung zhing yongs su bskyab par bya'o/ /'di lta bu'i 'khor bzhi po dag rkyen gzhan gyis phan tshun gnod par mi byed par byos la de dag lus dang / sems rang
122a7(rgyud): t u dben zhing bde bas mdo sde'i rgyal po 'di yang dag par spel nas phyi ma'i mtha' ji srid pa'i bar du sems can la phan 'dogs pa la rgyun chad pa med par byos
122b1(rgyud): shig / de nas lha'i rgyal po rnam thos stan las langs te bcom ldan 'das la 'di skad ces gsol to/ /bcom ldan 'das/ bdag la yid bzhin gyi nor bu rin po che'i
122b2(rgyud): gzugs kyi cho ga mchis te/ sems can gang la la zhig yongs su 'dzin par mos na/ yon tan tshad ma mchis pa dang ldan par 'gyur zhing / bdag gis rtag par
122b3(rgyud): bsrungs pas sems can de sdug bsngal spangs nas bde ba thob par 'gyur/ bsod nams dang / ye shes kyi tshogs rnam pa gnyis yongs su rdzogs par
122b4(rgyud): 'gyur lags so/ /gang zhig yongs su 'dzin par 'tshal bas sngar lus bsrung ba'i sngags 'di 'don par bgyi'o/ /sngags ni/ 'di lta ste/ na mo bai shra ba NA
122b5(rgyud): ya| mahA rA dzA ya/ tad+ya thA/ ra ra ra ra/ ku no ku no/ khu no khu no/ ru No ru No/ sa ba sa ba/ ka ra ka ra/ mahA bi ka ri/ mahA bi ka raM/ mahA kA la/ mahA rA dza/ rak+Sha rak+Sha
122b6(rgyud): tu| bdag nyid kyi ming brjod par bya/ mAM sarba satwa nAM tsa swAhA/ bcom ldan 'das/ sngags 'di 'don pas skud pa dkar po la lan bdun sngags kyis btab ste
122b7(rgyud): lan re mdud pa re re por nas dpung pa la bcings nas de'i don gdon mi 'tshal bar 'grub par 'gyur lags so/ /spos mang bo/ 'di lta ste/ gu gul dang / tsan+dan dang / du
123a1(rgyud): @#/ /ru ska dang / ta ka ra'i phog 'di rnams cha mnyam par gcig tu bsres te sug par pog phor thogs nas bog bsregs te mchod par
123a2(rgyud): bgyi'o/ /khrus yongs su dag par bgyis te/ gos gsar pa gtsang ma bgos nas khang pa dben par sngags bzlas te lha'i rgyal po rnam thos bdag g.yar drang bar
123a3(rgyud): bgyi lags so/ /sngags ni/ 'di lta ste/ na mo bai shra ba NA ya/ mahA d+ha na dA ya/ tsaN+De shwa rA ya/ A kaR+Sha/ a pa ra dzi ta/ tsaN+De shwa ra/ pa ra ma kA ru Ni ka/ sarba satwa hi
123a4(rgyud): ta tsiN+Ta/ bdag gi ming brjod/ ma ma d+ha na bad+d+ho/ pa ra ye shwa ra/ swa yaM A kaR+Sha swAhA/ sngags 'di lan bdun tshang bar bzlas nas de'i rjes la sngags kyi snying po gdon
123a5(rgyud): par bgyi'o/ /sngags 'don pa'i tshe sngar dkon mchog gsum la gus par phyag bgyis nas lha'i dbang po rnam thos kyi ming nas 'don par bgyid na/ nor rdzas
123a6(rgyud): rnams stsol zhing sems can rnams ci dang / ci smon pa thams cad yongs su rdzogs par bgyis nas bde bar stsol bar bgyid do/ /de ltar phyag bgyis nas de'i
123a7(rgyud): rjes la rgyal po rnam thos kyi yid bzhin gyi nor bu rin po che'i sngags kyi snying po gdon par bgyid na/ yid bzhin gyi bde ba stsol bar bgyid do/ /de nas lha'i rgyal
123b1(rgyud): po rnam thos kyis bcom ldan 'das kyi spyan sngar yid bzhin gyi nor bu rin po che'i sngags kyi snying po smras pa/ na mo rat+na tra yA ya/ na mo bai shra ba NA ya/ mahA rA dzA ya/ tad+ya
123b2(rgyud): thA| si mi si mi/ su mu su mu/ tsaN+Da tsaN+Da/ tsa ra tsa ra/ sa ra sa ra/ ka ra ka ra/ ki ri ki ri/ ku ru ku ru/ mu ru mu ru/ tsu ru tsu ru/ san+d+hA ya/ At+ma nAM ni t+yan an+ta r+b+hA tu swAhA/
123b3(rgyud): na mo bai shra ba NA ya swAhA/ d+ha na dA ya swAhA/ ma no ra tha pa ri pU ra ya swAhA/ sngags 'don pa'i tshe sngags lan stong tshang bar bzlas nas de'i rjes la khang pa gtsang ma dag
123b4(rgyud): tu ba lang gi lci bas dog sa la zhal zhal bgyis te dkyil 'khor chung du zhig bgyis nas zas ci 'byor pas sems rtse gcig tu mchod par bgyi'o/ /rtag par phog
123b5(rgyud): spos dam pa bsregs nas dud pa rgyun mi 'chad par bgyi'o/ /sngags kyi snying po snga ma gdugs mtshan du sems dran pa nye bar bzhag nas bdag nyid kyis thos pa
123b6(rgyud): tsam du zlos shing gzhan gyis rig par mi bgyid na/ de'i tshe rnam thos kyi bu sha ni shi zhes bgyi ba/ gzhon nu'i gzugs nye bar bstan te drung du mchis nas/ 'di skad
123b7(rgyud): du| ci'i phyir/ bdag gi pha 'dod ces 'dri bar 'gyur bas lan du/ 'di skad ces/ bdag dkon mchog gsum mchod pa'i don du nor 'tshal na/ de bzhin du stsal bar gsol
124a1(rgyud): @#/ /zhes smra bar bgyi'o/ /de'i tshe sha ni shi tshig de thos pa dang / slar pha'i thad du mchis nas phal/ 'di skad du/ dge ba spyod pa'i mi zhig sems
124a2(rgyud): rtse gcig tu dkon mchog gsum mchod de nor gyis phongs pa'i slad du yab la gsol ba 'debs so zhes bgyis pa dang / las/ khyod myur du song la nyin gcig
124a3(rgyud): b zhin du de la kAR+shA pa na brgya brgya byin cig ces mchi bar 'gyur te sngags 'don pas de lta bu'i mtshan ma mthong bar gyur na don 'grub par 'gyur bar rig par bgyis
124a4(rgyud): n as gcig tu khang pa gtsang ma'i nang du bdug spos bsregs te mchis nyal ba'i khri'i drung du spos kyi sbrog ma cig bzhag nas rtag par nam langs pa'i tshe sprog
124a5(rgyud): ma'i nang du nor ci thob pa blta bar bgyi'o/ /rtag par nor thob pa'i tshe de nyid kyi gdugs la spos dang / me tog dang / zhal zas kyis dkon mchog gsum la
124a6(rgyud): mchod cing dbul phongs pa rnams la stsal nas bas par bgyi'o/ /bsris te gzhag par mi bgyi'o/ /sems can rnams la byams pa dang / snying rje'i bsam pa
124a7(rgyud): bskyed par bgyi'o/ /zhe sdang dang / g.yo sgyu dang / gnod sems kyi bsam pa bskyed par mi bgyi'o/ /gal te zhe sdang skyes par gyur na dngos grub kyi mthu stor bar
124b1(rgyud): 'gyur bas rtag par sems bsrungs te zhe sdang bskyed par mi bgyi'o/ /gzhan yang / sngags 'dzin pas rtag par lha'i rgyal po rnam thos bdag dang / bu dang / bu mo
124b2(rgyud): dang / 'khor rnams rjes su dran par bgyis te sngags brjod nas rtag par dge ba bcu po de dag gi bstangs te lha de dag bsod nams kyi mthu 'phel zhing rgyas pa
124b3(rgyud): dang / dge ba mang po kun 'phel ba dang / byang chub mngon par rtogs par 'gyur bar bgyid na lha mang po de dag gis dngos po de lta bu mthong ba dang / thams cad rab
124b4(rgyud): tu dga' bas lhan cig tu nye bar mchis te sngags 'don pa'i gang zag de la yongs su bsrung bar bgyid do/ /gzhan yang / sngags 'dzin pa de tshe ring zhing lo tshad
124b5(rgyud): ma mchis pa snyed du gnas par 'gyur/ ngan song gsum dang rtag tu 'bral zhing rtag par gnod pa ma mchis par 'gyur ba yid bzhin gyi nor bu rin po che dang / gter
124b6(rgyud): rnams thob par 'gyur/ mngon par shes pa dang / dbang phyug dang / smon pa thams cad mngon par 'grub par 'gyur/ gal te blon thabs 'tshal na'ang yid
124b7(rgyud): bzhin du 'grub par 'gyur/ gcan gzan thams cad kyi skad kyang 'tshal bar 'gyur lags so/ /bcom ldan 'das/ gal te sngags 'don pa'i tshe bdag gis
125a1(rgyud): @#/ /lus mngon sum du mthong par 'tshal bar 'tshal na/ tshes brgyad dam/ bco lnga'i gdugs la ras dkar po la sangs rgyas kyi sku gzugs
125a2(rgyud): shig sbyin dang / tshon sna tshogs kyis brgyan pa bri bar bgyi'o/ /sku gzugs 'dri ba'i ri mo mkhan po yang bslab pa'i gnas brgyad yang dag par blang bar bgyi'o//
125a3(rgyud): sangs rgyas kyi sku'i g.yon phyogs su dpal gyi lha mo'i gzugs su bri bar bgyi'o/ /sangs rgyas kyi g.yas phyogs su rgyal po rnam thos bdag dang / bu dang / bu
125a4(rgyud): mo dang / 'khor rnams kyi gzugs bris nas mchis pa'i stan legs par bshams te/ me tog sna tshogs bkram nas spos mchog dam pa bsregs te gdugs
125a5(rgyud): mtshan rgyun chad pa ma mchis par mar me sbar bar bgyi'o/ /bza' ba dang / btung ba mchog dam pa sna tshogs kyis gus pa'i sems bskyed de dus su mchod
125a6(rgyud): pa bgyis nas sngags gdon par bgyi'o/ /brnyas pa'i sems bskyed par mi bgyi'o/ /bdag g.yar 'dren pa'i tshe sngags 'di gdon par bgyi'o/ /na maHshrI kaN+ThA
125a7(rgyud): ya| bud d+hA yA/ na mo bai shra ma NA ya/ ya k+Sha rA dzA ya/ mahA rA dzA+e ya/ a d+hi rA dzA ya/ na maHshrI mahA de bi ye/ tad+ya thA/ ta ra ta ra/ tu ru tu ru/ ba ra ba ra/ su shud+d+ho su
125b1(rgyud): shud+d+ho/ ha na ha na/ ma Ni ka na ka /badzra bai DUR+ya/ muk+ti kA laM kr-i ta/ sha rI rA ya/ sarba satwA nAM hi ta kA ma/ bai shra ma Na/ shI ya de bI pra b+hA ya/ e h+ye hi/ mA pi lam+ba/ g+hUr+Na g+hUr+Na/
125b2(rgyud): par s+ya pa ra s+ya/ da dA hi ma ma a mo ka nA ma s+ya/ dar sha na kA ma s+ya daR+sha naM/ ma ma ma na/ pra la hadA ya swAhA/ bcom ldan 'das/ bdag gi sngags 'don pa'i mi de dang /
125b3(rgyud): gzhan yang de lta bu'i mchod pa rgyas par bgyis pa mthong bar gyur na byams shing sdug pa dang / rab tu dga' ba'i sems bskyed nas bdag byis pa gzhon nu'i gzugs
125b4(rgyud): sam/ rgan po'am/ dge slong gi gzugs su lus bsgyur nas sug pa na yid bzhin gyi nor bu rin po che dang / gser gyi snod thogs te dkyil 'khor gyi nang du zhugs nas lus
125b5(rgyud): kyis gus pa bstan te/ sangs rgyas kyi mtshan nas brjod de sngags 'don pa de la khyod kyis bsams pa bzhin du smon pa rnams 'grub par bya'o zhes mchi bar 'gyur
125b6(rgyud): lags so/ /nags tshal gyi nang du ma snang bar 'tshal lam/ rin po che mngon par 'du bgyid pa dang / skye bo mang po kun gyi snying du sdug cing bkur bar 'tshal lam/
125b7(rgyud): gser dang / dngul la sogs pa'i nor rnams yongs su gnyer bar 'tshal lam/ sngags kyi dngos grub 'grub par 'tshal lam/ mngon par shes pa dang / tshe shin
126a1(rgyud): @#/ /tu ring ba dang / longs spyod mchog dam pa yongs su gnyer bar 'tshal na'ang bsam pa bzhin du mi 'grub pa gang yang ma mchis par
126a2(rgyud): 'gyur lags so/ /deng bdag gis re zhig dngos po 'di tsam zhig bstan pa lags te/ gal te'ang gzhan dag yongs su gnyer bar bgyid na'ang thams cad ji
126a3(rgyud): ltar smon pa bzhin du mngon par 'grub cing rin po che'i gter bas pa ma mchis pa dang / yon tan mthar thug pa ma mchis pa yang mngon par 'grub par 'gyur
126a4(rgyud): ba lags so/ /gal te nyi ma dang / zla ba dog sa la lhung bar 'gyur yang srid/ sa chen po res 'ga' gzhan du 'gyur yang srid kyi/ bdag gi bden pa'i tshig
126a5(rgyud): 'di ni nam yang chab 'tshal bar mi 'gyur bas rtag par yid bzhin gyi bden pa 'thob par 'gyur lags so/ /bcom ldan 'das/ gang la la zhig gis mdo
126a6(rgyud): sde'i rgyal po 'di len pa dang / 'dzin pa dang / klog pa dang / kha ton du 'don pa des sngags 'di 'don par bgyid na/ ngal ba ma mchis par cho ga rnams myur du
126a7(rgyud): 'grub par 'gyur lags so/ /bcom ldan 'das/ deng bdag gis dbul phongs pa dang / sdug bsngal gyis gnod par gyur pa'i sems can de dag gi ched du
126b1(rgyud): sngags 'di bstan pa phan yon chen po thob nas thams cad phyug cing skyid pa dang / rang dbang dang ldan zhing gnod pa ma mchis pa thob par 'gyur lags so/ /bdag gis
126b2(rgyud): nam 'tsho'i bar du gang zag de'i rjes su 'brangs nas yongs su bsrungs te gnod pa rnams yongs su sel bar bgyid do/ /gzhan yang / gser 'od dam pa mchog
126b3(rgyud): tu rnam par rgyal ba mdo sde'i rgyal po 'di yongs su bzung nas spel bar bgyid pa dang / sngags 'don pa'i gang zag de la gom pa brgya tshun chad du 'od kyis kun tu
126b4(rgyud): gsal bar bgyid lags so/ /bdag gis gnod sbyin brgya stong ji snyed mchis pa yang rtag par rim gro bgyid cing ji ltar mos pa bzhin du g.yog bgyid pas
126b5(rgyud): yid bzhin du mi 'grub pa gang yang ma mchis lags so/ /bdag gis bden tshig smra ba la mi med pa ma mchis par ni bcom ldan 'das nyag gcig dbang du gyur
126b6(rgyud): cing mkhyen par gyur pa lags so/ /de'i che lha'i rgyal po rnam thos kyis sngags 'di smras pa dang / bcom ldan 'das kyis bka' stsal pa/ rgyal po chen po/ khyod kyis
126b7(rgyud): sems can thams cad kyis dbul phongs pa'i sdug bsngal gyi dra ba dral nas bde ba thob par bya ba dang / mdo sde 'di 'jig rten du rgya cher spel ba'i phyir rig sngags
127a1(rgyud): @#/ /'di bshad pa legs so/ /legs so/ /de nas rgyal po chen po bzhi cig car stan las langs te bla gos phrag pa gcig la gzar nas
127a2(rgyud): b com ldan 'das kyi zhabs gnyis la mgo bos phyag btsal te pus mo g.yas pa'i lha ngas la btsugs nas gus pas thal mo sbyar te tshigs su bcad pa gya
127a3(rgyud): nom pa dag gis bcom ldan 'das kyi yon tan la mngon par bstod pa/ bcom ldan zhal ni zla gtsang nya 'dra zhing / /nyi ma stong gi 'od zer bkye dang / /
127a4(rgyud): spyan ni dag yangs pad+ma sngon po 'dra/ /tshems dkar gtams pa dper na dung dang mtshungs/ /bcom ldan yon tan mtha' med rgya mtsho 'dra/ /rin chen gya nom
127a5(rgyud): tshad med bden pa bsags/ /mkhyen pa'i yon tan chab kyis rtag rgyas shing / /ting 'dzin dam pa brgya stong rab tu gang / /zhabs mthil 'khor lo'i mtshan
127a6(rgyud): ni thams cad mdzes/ /lte ba mu khyud rtsibs stong kun rab mnyam/ /phyag dang zhabs kyi dra ba kun brgyan pas/ /ngang pa'i rgyal bzhin mtshan ni phun sum //
127a7(rgyud): bcom ldan sku 'od gser gyi ri bo 'dra/ /rnam dag khyad 'phags dpe zla yod ma mchis/ /ri rab bzhin du yon tan kun rgyas pas/ /bcom ldan ri rgyal
127b1(rgyud): khyod la bdag phyag 'tshal/ /mtshan dang dpe byad mkha' bzhin dpag mi rig /zla ba stong pas lhag par 'od zer bkye/ /smig sgyu rgyu ltar bsam gyis mi khyab pas/ /thugs
127b2(rgyud): zhen mi mnga' khyod la bdag phyag 'tshal/ /de'i tshe rgyal po chen po bzhi po dag gis bcom ldan 'das la mngon par bstod pa dang / bcom ldan 'das kyis kyang tshigs
127b3(rgyud): su bcad de bka' stsal pa/ gser 'od dam pa'i mdo sde mchog 'di ni/ /bla med stobs bcu dag gis rab tu gsungs/ /khyed cag rgyal po bzhi yis rab bsrungs la/ /
127b4(rgyud): rab dpa' nur med pa yi sems skyed cig /mdo sde rin chen gya nom zab mo 'di/ /sems can thams cad bde ba sbyin par byed/ /sems can de dag bde bar gyur pa'i
127b5(rgyud): phyir/ /rtag tu 'dzam gling rab tu spel bar 'gyur/ /stong chen 'jig rten khams ni 'di dag tu/ /sems can rnam pa thams cad ji snyed pa/ /yi dwags dud 'gro sems
127b6(rgyud): can dmyal ba yi/ /sdug bsngal 'gro ba de kun sel bar byed/ /'dzam gling 'di gnas pa yi rgyal po dang / /gzhan yang sems can rnam pa thams cad kun/ /mdo sde'i
127b7(rgyud): mthu yis rtag tu rab dga' zhing / /nad mang sdug bsngal bsal bas chom kun med/ /yul der mdo sde rgya cher spel ba'i phyir/ /rab bde lo legs mi mthun gnod pa
128a1(rgyud): @#/ /med/ /gang zhig mdo sde'i rgyal po 'di mnyan nas/ /cho rigs btsun zhing nor ni gnyer ba dang / /yul na lo legs rtsod pa med 'dod na/ /sems
128a2(rgyud): la bsams bzhin thams cad 'grub par 'gyur/ /pha rol dgra rnams phyir ni zlog byed cing / /rang gi yul khams rtag tu bde bar 'gyur/ /mdo sde'i rgyal po dam pa
128a3(rgyud): 'di yi mthus/ /sdug bsngal mang spong mya ngan 'jigs pa med/ /rin chen shing rgyal khyim na gang gnas pa/ /bde ba'i yo byad thams cad skyed pa ltar/ /mdo sde'i rgyal
128a4(rgyud): po dam pa'ang de bzhin te/ /rgyal po dag la yon tan mchog sbyin byed/ /dper na rab dang chu ni grang mo yis/ /skom pa'i gdung ba rnams ni sel ba ltar/ /mdo sde'i
128a5(rgyud): rgyal po dam pa'ang de bzhin te/ /bsod nams mos pa'i sems ni yongs rdzogs byed/ /mi zhig gya nom rin chen gzeb mdog na/ /longs spyod sems la bsams
128a6(rgyud): bzhin 'byor pa ltar/ /mdo sde'i rgyal po dam pa'ang de bzhin te/ /bsod nams bsam bzhin 'grub pas rgud pa med/ /lha yi bdag po khyod dang lha tshogs kyis/ /mdo
128a7(rgyud): sde'i rgyal po 'di la mchod par gyis/ /gal te bstan bzhin mdo sde 'dzin byed na/ /shes rab gzi byin phun sum tshogs par 'gyur/ /da ltar phyogs bcur bzhugs
128b1(rgyud): pa'i sangs rgyas kun/ /mdo sde'i rgyal po 'di ni srung dgongs pa/ /klog 'don 'dzin pa dag ni gzigs gyur na/ /legs so ngo mtshar che zhes bsngags par 'gyur/ /gang
128b2(rgyud): zhig mdo sde 'di ni nyan byed na/ /lus dang sems ni dga' rangs mgu ba skye/ /rtag par gnod sbyin brgya phrag mang po yis/ /gang du gnas pa der ni de srung byed/ /'jig
128b3(rgyud): rten khams 'di'i lha ni mang po rnams/ /de yi grangs ni tshad med bsam mi khyab/ /thams cad mdo sde'i dbang po 'di mnyan pas/ /rab dga' srung byed nur ba ci yang
128b4(rgyud): med| / gang zhig mdo sde'i rgyal po 'di mnyan na/ /mthu che rab dpa' rtag par dbang dang ldan/ /mi yi 'khor mang thams cad phan 'dogs pas/ /gnod pa rab spong snang pa
128b5(rgyud): 'phel bar byed/ /de nas rgyal po chen po bzhi po dag gis tshigs su bcad pa 'di dag thos nas/ dga' mgu rangs par gyur pas bcom ldan 'das la 'di skad ces
128b6(rgyud): gsol to/ /bcom ldan 'das/ bdag cag gis ni sngon chad nam yang mdo sde zab mo shin tu gya nom pa 'di lta bu ma thos so zhes rab tu dga' ba'i shugs kyis mchi ma
128b7(rgyud): blags te dus nas lus kyi yan lag 'dar zhing g.yo bar gyur te/ ngo mtshar rmad du byung ba'i dngos po bsam gyis mi khyab pa mngon du gyur pas lha yi me tog man dA ra ba
129a1(rgyud): @#/ /dang / man dA ra ba chen po dag gis bcom ldan 'das la mngon par gtor te/ khyad par du 'phags pa'i mchod pa byas nas yang bcom ldan
129a2(rgyud): 'das la 'di skad ces gsol to/ /bcom ldan 'das/ bdag cag rgyal po chen po bzhi la so so nas gnod sbyin gyi 'khor lnga brgya lnga brgya mchis pas rtag par
129a3(rgyud): gnas de dang de dag tu mdo sde 'di dang / chos smra ba de dag yongs su bsrung zhing yongs su skyob par byed pas ye shes kyi snang bas yongs su skyob par bgyid do/ /
129a4(rgyud): gal te mdo sde 'di'i tshig dang / don bskyud pa zhig mchis na'ang bdag cag gis de dag rjes su dran zhing mi bskyud par bgyi ba'i slad du gzungs kyi sgo shin tu khyad
129a5(rgyud): par du 'phags pa stsal nas yongs su rtogs par bgyid do/ /gzhan yang / mdo sde'i rgyal po mchog dam pa 'di gang du gnas pa der sems can rnams la rgya
129a6(rgyud): cher spel zhing myur du nub par mi 'gyur bar bgyid lags so/ /de'i tshe bcom ldan 'das kyis 'khor mang po'i nang du chos 'di bstan pa na/ sems can tshad med pa snyed
129a7(rgyud): s hes rab chen po'i spobs pa thob nas bsod nams kyi phung po tshad med pa snyed yongs su bsdus te mya ngan gyi gnod pa dang bral nas rab tu dga' ba'i sems thob par
129b1(rgyud): gyur pas bstan bcos sna tshogs la rab tu mkhas pa dang / nges par 'byung ba'i lam thob nas phyir mi ldog par gyur pas myur du byang chub mngon par rtogs par gyur to//
129b2(rgyud): gser 'od dam pa mchog tu rnam par rgyal ba mdo sde'i rgyal po las/ rgyal po chen po bzhi po dag gis yul bsrung ba'i le'u ste bcu gnyis pa'o// //
129b3(rgyud): gser 'od dam pa mchog tu rnam par rgyal ba mdo sde'i rgyal po/ bam po bdun pa/ de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu/ chos
129b4(rgyud): kyi rnam grangs mngon par zhen pa med pa'i gzungs zhes bya ba yod de/ de ni byang chub sems dpa' rnams kyis mngon par bsgrub par bya ba'i chos/ 'das pa'i byang chub
129b5(rgyud): sems dpa' rnams kyis yongs su bzung ba/ byang chub sems dpa' rnams kyi mar gyur pa yin no zhes bka' stsal pa dang / bcom ldan 'das la tshe dang
129b6(rgyud): ldan pa shA ri'i bus 'di skad ces gsol to/ /bcom ldan 'das/ gzungs zhes bgyi ba gang gi tshig dang / don gang zhig lags/ bcom ldan 'das/ gzungs
129b7(rgyud): zhes bgyi ba ni/ phyogs dang / gnas ma lags pa/ phyogs dang / gnas ma lags pa'ang ma lags so zhes de skad ces gsol pa dang / bcom ldan 'das kyis
130a1(rgyud): @#/ /tshe dang ldan pa shA ri'i bu la bka' stsal pa/ shA ri'i bu/ khyod theg pa chen po la yang dag par gzhol zhing theg pa chen po la mngon par yid ches
130a2(rgyud): nas theg pa chen po la bla mar byas pa legs so/ /legs so/ /khyed kyis ji skad smras pa bzhin du gzungs zhes bya ba ni phyogs dang / gnas yod pa'ang ma yin
130a3(rgyud): phyogs dang / gnas med pa'ang ma yin/ chos kyang ma yin/ chos ma yin pa'ang ma yin/ 'das pa'ang ma yin/ ma 'ongs pa'ang ma yin/ da ltar byung ba'ang ma
130a4(rgyud): yin/ dngos po'ang ma yin/ dngos po ma yin pa'ang ma yin/ rkyen yang ma yin/ rkyen ma yin pa'ang ma yin/ 'du byed kyang ma yin/ 'du byed ma yin pa'ang
130a5(rgyud): ma yin/ chos skye bar 'gyur ba'ang med/ chos 'gag par 'gyur ba'ang med mod kyi/ 'on kyang byang chub sems dpa' rnams la gdags pa'i phyir de skad du bstan
130a6(rgyud): pa yin te gzungs 'di'i yon tan gyi nus pa dang / yang dag pa'i lam gyi tshul dang / mthu stobs rnam par gzhag pa gang yin pa de ni sangs rgyas rnams kyi yon
130a7(rgyud): tan dang / sangs rgyas rnams kyi tshul khrims dang / sangs rgyas rnams kyi bslab pa dang / sangs rgyas rnams kyi gsang ba'i dgongs pa dang / sangs rgyas rnams
130b1(rgyud): kyi skye ba'i 'byung gnas yin pa'i phyir mngon par zhen pa med pa'i gzungs mchog tu gya nom pa'i chos kyi rnam grangs shes par bya'o/ /de skad ces bka' stsal pa
130b2(rgyud): dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das/ bde bar gshegs pas bdag la gzungs 'di'i cho ga gang
130b3(rgyud): lags pa bkas bshad du gsol/ gal te byang chub sems dpa' rnams kyis 'di la gnas par gyur na bla na ma mchis pa'i byang chub las ldog par mi 'gyur
130b4(rgyud): zhing yang dag pa'i smon lam yongs su rdzogs nas gnas ma mchis pa dang / rang bzhin gyi spobs pa thob par 'gyur ba dang / ngo mtshar rmad du byung ba'i dngos
130b5(rgyud): po thob nas 'phags pa'i lam la gnas par 'gyur ba 'di dag thams cad kyang gzungs 'di thob par 'gyur ba'i slad du'o/ /bcom ldan 'das kyis bka'
130b6(rgyud): stsal pa/ shA ri'i bu/ legs so/ /legs so/ /de de bzhin no/ /de de bzhin te/ khyod kyis ji skad smras pa bzhin du byang chub sems dpa' la la zhig gis gzungs
130b7(rgyud): 'di thob par gyur na gang zag de ni sangs rgyas dang tha dad pa med par rig par bya'o/ /gang la la zhig gis byang chub sems dpa' de la mchod cing bkur sti byed pa
131a1(rgyud): @#/ /dang / bla mar byed cing yo byad sbyin par byed na de ni sangs rgyas rnams la mchod pa byas pa yin par rig par bya'o/ /shA ri'i bu/ gang
131a2(rgyud): zag gang la la zhig gzungs 'di thos nas len pa dang / 'dzin pa dang / klog pa dang / kha ton du 'don pa dang / mngon par yid ches par bgyid pa de la 'di
131a3(rgyud): ltar sangs rgyas dang tha dad pa med par bkur sti byas nas mchod cing rim gro byas na rgyu dang / rkyen des bla na med pa'i 'bras bu 'thob par 'gyur ro/ /de nas
131a4(rgyud): bcom ldan 'das kyis gzungs sngags bka' stsal pa/ tad+ya thA/ san d+hA ra Ni/ ud d+hA ra Ni/ su saM pra tiSh+Tha te/ su nA ma/ su pra tiSh+Thi te/ bi dza ya ba la/
131a5(rgyud): sat+t+ya pra ti dz+nyA/ pa ri ti shiny+dzA/ su A ro ha/ dz+nyA na pra ti/ ut+pa da ne/ a ba nA ba ni/ a b+hi Shiny+tsa ni/ a b+hi byA hA ra/ shu b+ha ba ti/ su ni shri ta/ ba hu guM b+ha/ a b+hi bA ga
131a6(rgyud): swAhA/ bcom ldan 'das kyis bka' stsal pa/ shA ri'i bu/ mngon par zhen pa med pa'i gzungs kyi tshig 'di la byang chub sems dpa' gang la la zhig rab tu
131a7(rgyud): gnas nas yang dag par 'dzin par byed na/ gang zag de ni bskal pa gcig gam/ bskal pa brgya'am/ bskal pa stong ngam/ bskal pa brgya stong gi
131b1(rgyud): bar du yang dag pa'i smon lam bskyed pa mthar thug pa med cing / ral gri dang / dbyug pa dang / dug dang / chu dang / me dang / gcan gzan ma rungs pa rnams kyis
131b2(rgyud): de'i lus la gnod pa byed mi nus par rig par bya'o/ /de ci'i phyir zhe na/ shA ri'i bu/ mngon par zhen pa med pa'i gzungs 'di ni 'das pa'i sangs rgyas rnams
131b3(rgyud): kyi yum dang / da ltar bzhugs pa'i sangs rgyas rnams kyi yum yin pas so/ /shA ri'i bu/ gang la la zhig gis grangs med pa bcu'i stong gsum gyi stong chen
131b4(rgyud): po'i 'jig rten gyi khams rin po che sna bdun gyis yongs su bkang ste de bzhin gshegs pa rnams la phul nas bskal pa grangs med pa'i bar du na bza' dang / zhal zas mchog dam pa rnam pa sna tshogs kyis mchod pa byed pa bas/
131b5(rgyud): gang la la zhig gis gzungs 'di la ni tha na tshig gcig tsam yang dag par gzung ba las
131b6(rgyud): byung ba'i bsod nams gang yin pa de ches rab tu mang ngo / /de ci'i phyir zhe na/ shA ri'i bu/ mngon par zhen pa med pa'i gzungs shin tu zab pa'i chos kyi rnam grangs
131b7(rgyud): 'di ni de bzhin gshegs pa rnams kyi yum yin pa'i phyir ro/ /de'i tshe tshe dang ldan pa shA ri'i bu dang / 'khor mang po rnams de skad ces bka' stsal pa thos nas
132a1(rgyud): @#/ /thams cad rab tu dga' bar gyur pas thams cad kyis yongs su 'dzin par mos par gyur to/ /gser 'od dam pa mchog tu rnam
132a2(rgyud): par rgyal ba mdo sde'i rgyal po las/ mngon par zhen pa med pa'i gzungs kyi le'u ste bcu gsum pa'o// //de nas bcom ldan 'das kyis 'khor
132a3(rgyud): mang po'i nang du tshe dang ldan pa kun dga' bo la bka' stsal pa/ khyod kyis 'di ltar shes par bya ste/ yid bzhin gyi nor bu rin po che zhes bya ba'i gzungs gnod
132a4(rgyud): pa thams cad ring du spong ba/ 'brug dang / glog ma rungs pa thams cad 'gog cing 'jil bar byed pa yod de/ de ni 'das pa'i de bzhin gshegs pa dgra bcom
132a5(rgyud): pa yang dag par rdzogs pa'i sangs rgyas rnams kyis gsungs pa yin pas ngas kyang deng mdo sde 'dir lha dang / mi rnams la phan pa dang / 'jig rten la brtse
132a6(rgyud): ba dang / thams cad yongs su bsrungs nas bde ba thob par bya ba'i phyir 'khor mang po khyed la yang dag par bstan par bya'o/ /de nas 'khor mang po dang / tshe dang
132a7(rgyud): ldan pa kun dga' bos bcom ldan 'das kyis bka' stsal pa thos pa dang / so so nas sems rtse gcig tu bcom ldan 'das kyi zhal du bltas nas rig sngags
132b1(rgyud): mnyan par gyur to/ /bcom ldan 'das kyis bka' stsal pa/ khyed cag legs par nyon cig /'di nas shar phyogs na glog 'od snang ba'i rgyal po a ga ta zhes bya ba dang /
132b2(rgyud): lho phyogs na glog 'od snang ba'i rgyal po sha te ru zhes bya ba dang / nub phyogs na glog 'od snang ba'i rgyal po tsu te kwang zhes bya ba dang / byang phyogs na glog 'od snang ba'i
132b3(rgyud): rgyal po su ta ma ni zhes bya ba so so nas yod de/ rigs kyi bu'am/ rigs kyi bu mo gang la la zhig gis glog gi rgyal po 'di dag gi ming thos shing phyogs shes par
132b4(rgyud): gyur na/ gang zag de 'jigs shing skrag pa'i dngos po thams cad dang bral bar 'gyur zhing glo bur gyi gnod pa thams cad rab tu zhi bar 'gyur ro/ /gal te gang du gnas
132b5(rgyud): pa'i gnas der phyogs bzhi'i glog gi rgyal po 'di dag gi ming yi ger bris par gyur na gang du gnas pa'i gnas de dag tu 'brug dang / glog gis 'jigs pa med cing
132b6(rgyud): gdon bgegs dang / gnod pa'i sgrib med par 'gyur/ dus ma yin par glo bur du 'chi ba thams cad thag ring du spong bar 'gyur ro/ /de nas bcom ldan 'das kyis
132b7(rgyud): gzungs sngags bka' stsal pa/ tad+ya thA/ ni mi ni mi ni min+d+ha ri in dre s+t+rai lo ka/ lo ka ni/ shi ri sho la ba hi/ ha rak+Sha ha rak+Sha/ bdag ming 'di zhes bya ba'i gnas
133a1(rgyud): @#/ /'dir 'jigs shing skrag pa thams cad dang / sdug bsngal gyis 'tshe ba dang / 'brug dang / glog dang / thog 'bang ba dang / glo bur 'chi bar
133a2(rgyud): 'gyur ba ji snyed pa thams cad dang bral bar gyur cig swAhA/ de nas byang chub sems dpa' sems dpa' chen po spyan ras gzigs kyi dbang phyug 'khor mang po'i
133a3(rgyud): n ang du 'dug pa stan las langs te bla gos phrag pa gcig la gzar nas pus mo btsugs nas thal mo sbyar te bcom ldan 'das la 'di skad ces gsol
133a4(rgyud): to| / bcom ldan 'das/ bdag cag kyang deng lha dang / mi rnams la sman par bgyi ba dang / 'jig rten la brtse ba dang / thams cad yongs su bsrungs nas
133a5(rgyud): bde ba 'thob par bgyi ba dang / mthu chen po'i stobs dang ldan zhing smon pa rnams yid bzhin du 'grub par bgyi ba'i ched du bcom ldan 'das kyi spyan sngar
133a6(rgyud): yid bzhin gyi nor bu rin po che'i gzungs gang lags pa mdo tsam zhig bstan par bgyi'o/ /de nas gzungs sngags smras pa/ tad+ya thA/ ka Te/ bi ka Te/ ni ka
133a7(rgyud): Te| pra t+yar+thi ke / pra ti mai tri/ shud d+he muk+te/ bi ma le/ pra b+hA swa re/ aN+Da re/ paN+Da re/ shwe te/ paN+Da ra bA si ni/ ha ri kaN+Da ri/ ka pi ri/ ping+ga la ak+Shi da d+hi mu khi rak+Sha
133b1(rgyud): rak+Sha/ bdag ming 'di zhes bgyi ba'i gnas 'dir 'jigs shing skrag pa thams cad dang / sdug bsngal gyi 'tshe ba nas glo bur du 'chi ba'i bar thams cad bral bar gyur
133b2(rgyud): cig / bdag gis sdig pa'i dngos po ngan pa thams cad mi mthong zhing rtag par byang chub sems dpa' 'phags pa spyan ras gzigs dbang phyug gi thugs
133b3(rgyud): rje chen pos byin gyis brlabs kyis dgongs shing yongs su bsrung bar gyur cig swAhA/ de nas byang chub sems dpa' lag na rdo rje gsang ba'i bdag po stan las
133b4(rgyud): langs te gus pas thal mo sbyar nas bcom ldan 'das la 'di skad ces gsol to/ /bcom ldan 'das/ bdag kyang deng lha dang / mi rnams la sman pa cher bgyi ba
133b5(rgyud): dang / 'jig rten la brtse ba dang / thams cad yongs su bsrungs nas gzi byin chen po'i mthu dang ldan pa dang / smon pa rnams yid bzhin du 'grub par bgyi ba'i slad
133b6(rgyud): du mi pham pa zhes bgyi ba'i gzungs bshad par bgyi'o/ /de na gzungs sngags smras pa/ tad+ya thA/ mu ni mu ni/ mu ni na d+ha ri/ mu ni ma ti ma ti/ su ma ti/ mahA ma ti/
133b7(rgyud): hA hA hA hA ma b+ha ya n+tI ti pA pa/ badzra pA Ni A ha drA bi Ta swAhA/ bcom ldan 'das/ bdag gis gzungs sngags 'di ni mi pham par srung ba zhes bgyi ste/ skyes pa'am/
134a1(rgyud): @#/ /bud med gang la la zhig sems rtse gcig tu yang dag par gzung ste yi ger 'dri ba dang / klog pa dang / 'don pa dang / mi bskyud cing rjes su dran
134a2(rgyud): p ar bgyid na bdag gdugs mtshan du de la yongs su bsrung bar bgyid pas 'jigs shing skrag pa thams cad nas glo bur du 'chi ba'i bar chad thams cad thag ring
134a3(rgyud): du spong bar 'gyur lags so/ /de nas mi mjed kyi 'jig rten gyi khams kyi bdag po tshangs pa chen po stan las langs te gus pas thal mo sbyar nas bcom
134a4(rgyud): ldan 'das la 'di skad ces gsol to/ /bcom ldan 'das/ bdag la'ang shin tu gya nom pa'i chos kyi rnam grangs kyi gzungs lha dang / mi rnams la rgya cher phan
134a5(rgyud): 'dogs pa/ 'jig rten la rab tu 'tshe ba thams cad yongs su srung bar bgyid pa/ gzi byin chen po'i mthu dang ldan pa/ smon pa rnams yid bzhin du 'grub par
134a6(rgyud): bgyid pa mchis te/ gzungs sngags de bshad par bya'o/ /tad+ya thA/ hi li mi li/ tsi li swAhA/ brah+ma pU re swAhA/ prah+ma swA re swAhA/ brah+ma b+hi su gar+b+he/ puSh+pa saM sta re swAhA/
134a7(rgyud): bcom ldan 'das/ bdag gi gzungs sngags 'di ni tshangs pa'i chad pas bcad pa zhes bgyi ste/ gzungs 'di 'dzin pa dag la yongs su srung bar bgyid pas
134b1(rgyud): mya ngan gyi gnod pa dang / sdig pa'i las rnams thag ring du spong zhing / glo bur du 'chi ba'i bar chad thams cad kyang yongs su spong bar bgyid do/ /de nas brgya byin lha'i dbang
134b2(rgyud): po stan las langs te gus pas thal mo sbyar nas bcom ldan 'das la 'di skad ces gsol to/ /bcom ldan 'das/ bdag la'ang badzra sha ni zhes bgyi ba'i gzungs
134b3(rgyud): rig sngags chen mo 'jigs shing skrag pa dang / gdon bgegs thams cad rab tu sel ba/ glo bur du 'chi ba'i bar chad thams cad thag ring du spong ba/ sdug bsngal
134b4(rgyud): las drangs nas bde ba stsol ba/ lha dang / mi rnams la sman par bgyid pa mchis te gzungs de bshad par bya'o/ /tad+ya thA/ ni ba rA Ni/ ban+d+ha mA dan+ti ma ti ti ti ti/
134b5(rgyud): gau rI gan+d+ha ri/ tsaN+DA li/ mA tang+gi/ puk+ka si/ pa ra Na le/ hi na ma d+h+ya ma d+ha ri Ni/ ma la ni/ da la mad de/ tsa drA bA kri/ sha ba ri sha ba ri swAhA/ de nas lha'i rgyal po rnam
134b6(rgyud): thos dang / lha'i rgyal po yul 'khor srung dang / lha'i rgyal po 'phags skyes po dang / lha'i rgyal po mig mi bzang ci gcar stan las langs te gus pas thal mo sbyar
134b7(rgyud): nas bcom ldan 'das la 'di skad ces gsol to/ /bcom ldan 'das/ bdag cag la'ang sems can thams cad la mi 'jigs pa spyin pa zhes bgyi ba'i gzungs
135a1(rgyud): @#/ /sdug bsngal gyis nyon mongs pa las rtag par yongs su bskyabs nas bde ba thob par bgyid pa/ tshe 'phel par bgyid cing nad kyi
135a2(rgyud): sdug bsngal ma mchis par bgyid pa/ glo bur du 'chi ba'i bar chad thams cad thag ring du spong bar bgyid pa mchis te gzungs sngags de brjod par bya'o/ /
135a3(rgyud): tad+ya thA/ puSh+pe/ su puSh+pe/ d+hu ma pa ri hA re/ AR+ya pra sha ste shAn+ti/ nir muk+te/ maM ga l+ya/ hi raN+ya gar+b+he stu te/ sta bi te swAhA/ de nas yang klu'i rgyal po chen po mang
135a4(rgyud): po| 'di lta ste/ klu'i rgyal po nA ga si dang / klu'i rgyal po glog 'od dang / klu'i rgyal po ma dros pa dang / klu'i rgyal po glog lce dang / klu'i rgyal po gya nom 'od la
135a5(rgyud): sogs pa stan las langs te gus pas thal mo sbyar nas bcom ldan 'das la 'di skad ces gsol to/ /bcom ldan 'das/ bdag cag la'ang yid bzhin
135a6(rgyud): gyi nor bu rin po che zhes bgyi ba'i gzungs glog ma rungs pa 'gog par bgyid pa/ 'jigs shing skrag pa rnams rab tu sel ba/ lha dang / mi rnams la rgya cher
135a7(rgyud): phan 'dogs pa/ 'jig rten la snying brtse ba/ thams cad yongs su skyob pa/ gzi byin chen po'i mthu dang ldan pa/ smon pa rnams yid bzhin du 'grub pa/ glo bur du
135b1(rgyud): 'chi ba'i bar chad thams cad thag ring du spong ba/ dug thams cad rab tu zhi bar bgyid pa/ byad stems dang / sngags dang / bkra mi shis pa'i dngos po thams cad
135b2(rgyud): yongs su sel bar bgyid pa mchis te/ bdag cag gzungs sngags 'di bcom ldan 'das la 'bul na thugs rjes thugs brtse bar dgongs te/ bdag cag klu'i
135b3(rgyud): 'gro ba 'di dang bral nas ser sna'i 'dod pa gtan du spang ba'i slad du bzhes su gsol/ de ci'i slad du zhe na/ ser sna'i 'dod pa 'di'i dbang gis 'khor ba na sdug
135b4(rgyud): bsngal mang po myong bar 'gyur bas/ bdag cag ser sna'i 'dod pa'i sa bon yongs su gcod par 'tshal lags so/ /de nas gzungs sngags smras pa/ tad+ya thA/
135b5(rgyud): a tsa le/ a ma ri/ a mr-i te/ a k+Sha ye/ a b+hi ye/ puN+yai baR+ya pa te/ sarba pA paM pra sha mA ni ye swAhA/ AR+ya puN+ya so bA ki ye swAhA/ bcom ldan 'das/ rigs kyi bu'am/
135b6(rgyud): rigs kyi bu mo gang la la zhig rig sngags 'di g.yar kha nas brjod par bgyid dam/ yi ger bris te glegs bam du bgyis nas 'chang zhing 'dzin par bgyid
135b7(rgyud): dam/ klog cing 'don par bgyid dam/ gus par mchod par bgyid na/ 'brug dang / glog dang / thog mi 'bab cing / skrag pa dang / 'jigs pa dang / sdug bsngal
136a1(rgyud): @#/ /gyis nyon mongs pa dang / mya ngan dang / nad dang / glo bur du 'chi ba'i bar chad thams cad thag ring du spong bar 'gyur/ dug dang /
136a2(rgyud): byad stems dang / mi la gnod bgyid pa'i stag dang / seng+ge dang / spyang ki dang / sbrul gdug pa rnams dang / sbrang ma dang / sbrang bu mchu rings la sogs
136a3(rgyud): pas kyang gnod pa bgyid par mi 'gyur lags so/ /de nas bcom ldan 'das kyi 'khor mang po rnams la bka' stsal pa/ legs so/ /legs so/ /
136a4(rgyud): gzungs sngags 'di dag thams cad mthu chen po dang ldan pas sems can gyi mos pa ji lta ba bzhin du sems la bsams pa'i dngos po rnams
136a5(rgyud): yongs su rdzogs par byed/ rgya cher phan 'dogs par byed do/ /sems rtse gcig tu ma byas pa ni ma gtogs te/ khyed cag the tshom ma za zhig /de nas 'khor
136a6(rgyud): mang po rnams bcom ldan 'das kyis de skad ces bka' stsal pa thos pa dang / rab tu dga' bas mngon par yid ches par gyur nas bka' yang dag par
136a7(rgyud): gzung bar gyur to/ /gser 'od dam pa mchog tu rnam par rgyal pa mdo sde'i rgyal po las yid bzhin gyi nor bu rin po che'i gzungs kyi le'u ste bcu bzhi
136b1(rgyud): pa'o/ / //de nas lha mo spobs pa chen mo 'khor mang po nang nas stan las langs te bcom ldan 'das kyi zhabs la mgo bos phyag byas nas bcom
136b2(rgyud): ldan 'das la 'di skad ces gsol nas/ bcom ldan 'das/ chos smra ba'i mkhan po gang la la zhig gser 'od dam pa mchog tu rnam par rgyal ba mdo sde'i
136b3(rgyud): rgyal po 'di yang dag par ston par bgyid na/ bdag gis shes rab 'phel bar bgyis nas rgyan dang ldan pa'i tshig gi spobs pa phun sum tshogs par bgyid do//
136b4(rgyud): gal te chos smra ba'i mkhan po de mdo sde 'di las tshig 'bru dang / yi ge dang / tshig gi don bskyud pa zhig mchis na'ang / thams cad dran bzhin legs par khong
136b5(rgyud): du chud par bgyis nas gzungs kyi kun 'dzin thogs pa ma mchis pa stsal par bgyid do/ /gzhan yang / gser 'od dam pa mchog tu rnam par rgyal ba mdo sde'i
136b6(rgyud): r gyal po 'di sems can gang dag sangs rgyas brgya stong du ma las dge ba'i rtsa ba bskyed nas yongs su 'dzin par bgyid pa de dag gis 'dzam bu'i gling 'dir rgya cher
136b7(rgyud): spel nas myur du nub par mi 'gyur zhing sems can tshad ma mchis pa snyed mdo sde 'di thos pa'i dbang gis thams cad shin tu myur ba'i spobs pa dang / bsam pa
137a1(rgyud): @#/ /ma mchis pa'i shes rab chen po bsam gyis mi khyab pa thob nas bstan bcos sna tshogs dang / sgyu rtsal rnams la rab tu mkhas pa
137a2(rgyud): dang / 'khor ba las myur du nges par byung nas bla na med pa yang dag par rdzogs pa'i byang chub mngon par rdzogs par 'tshang rgya bar bgyid do/ /tshe 'di nyid la'ang
137a3(rgyud): tshe 'phel zhing 'tsho ba'i yo byad rnams phun sum tshogs par bgyid do/ /bcom ldan 'das/ bdag gis mdo sde 'dzin pa'i chos kyi mkhan po de dag dang /
137a4(rgyud): sems can gzhan yang mdo sde 'di mnyan par mos pa de dag gi ched du sman la sngags kyis btab nas khrus bgyi ba'i cho ga bshad par 'tshal te/ des de
137a5(rgyud): dag la gza' ma rungs pa ltas ngan ston pa ci mchis pa dang / dang po btsas pa'i skar ma dang phan tshun mi mthun par gyur pa dang / nad kyi sdug bsngal dang /
137a6(rgyud): 'thab pa dang / rtsod pa dang / g.yul 'gyed pa dang / rmi lam ngan pa dang / gdon bgegs dang / byad stems dang / dug dang / ngan du bgyis pa dang / sngags
137a7(rgyud): dang / ro langs dang / 'di lta bu la sogs pa'i sdig pa rnams kyi sgrib pa dang / bgegs bgyid pa thams cad yongs su bsal nas rab tu zhi bar bgyid
137b1(rgyud): pas blo dang ldan pa rnams kyis khrus kyi cho ga 'di ltar bgyis te des sman spos kyi ro dang ldan ba sum cu rtsa gnyis po/ 'di lta ste/ shu dag gi wa nga dang ni spri ka spos/ /
137b2(rgyud): gla rtsib bla dag dang shi ri sha| |in+d+ra hasta sha ma ka sha mi/ /thang chu dang ni shing tsha gla sgang dang / /a ga ru dang tsan+dan ta ka ra/ /sa la ki dang gur gum ha la sa/ /na tra smig
137b3(rgyud): bcud su ki ma le dang / /thang shing pa tra dang ni on sha la/ /sa la ke dang spra ba gu gul dang / /yungs kar go snyod nA ga ge sa ra/ /sardza ra sa ru rta cha mnyam bgyi/ /skar ma
137b4(rgyud): rgyal la gcig tu btags nas ni/ /spos kyi phye ma de dag rab blangs te/ /sngags 'dis lan brgya rtsa brgyad gdab par bgyi/ /sngags ni/ 'di lta ste/ tad+ya thA/ su te/
137b5(rgyud): kr-i te/ ka ma ta le/ na le dza na kar te/ had+ka ra te/ in+d+ra dza li ni/ shaM ka ra dri/ ba sha de dre/ a brta ka /si ke na ku tra ku ka /kha ke ba bI byo/ bi la ka bi la ma ti/ shI la ma ti/ shI la
137b6(rgyud): ma ti/ san+d+hi d+hu d+hu ma ba ti/ pa bad ku/ pany+tsi le/ shi ri sha re/ sad+d+h+ya s+thi te swAhA/ gal te chos bzhin khrus ni bgyid 'tshal na/ /dkyil 'khor gru bzhi khru brgyad pa bgyis nas/ /rab
137b7(rgyud): tu dben zhing bde ba'i gnas dag tu/ /don gang sgrub pa sems la dran par bgyi/ /ba lang lci bas dkyil 'khor byugs nas ni/ /steng du me tog kun tu dgram par
138a1(rgyud): @#/ /bgyid/ /gser dngul snod ni shin tu gtsang ma dag /ro mchog 'o ma sbrang rtsis dgang bar bgyi/ /dkyil 'khor de yi sgo bzhi dag tu yang /
138a2(rgyud): skyes bu bzhi zhig chos bzhin bsrung du stsal/ /gzhon nu bzhi zhig lus ni rab brgyan nas/ /so sor grwa rer chab kyi bum pa thogs/ /der ni rtag par gu gul bsregs
138a3(rgyud): nas ni/ /dbyangs lnga'i rol mo rgyun mi 'chad par bgyi/ /dkyil 'khor de yi ngos bzhi dag tu yang / /ba dan gdugs dang lnga ldis mdzes par bgyi/ /dkyil 'khor
138a4(rgyud): nang du me long gsal ba dang / /ral gri rnon po mda' bzhi gzhag par bgyi/ /dkyil 'khor dbus su gzhong khung cher stsal nas/ /'dzeg pa'i shing leb 'di yi
138a5(rgyud): steng du bzhag / snga ma'i phye ma chab dang sbyar nas ni/ /dkyil 'khor de yi nang du gzhag par bgyi/ /de ltar bkram zhing rnam par bzhag nas ni/ /de nas sngags
138a6(rgyud): bzlas dkyil 'khor mtshams bcad bgyi/ /mtshams bcad pa yi sngags ni 'di lta ste/ /sAd+ya the dan/ a ka ra ke na ya ni/ hi li mi li gi le/ khi khi le swAhA/
138a7(rgyud): de ltar mtshams ni rab bcad nas/ /dkyil 'khor nang du zhugs nas ni/ /nyi shu rtsa gcig chab bsngags te/ /phyogs bzhi dag tu gtor bar bgyi/ /de nas
138b1(rgyud): spos chab dag la ni/ /brgya rtsa brgyad tshang sngags btab ste/ /ngos bzhir yol bas bskor nas ni/ /dre 'og lus ni bkru bar bgyi/ /chab dang / spos chab la gdab pa'i
138b2(rgyud): sngags ni/ 'di lta ste/ tad+ya thA/ sa ga De bi ga De/ bi ga ta ba ti swAhA/ khrus bgyis lags nas khrus bgyis ba'i chab dang / dkyil 'khor gyi nang du mchod par
138b3(rgyud): bgyis pa'i bza' ba dang / btung ba ci mchis pa gtsang po'am/ rdzing gi nang du dor bar bgyi zhing gzhan ni bsdu bar bgyi'o/ /de ltar khrus bgyis lags nas
138b4(rgyud): gos gtsang ma bgos te/ dkyil 'khor nas phyir byung nas khang pa gtsang ma'i nang du zhugs te/ sngags mkhan gyis de dag yi dam rgya chen po slad du stsal nas
138b5(rgyud): sdig pa sna tshogs gtan du bcad cing dge ba sna tshogs rtag par spyad nas sems can rnams la snying rje chen po bskyed par bgyi ste/ rgyu dang / rkyen des na yid
138b6(rgyud): bzhin gyi bsod nams kyi rnam par smin pa tshad ma mchis pa snyed thob par 'gyur lags so/ /yang tshigs su bcad de gsol pa/ sems can gang zhig nad kyi
138b7(rgyud): sdug bsngal nyen/ /sman spyad sna tshogs gsos kyang ma sos pa/ /khrus kyi cho ga 'di bzhin khrus bgyis te/ gzhan yang mdo sde 'di ni klog bton nas/ /gdugs mtshan
139a1(rgyud): @#/ /rtag par sems ni mi g.yeng bar/ /rtse gcig gus pas dang sems bskyed bgyis nas/ /nad kyi sdug bsngal bas par zhi bar 'gyur/ /
139a2(rgyud): dbul phongs nor dang ldan par 'gyur/ /phyogs bzhi'i gza' skar nyi zla'i lha/ /mthu yis rab bsrungs tshe ni ring bar 'gyur/ /bkra shis rab bde bsod nams
139a3(rgyud): 'phel bar 'gyur/ /ltas ngan gdon bgegs thams cad sel ba bgyi/ /de'i 'og tu lus bsrung ba'i sngags lan nyi shu rtsa gcig bzla bar bgyi'o/ /sngags
139a4(rgyud): ni| 'di lta ste/ tad+ya thA/ sa me/ bi sa me swAhA/ sa ga De/ bi ga De swAhA/ sA ga ra saM bud d+hA ya swAhA/ skan d+ha mA tA ya swAhA/ nI la kAN+Tha ya swAhA/ a pa rA dzi te/
139a5(rgyud): biR+yA ya swAhA/ hi ma ban d+d+ha saM b+hu tA ya swAhA/ a ni bi la bA ka tA ya swAhA/ na mo b+ha ga ba te/ prah+ma Ne swAhA/ na maHsa ra swa s+t+yai mahA de byai swAhA/ sid d+h+yan tu man+t+ra
139a6(rgyud): pa dA swAhA/ d+ha ra to/ bi tsi te/ prah+mA nu ma n+ya tu swAhA/ de nas lha mo spobs pa chen mo khrus kyi cho ga dang / dkyil 'khor gyi sngags bshad nas bcom ldan
139a7(rgyud): 'das kyi zhabs la phyag byas te bcom ldan 'das la 'di skad ces gsol to/ /bcom ldan 'das/ dge slong ngam/ dge slong ma'am/ dge bsnyen nam/ dge
139b1(rgyud): bsnyen ma gang la la zhig mdo sde'i rgyal po dam pa 'di len pa dang / 'dzin pa dang / kha ton du 'don pa dang / yi ger bris nas spel ba dang / ji skad bstan pa bzhin
139b2(rgyud): du spyod par bgyid na/ grong khyer ram/ grong rdal lam/ 'brog dgon pa'am/ ri'am/ nags tshal lam/ dge slong ngam/ dge slong ma'i gnas gang yang rung ba dag tu
139b3(rgyud): gnas kyang rung ste/ bdag de'i ched du 'khor rnams dang lhan cig lha'i rol mo bgyis nas de'i thad du mchis te yongs su skyob pa dang / bsrung bar bgyis nas nad
139b4(rgyud): kyi sdug bsngal dang / skar mda' ltung ba dang / ltas ngan dang / rims nad dang / 'thab cing rtsod pa rnams sel bar bgyid/ rgyal po'i khrims kyis gzung ba dang /
139b5(rgyud): rmi lam ngan pa dang / 'dre srin ma rungs pas gnod pa dang / byang stems thams cad rab tu zhi bar bgyis nas/ mdo sde 'dzin pa'i gang zag dge slong la sogs
139b6(rgyud): pa'i 'khor dang / nyan pa'i 'khor rnams myur du 'khor ba'i rgya mtsho chen po las yongs su bzlas nas byang chub las ldog par mi 'gyur bar phan 'dogs par
139b7(rgyud): bgyid do/ /de nas bcom ldan 'das kyis de skad ces gsol ba gsan pa dang / lha mo sbobs pa chen mo la/ lha mo/ khyod kyis sems can tshad med cing mtha' med
140a1(rgyud): @#/ /pa dag la phan pa dang / bde ba bya ba'i phyir ched du rig sngags de dag dang / spos chus khrus bya ba dang / dkyil 'khor gyi cho ga rnam par smin
140a2(rgyud): pa'i 'bras bu bsam gyis mi khyab pa dang ldan pa yang dag par bshad pa legs so/ /legs so zhes sngags pa brjod nas khyod kyis mdo sde'i rgyal bo mchog
140a3(rgyud): dam pa 'di bsrungs nas myur du nub par mi 'gyur zhing rtag par rgya cher gnas par 'gyur bar byos shig / de nas lha mo spobs pa chen mos bcom ldan 'das
140a4(rgyud): kyi zhabs la mgo bos phyag byas nas rang gi stan la 'dug par gyur to/ /de nas bram ze kauN+Din+ya chos kyi slob dpon gyis lung bstan pa bcom ldan 'das kyi byin gyis brlabs
140a5(rgyud): kyi mthus 'khor mang po'i mdun du lha mo spobs pa chen mo la mngon par bstod pa/ shes gsal rab dpa' spobs pa'i lha mo khyod/ /lha mi'i mchod pa dag
140a6(rgyud): gis mchod par 'os/ /grags pas 'jig rten kun tu rgyas pas na/ /sems can thams cad re ba rdzogs par byed/ /ri rtse mthon po gnas mchog dag tu ni//
140a7(rgyud): rtswa bsdus khyim byas de na rab tu gnas/ /rgyun du rtswa 'jam mdud nas gos byas te/ /rtag par rkang pa ya gcig bkur ste 'greng / /lha 'khor mang po thams cad
140b1(rgyud): 'dus lhags nas/ /thams cad rtse gcig sems kyis khyod la bsngags/ /shes rab spobs pa ldan pa'i lha mo khyod/ /tshig snyan gya nom thams cad sbyin bar gyis/ /
140b2(rgyud): de nas lha mo spobs pa chen mo nges gsol ba btab pa mnyan nas gzungs sngags smras pa/ sAd+ya the dan/ mu re tsi re/ a ba dze/ a ba dza pa ti/ hing gu le/ ming gu le/
140b3(rgyud): ping ga la ba ti/ mung+ga she /ma rI ts+ye/ swa ma ni/ da sha ma ti/ a g+h+ri ta ma g+h+ri tatsa tsi/ ta ra tsa pa ti/ tsi tsi ri/ shi ri mi ri/ ma nan d+hi/ dam khi/ ma rI ts+yai/ pra na pi ye/ lo ka
140b4(rgyud): dz+yeSh+The/ lo ka sheSh+The /lo ka pri ya/ sid d+ha pra te/ b+hI ma mu khi/ shu tsi tsa ri/ a pra ti ha he/ a pra ti ha ta bud d+hi/ na mu tsi/ mahA na mu tsi/ ma hA de byI/ pra ti grI hA na ma ska rA na bdag
140b5(rgyud): gi ming brjod/ ma ma bud d+hi/ dra shi hi bud d+hi/ a pra ti ha ta/ b+ha ba tu/ si b+ha me/ bi shu d+ha tsi to/ sha sh+tha sh+lo ka /man+ta bi d+hi ka/ ka pi ya d+hi sho /tad+ya thA/ mahA pra b+ha be/ hi li mi li/ bi tsa
140b6(rgyud): ro| bi tsa to/ bi bud b+hi/ bdag gi ming brjod/ ma ma bud d+hi/ bi shud d+hi/ b+ha ga bad t+yaM/ pe ba yaM/ swa ra swa sti/ ka ra de/ ke yu re/ kai yur ma te/ hi li/ mi li/ hi li/ mi li/ a
140b7(rgyud): ba ya me/ mahA de be/ pud d+ha sa t+ya na/ d+harma sa t+ya na/ sang+g+ha sa t+ye na/ in+d+ra sa t+ye na/ ba ru Na sa t+ye na/ ye lo ke sa t+ya sa t+ye na/ te sha ma sa t+ye na/ sat+ti bad tsa ni ni/ a ba ha ya mi/
141a1(rgyud): @#/ /mahA da be/ hi li mi li/ hi li mi li/ bi tsid to/ bdag gi ming brjod/ ma ma bud d+hi/ na mo b+ha ga ba ti/ mahA dwe ba sa ra swa t+ya/ sid d+h+yan+tu/ man+ta pa
141a2(rgyud): dA ni swAhA/ de nas lha mo spobs pa chen mos gzungs sngags 'di bstan nas bram ze de la 'di skad ces/ kye| skyes bu chen po/ sems can rnams kyi ched du
141a3(rgyud): spobs pa gya nom pa dang / rin po che dang / rdzu 'phrul dang / shes rab yongs su gnyer nas thams cad la rgya cher phan btags te myur du byang chub mngon du byed
141a4(rgyud): par 'dod pa legs so/ /legs so/ /de ltar shes par byas nas cho ga 'di gzung bar bya'o zhes smras nas/ yang tshigs su bcad de smras pa/ thog mar kho nar
141a5(rgyud): gzungs 'di kha ton du/ /byang zhing nor bar med par bklags nas ni/ /byin gyis rlob cing smon pa rdzogs bya'i phyir/ /dkon mchog gsum dang lha rnams skyabs
141a6(rgyud): 'gro zhing / sangs rgyas chos dang byang chub sems dpa' dang / /rang rgyal nyan thos tshogs la gus phyag byas/ /de 'og tshangs dang brgya byin lha dbang dang / /'jig rten
141a7(rgyud): skyong dang rgyal po chen po bzhi/ /rtag par tshangs par spyod pa thams cad la/ /rtse gcig yid kyis gus par phyag byas nas/ /dgon pa rab tu dben pa'i gnas dag
141b1(rgyud): tu| |skad cher snga ma'i sngags dang cho ga gdon/ /sangs rgyas sku gzugs lha klu'i mdun dag tu/ /ji tsam 'byor pas mchod ba bsgrub par bya/ /sems can rnam pa de dag
141b2(rgyud): thams cad la/ /byams dang snying rjes brtse ba'i sems kyang bskyed/ /bcom ldan gser sku shin tu gya nom mtshan/ /g.yeng ba med sems rtse gcig dran par bya/ /
141b3(rgyud): bcom ldan yang dag chos don dgongs mdzad pas/ /dbang po ji bzhin ting 'dzin sgom la 'god/ /de yi tshig gi don ni legs soms la/ /stong pa nyid brten rab
141b4(rgyud): tu bsgom par gyis/ /bcom ldan sku gzugs dag gi spyan sngar ni/ /rtse gcig yang dag dran pas gnas byed na/ /gya nom ye shes ting nge 'dzin dag dang / /gzungs
141b5(rgyud): mchog dam pa dag kyang 'thob par 'gyur/ /bcom ldan gser zhal yang dag chos bstan nas/ /gya nom dbyangs kyis lha mi 'dul bar mdzad/ /ljags mtshan
141b6(rgyud): rkyen bzhin ngo mtshar rab ston pas/ /yangs ring stong gsum 'jig rten khyab par mdzad/ /bcom ldan gsung dbyangs gya nom de 'dra ba/ /rtse gcig dran na sems
141b7(rgyud): la 'jigs med 'thob/ /bcom ldan smon lam rgya chen btab pa'i dbang / /rtags mtshan bsam gyis mi khyab 'di brnyes nas/ /chos rnams yod pa ma yin gsung
142a1(rgyud): @#/ /mdzad pas/ /dper na nam mkha' chags pa med pa 'dra/ /bcom ldan gsung dbyangs dag dang ljags mtshan rnams/ /dran pa nyer bzhag
142a2(rgyud): gzhal byed smon rdzogs 'gyur/ /gal te lha mo spobs chen mchod mthong ngam/ /slob mas slob dpon rjes slob mthong nas ni/ /gsang ba'i cho ga 'di blangs sgom
142a3(rgyud): byed dam/ /bla mar byed na sems la bsam pa 'grub/ /gang zhig ye shes dam pa mchog 'dod na/ /rtse gcig sems kyis chos 'di gzung bar bya/ /bsod
142a4(rgyud): nams ye shes yon tan 'phel byed pas/ /nges par 'grub 'gyur the tshom yongs ma skyed/ /nor tshol dag ni nor mang rnyed par 'gyur/ /grags pa gnyer ba grags
142a5(rgyud): chen thob par 'gyur/ /des 'byung tshol ba rnam par grol 'gyur bas/ /nges par 'grub 'gyur the tshom yongs ma skyed/ /yon tan tshad med mtha' yas ji snyed pa/ /
142a6(rgyud): sems la bsams bzhin yongs su sdud par byed/ /gal te de ltar chos bzhin spyod nus na/ /nges par 'grub 'gyur the tshom yongs ma skyed/ /gtsang ma'i gnas su
142a7(rgyud): gos gsar bgos nas ni/ /dkyil 'khor che chung ji tsam nus par bya/ /bum pa gtsang ma bzhir ni ro zhim dgang / /me tog pog spos ci 'byor mchod par
142b1(rgyud): bya| |lda ldi ba dan dag dang gdugs bres te/ /byug spos phye ma kun tu khyab brgyan nas/ /sangs rgyas lha mo spobs chen mchod byed na/ /lha lus mthong bar 'dod na'ang
142b2(rgyud): smon bzhin 'grub/ /lha mo spobs chen mdun du snga ma'i sngags/ /zhag ni nyi shu rtsa gcig gdon par bya/ /gal te lha de mthong bar ma gyur na/ /rtse gcig sems kyis
142b3(rgyud): zhag dgu dran par byed/ /nam gyi cha smad 'on kyang ma mthong na/ /gnas gtsang dam pa gzhan dag btsal nas ni/ /lha mo spobs chen gzugs ni rab bris te/ /mchod
142b4(rgyud): gnas bzlas brjod sems kyis mi btang zhing / /nyin mtshan le lo sems ni mi bskyed na/ /bdag dang gzhan la phan 'dogs mthar thug med/ /rnam smin
142b5(rgyud): gang thob skye dgu smin byed na/ /smon pa thams cad yongs su rdzogs par 'gyur/ /gal te yid bzhin ma grub zla ba gsum/ /yang na drug dang dgu dang lo gcig
142b6(rgyud): bar/ /rab brtson gsol 'debs sems ni mi g.yo na/ /lha yi mig dang gzhan sems shes thob 'gyur/ /de nas bram ze kauN+Din+yas de skad ces bstan pa thos pa dang /
142b7(rgyud): dga' dgu rangs shing ngo mtshar du gyur nas 'khor mang po rnams la/ 'di skad ces/ kye khyed cag lha dang / mi yi 'khor mang po thams cad shes par byos la /
143a1(rgyud): @#/ /sems rtse gcig tu deng bdag gis kun rdzob kyi bden pa'i chos la brten nas lha mo spobs pa mchog dam pa de dag la bsngags pa
143a2(rgyud): brjod pa nyon cig ces smras nas/ tshigs su bcad de smras pa/ 'jig rten dag la dbang phyug thob 'gyur ba/ /lha mo mthu chen thob la gus phyag 'tshal/ /deng
143a3(rgyud): bdag gtso mo de la bsngags pa yang / /sngon gyi drang srong ji skad bstan pa bzhin/ /bkra shis yongs rdzogs sems ni bde bar gnas/ /sems gsal ngo
143a4(rgyud): tsha khrel yod grags dang ldan/ /ma ma byas te 'jig rten rab tu bskyed/ /rab dpa' rtag par brtson 'grus chen po spyod/ /'thab mo'i g.yul du rtag par rgyun
143a5(rgyud): du rgyal/ /rab dul byams sems bzod pa gsol bar byed/ /da ltar gshin rje'i sring mo chen mor gyur/ /gos su rtag par dar tshon sngon po gyon/ /sdug dang
143a6(rgyud): mi sdug byad bzhin kun dang ldan/ /mig ni mthong ba thams cad rab tu dngangs/ /spyod mchog dam pa tshad med 'jig rten 'das/ /phyogs shing mngon dang
143a7(rgyud): mi kun yongs su sdud/ /res 'ga' ri brag zab mo dag na gnas/ /res 'ga' brag phug gtsang po'i 'gram na gnas/ /res 'ga' ljon shing nags tshal
143b1(rgyud): chen por gnas/ /lha mo phal cher 'di dag kun tu gnas/ /ri dang nags tshal mi rgod ji snyed pa/ /rtag par lha mo la ni mchod par byed/ /rma bya'i sgros ni rgyal
143b2(rgyud): mtshan ba dan byed/ /dus su mchog tu rtag par 'jig rten skyong / /stag dang seng+ge spyang kis rgyun du bskor/ /gnag lug bya la sogs pas rten yang 'cha'/ /
143b3(rgyud): dril chen bsgrags nas sgra ni phyung bas na/ /bin d+ha'i ri la sgra ni kun tu grags/ /res 'ga' rtse gsum tri shUl thogs byed cing / /g.yas g.yon rgyun du nyi
143b4(rgyud): zla ru mtshon 'dzin/ /zla ba nag po'i tshes dgu bcu gcig la/ /de yi dus su rtag par mchod par bya/ /res 'ga' ba su lha chen srid mor ston/ /g.yul 'gyed
143b5(rgyud): mthong na rtag par snying yang brtse/ /sems can thams cad rnam par lta ba la/ /lha mo mchog tu gyur pas bdas pa med/ /res 'ga' ba rdzi bu mo dga'
143b6(rgyud): mor ston/ /lha dang 'thab tshe rtag par rgyal ba 'thob/ /'jig rten dag na yun ring gnas par byed/ /rab dul bzod dang khro gtum ston par byed/ /bram ze chen po
143b7(rgyud): rig pa'i chos bzhi dang / /sgyu 'phrul sngags sogs thams cad rab tu rtogs/ /drang srong nang na rang dbang dag dang ldan/ /sa bon dang ni sa chen byed par nus/ /lha mo
144a1(rgyud): @#/ /bu mo la sogs 'dus pa'i tshe/ /rgya mtsho'i rlabs ltar nges bar der yang 'du/ /klu dang gnod sbyin mang po'i tshogs kun gyi/ /gtso bor gyur pas
144a2(rgyud): rab tu dul bar byed/ /bud med nang na tshangs spyod mchog dang ldan/ /tshig byung dper na 'jig rten bdag po 'dra/ /rgyal po'i gnas na pad+ma dag dang mtshungs//
144a3(rgyud): chu bo'i 'gram na gnas tshe gru zam bzhin/ /byad bzhin sdug mdzes zla ba nya ba 'dra/ /mang thos phun tshogs gnas dang rten yang byed/ spobs pa mchog byung ri rtse
144a4(rgyud): mthon po 'dra/ /dran pa thams cad kun gyi gling yang byed/ /lha ma yin la sogs te lha tshogs rnams/ /thams cad 'di yi yon tan bsngags par byed/ /
144a5(rgyud): lag stong brgya byin lha yi dbang pos kyang / /gus pa'i sems kyis lta zhing rab tu rtog /sems can gang zhig re zhing tshol ba yod/ /de dag thams cad myur
144a6(rgyud): du 'grub par byed/ /yid myur spobs dang chos 'dzin ldan byed pas/ /sa chen steng na mchog tu gyur pa yin/ /phyogs bcu'i 'jig rten khams ni 'di dag
144a7(rgyud): tu| |mar me che ltar rtag par kun gsal byed/ /tha na lha 'dre gcan zan dag la yang / /de bas bsams bzhin thams cad rdzogs byed 'gyur/ /bud med rnams
144b1(rgyud): kyi nang na ri rtse 'dra/ /sngon gyi drang srong ji bzhin yun ring gnas/ /lha mo gzhon nu ji bzhin 'dod chags spongs/ /'jig rten bdag po che bzhin bden tshig smra/ /'jig
144b2(rgyud): rten kun gyi khyad par rgyan rnams dang / /'dod khams lha yi khang pa kun bltas na/ /lha mo 'ba' zhig gtso mor grags pas na/ /sems can mchog tu gyur pa yongs
144b3(rgyud): mi snang / /gal te g.yul 'gyed 'jigs pa'i gnas dag dang / /me dong lhung ba dag ni mthong gyur tam/ /chu bo nyam nga chom rkun 'jigs pa'i tshe/ /'jigs pa de dag
144b4(rgyud): thams cad sel bar nus/ /gal te rgyal po'i khrims kyis bcings sgrogs sam/ /gal te sha chags gsod par byed pa'i tshe/ /sems ni rtse gcig mi g.yo gnas gyur na/ /
144b5(rgyud): nges par mya ngan sdug bsngal kun las thar/ /dge sdig mi kun yongs su skyob pa na/ /byams dang snying rje'i brtse ba rtag mngon snang / /de phyir bdag ni bsam pa rtse
144b6(rgyud): gcig tu/ /lha mo che la phyag 'tshal skyabs su mchi/ /de nas bram ze des sngags dang / bsngags pa brjod pa'i tshig gis lha mo de la mngon par bstod pa/ 'jig
144b7(rgyud): rten gtso la phyag 'tshal gus phyag 'tshal/ /mi rnams nang na kun gyi mchog gyur pas/ /'jig rten gsum po thams cad khyod la mchod/ /byad bzhin rab mdzes kun
145a1(rgyud): @#/ /gyis lta bar mos/ /yon tan dam pa sna tshogs lus rab brgyan/ /mig yangs pad+ma sngon po'i 'dab ma 'dra/ /bsod nams ye shes snang
145a2(rgyud): ba'i grags pas rgyas/ /dper na rin thang med pa'i nor bu mtshungs/ /deng bdag dam pa khyod la bsngags pas na/ /sems la bsam pa thams cad 'grub par
145a3(rgyud): 'gyur/ /yang dag yon tan bkra shis gya nom pa/ /pad+ma lta bur shin tu rnam par dag /lus mdog rab mdzes kun gyis blta bar mos/ /mtshan mang ngo mtshar
145a4(rgyud): bsam gyis mi khyab pa/ /dri med ye shes 'od zer rab 'gyed pas/ /dran pas kun gyi nang na mchog tu gyur/ /ji ltar seng+ge gcan zan mchog gyur ltar/ /rtag par
145a5(rgyud): lag pa brgyad kyis bdag nyid brgyan/ /so sor mda' gzhu ral gri sta re dang / /tho rangs lcags kyi 'khor lo zhags pa thogs/ /rab mdzes lha mo zla ba nya
145a6(rgyud): ba 'dra/ /tshig la thogs med dbyangs snyan 'byin par byed/ /sems can gang zhig sems la smon yod na/ /skyes bu dam pas bsams bzhin rdzogs
145a7(rgyud): par byed/ /brgya byin lha mang kun gyis khyod mchod nas/ /thams cad bsngags brjod skyabs su 'gro bar byed/ /bsam gyis mi khyab yon tan skyed byed pas//
145b1(rgyud): dus rnams kun tu gus pa bskyed par byed swAhA/ /gal te spobs chen lha mo gsol 'dod na/ /sngags bstod tshig ni 'di las 'byung ba bzhin/ /nang par rnam dag sems
145b2(rgyud): kyis rtse gcig gdon/ /bsam pa'i dngos po thams cad bsams bzhin 'grub/ /de nas bcom ldan 'das kyis bram ze de la/ khyod kyis sems can rnams la
145b3(rgyud): phan gdags shing bde ba sbyin pa'i ched du/ lha mo de la sngags pa brjod pas byin gyis rlob par gsol ba btab nas bsod nams dpag tu med pa thob par 'gyur
145b4(rgyud): ba legs so zhes bka' stsal to/ / //gser 'od dam pa mchog tu rnam par rgyal pa mdo sde'i rgyal po/ bam po brgyad pa/ de nas bram ze
145b5(rgyud): kauN+Din+yas gong du bstan pa de lta bu'i mngon par bstod pa'i tshig dang / sngags kyi tshig gis lha mo spobs pa chen mo la mngon par bstod nas 'khor mang po rnams
145b6(rgyud): la 'di skad ces smras so/ /khyed cag lha mo spobs pa chen mo la gsol ba btab nas snying brtse bas byin gyis brlabs nas tshe 'di nyid la thogs pa med pa'i sems
145b7(rgyud): myur ba dang / ye shes chen po dang / tshig la shin tu mkhas pa dang / shes pa rgya chen po thob pa dang / 'bel ba'i gtam gyi phan tshun lan 'debs pa dang / tshig
146a1(rgyud): @#/ /'bru'i rgyan yid bzhin du grub nas thogs pa med par 'dod na/ sems rtse gcig tu gus pas 'di ltar gsol ba gdab par bya'o/ /
146a2(rgyud): sangs rgyas la phyag 'tshal lo/ /chos la phyag 'tshal lo/ /dge 'dun la phyag 'tshal lo/ /byang chub sems dpa'i tshogs dang / rang sangs rgyas dang / nyan
146a3(rgyud): thos dang / 'phags pa thams cad dang / 'das pa dang / ma byon pa dang / phyogs bcu'i sangs rgyas yang dag pa'i bden tshig mngon par grub pa/ dbang po ji
146a4(rgyud): lta ba bzhin du yang dag pa'i bden tshig gsung ba/ mi slu ba'i tshig gsung ba/ bskal pa chen po bye ba tshad med pa snyed du rtag par yang dag pa'i bden tshig
146a5(rgyud): gsung zhing yang dag pa'i bden tshig dang ldan pa thams cad la rjes su yi rang nas phyag 'tshal lo/ /mi bden pa'i tshig mi gsung ba'i phyir yangs shing ring
146a6(rgyud): ba'i ljags phyung nas nyid kyi zhal dang / 'dzam bu'i gling dang / gling bzhi dang / stong dang / stong gnyis dang / stong gsum gyi 'jig rten gyi khams dang / phyogs bcu'i
146a7(rgyud): 'jig rten gyi khams bsam gyis mi khyab pa thams cad kun tu khyab par g.yogs nas/ nyon mongs pa'i gdung ba thams cad rab tu sel bar mdzad pa la gus pas
146b1(rgyud): phyag 'tshal lo/ /sangs rgyas ljags kyi mtshan de lta bu dang ldan pa thams cad la gus pas phyag btsal nas/ bdag ming 'di zhes bya ba shin tu gya nom pa'i spobs pa
146b2(rgyud): dang ldan par smon nas sems rtse gcig tu srog phrogs so/ /sangs rgyas rnams kyi spobs pa dam pa dang / /byang chub sems dpa'i spobs pa dam pa dang / /rang rgyal
146b3(rgyud): 'phags pa'i spobs pa dam pa dang / /zhugs bzhi 'bras bzhi'i spobs pa dam pa dang / /'phags pa'i bden pa'i tshig gi spobs mchog dang / /drang srong lha yi spobs
146b4(rgyud): pa dam pa dang / /tshangs 'khor drang srong spobs pa dam pa dang / /lha chen u ma'i spobs pa dam pa dang / /skal ldan lha yi spobs pa dam pa dang / /rgyal po ma na si
146b5(rgyud): yi spobs mchog dang / /yid bzhin lha mo'i spobs pa dam pa dang / /rgyal chen bzhi yi spobs pa dam pa dang / /rab gnas lha'i bu'i spobs pa dam pa dang / /rdo rje'i
146b6(rgyud): gsang ba'i bdag po'i spobs mchog dang / /khyab 'jug lha yi spobs pa dam pa dang / /lha mo bi ma'i spobs pa dam pa dang / /biSh+Nu lha mo'i spobs pa dam pa dang / /
146b7(rgyud): lha mo bzang mo'i spobs pa dam pa dang / /shi ri sha ta'i spobs pa dam pa dang / /ha ri tshig gi spobs pa dam pa dang / /ma dang ma chen spobs pa dam pa dang / /ha ri
147a1(rgyud): @#/ /ta ma'i spobs pa dam pa dang / /gnod sbyin rnams kyi spobs pa dam pa dang / /phyogs bcu'i rgyal ba'i spobs par gus phyag 'tshal//
147a2(rgyud): las mchog ci mnga' thams cad bdag bstangs nas/ /spobs mchog dam pa mtha' med thob par shog /slu ba med la gus phyag 'tshal/ /rnam par grol la
147a3(rgyud): gus phyag 'tshal/ /'dod chags spangs la gus phyag 'tshal/ /'ching sgrib spangs la gus phyag 'tshal/ /rnam dag sems la gus phyag 'tshal/ /'od dang
147a4(rgyud): ldan la gus phyag 'tshal/ /bden tshig smra la gus phyag 'tshal/ /rdul chags med la gus phyag 'tshal/ /don mchog gnas la gus phyag 'tshal/ /'khor
147a5(rgyud): mang dag la gus phyag 'tshal/ /spobs pa'i lha la gus phyag 'tshal/ /bdag ni tshig la thogs med shog /bdag gis smon cing gnyer ba'i dngos/ /thams
147a6(rgyud): cad myur du grub par shog / nad med rtag tu rab bde zhing / /tshe ring lo nur 'thob par shog /rig sngags kun la rab mkhas shing / /nan tan byang chub lam
147a7(rgyud): bsgoms nas/ /skye dgu rgya cher phan btags te/ /bsam pa myur du 'grub par smon/ /bdag gis bden tshig smras pa dang / /bdag gis slu ba med smras
147b1(rgyud): pa| |lha mo'i spobs pa gang yin pa/ /bdag la grub par mdzad du gsol/ /lha mo khyod ni 'dir gshegs te/ /tshig thogs ma mchis bgyi slad du/ /bdag lus
147b2(rgyud): khar ni myur zhugs nas/ /yid myur spobs dang ldan par mdzod/ /bdag gi lce yi dbang po yis/ /de bzhin gshegs pa'i spobs thob pas/ /tshig de'i mthu stobs
147b3(rgyud): dbang gis ni/ /sems can rnams ni 'dul bar shog /bdag ni tshig dag smras pa'i tshe/ /don ni ji bzhin grub gyur cig /thos pa dag ni gus bskyed nas/ /
147b4(rgyud): byas pa chud gson ma gyur cig /bdag gis spobs pa gnyer ba yi/ /dngos po gal te ma grub na/ /lha mo'i bden tshig gang yin pa/ /thams cad rdzun pa nyid
147b5(rgyud): du 'gyur/ /gang gis mtshams med sdig byas pa/ /sangs rgyas gsung gis 'dul bar 'gyur/ /de bzhin dgra bcom gang yin dang / /drin gzo'i tshig ni ji snyed
147b6(rgyud): dang / /shA ri'i bu dang maud gal bu/ /bcom ldan 'khor mang mchog gyur pa/ /'di la sogs pa'i bden tshig rnams/ /thams cad bdag la 'grub par shog /
147b7(rgyud): deng bdag sangs rgyas nyan thos 'khor/ /thams cad 'dir ni spyan 'dren na/ /thams cad myur du 'dir gshegs te/ /bdag gi smon pa rdzogs mdzad smon/ /yang dag bden
148a1(rgyud): @#/ /tshig gang gnyer ba/ /thams cad bdag la 'grub par shog /gong du 'og min lha man chad/ /gnas gtsang ris kyi lha dag dang / /tshangs
148a2(rgyud): chen tshangs lha nye phan dang / /tshangs pa'i rgyal po'i 'khor rnams dang / /stong gsum 'jig rten kun khyab dang / /mi mjed 'jig rten bdag po dang / /'khor ni
148a3(rgyud): mang po thams cad kun/ /deng bdag thams cad spyan 'dren na/ /byams dang thugs rje rab bskyed de/ /thams cad brtse bas gzung du gsol/ /gzhan 'phrul
148a4(rgyud): dbang byed lha rnams dang / /'phrul dga'i lha ni de dag dang / /dga' ldan pa yi lha tshogs dang / /byams pa mngon par rdzogs 'gyur dang / /'thab bral ba
148a5(rgyud): yi lha rnams dang / /sum cu rtsa gsum lha dag dang / /rgyal chen bzhi yi lha tshogs dang / /lha mang 'khor ni thams cad dang / /sa chu me rlung lha rnams dang / /
148a6(rgyud): ri rab brten nas gnas pa dang / /mtsho bdun ri yi lha tshogs rnams/ /'khor ni mang po bcas pa dang / /nor rgyas dang ni mgo lnga dang / /nyi zla gza' skar
148a7(rgyud): lha dag dang / /'di la sogs pa'i lha mang po/ /'jig rten bde bar byed pas na/ /'di la sogs pa'i lha mang po/ /sdig pa'i las ni byed mi mos/ /sangs
148b1(rgyud): rgyas gus pa 'phrog ma dang / /de yi bu sdug tha chung dang / /lha dang klu dang gnod sbyin dang / /dri za dang ni lha ma yin/ /mi 'am ci yi 'khor rnams dang / /lto 'phye chen po la
148b2(rgyud): sogs pa/ /bdag ni bcom ldan mthu stobs kyis/ /de dag thams cad spyan 'dren na/ /byams dang snying rje'i sems bskyed nas/ /bdag la thogs med spobs
148b3(rgyud): pa stsol/ /lha dang mi yi 'khor rnams las/ /gzhan gyi sems ni rig gyur pa/ /thams cad byin gyis brlabs nas ni/ /bdag la spobs pa dam pa stsol/ /nam
148b4(rgyud): mkha'i khams ni mthar thug dang / /chos kyi dbyings kyis klas pa na/ /sems can rnam pa ji snyed pas/ /bdag la spobs pa dam pa stsol/ /de nas lha mo spobs pa
148b5(rgyud): chen mos de skad ces gsol ba btab pa thos pa dang / bram ze de la 'di skad ces smras so/ /kye skyes bu chen po legs so/ /skyes pa'am/ bud med gang la la
148b6(rgyud): zhig sngags de dang / sngags kyi mngon par bstod pa de dag la brten nas sngar gong du bstan pa bzhin du cho ga yang dag par blangs te/ dkon mchog gsum la
148b7(rgyud): gus pas skyabs su 'gro zhing sems rtse gcig tu dran pa nye bar 'jog par byed na ci dang / ci bsgrubs pa thams cad chud za bar mi 'gyur ro/ /gzhan yang / /gser 'od
149a1(rgyud): @#/ /dam pa shin tu gya nom pa'i mdo sde 'di yang dag par bzung ste klog cing 'don par byed na/ smon pa thams cad 'bras bu dang ldan par
149a2(rgyud): 'gyur zhing myur du mngon par 'grub par 'gyur te/ sems rtse gcig tu ma byas pa ni ma gtogs so/ /de'i tshe bram ze de shin tu dang ba'i sems kyis rab tu dga'
149a3(rgyud): par gyur pas thal mo sbyar nas spyi bos yang dag par blangs par gyur to/ /de nas bcom ldan 'das kyis lha mo spobs pa chen mo la bka' stsal pa/ rigs kyi lha mo/
149a4(rgyud): khyod kyis mdo sde'i rgyal po dam pa 'di rgya cher spel nas mdo sde yang dag par 'dzin pa dag la yongs su skyob pa dang / yongs su bsrung bar byas pa dang / sems
149a5(rgyud): can thams cad la phan gdags shing bde ba 'thob par bya ba'i ched du chos de lta bu bstan nas bsam gyis mi khyab pa'i spobs pa byin te/ bsod nams
149a6(rgyud): tshad med pa thob par gyur pa dang / sems bskyed pa rnams myur du byang chub la gzhol bar byas pa legs so/ /legs so/ /gser 'od dam pa mchog tu rnam
149a7(rgyud): par rgyal ba mdo sde'i rgyal po las/ lha mo spobs pa chen mo'i le'u ste bco lnga pa'o// //de nas dpal gyi lha mo chen mo stan las langs te/
149b1(rgyud): bcom ldan 'das kyi zhabs la phyag byas nas gus pas thal mo sbyar te bcom ldan 'das la 'di skad ces gsol to/ /bcom ldan 'das/ gal te dge slong ngam/
149b2(rgyud): dge slong ma'am/ dge bsnyen nam/ dge bsnyen ma gang la la zhig gser 'od dam pa mchog tu rnam par rgyal ba mdo sde'i rgyal po 'di len pa dang / 'dzin pa dang /
149b3(rgyud): klog pa dang / 'don pa dang / gzhan dag la yang dag par ston par bgyid pa zhig mthong bar gyur na bdag gis sems rtse gcig tu gus pas bkur sti dang /
149b4(rgyud): mchod par bgyid do/ /chos smra ba de dag la/ 'di lta ste/ bza' ba dang / btung ba dang / gos dang / mal cha dang / gsos sman dang / yo byad ci 'tshal ba thams
149b5(rgyud): cad phun sum tshogs par sbyar te brel zhing phongs pa ma mchis par bgyid do/ /gdugs mtshan du mdo sde'i rgyal po 'di'i tshig gi don ji snyed pa dag la so
149b6(rgyud): sor brtags te/ yid la bsams shing yongs su btsal nas bde bar gnas pa dang / mdo sde 'di 'dzam bu'i gling du rgya cher spel ba'i slad du sems can gang la la
149b7(rgyud): dag sangs rgyas brgya stong tshad ma mchis ba snyed pa las dge ba'i rtsa ba bskyed pa de dag rtag tu thos par 'gyur zhing myur du nub bar mi 'gyur bar bgyid na/ @#/
150a1(rgyud): /bskal pa bye ba khrag khrig brgya stong tshad ma mchis ba snyed du lha dang / mi'i longs spyod rnam pa sna tshogs myong bar 'gyur lags so/ /rtag
150a2(rgyud): par lo legs shing mu ge'i rgud pa gtan du sel bar 'gyur bas skye bo rnams gtan du bde ba myong bar 'gyur/ sangs rgyas bcom ldan 'das rnams
150a3(rgyud): dang mjal bar 'gyur/ slad ma'i dus kyi tshe myur du byang chub chen po'i 'bras bu 'thob par 'gyur bas ngan 'gro gsum dang / 'khor ba'i sdug bsngal gyi bgegs
150a4(rgyud): gtan du gcod par 'gyur lags so/ /bcom ldan 'das/ bdag mngon par dran lags te/ 'das pa'i dus kyi tshe de bzhin gshegs pa dgra bcom pa yang
150a5(rgyud): dag par rdzogs pa'i sangs rgyas bai DUR+ya dang / gser gyi ri bo rin po che'i me tog snang ba dpal gyi yon tan rgya mtsho zhes bgyi ba mtshan rnam pa bcu dang ldan
150a6(rgyud): pa zhig byung ste/ bdag de las dge ba'i rtsa ba bskrun te de bzhin gshegs pa des byams pa dang / thugs rje'i byin gyis brlabs kyi mthus brtse bar dgongs
150a7(rgyud): par gyur pa'i slad du deng bdag gang du bsams pa'i gnas de dang / gang du bltas pa'i phyogs de dang / gang du mchis pa'i yul de dang / de dag tu sems
150b1(rgyud): can bye ba khrag khrig brgya stong tshad ma mchis pa snyed shin tu bde ba'i longs spyod myong zhing gos dang / bza' ba dang / btung ba dang / 'tsho ba'i yo byad dang / gser
150b2(rgyud): dang / dngul dang / bai DUR+ya dang / spug dang / rdo'i snying po dang / byu ru dang / 'gron bu dang / mu tig la sogs pa rin po che ci 'tshal ba thams cad phun sum tshogs
150b3(rgyud): par 'gyur lags so/ /gang la la zhig sems rtse gcig tu gser 'od dam pa mchog tu rnam par rgyal ba mdo sde'i rgyal po 'di klog cing 'don pa des gdugs
150b4(rgyud): r e bzhin du spos sna tshogs bsregs nas me tog dam pa rnams kyis bdag gi ched du de bzhin gshegs pa dgra bcom pa yang dag par rdzogs pa'i sangs
150b5(rgyud): rgyas bai DUR+ya dang / gser gyi ri bo rin po che'i me tog snang ba dpal gyi yon tan rgya mtsho de la mchod par bgyi'o/ /gzhan yang / gdugs gcig bzhin du
150b6(rgyud): dus gsum du bdag gi ming nas brjod cing rjes su dran par bgyis nas logs shig tu spos dang / me tog dang / zas mchog rnams kyis bdag la mchod
150b7(rgyud): cing rtag par mdo sde'i rgyal po 'di mnyan par bgyid na bsod nams 'di lta bu dag 'thob par 'gyur lags so/ /de nas tshigs su bcad de gsol pa/ 'di
151a1(rgyud): @#/ /ltar mdo sde 'di ni 'dzin pa'i slad/ /bdag dang 'khor rnams gnod pa kun dang 'bral/ /gos zas ci 'tshal phongs pa ma mchis
151a2(rgyud): 'gyur/ /gzi byin ldan zhing tshe yang dpag par dka'/ /sa yi ro yang rtag tu 'phel bar 'gyur/ /lha rnams dus bzhin char ni rab tu 'bebs/ /lha 'khor de dag
151a3(rgyud): rab tu dga' bar 'gyur/ /skyed mos tshal dang 'bru yi lha rnams kyis/ /nags tshal ljon shing 'bras bu rab 'phel zhing / /'bru rnams thams cad yongs su
151a4(rgyud): smin par bgyid/ /rin chen nor tshol bsam pa rdzogs 'gyur zhing / /ci dang ci smon bsam bzhin 'grub par 'gyur/ /bcom ldan 'das kyis dpal gyi lha
151a5(rgyud): mo la bka' stsal pa/ khyod kyis 'di ltar sngon gyi rgyud rjes su dran nas drin rjes su gsab pa'i phyir mchod pa byas pa dang / mtha' yas pa'i sems can rnams
151a6(rgyud): la phan gdags shing bde bar bya ba'i ched du mdo sde 'di yongs su spel nas yon tan zad mi shes par byas pa legs so/ /legs so/ /gser 'od dam pa
151a7(rgyud): mchog tu rnam par rgyal ba mdo sde'i rgyal po las/ dpal gyi lha mo chen mo'i le'u ste bcu drug pa'o// //de nas bcom ldan 'das la dpal
151b1(rgyud): gyi lha mo chen mos yang 'di skad ces gsol to/ /bcom ldan 'das/ byang phyogs na lha'i rgyal po rnam thos kyi bu'i grong khyer nor ldan zhes bgyi ba mchis te/ grong
151b2(rgyud): k hyer de las mi ring ba na me tog dam pa'i bsod nams kyi 'od ces bgyi ba'i kun dga' ra ba mchis pa de na gzhal med khang mchog dam pa rin po che sna bdun
151b3(rgyud): las mngon par grub pa zhig mchis te/ bcom ldan 'das/ bdag ni rtag par de na gnas lags pas gang la la zhig 'bru rnam pa lnga gdugs gcig bzhin du
151b4(rgyud): 'phel ba dang / bang mdzod rnams rgyas shing 'tshal bas gus pas dang ba'i sems bskyed de khang pa gcig gtsang mar byas nas ba lang gi lci bas dog sa la zhal
151b5(rgyud): zhal bgyis te/ bdag gi gzugs rgyan rnam pa sna tshogs kyis rab tu brgyan pa ri mor bris nas lus legs par bkrus te gos gtsang ma bgos nas byug pa dam
151b6(rgyud): pas byugs te khang pa gtsang ma'i nang du zhugs nas/ bdag gi ched du gdugs re zhing dus gsum du sangs rgyas de'i mtshan dang / mdo sde 'di'i mtshan nas brjod
151b7(rgyud): par sems bskyed de/ de bzhin gshegs pa bai DUR+ya dang / gser gyi ri bo chen po me tog snang ba dpal gyi ri yon tan rgya mtsho la phyag 'tshal lo zhes brjod nas me
152a1(rgyud): @#/ /tog dang / spos rnams thogs te zhal zas bda' ba sna tshogs sems rtse gcig tu dbul bar bgyi'o/ /gzhan yang / spos dang / me tog
152a2(rgyud): dang / bza' ba dang / btung ba rnams kyis bdag gi gzugs brnyan la mchod par bgyi'o/ /gzhan yang / bza' ba dang / btung ba dag thogs te phyogs
152a3(rgyud): gzhan du gtor nas 'dre srin rnams la stsal bar bgyi'o/ /yang dag pa'i bden pa'i bden tshig gis dpal gyi lha mo chen mo la gsol ba btab nas ci dang /
152a4(rgyud): ci gnyer ba'i smon lam gdab par bgyi'o/ /gal te ji skad smras pa bzhin du brdzun pa ma lags na gsol ba btab pa don dang ldan par mdzad du gsol zhes
152a5(rgyud): brjod par bgyi'o/ /de'i tshe dpal gyi lha mos dngos po de rig nas brtse ba'i bsam pa skye bar 'gyur bas/ de'i khyim du nor dang / 'bru rnams rab tu 'phel
152a6(rgyud): bar bgyid do/ /de nas sngags bzlas nas bdag g.yar drang bar bgyis te/ sngar sangs rgyas kyi mtshan dang / byang chub sems dpa'i ming nas brjod de sems
152a7(rgyud): rtse gcig tu gus pas phyag bgyi'o/ /phyogs bcu dus gsum gyi sangs rgyas thams cad la phyag 'tshal lo/ /sangs rgyas rin chen gtsug phud can la phyag
152b1(rgyud): 'tshal lo/ /sangs rgyas dri ma med pa'i 'od zer rin po che'i tog la phyag 'tshal lo/ /sangs rgyas gser tog 'od la phyag 'tshal lo/ /sangs rgyas gser brgya'i
152b2(rgyud): 'od kyi snying po la phyag 'tshal lo/ /sangs rgyas gser gdugs rin po che brtsegs pa la phyag 'tshal lo/ /sangs rgyas gser gyi me tog 'od zer rgyal mtshan la
152b3(rgyud): phyag 'tshal lo/ /sangs rgyas sgron ma chen po'i 'od la phyag 'tshal lo/ /sangs rgyas rin po che chen po'i tog la phyag 'tshal lo/ /shar phyogs kyi sangs rgyas
152b4(rgyud): mi 'khrugs pa la phyag 'tshal lo/ /lho phyogs kyi sangs rgyas rin chen tog la phyag 'tshal lo/ /nub phyogs kyi sangs rgyas tshe dpag med la phyag 'tshal lo/ /
152b5(rgyud): byang phyogs kyi sangs rgyas lha'i rnga sgra la phyag 'tshal lo/ /byang chub sems dpa' mdzes pa'i tog la phyag 'tshal lo/ /byang chub sems dpa' gser 'od la phyag
152b6(rgyud): 'tshal lo/ /byang chub sems dpa' gser mdzod la phyag 'tshal lo/ /byang chub sems dpa' rtag tu bshums la phyag 'tshal lo/ /byang chub sems dpa'
152b7(rgyud): chos 'phags la phyag 'tshal lo/ /byang chub sems dpa' shin tu bde bar gnas pa la phyag 'tshal lo/ /de ltar sangs rgyas dang / byang chub sems dpa' rnams
153a1(rgyud): @#/ /la gus pas phyag bgyis nas de'i rjes la sngags bzlas te dpal gyi lha mo chen mo bdag g.yar 'dren par bgyid na/ sngags
153a2(rgyud): 'di'i mthus yongs su gnyer ba'i dngos po rnams thams cad mngon par 'grub par 'gyur ro/ /dpal gyi lha mo chen mo la phyag 'tshal lo/ /sngags ni
153a3(rgyud): 'di lta ste/ sAd+ya the dan/ pra ti pur+Na tsa re/ sa man+ta daR+sha Ne/ mahA bi hA ra ga ti/ sa man+te/ pi mA na ga ti/ mahA kAR+ya pra ti prA ba Ne/ satwA ar+tha sa ma tA nu pra pU re/
153a4(rgyud): a yA na/ d+harma tA/ mahA b+ho gi ni/ mahA mai tri/ u pa saM hi te/ hi tai Shi/ sa gr-i hI te/ sa mAr+tha a nu pA li ne swAhA/ bcom ldan 'das/ gang la la zhig gzungs sngags
153a5(rgyud): 'di 'don cing yongs su bzung nas bdag g.yar 'dren par bgyid na/ bdag gis g.yar 'dren pa thos nas de'i thad du mchis te smon pa rnams 'grub par
153a6(rgyud): bgyid do/ /bcom ldan 'das/ 'di ni dbang bskur ba'i cho ga'i tshig ting nge 'dzin mngon par 'grub pa'i tshig /yang dag pa'i tshig slu ba ma mchis pa'i tshig /yang
153a7(rgyud): dag pa'i spyod pa/ sems can rnams kyi yang dag pa'i dge ba'i rtsa ba lags pas/ gang la la zhig sngags 'di yang dag par 'dzin cing klog pa dang / 'don pa
153b1(rgyud): d es gdugs mtshan 'dun gyi bar du yan lag brgyad dang ldan pa'i sdom pa yang dag par blangs nas snga dro'i dus kyi tsha sngar so shing bcas te dag par bkrus nas slad
153b2(rgyud): snga dro'i dus kyi tshe spos dang / me tog dag gis sangs rgyas thams cad la mchod pa bgyis te bdag nyid kyi dngos sdig bshags nas bdag dang / sems can
153b3(rgyud): rnams smon pa myur du 'grub par bgyi ba'i slad du yongs su bsngo zhing smon lam gdab par bya'o/ /khang pa gcig gtsang mar bgyis pa'am/ yang na dben pa'i
153b4(rgyud): gnas sam/ dgon pa'i gnas kyang rung ste/ ba lang gi lci bas dkyil 'khor bgyis nas tsan+dan bsregs te mchod par bgyi'o/ /stan mchog gcig bting ste
153b5(rgyud): ba dan dang / gdugs kyi brgyan pa bgyi'o/ /me tog dam pa rnams kyis dkyil 'khor gyi nang bkram ste sems rtse gcig tu sngags snga ma bzlas nas bdag der
153b6(rgyud): mchi bar re bar bgyi'o/ /bdag de'i tshe de la rjes su sems shing lta bar bgyid pas de'i khang par zhugs te stan la mchis nas de'i mchod pa len par bgyid do/ /
153b7(rgyud): de slan chad mi des g.yar lam na bdag mthong bar 'gyur bas ci dang / ci smon pa'i dngos po rnams yang dag pa'i tshig gi sgo nas go bar bgyid do/ /grong ngam/
154a1(rgyud): @#/ /grong khyer ram/ 'brog dgon pa'am/ dge 'dun gyi gtsug lag khang yang rung ste ci dang / ci smon pa thams cad yongs su rdzogs
154a2(rgyud): par bgyid pas gser dang / dngul dang / nor dang / rin po che dang / ba glang dang / lug dang / 'bru rnams dang / bza' ba dang / btung ba dang / gos rnams
154a3(rgyud): yid bzhin du 'thob par 'gyur zhing / bde ba'i longs spyod mchog la yongs su longs spyod par 'gyur lags so/ /de ltar 'bras bu rnam par smin pa mchog
154a4(rgyud): dam pa thob nas kyang skal ba mchog gang lags pa des dkon mchog gsum la mchod cing bdag la'ang stsal bar bgyi'o/ /chos kyi 'dus pa rgya cher
154a5(rgyud): bshams nas bza' ba dang / btung ba rnams sbyar te spos dang / me tog gcal du bkram nas mchod par bgyi'o/ /mchod par bgyis nas mchod par
154a6(rgyud): b gyis pa'i zas lhag ma ci mchis pa btsongs te rin blangs nas yang mchod par bgyis na bdag nam 'tsho'i bar du rtag tu der gnas nas gang zag de
154a7(rgyud): la bsrung zhing bskyab pa dang / phongs shing brel ba ma mchis pa dang / smon pa rnams yid bzhin du 'grub par bgyid do/ /dus dus su dbul phongs pa
154b1(rgyud): rnams la'ang stsal bar bgyi zhing bdag gcig pu'i ched du ser snas phangs par mi bgyi'o/ /rtag par mdo sde 'di bklags nas rgyun chad pa ma mchis par mchod
154b2(rgyud): par bgyi ste/ bsod nams ci mchis pa de'ang thams cad la yang gtong zhing byang chub tu yongs su bsngos nas 'khor ba la nges par 'byung zhing myur du rnam
154b3(rgyud): par grol ba 'thob par 'gyur bar smon par bgyi'o/ /de nas bcom ldan 'das kyis dpal gyi lha mo khyod kyis de ltar mdo sde 'di rgya cher spel nas bdag dang /
154b4(rgyud): gzhan gnyis ka la phan pa bsam gyis mi khyab pa byas pa legs so/ /legs so zhes bsngags pa brjod par gyur to/ /gser 'od dam pa mchog tu rnam
154b5(rgyud): par rgyal ba mdo sde'i rgyal po las/ dpal gyi lha mos nor 'phel bar byed pa'i le'u ste bcu bdun pa'o// // de nas sa'i lha mo brtan ma 'khor
154b6(rgyud): mang po'i nang nas stan las langs te gus pas thal mo sbyar nas bcom ldan 'das la 'di skad ces gsol to/ /bcom ldan 'das/ gser 'od dam pa
154b7(rgyud): mchog tu rnam par rgyal ba mdo sde'i rgyal po 'di da ltar ram/ slad ma'i dus kyi tshe gal te grong ngam/ grong khyer ram/ grong rdal lam/ rgyal po'i pho brang ngam/ dgon
155a1(rgyud): @#/ /pa'i gnas sam/ ri'am/ phug gam/ nags tshal dag na'ang rung ste mdo sde'i rgyal po 'di spel bar bgyid na/ bcom ldan 'das/
155a2(rgyud): bdag der mchis nas mchod pa dang / bkur sti dang / yongs su bsrung ba dang / yongs su bskyab par bgyis te rgya cher spel bar bgyid do/ /sa phyogs gang
155a3(rgyud): y ang rung ba dag tu chos smra ba'i mkhan po'i ched du khri mthon po btsugs te mdo sde 'di 'chad par byed na bdag rdzu 'phrul gyi mthus lus mi 'da' bar
155a4(rgyud): bgyis nas der mchis te de'i rkang pa nas spyi bos 'degs par bgyid do/ /bdag chos thos par gyur nas kyang shin tu dang ba'i bsam pas rab tu dga'
155a5(rgyud): bar bgyid do/ /chos kyi ro thob pa'i dbang gis gzi byin 'phel bar 'gyur bas mgu ba tshad ma mchis pa thob par 'gyur te/ bdag de lta bu'i phan yon thob
155a6(rgyud): pa nyid kyis sa chen po 'di'ang dpag tshad brgya phrag brgyad cu rdo rje'i dkyil 'khor la thug pa tshun chad sa'i bcud thams cad rab tu 'phel bar bgyid do/ /
155a7(rgyud): rgya mtsho bzhi tshun chad kyi sa chen po ji snyed pa de dag sa'i bcud rgyas shing rab tu gshin pas sngon bas kyang lhag pa dang / ched khyad par du 'phags par
155b1(rgyud): bgyid do/ /'dzam bu'i gling 'di na chu bo dang / rdzing dang / rdzing bu dang / ljon shing dang / sman dang / nags tshal dang / me tog dang / 'bras bu dang / rtsa ba dang / sdong
155b2(rgyud): bu dang / yal ga dang / lo ma dang / 'bru rnam pa sna tshogs ci mchis pa de dag kyang dbyibs mdzes shing yid du mchi ba dang / mang po kun gyis blta bar mos pa
155b3(rgyud): dang / kha dog dang / dri phun sum tshogs pa dang / longs spyod du rung bar bgyid de/ sems can gang gis bza' ba dang / btung ba mchog de lta bu de dag la longs
155b4(rgyud): spyod pa rnams kyang tshe ring zhing kha dog dang / stobs dang ldan pa dang / dbang po rnams bde zhing gzi byin 'phel ba dang / bro nad rnams mchis pa dang / sems kyi
155b5(rgyud): shes rab dpa' zhing rtsol rngo thogs par 'gyur lags so/ /gzhan yang / sa chen po 'di las ji tsam du yongs su spyad par bgyi ba'i dngos po brgya stong ji snyed
155b6(rgyud): pa thams cad kyang phun sum tshogs par bgyid lags so/ /bcom ldan 'das/ rgyu dang / rkyen des na 'dzam bu'i gling rnams rab tu bde zhing lo legs pa dang /
155b7(rgyud): mi rnams dar zhing rgyas pa dang / gnod pa rnams ma mchis pas sems can ji snyed mchis pa de dag thams cad bde ba myong bar 'gyur lags so/ /de ltar lus
156a1(rgyud): @#/ /dang / sems kyi bde ba myong bar gyur nas kyang mdo sde'i rgyal po 'di la shin tu gus pa bskyed nas gang du gnas kyang rung ste/ thams cad
156a2(rgyud): kyis yongs su bzung ba dang / mchod pa dang / bkur sti dang / bla mar bgyi zhing bsngags pa brjod par smon par bgyi'o/ /gzhan yang / chos 'chad pa'i
156a3(rgyud): mkhan po chen po de dag gang du chos 'chad pa'i gnas der yang mchis te/ sems can rnams kyi ched du mdo sde'i rgyal po dam pa 'di 'chad par gsol
156a4(rgyud): ba gdab par bgyid do/ /de ci'i slad du zhe na/ bcom ldan 'das/ mdo sde 'di bshad pa'i dbang gis bdag cag 'khor dang bcas pa thams cad la sman
156a5(rgyud): par 'gyur zhing 'od dang / kha dog dang / mthu stobs dang / dpa' zhing gzi byin dang ldan pa dang / byad bzhin shin tu sdug cing sngon bas ches khyad par du
156a6(rgyud): 'phags par 'gyur bas so/ /bcom ldan 'das/ bdag sa'i lha mo brtan ma'ang chos kyi ros tshim par gyur pa'i dbung gis 'dzam bu'i gling dpag tshad
156a7(rgyud): bdun stong tshun chad sa thams cad bcud dang ldan pa dang / snga ma bzhin du sems can ji snyed pa thams cad bde ba myong bar bgyid lags so/ /de lta bas
156b1(rgyud): na/ bcom ldan 'das/ de'i tshe sems can de dag gis kyang bdag gi drin gsab pa'i slad du bdag cag gdon mi za bar mdo sde 'di mnyan nas bkur sti dang /
156b2(rgyud): rim gro dang / mchod pa dang / bla mar bgyis nas bsngags pa brjod par bgyi'o snyam du bsam par bgyi'o/ /de ltar bsams nas kyang gnas nas byung ste
156b3(rgyud): grong dang / grong khyer dang / grong rdal dang / khang khyim dang / dgon pa'i gnas gang du chos bshad pa'i 'dus pa der mchis te chos bshad pa'i mkhan po la spyi
156b4(rgyud): bos btud de phyag bgyis nas mdo sde 'di mnyan par bgyi'o/ /mdo sde 'di mnyan nas kyang so so nas rang gi gnas su mchis te rab tu dga' ba'i sems
156b5(rgyud): bskyed de/ 'di skad du/ bdag cag deng shin tu zab cing bla na ma mchis pa'i chos gya nom pa thos pas 'di ni bsod nams kyi phung po bsam gyis mi khyab
156b6(rgyud): pa snyed yongs su bsdus par gyur to/ /mdo sde'i mthu stobs kyi dbang gis bdag cag sangs rgyas bye ba khrag khrig brgya stong tshad ma mchis shing mtha' ma
156b7(rgyud): mchis pa snyed la mchod cing rim gro bgyis pas ngan song gsum gyi sdug bsngal mi bzad pa dang bral bar gyur to/ /ma 'ongs pa'i cho rabs brgya stong gi
157a1(rgyud): @#/ /bar du'ang rtag par mtho ris dang / mi'i nang du skyes nas bde ba mchog myong bar 'gyur ro zhes brjod par 'gyur ro/ /de'i tshe mi mang po de
157a2(rgyud): dag so so nas slar rang gi gnas su mchis nas skye bo mang po rnams la mdo sde'i rgyal po 'di las gsungs pa'i dpe gcig tsam mam/ le'u gcig tsam
157a3(rgyud): mam/ sngon gyi gtam rgyud gcig tsam mam/ de bzhin gshegs pa gcig gi mtshan tsam mam/ byang chub sems dpa' gcig gi ming tsam mam/ tshig
157a4(rgyud): bzhi pa'i tshigs su bcad pa gcig tsam mam/ yang na tshig gcig tsam zhig sems can rnams la yang dag par ston par bgyid dam/ tha na mdo sde 'di'i mtshan
157a5(rgyud): tsam zhig brjod par bgyid na/ bcom ldan 'das/ sems can de dag gang na gnas pa'i sa phyogs de dag thams cad bcud dang ldan zhing gzhan pas lhag par
157a6(rgyud): 'gyur ba dang / sa chen po las skye bar 'gyur ba'i dngos po thams cad kyang rgya cher rab tu 'phel zhing rab tu rgyas par 'gyur bas sems can rnams shin tu bde
157a7(rgyud): ba'i longs spyod myong bar 'gyur ro/ /rin po che dang / nor mang bar 'gyur/ sbyin pa legs par gtong bar 'gyur/ rtag par sems brtan zhing dkon mchog gsum
157b1(rgyud): la shin tu mngon par yid ches par 'gyur lags so/ /de skad ces gsol pa dang / de nas bcom ldan 'das kyis lha mo brtan ma la 'di skad ces bka' stsal to/ /
157b2(rgyud): can gang la la zhig gser 'od dam pa mchog tu rnam par rgyal ba mdo sde'i rgyal po 'di las tha na tshig gcig tsam zhig thos par gyur na'ang tshe 'phos pa'i 'og
157b3(rgyud): tu sum cu rtsa gsum dang / lha'i gnas gzhan dag tu skye bar 'gyur ro/ /sems can gang la la zhig mdo sde'i rgyal po 'di mchod par 'dod pa'i phyir khang khyim
157b4(rgyud): dag rab tu brgyan nas bla re gcig bre bar byed dam/ pa dan rim gcig tsam sbyor bar byed na rgyu de dang / rkyen des lha'i ris drug po dag tu ji ltar bsams pa bzhin
157b5(rgyud): du skye bar 'gyur bas rin po che sna bdun gyi gzhal med khang mchog dam pa dag la yid bzhin du longs spyod par 'gyur/ so so nas lha'i bu mo bdun stong dang
157b6(rgyud): phan tshun lhan cig rtse zhing nyin mtshan rtag par khyad par du 'phags pa'i bde ba bsam gyis mi khyab pa dag la longs spyod par 'gyur ro/ /de skad ces bka' stsal
157b7(rgyud): pa dang / de nas bcom ldan 'das la sa'i lha mo brtan mas 'di skad ces gsol to/ /bcom ldan 'das/ rgyu dang / rkyen des na 'khor bzhi po las gang la la
158a1(rgyud): @#/ /zhig chos kyi stan la mchis nas chos 'di yang dag par ston pa na/ bdag gdugs mtshan du gang zag de la yongs su srung zhing skyob par
158a2(rgyud): bgyid na/ rang gi lus mi gda' bar bgyis nas chos kyi stan gyi drung du mchis te de'i rkang pa la 'degs par bgyid lags so/ /bcom ldan 'das/ mdo sde
158a3(rgyud): ' di lta bu 'di ni sems can de dag gis sangs rgyas brgya stong du ma las dge ba'i rtsa ba bskrun pas na 'dzam bu'i gling 'dir rgya cher 'phel zhing nub par mi 'gyur
158a4(rgyud): ba lags so/ /sems can gang gis mdo sde 'di mnyan par bgyid pa de dag ni slad ma'i dus kyi tshe bskal pa bye ba khrag khrig brgya stong tshad ma mchis pa snyed
158a5(rgyud): kyi bar du lha dang / mi'i nang du rtag par bde ba mchog la longs spyod par 'gyur/ sangs rgyas mang po dang mjal nas myur du bla na med pa yang dag par rdzogs
158a6(rgyud): pa'i byang chub mngon par rdzogs par 'tshang rgya bar 'gyur/ ngan song gsum dang / 'khor ba'i sdug bsngal myong bar mi 'gyur lags so/ /de nas bcom
158a7(rgyud): 'das la sa'i lha mo brtan mas 'di skad ces gsol to/ /bcom ldan 'das/ bdag la sngags kyi snying po lha dang / mi rnams la phan 'dogs shing thams
158b1(rgyud): cad la bde par bgyid pa mchis te/ skyes pa dang / bud med dang / 'khor bzhi po dag las gang la la zhig bdag gis lus yang dag par mngon sum du mthong
158b2(rgyud): bar 'tshal ba des sems rtse gcig tu gzungs 'di yongs su 'dzin par byed na/ ji ltar smon pa thams cad yid bzhin du 'grub par bgyid do/ /'di lta ste/ nor
158b3(rgyud): dang / rin po che'i gter dang / mngon par shes pa dang / tshe ring ba'i sman dam pa gnyer ba dang / sems can gyi nad mang po gso ba dang / phyir rgol ba'i dgra
158b4(rgyud): pha ma par bgyi ba dang / tha dad par smra ba rnams tshar gcod par 'tshal na khang pa gtsang mar bgyis te dkyil 'khor bgyi'o/ /lus bkrus te gos sar pa gtsang
158b5(rgyud): ma bgos nas rtswa bting ba'i steng du mchis te ring bsrel dang / sku gzugs kyi spyan sngar ram/ yang na ring bsrel dang bcas pa'i mchod rten gyi drung du bdug pa
158b6(rgyud): bsregs te me tog gtor nas bza' ba dang / btung ba dag gis mchod pa bgyis te/ zla ba yar gyi ngo tshes brgyad la skar ma rgyal rdzogs pa na g.yar 'dren pa'i
158b7(rgyud): sngags 'di bzla bar bgyi'o/ /tad+ya thA/ tsi li tsi li/ tsu ru tsu ru/ ku ru ku ru/ ku Tu ku Tu/ to Tu to Tu/ ba ha ba ha/ ba ri sha ba ri sha swA hA/ bcom ldan 'das/ rigs sngags
159a1(rgyud): @#/ /'di 'khor bzhi po las gang la la zhig gis lan brgya rtsa brgyad bzlas nas bdag g.yar 'dren par bgyis na bdag gis de'i ched du g.yar
159a2(rgyud): 'dren pa der mchi bar 'gyur lags so/ /gzhan yang / bcom ldan 'das/ sems can gang la la zhig bdag dngos po mngon sum du mngon par mthong zhing lhan cig
159a3(rgyud): gtam bgyi bar 'tshal na'ang snga ma bzhin du cho ga bshams nas gzungs 'di bzlas par bgyi'o/ /tad+ya thA/ any+tsa ni/ kya li k+Sha mi/ shi shi d+ha ni/ ha ha hi hi/ ku ru ba re
159a4(rgyud): swA hA/ bcom ldan 'das/ gang la la zhig sngags 'di 'don pa na lan brgya rtsa brgyad bzlas nas sngags snga ma'ang 'don par bgyid na/ bdag gdon mi
159a5(rgyud): 'tshal bar lus mngon du bstan nas des ji ltar smon pa thams cad yongs su rdzogs par bgyid pas nam yang chab 'tshal bar mi bgyid do/ /gal te sngags
159a6(rgyud): 'di 'don par 'tshal na sngar lus bsrung ba'i sngags 'di gdon par bgyi'o/ /tad+ya thA/ shi ri shi ri/ pA sha ka ti/ ta ti ku kuT+Ti pU ta/ pU de ri/ pU de ri/ Ti Te pa Ti/ ku ku Ti/
159a7(rgyud): ka ba tsi li swAhA/ bcom ldan 'das/ sngags 'di 'don pa'i tshe tshon sna lnga'i skud pa blangs nas sngags la ni nyi shu rtsa gcig bzlas te dpung pa g.yon pa la bcings
159b1(rgyud): na slan chad lus bsrung bar bgyis pas 'jigs pa ma mchis par 'gyur ro/ /gang la la zhig sems rtse gcig tu sngags 'di zlos par byed na bsams pa rnams
159b2(rgyud): yid bzhin du 'grub par 'gyur te/ bdag sho be mi mchi ste bdag gi dpang du sangs rgyas dang / chos dang / dge 'dun dkon mchog gsum bzhugs pas
159b3(rgyud): med pa nyid du rab tu mkhyen par 'gyur lags so/ /de nas bcom ldan 'das kyis sa'i lha mo la bka' stsal pa/ khyod yang dag pa'i bden tshig gi sngags
159b4(rgyud): kyis mdo sde'i rgyal po 'di dang / chos smra ba dag la yongs su bsrung bar byas pa legs so/ /legs so/ /rgyu dang / rkyen 'dis khyed bsod nams kyi rnam
159b5(rgyud): par smin pa tshad med pa snyed thob par 'gyur ro/ /gser 'od dam pa mchog tu rnam par rgyal ba mdo sde'i rgyal po las/ sa'i lha mo brtan ma'i le'u ste bco
159b6(rgyud): brgyad pa'o/ / //de nas gnod sbyin gyi sde dpon chen po yang dag shes zhes bya ba gnod sbyin gyi sde dpon nyi shu rtsa brgyad dang lhan cig tu 'khor
159b7(rgyud): mang po'i nang nas stan las langs te bla gos phrag pa gcig la gzar nas pus mo g.yas pa'i lha ngas la btsugs te/ bcom ldan 'das ga la ba de logs su/
160a1(rgyud): @#/ /thal mo sbyar nas bcom ldan 'das la 'di skad ces gsol to/ /bcom ldan 'das/ gser 'od dam pa mchog tu rnam par
160a2(rgyud): rgyal ba mdo sde'i rgyal po 'di da ltar ram/ slad ma'i dus kyi tshe grong ngam/ grong khyer ram/ grong rdal lam/ ljongs sam/ ri'am/ dgon pa'am/ nags
160a3(rgyud): tshal lam/ rgyal po'i pho brang ngam/ /dge 'dun gnas pa'i gnas dag tu'ang rung ste yang dag par bstan nas rgya cher spel bar bgyid na/ bcom ldan 'das/
160a4(rgyud): bdag gnod sbyin gyi sde dpon chen po yang dag shes gnod sbyin gyi sde dpon nyi shu rtsa brgyad dang lhan cig tu der mchis nas so so nas rang gi lus mi gda'
160a5(rgyud): bar bgyis te ci rigs par chos smra ba'i mkhan po de dang / chos nyan pa'i 'khor de dag la yongs su bsrungs nas gnod pa rnams spangs te rtag par bde
160a6(rgyud): ma myong bar bgyid do/ /skyes pa'am/ bud med dam/ khye'u 'am/ bu mo gang la la zhig mdo sde 'di las tha na tshig bzhi pa'i tshigs su bcad pa gcig tsam
160a7(rgyud): yang dag par 'dzin par bgyid dam/ tshig gcig tsam yang dag par 'dzin par bgyid dam/ mdo sde'i rgyal po 'di'i mtshan tsam smos par bgyid
160b1(rgyud): dam/ mdo sde 'di las gsungs pa'i de bzhin gshegs pa gcig gi mtshan tsam mam/ byang chub sems dpa' gcig gi ming tsam brjod par sems bskyed
160b2(rgyud): nas gus par rim gro dang / mchod par bgyid na bdag gis yongs su bsrung zhing byin gyis brlabs nas gnod pa ma mchis par bgyis ste sdug bsngal
160b3(rgyud): spangs nas bde ba thob par 'gyur ro/ /bcom ldan 'das/ ci'i slad du bdag gi ming yang dag shes zhes bgyi ba'i rgyu dang / rkyen gang lags pa de ni bcom ldan
160b4(rgyud): 'das nyid kyis mngon sum du mkhyen pa lags te bdag gis chos rnams rig pa dang / bdag gis chos thams cad kyi ji snyed pa dang / chos thams cad kyi ji
160b5(rgyud): lta ba dang / chos thams cad kyi rnam pa dang / ngo bo nyid dang / bye brag ji snyed pa thams cad gsal bar rtogs pa lags te/ bcom ldan 'das/ 'di ltar chos
160b6(rgyud): rnams bdag dpag par dka' ba'i ye shes kyi snang ba dang ldan pa dang / bdag dpag par dka' ba'i ye shes kyi sgron ma dang ldan pa dang / bdag dpag par
160b7(rgyud): dka' ba'i ye shes kyi spyod pa dang ldan pa dang / bdag dpag par dka' ba'i ye shes kyi phung po dang ldan pa dang / bdag dpag par dka' ba'i ye shes spyod yul
161a1(rgyud): @#/ /rnams mngon par rtogs par gyur pa lags so/ /bcom ldan 'das/ bdag gis 'di ltar chos thams cad yang dag par
161a2(rgyud): rig / yang dag par gsal bar rtogs/ yang dag par khong du chud/ yang dag par so sor rtogs par bgyid pas/ bcom ldan 'das/ rgyu dang / rkyen
161a3(rgyud): d e'i slad du gnod sbyin gyi sde dpon chen po yang dag shes zhes bgyi ba lags te don de'i slad du bdag gis chos smra ba'i mkhan po de'i tshig gi
161a4(rgyud): spobs pa gsal zhing rgyan dang ldan pa dang / gzi byin dang / mdangs ba spu'i bu ga kun nas 'jug pa dang / lus kyi mthu stobs dang ldan pa dang /
161a5(rgyud): gzi byin dang ldan zhing dpa' ba dang / dpag par dka' ba'i ye shes kyi snang ba thams cad phun sum tshogs pa dang / yang dag par dran pa thob nas
161a6(rgyud): spa gong ba ma mchis pa dang / de'i lus la phan 'dogs shing nyams pa ma mchis pa dang / dbang po rnams bde zhing rtag par dga' ba bskyed par
161a7(rgyud): bgyi'o/ /rgyu dang / rkyen de'i slad du sems can gang dag sangs rgyas brgya stong du ma las dge ba'i rtsa ba bskyed nas bsod nams kyi las mngon par
161b1(rgyud): s grub pa dag gi ched du 'dzam bu'i gling dag tu rgya cher spel nas myur du nub par mi 'gyur bar bgyid pas sems can de dag gis mdo sde 'di thos nas bsam
161b2(rgyud): gyis mi khyab pa'i ye shes kyi snang ba chen po dang / bsod nams kyi phung po tshad ma mchis pa thob par 'gyur zhing slad ma'i dus kyi tshe'ang bskal pa bye ba khrag
161b3(rgyud): khrig tshad ma mchis pa'i bar du bsam gyi mi khyab pa'i lha dang / mi'i bde ba myong ba dang / rtag par sangs rgyas mang po dang mjal nas myur du bla na med pa
161b4(rgyud): yang dag par rdzogs pa'i byang chub mngon par rdzogs par 'tshang rgya bar 'gyur bas gshin rje'i 'jig rten dang / ngan song gsum gyi sdug bsngal shin tu mi
161b5(rgyud): bzad pa dag kyang myong bar mi 'gyur lags so/ /de nas bcom ldan 'das la gnod sbyin gyi sde dpon chen po yang dag shes kyis 'di skad ces gsol to/ /
161b6(rgyud): bcom ldan 'das/ bdag la gzungs mchis te sems can rnams la sman par bgyi zhing brtse ba'i slad du deng bcom ldan 'das kyi spyan sngar bdag nyid kyis
161b7(rgyud): bshad par bgyi'o/ /de nas sngags smras pa/ na mo bud+d+ha ya/ na mo d+harmA ya/ na maHsaM g+hA ya/ na mo brah+mA ya/ na ma in+d+ra ya/ na ma sh+tsa turmahA rA dzA nAM/ tad+ya thA/ hi li
162a1(rgyud): @#/ /hi li/ mi li mi li/ gau ri mahA gau ri/ gan+d+ha ri/ mahA gan+d+ha ri/ dri mi Di/ mahA dri mi Di/ daN+Da khu khun+ti/ ha ha ha ha ha/ hi hi hi hi hi/ ho ho ho ho ho/
162a2(rgyud): ha lo d+ha me/ gu d+ha me/ tsa tsa tsa tsa/ tsi tsi tsi tsi/ tsu tsu tsu tsu/ daN+De shwa ra/ shi kha ra shi kha ra/ u tiSh+ThA he/ b+ha ga bA na/ saM bid dz+nyA ya swAhA/ gang la la zhig rig sngags
162a3(rgyud): 'di 'dzin par bgyid na bdag gis 'tsho ba'i yo byad sman dang / bza' ba dang / btung ba dang / gos dang / me tog dang / 'bras bu dang / rin po che ngo mtshar
162a4(rgyud): ba dag gi rim gro bgyid do/ /gal te skyes pa dang / bud med dang / khye'u dang / bu mo dang / gser dang / dngul dang / rin po che dang / rgyan phreng gi rnam pa
162a5(rgyud): rnams yongs su gnyer bar bgyid na'ang bdag gi thams cad sbyar nas ji ltar smon pa bzhin du rgud cing phongs pa ma mchis par bgyid do/ /rig sngags
162a6(rgyud): 'di mthu chen po dang ldan pas sngags 'don pa'i tshe/ bdag myur du de'i thad du mchis nas thogs pa ma mchis par yid bzhin du 'grub par bgyid
162a7(rgyud): d o| |sngags 'di 'don pa'i tshe cho ga ci rigs par bgyis nas thog ma kho nar gnod sbyin yang dag shes kyi gzugs 'phang du chag bzhi lnga tsam mchis
162b1(rgyud): pa| sug par dgra sta thogs pa ri mor bri bar bya'o/ /gzugs brnyan de'i mdun du dkyil 'khor gru bzhi pa bgyis nas bum pa bzhi sbrang rtsi'i chab bam/ bu ram gyi
162b2(rgyud): chab kyis bkang ste bzhag nas byug spos dang / phye ma dang / bdug spos dang / me tog dang / phreng ba rnams kyang bkram par bgyi'o/ /gzhan yang / dkyil 'khor
162b3(rgyud): gyi mdun du thab gcig bgyis te de'i nang du sol ba'i zhugs stsal nas mar dang / yungs kar bsregs te snga ma'i sngags de lan brgya rtsa brgyad bzlas nas
162b4(rgyud): s ngags lan re zhing lan gcig bsregs na bdag gnod sbyin gyi sde dpon chen po rang nyid drung du mchis nas lus mngon du bstan te sngags 'don pa'i mi de
162b5(rgyud): la khyod ci dang / ci dgos pa dang / yid la ci 'dod pa'i dngos po gang yin pa de smros shig ces 'dri bar bgyid do/ /bdag gis ji skad mchi ba bzhin yongs
162b6(rgyud): su gnyer ba'i dngos po rnam pa thams cad phun sum tshogs par bgyid do/ /gal te gser dang / dngul dang / gter 'tshal bar gyur tam/ yang na lha'i drang
162b7(rgyud): srong du gyur nas nam mkha' la mchi bar 'tshal lam/ lha'i mig gis mngon par shes pa dang / gzhan gyi sems 'tshal ba dang / sems can thams cad
163a1(rgyud): @#/ /la yid bzhin du rang dbang thob nas nyon mongs pa bcad de myur du rnam par grol ba thob pa la dgod par 'tshal na'ang thams cad phun
163a2(rgyud): sum tshogs par bgyid do/ /de nas bcom ldan 'das kyis gnod sbyin gyi sde dpon chen po yang dag shes la bka' stsal pa/ khyod kyis 'di ltar sems can
163a3(rgyud): thams cad la phan gdags pa'i phyir rig sngags 'di bshad de/ yang dag pa'i chos yongs su bsrungs nas bsod nams kyis mtha' yas pa rnams la phan
163a4(rgyud): btags pa legs so/ /legs so/ /gser 'od dam pa mchog tu rnam par rgyal ba mdo sde'i rgyal po las/ gnod sbyin gyi sde dpon chen po yang dag
163a5(rgyud): shes kyi le'u ste bcu dgu pa'o/ / //de nas sa'i lha mo brtan ma zhes bya ba 'khor mang po'i nang nas stan las langs te bcom ldan 'das
163a6(rgyud): kyi zhabs la mgo bos phyag byas nas gus pas thal mo sbyar te bcom ldan 'das la 'di skad ces gsol to/ /bcom ldan 'das/ yul rnams su
163a7(rgyud): mi'i rgyal po bgyid pa la gal te yang dag pa'i chos ma mchis par gyur na yul skyong zhing skye bo mang po rnams kyang gso ba'i rngo mi thogs la/ bdag
163b1(rgyud): nyid kyang yun ring du khyad par du 'phags pa'i rgyal thabs la gnas par mi 'gyur na/ bcom ldan 'das/ byams pa dang / thugs rjes thugs brtse bar dgongs
163b2(rgyud): te bdag la rgyal bas chos yang dag pa'i bstan bcos yul skyong bar bgyid pa'i don gang lags pa bkas bshad du gsol/ de nas mi'i rgyal po rnams
163b3(rgyud): chos 'di thos pa'i dbang gis ji skad bstan pa bzhin du mngon par sgrub cing yang dag par 'jig rten 'dul ba dang / khyad par 'phags pa'i rgyal thabs
163b4(rgyud): gtan du bde zhing zhi ba dang / yul na gnas pa'i skye bo thams cad la'ang sman par 'gyur lags so/ /de nas bcom ldan 'das kyis 'khor mang po'i nang du
163b5(rgyud): sa'i lha mo brtan ma la bka' stsal pa/ khyod legs par nyon cig /sngon 'das pa'i dus kyi tshe rgyal po stobs kyi gtso bo'i tog ces bya ba byung ngo / /rgyal po de la
163b6(rgyud): bu mdzes pa'i tog ces bya ba zhig yod de/ spyi bo nas dbang bskur nas ring po ma lon par de nas rgyal po yab kyis mdzes pa'i tog la 'di skad ces smras
163b7(rgyud): so| |rgyal po'i chos lugs yang dag pa'i bstan bcos lha'i bdag po'i man ngag ces bya ba yod de/ nga sngon spyi bo nas dbang bskur nas yul gyi bdag po byas
164a1(rgyud): @#/ /pa'i tshe nga'i yab shes pa'i stobs kyi gtso bo'i tog ces bya bas nga la rgyal po'i chos lugs yang dag pa'i bstan bcos 'di bstan pas
164a2(rgyud): n gas bstan bcos 'di la brten nas lo nyi khri'i bar du yul legs par bskyangs te ngas skad cig gcig tsam gyi bar du'ang chos ma yin pa spyad par bya'o
164a3(rgyud): snyam pa'i bsam pa byung ma myong ngo / /deng khyod kyang de bzhin du chos ma yin pas yul skyong bar ma byed cig /ci'i phyir rgyal po'i chos lugs yang dag pa'i
164a4(rgyud): bstan bcos zhes bya zhe na/ khyod deng legs par nyon cig dang khyod la deng legs par bstan par bya'o/ /de nas de'i tshe rgyal po stobs kyi gtso bo'i tog gis
164a5(rgyud): rgyal bu de la tshigs su bcad pa gya nom pa dag gis yang dag pa'i bstan bcos mngon par bstan pa/ ngas ni sems can bde bya dang / /'jig rten the tshom
164a6(rgyud): bcad pa dang / /nyes dmigs mang po bsal ba'i phyir/ /rgyal khrims bstan bcos bshad par bya/ /lha yi bdag po thams cad dang / /mi yi rgyal po gang
164a7(rgyud): yin pa/ /dga' ba'i sems ni rab bskyed la/ /thal mo sbyar nas ngas bshad nyon/ /sngon byung lha 'khor mang po rnams/ /rdo rje'i ri la 'dus pa na/ /rgyal bzhi
164b1(rgyud): stan las langs nas ni/ /tshangs chen la ni 'di skad zhus/ /tshangs bdag mchog tu gtsor gyur cing / /lha yi nang na dbang phyug che/ /bdag cag la ni brtser
164b2(rgyud): dgongs nas/ /the tshom rnams ni gcad du gsol/ /ji ltar mi yi 'jig rten skyes/ /rgyal po zhes ni bgyi bar 'gyur/ /gzhan yang rgyu rkyen gang gi slad/ /lha
164b3(rgyud): yi bu zhes bgyi bar gyur/ /ji ltar mir ni skyes pa la/ /gcig pu mi yi bdag po 'thob/ /ji ltar mtho ris gnas dag tu/ /lha yi rgyal po bgyid par 'gyur//
164b4(rgyud): de ltar 'jig rten skyong dag gis/ /tshangs rgyal de la zhus pa dang / /de tshe tshangs pa'i bdag po yis/ /de dag la ni 'di skad smras/ /'jig rten skyong khyod shes
164b5(rgyud): par byos/ /sems can la ni phan bya'i phyir/ /nga la yul skyong chos dris bas/ /ngas bshad khyod kyis legs par nyon/ /sngon gyi las kyi mthu yis ni/ /lhar
164b6(rgyud): skyes rgyal por gyur pa yin/ /gal te mi nang gnas gyur nas/ /dbang sdud mi yi bdag po byed/ /lha rnams lhan cig byin rlabs nas/ /de 'og ma yi mngal
164b7(rgyud): du 'jug / ma yi mngal na gnas pa na/ /lha rnams kyis ni srung bar byed/ /mi yi 'jig rten skyes gyur kyang / /gtso mchog gyur phyir lha zhes bya/ /lha rnams
165a1(rgyud): @#/ /kyis ni bsrungs pas na/ /lha yi bu zhes brjod pa yin/ /sum cu rtsa gsum bdag po yis/ /stobs bgos mi'i rgyal gtong bar byed/ /
165a2(rgyud): lha ni mang po thams cad kyis/ /rang dbang stobs ni rab bstangs nas/ /chos min kun ni rab bsal te/ /sdig pa'i las ni skyed mi byed/ /sems can dge ba
165a3(rgyud): sgrub bskul nas/ /mtho ris gnas su skye bar byed/ /mi dang lha min 'khor dag dang / /dri za dang ni srin po dang / /gdol pa la sogs thams cad kyis/ /
165a4(rgyud): stobs kyi phyed ni gtong bar byed/ /pha mas stobs phyed bstangs nas ni/ /sdig spong dge ba sgrub la 'dzud/ /lha rnams lhan cig rab bsrungs nas/ /dge
165a5(rgyud): sdig rnam smin ston par byed/ /dge sdig las ni byas gyur na/ /de ltar tshe 'di nyid la ni/ /lha rnams lhan cig rab bsrungs nas/ /dge sdig rnam smin ston par
165a6(rgyud): byed/ /yul mis sdig pa'i las byas la/ /rgyal spangs nan tur mi byed na/ /'di ni yang dag rigs pa min/ /chos bzhin chad pas gcad par bya/ /gal te
165a7(rgyud): nyes mthong mi 'gog na/ /chos min rab tu 'phel 'gyur bas/ /rgyal po de yi yul khams su/ /g.yo sgyu mang du 'phel bar 'gyur/ /rgyal pos nyes byed
165b1(rgyud): mthong gyur la/ /gal te zlog par mi byed na/ /sum cu rtsa gsum lha 'khor rnams/ /thams cad khong khro'i sems skye 'gyur/ /rgyu nges rgyal khrims nyams 'gyur zhing //
165b2(rgyud): g.yo sgyu 'jig rten 'phel 'gyur bas/ /pha rol dgra 'khor dag gis ni/ /yul de bcom nas 'jig par byed/ /gnas pa'i khyim dang yo byad dang / /nor bsags
165b3(rgyud): thams cad stor bar 'gyur/ /g.yo sgyu sna tshogs skyes pa na/ /phan tshun gcig la gcig kyang 'phrog /yang dag chos kyis rgyal thob kyang / /chos bzhin du ni mi
165b4(rgyud): spyod pas/ /yul mi thams cad 'thor 'gyur te/ /glang pos pad+ma'i rdzing brdzis 'dra/ /rlung drag ldang la dus kyang med/ /mi 'phrod char ni dus min 'bab/ /rgyu skar ltas
165b5(rgyud): ngan mang po ston/ /nyi zla gcan zin 'od kyang med/ /rgyal pos yang dag chos spangs pas/ /'bru rnams me tog 'bras bu dang / /lo thog thams cad mi smin cing / /
165b6(rgyud): yul na mu ge 'byung bar 'gyur/ /rgyal pos yang dag chos spangs nas/ /sdig chos mi ni ston byed na/ /gzhal med khang gnas lha rnams kyis/ /mthong nas mya ngan
165b7(rgyud): skye bar 'gyur/ /lha rgyal 'khor bcas de dag gis/ /'di skad du ni smra bar 'gyur/ /rgyal 'dis chos min rab spyad nas/ /sdig pa'i grogs po bsten pas na/ /rgyal
166a1(rgyud): @#/ /srid yun ring brtan mi 'gyur/ /lha rnams thams cad rab mi dga'/ /de dag khros par gyur pa'i phyir/ /yul de 'jig par 'gyur zhes
166a2(rgyud): zer/ /chos min mi ni rab brten pas/ /'thab rtsod g.yo sgyu mang por 'gyur/ /rims nad sdug bsngal mang po skye/ /lha yi bdag po srung mi byed/ /lha gzhan
166a3(rgyud): thams cad spong bar byed/ /de yi yul ni rang zhig nas/ /rgyal po sdug bsngal myong bar 'gyur/ /pha ma chung ma bu rnams dang / phu nu dang ni sring mo rnams/ /
166a4(rgyud): cig car sdug dang bral 'gyur zhing / /tha mar bdag kyang 'chi bar 'gyur/ /ltas ngan skar mda' dag kyang ltung / /nyi ma gnyis ni cig car 'char/ /pha rol
166a5(rgyud): dgra ni nyer 'ongs pas/ /yul mi 'chi dang 'khrug phrad 'gyur/ /yul bkur blon po chen po rnams/ /nyes med glo bur 'chi bar 'gyur/ /glang po rta sogs
166a6(rgyud): gces pa rnams/ /thams cad 'thor zhing stongs par 'gyur/ /yul yul kun tu dgra yod pas/ /mi ni phal cher dus min 'chi/ /'dre srin ma rungs yul
166a7(rgyud): zhugs pas/ /rims nad kun tu 'phel bar 'gyur/ /yul gyi blon po chen po dang / /nye phan mang po thams cad kun/ /sems ni g.yo rgyu bcas pas na//
166b1(rgyud): thams cad chos min spyod par 'gyur/ /chos min spyod pa mthong gyur na/ /snying du sdug cing bkur bar byed/ /dge chos spyod pa'i mi dag la/ /sdug bsngal nyon mongs
166b2(rgyud): chad pas gcod/ /ma rungs byams shing bkur ba dang / /dge ba chad pas bcad pa'i phyir/ /gza' skar rlung dang char pa rnams/ /thams cad dus su rgyu mi 'gyur/ /
166b3(rgyud): nyas dmigs rnam gsum skye 'gyur bas/ /yang dag ches ni nub 'gyur zhing / /sems can kha dog 'od mi ldan/ /sa yi bcud ni thur du 'bab/ /sdig bkur dge la
166b4(rgyud): brnyas pas na/ /gzhan yang nyes dmigs rnam gsum 'byung / /dus min sad dang ser ba 'bab/ /mu ge'i sdug bsngal kun tu khyab/ /lo thog 'bras bu mang po
166b5(rgyud): rnams/ /thams cad ro zhim nyams par 'gyur/ /de dag gi ni yul khams na/ /sems can phal cher na bar 'gyur/ /de yi yul na ljon shing rnams/ /sngon chad
166b6(rgyud): 'bras bu zhim chags pa/ /de yi dbang gis nyams 'gyur bas/ /kha rtsub ro mchog med par 'gyur/ /sngon gyi kun dga' nags tshal mchog /snying du sdug
166b7(rgyud): cing rtse ba'i gnas/ /thams cad bskams shing rnyings 'gyur bas/ /mthong ba kun gyis mya ngan skye/ /sA lu nas dang lo tog rnams/ /ro zhim khad kyis med 'gyur
167a1(rgyud): @#/ /bas/ /bza' tshe sems kyang mi dga' na/ /'byung chen 'phel byed ga la nus/ /sems can kha dog 'od nyams shing / /mthu stobs zad cing nyams
167a2(rgyud): par 'gyur/ /kha zas mang du zos kyang ni/ /'grangs pa nyid du yong mi 'gyur/ /yul khams de na yod pa yi/ /sems can rnam pa ji snyed pa/ /stobs chung dpa' bshor med
167a3(rgyud): pas na/ /bya ba dag ni byed mi nus/ /yul mi phal cher nad thebs pas/ /sdug bsngal sna tshogs lus gzir 'gyur/ /'dre srin kun tu khyab bas na/ /thams cad
167a4(rgyud): kun tu srin por skye/ /rgyal pos chos min rab spyad pas/ /mi dge'i grogs po bsten pas na/ /'jig rten rnam pa gsum po kun/ /des na gnod pa sna tshogs
167a5(rgyud): myong / /de 'dra'i nyes dmigs mtha' med pas/ /yul nas 'byung bar 'gyur ba yang / /sdig can mi ni mthong gyur kyang / /yal bor ma bskrad pa las gyur/ /lha rnams
167a6(rgyud): kun gyis byin brlabs nas/ /yul gyi rgyal po byas gyur kyang / /yang dag dam pa'i chos dag gis/ /yul khams yongs su srung mi byed/ /gang zhig dge spyod 'grub
167a7(rgyud): byed na/ /rtag tu mtho ris gnas su skye/ /gal te sdig pa'i las byas pa/ /tshe 'phos nges par ngan 'gror ltung / /gal te rgyal pos yul mi rnams/ /thal rangs nyes pa byed
167b1(rgyud): 'jug na/ /sum cu rtsa gsum lha tshogs rnams/ /thams cad rab gdungs sems skye 'gyur/ /lha rnams dang ni pha ma yi/ /bstan dag bzhin du mi byed pa/ /'di ni chos min
167b2(rgyud): mi yin pas/ /rgyal po sri zhu'i bu ma yin/ /gal te rang gi yul khams su/ /chos min spyod pa mthong ba'i tshe/ /chos bzhin chad pas gcod byed cing / /yal dor sems
167b3(rgyud): ni mi bskyed na/ /de phyir lha tshogs mang po kun/ /rgyal po de la skyob par byed/ /byang chub spyod pa bsgrub pa'i phyir/ /sdig pa'i chos rnams zhi byed na/ /rgyal po tshe 'di nyid la ni/
167b4(rgyud): /mthong ba'i rnam smin nges par myong / /dge dang mi dge'i las dag la/ /spyod spong sems can bskul nas ni/ /dge sdig rnam smin bstan pas na/ /de phyir mi
167b5(rgyud): rgyal thob nas kyang / /lha rnams lhan cig byin brlabs nas/ /thams cad yi rang 'gyur ba yin/ /bdag dang gzhan la phan gdags phyir/ /yang dag chos kyis yul bskyang
167b6(rgyud): bya| |g.yo sgyu byed pa mthong gyur na/ /chos bzhin chad pas gcad par bya/ /gal te rgyal thabs gtor ba dang / /srog 'bab rkyen zhig byung na yang / /nam yang sdig spyod mi spyod cing //
167b7(rgyud): sdig pa mthong na spang bar bya/ /gnod pa'i nang na mchog lci bas/ /rgyal srid gtor las lhag pa med/ /'di kun g.yo sgyu mi las byung / /des na chad pa gcad par bya/ /g.yo
168a1(rgyud): @#/ /sgyu byed pa yod gyur na/ /rgyal srid dag kyang gtor 'gyur zhing / /rgyal srid dag kyang nyams 'gyur bas/ /glang chen me tog tshal zhugs 'dra/ /de yis
168a2(rgyud): mi rgyal byas kyang ni/ /chos kyi sa yul ni ma bskyangs pas/ /lha dbang thams cad mi dga' zhing / /lha ma yin yang de bzhin no/ /de lta bas na chos bzhin du/ /sdig
168a3(rgyud): pa byed pa chad pas gcad/ /dge bas sems can gdul bya zhing / /chos min rjes su 'brang mi bya/ /lus dang srog ni spang sla yi/ /mi dge grogs rjes 'brang
168a4(rgyud): mi bya/ /nye ba dang ni nye min pa/ /thams cad mnyam pa nyid du blta/ /yang dag chos kyis rgyal byed na/ /yul mi mi drang med pa'i phyir/ /chos rgyal grags dang
168a5(rgyud): ldan 'gyur bas/ /khams gsum kun tu grags par 'gyur/ /sum cu rtsa gsum lha tshogs rnams/ /dga' nas 'di skad smra bar 'gyur/ /'dzam gling
168a6(rgyud): chos rgyal gang yin pa/ /de ni bdag gi bu yin te/ /dge bas sems can 'dul byed cing / /yang dag chos kyis yul bskyangs na/ /yang dag chos spyod
168a7(rgyud): bskul bas na/ /bdag cag gnas su skye 'gyur zer/ /lha dang mi yi bu rnams dang / /lha ma yin gyi 'khor rnams kyang / /rgyal po yang dag chos 'dul
168b1(rgyud): rgyus/ /rtag tu sems ni dga' bar 'gyur/ /lha tshogs thams cad rab dga' nas/ /mi rgyal de la srung bar byed/ /gza' skar rang gi lam rgyu zhing / /nyi zla tshad las 'da'
168b2(rgyud): mi byed/ /rlung ni rtag par dus bzhin ldang / /bdud rtsi'i char ni dus bzhin 'bab/ /lo tog thams cad smin legs pas/ /mi rnams mu ge med par 'gyur/ /lha
168b3(rgyud): tshogs mang po thams cad kun/ /rang gi pho brang gang 'gyur bas/ /de phyir mi rje khyod kyis ni/ /lus spangs yang dag chos sbel byos/ /rin chen chos la bkur byed
168b4(rgyud): na| |des na thams cad bde 'gyur bas/ /rtag par yang dag chos bsten nas/ /yon tan bdag nyid brgyan par bya/ /'khor rnams rtag par rab dga' zhing / /sdig
168b5(rgyud): pa rnams ni spong bar byed/ /chos kyis sems can 'dul byed pas/ /rgyun du bde ba 'thob par 'gyur/ /mi rnams de dag thams cad kun/ /dge ba bcu ni spyod
168b6(rgyud): byed na/ /yul khams rtag par lo legs shing / /yul ni zhi ba nyid du gyur/ /rgyal po chos kyis mi 'dul zhing / /dge bas sdig spyod 'dul byed na/ /snyan pa'i
168b7(rgyud): grags pa thob 'gyur zhing / /sems can rnams ni bde bar byed/ /de nas de'i tshe sa chen po la gnas pa'i mi'i rgyal po thams cad dang / 'khor mang po rnams
169a1(rgyud): @#/ /bcom ldan 'das kyis sngon gyi rgyal pos yul bskyangs pa'i chos kyis don bkas bshad pa thos pa dang / thams cad ngo mtshar rmad du
169a2(rgyud): gyur pa dang / rab tu dga' ba thob par gyur pas shin tu dang ba'i mngon par yid ches pa dag gis bka' yang dag par blangs te spyod par gyur to/ /gser 'od dam pa
169a3(rgyud): mchog tu rnam par rgyal ba mdo sde'i rgyal po las/ rgyal po'i chos lugs yang dag pa'i bstan bcos bstan pa'i le'u ste nyi shu pa'o// //gser 'od
169a4(rgyud): dam pa mchog tu rnam par rgyal ba mdo sde'i rgyal po/ bam po dgu pa/ de nas bcom ldan 'das kyis 'khor mang po rnams la rgyal po'i chos lugs yang
169a5(rgyud): dag pa'i bstan bcos bkas bshad nas yang 'khor mang po rnams la bka' stsal pa/ khyod la sogs pa legs par nyon cig dang / ngas deng khyod la sngon chos
169a6(rgyud): yang dag par spyod pa'i rgyu dang / rkyen bshad par bya'o/ /de nas de'i tshe tshigs su bcad de bka' stsal pa/ ngas sngon 'khor los bsgyur rgyal byas pa na/ /sa chen 'di dang rgya mtshor bcas pa
169a7(rgyud): dang / /gling bzhi rin chen gyis ni rab bkang ba/ /thams cad de bzhin gshegs pa rnams la mchod/ /ngas sngon bskal pa dag ni tshad
169b1(rgyud): med snyed/ /rnam dag yang dag chos sku gnyer ba'i phyir/ /phongs pa'i nor dang rang gi lus srog kyang / /ser sna med pa'i sems kyis yongs su btang / /gzhan yang
169b2(rgyud): 'das pa'i bskal pa bsam dka' na/ /yang dag mkhyen pa rin chen gtsug phud byung / /de bzhin gshegs pa mya ngan 'das pa'i 'og /rgyal po legs skyes
169b3(rgyud): zhes bya 'jig rten byung / /'khor los bsgyur rgyal byas nas gling bzhi btul/ /rgya mtsho mthar thug tshun chad skyabs su dong / /grong khyer ming ni gya nom sgra zhes bya/ /de
169b4(rgyud): tshe 'khor los bsgyur rgyal de na gnas/ /rmi lam sangs rgyas bsod nams ye shes thos/ /chos smra rin chen brtsegs pa zhes bya ba/ /nyi ma'i dkyil 'khor ltar
169b5(rgyud): mdzes stan 'dug nas/ /gser 'od dam pa'i mdo sde 'chad pa'ang mthong / /de'i tshe rgyal po rmi lam sad pa dang / /rab tu dga' ba skyes nas lus kun khyab//
169b6(rgyud): nam langs rgyal po'i pho brang phyir byung nas/ /dge slong dge 'dun rnams kyi thad du song / /'phags pa'i tshogs la gus pas rab mchod nas/ /tshogs chen
169b7(rgyud): mang po de la 'di skad dris/ /chos smra rin chen brtsegs pa zhes bgyi ba/ /yon tan phun tshogs gzi brjid rab 'bar zhing / /gser 'od dam pa'i mdo sde 'chad pa'ang
170a1(rgyud): @#/ /mthong / /de'i tshe chos smra chen po rin chen brtsegs/ /gnas khang gcig pur yang dag gnas nas ni/ /dran pa nyer gzhag mdo sde 'di bton
170a2(rgyud): pas/ /drang 'dug mi g.yo lus dang sems kyang bde/ /de tshe dge slong zhig gis rgyal khrid nas/ /rin chen brtsegs pa de yi gnas su phyin/ /gnas khang nang du
170a3(rgyud): lus ni drang bsrang ste/ /'od dang mtshan mchog lus kun khyab pa mthong / /rgyal po de la 'di ni rin chen brtsegs/ /mdo sde'i rgyal po mchog gyur 'di lta ste/ /
170a4(rgyud): gser 'od dam pa shin tu gya nom mchog /sangs rgyas spyod yul zab mo 'dzin ces smras/ /rgyal pos rin chen brtsegs la phyag byas nas/ /gus pas
170a5(rgyud): thal mo sbyar nas 'di skad smras/ /zla ba nya ltar zhal mdog mdzes gyur pa/ /gser 'od dam pa'i chos 'di bshad du gsol/ /rin chen brtsegs kyis rgyal po'i
170a6(rgyud): tshig mnyan nas/ /gser 'od dam pa 'di ni bshad gnang bas/ /stong gsum 'jig rten khams ni kun khyab pa'i/ /lha mi thams cad rab tu dga' bar gyur//
170a7(rgyud): rgyal po sa phyogs yangs shing gtsang ma'i gnas/ /rin chen gya nom mchog gis rab brgyan te/ /spos chu dam pa dag gis chag chag btab/ /me tog sna
170b1(rgyud): tshogs mchog ni gcal du bkram/ /gnas mchog der ni stan mtho rab bting ste/ /ba dan bla re bres nas mdzes par byas/ /phye ma byug spos rnam pa sna tshogs
170b2(rgyud): kyis/ /bdug pa dag gis kun tu khyab par byas/ /lha klu lha ma yin dang mi 'am ci/ /lto 'phye chen po dang ni gnod sbyin dang / /lha rnams man dA ra ba'i char phab nas/ /
170b3(rgyud): cad nyer 'ongs ston mchog de la mchod/ /gzhan yang lha ni 'bum phrag brgya stong rnams/ /dam chos nyan mos thams cad de na 'dus/ /chos smra dang po stan las
170b4(rgyud): langs pa'i tshe/ /thams cad lha yi me tog dag gis mchod/ /de tshe chos smra chen po rin chen brtsegs/ /shin tu lus bkrus gos gtsang rab bgos te/ /tshogs chen
170b5(rgyud): chos stan de drung song nas ni/ /thal sbyar rtse gcig sems kyis gus phyag byas/ /lha dbang lha tshogs lha yi bu mo rnams/ /thams cad me tog man dA ra yang
170b6(rgyud): gtor/ /lha yi rol mo brgya stong bsam mi khyab/ /mkha' la gnas nas sgra dbyangs snyan pa phyung / /de tshe chos smra chen po rin chen brtsegs/ /stan la 'dug ste
170b7(rgyud): skyil mo krung bcas nas/ /phyogs bcu'i zhing na bzhugs pa'i byams chen gtso/ /bye ba brgya stong de dag yid la bsams/ /sdug bsngal sems can thams cad
171a1(rgyud): @#/ /ji snyed pa/ /thams cad byams sems mnyam pa nyer gzhag nas/ /gsol 'debs bdag po rgyal po legs skyes phyir/ /gser
171a2(rgyud): 'od dam pa'i mdo sde rab tu bshad/ /rgyal pos de 'dra'i chos ni thos gyur nas/ /thal sbyar rtse gcig rjes su yi rang smras/ /ya mtshan chos thos mchi ma
171a3(rgyud): blags te dus/ /lus dang sems ni dga' chen kun khyab gyur/ /de tshe yul bdag rgyal po legs skyes gyis/ /mdo sde 'di ni mchod par 'dod pa'i phyir/ /lag
171a4(rgyud): na yid bzhin nor bu thogs nas ni/ /sems can kun phyir smon lam 'di skad btab/ /'dzam gling 'di ni kun tu khyab par yang / /rin chen rgyan phreng dag gi
171a5(rgyud): char phab nas/ /nor dang yo byad rgud phongs ji snyed pa/ /thams cad yid bzhin bde la myong bar shog /de nas rin chen sna bdun char phab nas/ /gling bzhi
171a6(rgyud): kun tu chog cing tshim byas pas/ /lus kyi rgyan phreng gos dang zas skom dang / /ci dang ci 'dod phongs pa med par gyur/ /de tshe yul bdag rgyal po legs
171a7(rgyud): skyes kyis/ /gling bzhi rin chen char phab mthong ba dang / /sems can sangs rgyas rin chen gtsug phud kyi/ /bstan la zhugs pa'i dge slong dge 'dun
171b1(rgyud): mchod/ /'das pa'i rgyal po legs skyes gang yin pa/ /shAkya thub pa nga yin shes par byos/ /sngon yang sa chen mang po rab btang ste/ /rin chen dag gis
171b2(rgyud): gling bzhi yongs su bkang / /sngon tshe chos mkhan chen po rin chen brtsegs/ /legs skyes de la gya nom chos bshad de/ /mdo sde'i rgyal po rnam phye bshad pa'i
171b3(rgyud): phyir/ /shar phyogs sangs rgyas mi 'khrugs grub pa yin/ /ngas ni mdo sde'i rgyal po 'di mnyan nas/ /thal sbyar rtse gcig yi rang brjod pa dang / /rin chen sna
171b4(rgyud): bdun btang ba'i bsod nams kyis/ /rdo rje sku mchog 'di ni brnyes pa yin/ /gser 'od bsod nams brgya yi mtshan brgyan pas/ /mthong ba thams cad kun ni
171b5(rgyud): rab dga' zhing / /sems can thams cad kun gyi snying du sdug /lha tshogs mang po bye ba kun de bzhin/ /'das tshe bskal pa bye ba dgu bcu dgu/ /'khor los bsgyur
171b6(rgyud): ba'i rgyal po dag kyang byas/ /yul khams chung ngur mi yi rgyal po byas/ /gzhan yang bskal pa brgya stong tshad med snyed/ /brgya byin lha yi dbang po dag kyang
171b7(rgyud): byas/ /tshangs pa'i rgyal po chen po dag byas te/ /phyogs bcu'i byams chen gtso la mchod pa yi/ /de yi grangs tshad shin tu mtha' thug dka'/ /ngas sngon mdo
172a1(rgyud): @#/ /thos rjes su yi rang dge /bsod nams phung po ci yod tshad shes dka'/ /bsod nams de dbang byang chub mngon rtogs nas/ /chos sku yang
172a2(rgyud): dag ye shes dam pa brnyes/ /de nas 'khor mang po rnams de skad ces bka' stsal pa thos pa dang / ngo mtshar rmad du gyur nas thams cad kyis mdo sde gser 'od dam pa
172a3(rgyud): spel zhing rgyun mi 'chad par spyad par mos par gyur to/ /gser 'od dam pa mchog tu rnam par rgyal ba mdo sde'i rgyal po las/ rgyal po legs skyes kyi le'u ste nyi
172a4(rgyud): shu gcig pa'o/ / //de nas bcom ldan 'das kyis dpal gyi lha mo chen mo la 'di skad ces bka' stsal to/ /shin tu dang ba'i dad pa dang ldan
172a5(rgyud): pa'i rigs kyi bu'am/ rigs kyi bu mo gang la la zhig gis 'das pa dang / ma byon pa dang / da ltar bzhugs pa'i sangs rgyas rnams la mchod pa'i yo byad bsam
172a6(rgyud): gyis mi khyab pa dang / yangs shing rgya che ba dag gis mchod par byed par 'dod pa dang / dus gsum gyi sangs rgyas kyi spyod yul zab mo shes shing rtogs par 'dod
172a7(rgyud): pa gang yin pa des gdon mi za bar sems rtse gcig tu mdo sde'i rgyal po 'di grong khyer ram/ grong rdal lam/ ri'am/ nags tshal gang yang rung ste gnas de dang / de
172b1(rgyud): dag tu sems can rnams la rgya cher yang dag par bstan nas yongs su spel bar bya'o/ /chos nyan pa gang yin pa de'ang rnam par g.yeng ba'i 'du shes spangs nas rna ba blags
172b2(rgyud): te sems rtse gcig tu gzhag par bya'o/ /de nas bcom ldan 'das kyis lha mo de dang / 'khor mang po rnams la tshigs su bcad de bka' stsal pa/ gang zhig sangs
172b3(rgyud): rgyas mang po la/ /bsam gyis mi khyab mchod pa dang / /de bzhin gshegs pa thams cad kyi/ /spyod yul zab mo shes 'dod na/ /gal te gser 'od dam pa 'di/ /yang dag
172b4(rgyud): phye bshad mthong gyur na/ /de yi phyogs su nyer song nas/ /de yi drung du 'gro bar bya/ /mdo 'di bsam gyis mi khyab pas/ /yon tan mang po skyed byed cing / /sdug bsngal
172b5(rgyud): rgya mtsho mtha' med las/ /sems can rnams ni thar bar byed/ /nga yi mdo 'di rnam bltas na/ /thog ma bar dang tha mar dge /shin tu zab pas dpag par dka'/ /dpe
172b6(rgyud): dag gis ni zla byar med/ /gang+gA'i bye ma sa chen rdul/ /rgya mtsho chu dang nam mkha' dang / /ri brag thams cad gang gis kyang / /cha shas tsam yang dpe byar med/ /
172b7(rgyud): chos dbyings zab mor 'jug 'dod na/ /mdo sde sngar ni mnyan par bya/ /chos nyid mchod rten gang na bar/ /zab mo shin tu bde bar gnas/ /mchod rten 'di yi nang
173a1(rgyud): @#/ /dag tu/ /shAkya thub pa nga yis ni/ /yid 'ong sgra dbyangs dam ba yis/ /mdo sde bshad pa mthong bar 'gyur/ /de nas grangs tshad bsam dka'
173a2(rgyud): ba'i/ /bskal pa bye ba snyed du ni/ /lha dang mi yi nang skyes nas/ /rtag tu bde pa mchog myong 'gyur/ /mdo sde 'di ni nyan pa yis/ /bdag ni bsam gyis mi khyab pa'i//
173a3(rgyud): bsod nams phung po 'thob 'gyur zhes/ /de snyam du ni bsam par bya/ /gal te me chen phung po dag /dpag tshad brgya ni gang gyur kyang / /mdo sde rgyal po 'di nyan
173a4(rgyud): phyir/ /dka' ba med par 'gro bar bya/ /de yi gnas su phyin nas ni/ /'di 'dra'i mdo 'di thos gyur na/ /sdig pa'i las rnams 'byang 'gyur zhing / /rmi lam ngan pa
173a5(rgyud): sel bar 'gyur/ /gza' skar ma rungs ltas ngan dang / /byad stems log pa'i gdon la sogs/ /mdo sde 'di ni thos pa'i tshe/ /sdig pa mang po spong bar byed/ /stan
173a6(rgyud): mtho mchog ni rab brgyan nas/ /rab gtsang pad+ma 'dra ba la/ /chos smra steng du phyin nas ni/ /klu chen lta bur 'dug par bya/ /de la bde bar 'dug nas ni/ /zab mo'i mdo
173a7(rgyud): 'di bshad par bya/ /yi ger bris nas klog 'dzin dang / /de yi don ni bshad par bya/ /chos smra stan ni spangs nas ni/ /phyogs gzhan dag tu song gyur kyang / /khri stan
173b1(rgyud): mthon po de las ni/ /cho 'phrul mtshan ma mang byung ba/ /res 'ga' chos smra mkhan po'i gzugs/ /stan mtho'i steng na 'dug par mthong / /res 'ga' sangs rgyas bcom
173b2(rgyud): ldan 'das/ /byang chub sems dpa' rnams kyang mthong / /res 'ga' kun tu bzang po'i gzugs/ /res 'ga' 'jam dpal lta bu dang / /res 'ga' byams pa gtso po'i
173b3(rgyud): gzugs/ /stan mtho'i steng na 'dug par mthong / /res 'ga' ya mtshan mtshan ma dang / /lha ni mang po rnams kyi gzugs/ /yud tsam du ni mthong gyur kyang / /de ma thag
173b4(rgyud): tu mi snang 'gyur/ /bkra shis mang po rdzogs byed pas/ /byas pa thams cad yid bzhin 'grub/ /yon tan rnams ni yongs rdzogs par/ /bcom ldan 'das kyis de
173b5(rgyud): skad gsungs/ /mchog tu rnam rgyal grags ldan dang / /nyon mongs mang po zhi bar byed/ /pha rol dgra rnams rab tu sel/ /g.yul 'gyed tshe na rtag par rgyal/ /rmi lam
173b6(rgyud): ngan pa thams cad med/ /dug dang gnod pa mang po zhig /lan gsum sdig pa ci byas pas/ mdo sde'i mthu yis byang bar byed/ /'dzam bu'i gling ni 'di dag tu/ /
173b7(rgyud): pa kun tu rgyas par 'gyur/ /'khon 'dzin dgra ni ji snyed pa/ /phan tshun 'khor ni gtong bar 'gyur/ /gal te dgra ni phyin gyur kyang / /ming thos tsam gyis ldog 'gyur
174a1(rgyud): @#/ /bas/ /mtshon cha g.yo bar mi ltos par/ /dgra nyid dga' bskye bar 'gyur/ /tshangs rgyal dang ni brgya byin dbang / /'jig rten skyong dang rgyal
174a2(rgyud): po bzhi/ /lag na rdo rje gnod sbyin dang / /sde dpon chen po yang dag shes/ /klu yi rgyal po ma dros dang / /klu yi rgyal po rgya mtsho dang / /mi 'am ci dang rol mo'i lha/ /
174a3(rgyud): lha ma yin dang gser 'dab bdag /lha mo spobs pa chen mo dang / /dpal gyi lha mo chen mo dang / /'di la sogs pa lha yi gtso/ /so sor lha tshogs khrid nas ni/ /
174a4(rgyud): sangs rgyas rnams la mchod par byed/ /dkon mchog chos ni bsam mi khyab/ /rtag par dga' ba'i sems kyis ni/ /mdo sde la ni bkur sti byed/ /'di la
174a5(rgyud): sogs ba'i lha mang po/ /thams cad lhan cig 'grogs nas ni/ /bsod nams sgrub pa rnams bltas nas/ /lhan cig 'di skad smra bar byed/ /sems can
174a6(rgyud): 'di dag rab tu ltos/ /bsod nams yon tan che ldan zhing / /dge rtsa brtson 'grus stobs kyis ni/ /bdag cag lha gnas skye 'gyur zhes/ /mdo sde zab mo
174a7(rgyud): mnyan pa'i phyir/ /gus pa'i sems kyis der 'ongs nas/ /yang dag chos ni bkur ba'i phyir/ /chos kyi mchod rten mchod par byed/ /sems can kun la snying
174b1(rgyud): brtse bas/ /phan pa chen po byed pas na/ /mdo sde zab mo 'di dag gi /chos kyi rin chen snod kyang byed/ /chos kyi sgo 'dir gang bzhugs pa/ /chos nyid la ni 'jug 'gyur bas//
174b2(rgyud): mdo sde gser 'od dam pa 'di/ /rtse gcig sems kyis mnyan par bya/ /sangs rgyas brgya stong tshad med la/ /gang zag de dag mchod pas na/ /dge ba'i rtsa ba de dbang gis/ /
174b3(rgyud): mdo sde 'di ni thos pa yin/ /'di ltar lha yi bdag po dang / /lha mo spobs pa chen po dang / /dpal gyi lha mo de dang ni/ /rgyal chen ris bzhi'i lha rnams dang / /gnod sbyin
174b4(rgyud): 'khor ni grangs med pa/ /dpa' zhing rdzu 'phrul ldan pa rnams/ /so sor phyogs bzhi dag nas ni/ /rtag tu 'ongs nas skyob par byed/ /nyi zla brgya byin lha dbang dang / /rlung dang chu
174b5(rgyud): dang me yi lha/ /khyab 'jug dang ni phrag chen dang / /gshin rje spobs pa lha mo dang / /'jig rten mgon po la sogs pa/ /rab dpal gzi ldan thams cad kun/ /mdo
174b6(rgyud): sde 'dzin pa srung byed pas/ /nyin mtshan rtag par yong mi 'bral/ /gnod sbyin rgyal po stobs po che/ /mthu chen dang ni dbang phyug dang / /gtso bo yang dag shes la
174b7(rgyud): sogs/ /gnod sbyin nyi shu rtsa brgyad dang / /gzhan yang gnod sbyin brgya stong rnams/ /rdzu 'phrul stobs dang ldan pa dag /rtag par 'jigs pa'i gnas rnams
175a1(rgyud): @#/ /su| |nyer 'ongs gang zag de srung byed/ /lag na rdo rje gnod sbyin rgyal/ /'khor ni lnga brgya bcas pa dang / /byang chub sems dpa' chen po'i tshogs//
175a2(rgyud): rtag par nyer 'ongs de srung byed/ /rin chen rgyal po gnod sbyin dbang / /de bzhin rdzogs sangs rgyal po dang / /'brog dgon dang ni ku be ra/ /zas sbyin kha dog ser po
175a3(rgyud): dang / /'di la sogs pa'i gnod sbyin dang / /so sor g.yog 'khor lnga brgya bcas/ /thams cad nyer 'ongs srung bar byed/ /sna tshogs sde dang dri za dang / /'dam bu
175a4(rgyud): rgyal po rtag tu rgyal/ /nor bu gtsug dang ne gan dang / /char pa'i dbang po de dag dang / /mchog tu rgyal ba nag po che/ /su brta dang ke sha dang / /pany+tsa ka dang ra
175a5(rgyud): rkang dang / /de bzhin skal ba chen po dang / /pra ma le chung chos skyong dang / /spre'u rnams kyi ni rgyal po dang / /khab spu dang ni nyi ma'i gnyen/ /rin chen gtsug phud
175a6(rgyud): srung bar byed/ /pra na li chen na ku la/ /bdun pa dang ni 'dod mchog dang / /mthu bo che dang gangs ri dang / /bde ba'i ri yang de bzhin te/ /thams cad rdzu 'phrul che ldan
175a7(rgyud): zhing / /rab dba' mthu stobs ldan pa yang / /mdo sde 'di 'dzin mthong 'gyur na/ /thams cad 'ongs nas srung bar byed/ /ma dros klu yi rgyal po dang / /klu yi rgyal po
175b1(rgyud): rgya mtsho dang / /btang bzung dang ni e la'i 'dab/ /dga' bo dang ni nye dga' bo/ /klu ni brgya stong mang po'i nang / /rdzu 'phrul dang ni gzi byin ldan/ /mdo sde 'dzin pa srung byed pas//
175b2(rgyud): nyin mtshan rtag par yong mi 'bral/ /ba lang dang ni sgra gcan dang / /thag bzangs ris dang sdom pa pa/ /bong bu dpung dang phrag chen dang / /de bzhin du ni rab dga'
175b3(rgyud): dang / /lha min mang po gzhan rnams dang / /lha yi tshogs ni grangs med pa/ /stobs chen rab tu dpa' ba rnams/ /thams cad 'ongs nas de srung byed/ /'phrog ma
175b4(rgyud): 'byung po rnams kyi ma/ /gnod sbyin 'khor ni lnga brgya rnams/ /mi de gnyid log sad kyang rung / /rtag par 'ongs nas srung bar byed/ /ma rungs pa dang gdug pa dang / /
175b5(rgyud): gnod sbyin lag na dbyug thogs dang / /dung chen dang ni so brtsegs ma/ /sems can kun gyi mdangs 'phrog pa/ /de 'dra'i lha tshogs mang po rnams/ /mthu chen rdzu 'phrul
175b6(rgyud): ldan pa kun/ /mdo sde 'dzin pa rtag bsrungs pas/ /nyin mtshan rtag par yong mi 'bral/ /lha mo spobs pa chen mo dang / /lha yi bu mo tshad med dang / /dpal gyi
175b7(rgyud): lha mo gtso mo dang / /de yi 'khor ni mang po dang / /sa chen 'di yi lha mo dang / /lo tog kun dga' nags tshal lha/ /shing gi lha dang rlung lha dang / /mchod rten lha la sogs
176a1(rgyud): @#/ /pa dang / /de la sogs pa'i lha mang po/ /dga' chen sems ni rab bskyed nas/ /mdo sde 'di ni 'dzin pa la/ /thams cad 'ongs nas srung bar
176a2(rgyud): byed/ /mdo sde 'dzin pa mthong gyur na/ /tshe dang kha dog stobs 'phel byed/ /gzi byin dang ni yon tan dang / /mtshan mchog gis ni brgyan par gyur/ /gza' skar
176a3(rgyud): ltas ngan ston pa dang / /de la nyam thag byur byung dang / /rmi lam ltas ngan mthong ba yang / /thams cad rab tu zhi bar byed/ /sa chen 'di yi lha mo yang / /rab
176a4(rgyud): brtan gzi byin mthu stobs ldan/ /mdo sde 'di yi mthu yis ni/ /chos kyi ro yis rtag tshim pa/ /sa bcud thur du song ba yang / /dpag tshad brgya ni yan
176a5(rgyud): chad du/ /sa bcud gyen du 'phags byas nas/ /sa chen 'di ni snum par byed/ /sa yi rngams su dpag tshad ni/ /'bum phrag drug cu rtsa brgyad nas/ /rdo rje'i gzhi
176a6(rgyud): la thug pa'i bar/ /sa bcud thams cad gyen du 'phags/ /mdo sde rgyal po 'di thos dbang / /bsod nams phung po che thob pas/ /lha yi 'khor ni mang po rnams/ /
176a7(rgyud): thams cad phan yon thob par 'gyur/ /gzhan yang lha tshogs mang po rnams/ /mthu stobs 'od dang ldan 'gyur zhing / /rab dga' rtag tu bde byed pas/ /nyams pa'i mtshan
176b1(rgyud): ma spong bar 'gyur/ /'dzam bu'i gling ni 'di nang gi /nags tshal 'bras bu lo tog lha/ /mdo sde 'di yi byin brlabs kyis/ /sems ni rtag tu dga' thob pas/ /lo tog thams
176b2(rgyud): cad legs 'gyur zhing / /kun tu me tog dam pa dang / /'bru rnams thams cad 'phel 'gyur bas/ /sa chen kun tu rgyas par 'gyur/ /'bras bu'i ljon shing mang po dang //
176b3(rgyud): kun dga' nags tshal mang po kun/ /thams cad lo tog mchog skyes nas/ /dri zhim rtag par kun tu 'thul/ /rtswa mang ljon shing rnams las kyang / /me tog dam pa skye 'gyur
176b4(rgyud): zhing / /'bras bu zhim po skye 'gyur bas/ /thams cad kun tu gang bar 'gyur/ /'dzam bu'i gling ni 'di dag tu/ /klu yi bu mo tshad med snyed/ /rab tu dga' ba'i sems bskyed
176b5(rgyud): nas/ /thams cad kun tu zhugs nas ni/ /me tog rnam pa du ma dang / /de bzhin pad+ma dkar po dang / /pad+ma sngon po dmar po gnyis/ /skyes nas rdzing kun gang bar 'gyur/ /mdo
176b6(rgyud): sde 'di yi byin rlabs kyis/ /nam mkha' gang zhig sgrib ba med/ /sprin dang khug rna yongs su sel/ /mun nag thams cad snang bar 'gyur/ /nyi ma'i 'od zer stong 'gyed pas//
176b7(rgyud): dri med 'od ni rnam par dag /mdo sde'i rgyal po 'dri yi mthus/ /gling bzhi yongs bskor gsal bar byed/ /mdo sde 'di yi byin brlabs kyis/ /lha yi bu rnams bstangs pas
177a1(rgyud): @#/ /na| |thams cad 'dzam bu'i gser dag gis/ /gzhal med khang ni byed par 'gyur/ /nyi zla dang po 'char ba'i che/ /gling 'di mthong na rab dga' bas//
177a2(rgyud): rtag par snang ba chen po yis/ /thams cad kun tu gsal bar byed/ /sa chen 'di la yod pa yi/ /pad+ma'i rdzing ni ji snyed pa/ /nyi mas dus bzhin gsal byed pas/ /kha ni
177a3(rgyud): mi 'byed gang yang med/ /'dzam bu'i gling ni 'di dag tu/ /me tog 'bras bu sman rnams kun/ /thams cad legs shing smin 'gyur bas/ /sa chen kun tu gang bar 'gyur/ /
177a4(rgyud): mdo sde 'di yi byin brlabs kyis/ /nyi zla snang bar byed pa'i gnas/ /rgyu skar tshad las mi 'da' zhing / /rlung char dus bzhin ldang 'bab pas/ /'dzam gling 'di dag kun tu
177a5(rgyud): yang / /yul rnams lo legs skyid par 'gyur/ /gang na mde sde 'di bzhugs pa/ /phyogs gzhan dag las khyad par 'phags/ /gser 'od dam pa'i mdo sde 'di/ /
177a6(rgyud): gang du spel zhing 'don pa dang / /rnam phye 'chad par byed pa'i gnas/ /bsod nams gong du thob par 'gyur/ /de nas dpal gyi lha mo chen mo dang / lha la sogs pa
177a7(rgyud): mang po de dag bcom ldan 'das kyis de skad ces bka' stsal pa thos pa dang / thams cad rab tu dga' bas mdo sde'i rgyal po 'di dag yongs su 'dzin par byed pa
177b1(rgyud): de dag la sems rtse gcig tu yongs su bsrungs nas mya ngan gyi gnod pa med cing rtag tu bde ba 'thob par 'gyur bas mos par 'gyur/ gser 'od dam pa mchog tu rnam
177b2(rgyud): par rgyal ba mdo sde'i rgyal po las/ lha dang / gnod sbyin rnams kyis yongs su bsrung zhing 'dzin par byed pa'i le'u ste nyi shu gnyis pa'o// //de nas de
177b3(rgyud): bzhin gshegs pas 'khor mang po'i nang du rgya cher yang dag par bshad nas byang chub sems dpa' mdzes pa'i tog dang / de yi bu gnyis po dngul gyi tog dang /
177b4(rgyud): dngul gyi 'od ces bya ba gnyis po bla na med pa yang dag par rdzogs pa'i byang chub tu lung bstan par bzhed par gyur pa dang / de'i tshe lha'i bu stong phrag bcu mchog tu
177b5(rgyud): r gyal ba'i 'od ces bya ba gtso bor gyur pa dang lhan cig tu sum cu rtsa gsum lha'i gnas nas babs te bcom ldan 'das kyi spyan sngar lhags nas bcom ldan 'das
177b6(rgyud): kyi zhabs la mgo bos phyag byas te phyogs gcig tu 'khod nas bcom ldan 'das kyi bkas chos bshad pa nyan par gyur to/ /de nas bcom ldan 'das kyis byang chub
177b7(rgyud): sems dpa' mdzes pa'i tog la 'di skad ces bka' stsal to/ /khyod ma 'ongs pa'i dus bskal pa bye ba khrag khrig 'bum phrag brgya stong tshad med grangs med pa snyed
178a1(rgyud): @#/ /'das pa na gser 'od ces bya ba'i 'jig rten gyi khams su bla na med pa yang dag par rdzogs pa'i byang chub mngon par rdzogs par 'tshang rgya bar
178a2(rgyud): 'gyur bas de bzhin gshegs pa/ dgra bcom pa/ yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen
178a3(rgyud): pa dang / bla na med pa'i skyes bu kha lo sgyur ba/ lha dang / mi rnams kyi ston pa/ sangs rgyas bcom ldan 'das gser dang / rin po che'i ri bo'i rgyal po zhes bya bar
178a4(rgyud): gyur nas 'jig rten du 'byung bar 'gyur ro/ /de bzhin gshegs pa de yongs su mya ngan las 'das pa'i 'og tu bstan pa'i chos rnams nub par gyur pa dang / de'i
178a5(rgyud): t she 'di'i bu chen po dngul gyi tog ces bya ba 'jig rten gyi khams de nyid du de bzhin gshegs pa'i rgyal tshab tu gyur te de'i tshe de'i ming bsgyur nas rnam dag tog
178a6(rgyud): ces bya bar 'gyur zhing mngon par rdzogs par 'tshang rgya bar 'gyur bas de bzhin gshegs pa/ dgra bcom pa/ yang dag par rdzogs pa'i sangs rgyas/ rig pa dang /
178a7(rgyud): zhabs su ldan pa/ bde bar gshegs pa/ 'jig rten mkhyen pa/ bla na med pa'i skyes bu kha lo sgyur ba/ lha dang / mi rnams kyi ston pa/ sangs rgyas bcom ldan 'das
178b1(rgyud): gser tog 'od ces bya bar 'gyur ro/ /de'i tshe de bzhin gshegs pa de yongs su mya ngan las 'das pa'i 'og tu bstan pa'i chos rnams nub par gyur pa dang / 'di'i
178b2(rgyud): bu chung du dngul gyi 'od de bzhin gshegs pa'i rgyal tshab tu 'gyur bas 'jig rten gyi khams da nyid du mngon par rdzogs par 'tshang rgya bar 'gyur te/ de bzhin gshegs
178b3(rgyud): pa| dgra bcom pa/ yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ bla na med pa'i skyes bu kha
178b4(rgyud): lo sgyur ba/ lha dang / mi rnams kyi ston pa/ sangs rgyas bcom ldan 'das gser 'od ces bya bar 'gyur ro zhes lung bstan to/ /de nas de'i tshe lha'i bu stong phrag bcu
178b5(rgyud): po de dag gis skyes bu chen po gsum po de dag las lung bstan pa'ang thos/ 'di ltar mdo sde'i rgyal po mchog dam pa 'di'ang thos pas sems rab tu dga' ba
178b6(rgyud): skyes nas rnam par dag cing dri ma med par gyur pas/ dper na/ nam mkha' lta bur gyur to/ /de nas de bzhin gshegs pas lha'i bu stong phrag bcu po de dag dge
178b7(rgyud): ba'i rtsa ba de dag yongs su smin pa thugs kyi mkhyen pas byang chub chen por lung bstan nas/ 'di skad du/ lha'i bu khyed cag ma 'ongs pa'i bskal pa bye ba khrag khrig
179a1(rgyud): @#/ /'bum phrag brgya stong tshad med grangs med pa snyed 'das pa na 'jig rten gyi khams dbang po'i tog mngon par 'phags pa zhes bya bar
179a2(rgyud): bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ rus rigs kyang mthun/ ming mthun par 'gyur bas thams cad
179a3(rgyud): zhal dang / spyan rnam par dag cing / ut+pa la'i dri'i ri mo zhes bya ba/ mtshan rnam pa bcu phun sum tshogs par 'gyur te 'di ltar rim bzhin du sangs rgyas stong
179a4(rgyud): phrag bcu 'jig rten du 'byung bar 'gyur ro zhes lung bstan to/ /de nas bcom ldan 'das la byang chub kyi shing gi lha mos 'di skad ces gsol to/ /bcom
179a5(rgyud): ldan 'das/ lha'i bu stong phrag bcu po 'di dag ni sum cu rtsa gsum lha'i gnas nas chos nyan pa'i slad du bcom ldan 'das kyi spyan sngar mchis pa lags na
179a6(rgyud): ci'i slad du de bzhin gshegs pas mngon par 'tshang rgya bar 'gyur ro zhes lung bstan par mdzad lags/ bdag gis ni lha'i bu 'di dag pha rol tu phyin pa
179a7(rgyud): drug phun sum tshogs par bsgoms nas dka' ba spyad de lag pa dang / rkang pa dang / mgo dang / mig dang / rkang dang / klad rgyas dang / g.yog 'khor dang / bu dang /
179b1(rgyud): mchis brang dang / glang po che dang / rta dang / shing rta dang / bran po dang / bran mo dang / mngag gzhug bgyid pa dang / khang khyim dang / kun dga' rab dang / nags tshal dang / gser
179b2(rgyud): dang / dngul dang / bai DUR+ya dang / spug dang / rdo'i snying po dang / byu ru dang / man shel dang / dung dang / bza' ba dang / btung ba dang / gos dang / mal cha dang / gsos sman
179b3(rgyud): d ag sbyin pa yongs su gtong ba'ang ma thos te byang chub sems dpa' brgya stong tshad ma mchis pa gzhan dag ni mchod pa'i yo byad mang pos 'das pa'i sangs rgyas
179b4(rgyud): ' bum phrag khrag khrig brgya stong grangs ma mchis pa snyed la mchod pa bgyis nas 'di ltar byang chub sems dpa' de dag so so nas bskal pa tshad ma mchis
179b5(rgyud): shing mtha' ma mchis pa snyed lon nas gdod de'i rjes la byang chub tu lung bstan pa 'thob par 'gyur lags na/ bcom ldan 'das/ lha'i bu 'di dag rgyu rkyen ni gang
179b6(rgyud): spyod pa mchog ni ji lta bu zhig mngon par bsgrubs/ dge ba'i rtsa ba ni ji lta bu zhig bskrun na/ lha'i gnas de nas 'dir mchis te yud tsam zhig chos thos pa nyid kyis lung bstan pa
179b7(rgyud): thob par 'gyur ba lags/ bcom ldan 'das kyis bdag la bkas bshad de the tshom gyi dra ba bcad du gsol/ bcom ldan 'das kyis shing gi lha mo la bka' stsal pa/ rigs
180a1(rgyud): @#/ /kyi lha mo/ khyod kyis ji skad smras pa bzhin te 'di dag thams cad ni dge ba'i rtsa ba mchog dam pa'i rgyu dang / rkyen dang / nan tan brtson 'grus kyi
180a2(rgyud): d ka' ba bsgrubs nas gdod lung bstan pa thob pa yin pas lha'i bu mang po 'di dag lha'i gzhal med khang mchog dam pa nas 'dod pa lnga'i bde ba spangs te ched
180a3(rgyud): d u gser 'od dam pa'i mdo sde 'di mnyan du 'ongs pa yin pas chos thos par gyur nas kyang mdo sde 'di la sems kyis gus pa bskyed de bai DUR+ya yongs su dag pa
180a4(rgyud): ltar skyon gyi dri ma med par gyur pa dang / gzhan yang / byang chub sems dpa' sems dpa' chen po gsum po 'di dag la lung bstan pa'i dngos po'ang thos pa dang /
180a5(rgyud): gzhan yang / 'das pa'i dus kyi tshe yun ring por yang dag pa spyod pa bsgrubs nas yi dam chen po blangs pa'i rgyu dang / rkyen de'i phyir ngas ma 'ongs pa'i dus na bla
180a6(rgyud): na med pa yang dag par rdzogs pa'i byang chub mngon par rdzogs pa 'tshang rgya bar 'gyur ro zhes lung bstan pa yin no/ /de nas shing gi lha mo des bcom ldan 'das
180a7(rgyud): kyis de skad ces bka' stsal pa thos pa dang / rab tu dga' bas mngon bar yid ches par gyur to/ /gser 'od dam pa mchog tu rnam par rgyal ba mdo sde'i rgyal po las/
180b1(rgyud): lung bstan pa'i le'u ste nyi shu gsum pa'o// //bcom ldan 'das kyis byang chub kyi shing gi lha mo la bka' stsal pa/ rigs kyi lha mo/ legs par nyon la shin tu
180b2(rgyud): yid la zungs shig dang / lha'i bu stong phrag bcu po 'di dag gi sngon gyi smon lam gyi rgyu dang / rkyen gang yin pa deng khyod la bshad par bya'o/ /rigs kyi lha mo/ sngon byung ba
180b3(rgyud): 'das pa'i dus kyi bskal pa grangs med pa tshad med cing bsam gyis mi khyab pa de'i tshe de'i dus na de bzhin gshegs pa/ dgra bcom pa/ yang dag par rdzogs pa'i
180b4(rgyud): sangs rgyas| rig pa dang / zhabs su ldan pa/ bde bar gshegs pa/ 'jig rten mkhyen pa/ bla na med pa'i skyes bu kha lo sgyur ba/ lha dang / mi rnams kyi ston pa/ sangs rgyas
180b5(rgyud): bcom ldan 'das rin chen gtsug phud ces bya ba 'jig rten du byung ste/ rigs kyi lha mo/ de'i tshe bcom ldan 'das de yongs su mya ngan las 'das pa'i 'og tu yang dag pa'i
180b6(rgyud): chos nub par gyur nas gzugs brnyan gyi chos kyi tshe rgyal po lha'i dbang phyug 'od ces bya ba zhig yod de/ rtag par yang dag pa'i chos kyis pha ma bzhin du mi rnams la rjes
180b7(rgyud): su 'dzin par byed do/ /rgyal po de'i yul na tshong dpon chu 'dzin ces bya ba sman gyi rigs la shin tu mkhas pa shes pa'i yan lag brgyad legs par khong du chud pa sems
181a1(rgyud): @#/ /can gyi nad kyi sdug bsngal 'byung ba chen po bzhi mi mthun pa las gyur pa thams cad yongs su skyob cing gso bar byed pa zhig yod do/ rigs kyi lha
181a2(rgyud): mo/ de'i tshe tshong dpon chu 'dzin de la bu chu 'bebs shes bya ba byad bzhin sdug cing mdzes pa/ mang po kun gyis mos par blta bar mos pa/ rang bzhin gyi sems myur
181a3(rgyud): ba| gtsug lag rnams legs par rtogs pa/ yi ge dang / ri mo dang / rtsis dang / grangs rnams mngon par mi rtogs pa gang yang med pa zhig yod par gyur to/ /de'i
181a4(rgyud): t she rgyal po de'i yul khams na sems can brgya stong tshad med pa snyed nad kyi sdug bsngal sna tshogs kyis rab tu gzir bar gyur pas tha na dga' ba'i sems cung zad
181a5(rgyud): tsam yang med par gyur to/ /de nas tshong dpon gyi bu chu 'bebs sems can brgya stong tshad med pa de dag nad kyi sdug bsngal myong bar gyur pa mthong ba dang / snying rje
181a6(rgyud): c hen po'i sems bskyed nas 'di snyam du sems can tshad med pa 'di snyed sdug bsngal mi bzad pas nyon mongs par gyur te bdag gi pha tshong dpon sman dpyad la shin tu
181a7(rgyud): mkhas shing shes pa'i yan lag brgyad legs par khong du chud de/ 'byung ba chen po bzhi 'phel zhing 'grib pa las byung ba'i nad sna tshogs gso bar nus kyang / rgas 'khogs
181b1(rgyud): pas lus kyi nyam chung zhing rmya ba dang / 'khar ba la brten nas gdod 'gro bas grong dang / grong khyer dang / grong rdal rnams su song nas nad kyi sdug bsngal rnams yongs su
181b2(rgyud): skyob par byed mi nus la/ deng sems can brgya stong tshad med pa snyed ni nad tshabs chen pos thebs pas yongs su skyob par nus pa med na deng bdag pa sman pa chen po'i
181b3(rgyud): drung du song la nad gso ba'i sman dpyad gsang ba dris te gal te shes par gyur na grong dang / grong khyer dang / grong rdal dag tu song la sems can rnams kyi nad rnam pa sna
181b4(rgyud): tshogs gsos te yun ring por bde ba myong bar bya'o snyam mo/ /de nas tshong dpon gyi bus de snyam du bsam nas pha'i thad du song ste rkang pa la mgo bos gtugs nas
181b5(rgyud): phyag byas te gus pas thal mo sbyar nas phyogs gcig tu 'khod de tshigs su bcad pa dag gis pha la 'di skad ces dris so/ /bdag ni sems can bskyab pa'i slad/ /sman
181b6(rgyud): dpyad rnams ni zhu lags na/ /byams pa'i yab kyis brtser dgongs te/ /bdag la bkas ni bshad du gsol/ /ji ltar lus ni 'jig pa na/ /'byung chen rnams ni 'phel 'grib
181b7(rgyud): 'gyur/ /gzhan yang dus ni gang gi tshe/ /nad mang rnams ni skye 'gyur lags/ /ji ltar zas skom 'tshal 'gyur na/ /bde ba dag ni mang 'gyur zhing / /lus kyi nang na me yi mthu/ /
182a1(rgyud): @#/ /nyams shing gnod par mi 'gyur lags/ /sems can nad ni bzhi mchis te/ /rlung dang mkhris pa bad kan dang / /kun 'dus pa yi nad lags na/ /de
182a2(rgyud): dag ji ltar gso bar bgyi/ /gang gi tshe ni rlung nad ldang / /gang gi tshe ni mkhris nad slong / /gang gi tshe ni bad kan g.yo/ /gang gi tshe ni kun 'dus skye/ /de nas tshong dpon gyi bus
182a3(rgyud): gsol ba btab pa thos pa dang / tshigs su bcad de smras pa/ ngas de drang srong snying po yi/ /nad gso dpyad la brten nas ni/ /rim bzhin khyod la rab bstan gyi/ /
182a4(rgyud): legs par nyon la sems can skyobs/ /zla ba gsum ni dpyid kyi dus/ /zla ba gsum ni dbyar zhes bya/ /zla ba gsum ni ston gyi phyogs/ /zla ba gsum ni dgun zhes bya//
182a5(rgyud): 'di ni lo gcig las brtsams pas/ /gsum gsum so sor bshad par bya/ /gnyis gnyis dus tshigs gcig byas nas/ /lo gcig dus ni drug tu 'gyur/ /dang po gnyis
182a6(rgyud): ni me tog dus/ /gsum dang bzhi ni tsha ba'i dus/ /lnga dang drug pa char pa'i dus/ /bdun dang brgyad pa ston gyi dus/ /dgu dang bcu pa grang ba'i dus/ /phyi ma gnyis ni kha ba'i dus//
182a7(rgyud): de ltar bye brag shes gyur na/ /'gal ba med par sman gtang bya/ /dus ni 'di dag rjes mthun par/ /zas skom legs par sbyor byed na/ /ltor ni myur du 'ju 'gyur bas/ /nad mang
182b1(rgyud): dag ni skye mi 'gyur/ /dus tshigs gal te log 'gyur zhing / /'byung chen bzhi ni 'phos gyur la/ /de tshe gsos sman med gyur na/ /nges par nad kyi sdug bsngal skye/ /sman pas dus
182b2(rgyud): bzhi shes bya zhing / /dus tshigs dag kyang shes par bya/ /lus kyi khams bdun rig byas nas/ /'gal ba med par zas sman gtong / /ro yi khams dang khrag dang sha/ rus dang rkang
182b3(rgyud): dang klad rgyas su/ /nad ni 'di dag zhugs pa'i ste/ /gsor rung mi rung shes par bya/ /nad ni tha dad rnam bzhi yod/ /rlung dang mkhris pa bad kan dang / /kun 'dus pa yi
182b4(rgyud): nad yin te/ /g.yo ba'i dus ni shes par bya/ /dpyid ka'i dus ni bad kan g.yo/ /dbyar ni rlung nad skye bar 'gyur/ /ston gyi dus su mkhris pa rgyas/ /dgun ni gsum po
182b5(rgyud): cig car ldang / /dpyid ni tsha rtsub dro ba bza'/ /dbyar ni snum dro lan tshwa skyur/ /ston ni grang dang mngar dang snum/ /dgun ni rtsub skyur snum dang mngar/ /dus ni bzhi po 'di
182b6(rgyud): dag tu/ /sman dang zas skom gang bza' ba/ /gal te de bzhin za byed na/ /nad mang dag ni skye mi 'gyur/ /zos 'og na ba bad kan dang / /zhu tshe na ba mkhris las gyur/ /zhu
182b7(rgyud): 'og ldang ba rlung gi dbang / /dus dang sbyar la nad shes bya/ /nad kyi rtsa ba shes gyur nas/ /nad ni ji bzhin sman gtang bya/ /nad dbyibs bye brag tha dad kyang / /sngar ni
183a1(rgyud): @#/ /rtsa ba shes par bya/ /rlung nad dag la snum bag btang / /mkhris pa'i nad ni 'khru na bzang / /bad kan nad ni skyug par bya/ /kun 'dus la ni sman
183a2(rgyud): gsum dgos/ /rlung mkhris bad kan gsum ldan pa/ /de ni kun 'dus par shes bya/ /nad ldang dus ni shes gyur kyang / /rang bzhin dag ni shes par bya/ /de ltar
183a3(rgyud): brtags te shes gyur nas/ /dus bzhin du ni sman dpyad bya/ /zas skom sman ni 'gal med pa/ /de ni sman pa mkhas zhes bya/ /shes pa'i yan lag brgyad rig nas//
183a4(rgyud): sman dpyad rnams ni kun bsdud pa/ /'di dag la ni gsal byas nas/ /sems can nad ni gso bar bya/ /gtar ba dang ni rmas snad dang / /lus kyi nad dang 'dre
183a5(rgyud): gdon dang / /ma rungs dug dang byis pa dang / /tshe bsring dang ni mthu skyed yin/ /sngar ni de yi kha dog dang / /smra tshig rang bzhin rab brtags nas/ /de 'og rmi
183a6(rgyud): lam dris gyur na/ /rlung mkhris bad kan bye brag shes/ /skem rid mgo yi skra ngan cing / /sems kyi rang bzhin mi brtan pa/ /tshig mang rmi lam 'phur mthong
183a7(rgyud): na| / de ni rlung gi rang bzhin can/ /gzhon nur skra dkar skye ba dang / /rngul che gsher ba mang ba dang / /yid gzhungs rmi lam me mthong ba/ /de ni mkhris pa'i rang
183b1(rgyud): bzhin can/ /sems brtan lus ni mnyam la drang / /zhib rtog mgo dag snum zhing rlan/ /rmi lam chu dang rdzas dkar mthong / /bad kan rang bzhin shes par bya/ /
183b2(rgyud): kun 'dus rang bzhin kun ldan pas/ /kha cig gnyis dang gsum ldan pas/ /phyogs gcig lhag par gang mang ba/ /de yi rang bzhin shes par byos/ /rang
183b3(rgyud): bzhin rig par gyur nas ni/ /nad bzhin sman ni gtang bar bya/ /'chi ba'i mtshan ma med gyur na/ /mi de gsor rung ba zhes bya/ /dbang pos log pa la 'dzin
183b4(rgyud): cing / /bla ma sman pa dag la brnyas/ /nye du dag la khong khro na/ /'chi ba'i mtshan mar shes par bya/ /mig yon kha dog dkar 'gyur zhing / /lce gnag sna zur yo ba
183b5(rgyud): dang / /rna ba'i 'khor lo sngo las gyur/ /ma mchu thur 'phyang chi ba'i mtshan/ /a ru ra ni rnam gcig la/ /ro yi rnam pa drug ldan te/ /nad ni thams cad sel byed
183b6(rgyud): pas/ /nyes med sman rnams kun gyis rgyal/ /'bras bu gsum dang tsha ba gsum/ /sman rnams nang na rnyed par sla/ /bu ram sbrang rtsi 'o ma mar/ /'di dag nad
183b7(rgyud): mang gso bar nus/ /de las gzhan pa'i sman rnams ni/ /nad dang sbyar te bskyed par bya/ /sngar ni brtse ba'i sems bskyed nas/ /nor dang khe la blta mi bya/ /ngas ni
184a1(rgyud): @#/ /khyod la nad gso ba'i/ /gces pa'i don ni bstan pa yin/ /'di yis sems can gso byas na/ /mtha' med 'bras bu thob par gyur//
184a2(rgyud): rigs kyi lha mo/ de nas tshong dpon gyi bu chu 'bebs pha las mngon sum du shes pa'i yan lag brgyad kyi don shes pa dang / 'byung ba chen po bzhi 'phel
184a3(rgyud): zhing 'grib pa dang / dus tshigs mi mthun pa dang / sman dpyad kyi cho ga thos pas legs par khong du chud par gyur nas bdag nyid nad mang po
184a4(rgyud): gso nus par rig par gyur pas grong dang / grong khyer dang / grong rdal kun tu khyab par de dang de dag tu song ste/ nad kyi sdug bsngal dang ldan pa'i
184a5(rgyud): sems can 'bum phrag stong du ma de'i thad du lhags pa rnams la legs pa'i tshig gis spro ba bskyed nas/ 'di skad du/ bdag ni sman pa'o/ /bdag
184a6(rgyud): ni sman pa ste/ sman dpyad la shin tu mkhas pas deng khyed cag gi nad mang po gsos nas thams cad sos par bya'o zhes smras so/ /rigs kyi lha
184a7(rgyud): mo| de'i tshe mi mang po rnams tshong dpon gyi bus legs pa'i tshig gis spro ba bskyed nas nad gso bar gnang ba thos pa dang / de nas sems can nang
184b1(rgyud): tshabs chen pos btab pa brgya stong tshad med pa snyed cig tshig de skad smras pa thos nas lus dang / sems dga' mgu ra ngas shing ngo mtshar rmad du byung ba
184b2(rgyud): thos par gyur pas rgyu dang / rkyen des nad kyi sdug bsngal ji snyed pa thams cad sos shing zhi bar gyur pas nyams stobs rtas te snga mkho bzhin du sos
184b3(rgyud): par gyur to/ /rigs kyi lha mo/ de'i tshe/ gzhan yang / nad kyi sdug bsngal shin tu lci zhing gso bar dka' ba'i sems can brgya stong tshad med pa rnams kyang
184b4(rgyud): lhan cig tshong dpon gyi bu de'i thad du lhags nas yang nad gso bar gsol ba btab pa dang / de'i tshe tshong dpon gyi bus sman gyi nom pa dag btang nas thams
184b5(rgyud): cad sos par gyur te/ rigs kyi lha mo/ de'i tshe tshong dpon gyi bu des yul khams de kun gyi nad kyi sdug bsngal gyis nyen pa'i sems can bye ba khrag khrig brgya
184b6(rgyud): stong du ma sos par byas so/ /gser 'od dam pa mchog tu rnam par rgyal ba mdo sde'i rgyal po las/ nad rab tu zhi bar byas pa'i le'u ste nyi shu bzhi pa'o// //
184b7(rgyud): de nas bcom ldan 'das kyis byang chub kyi shing gi lha mo la 'di skad ces bka' stsal to/ /rigs kyi lha mo/ de'i tshe tshong dpon gyi bu chu 'bebs kyis sngon gyi rgyal
185a1(rgyud): @#/ /po lha'i dbang phyug 'od kyi yul khams su sems can gyi nad kyi sdug bsngal ji snyed yod pa dag gsos nas snga mkho bzhin du rtas te bde
185a2(rgyud): ba myong bar gyur pa dang / de'i tshe sems can mang po de dag nad sos par gyur pa'i phyir bsod nams kyi las mang du bsags nas sbyin pa rgya cher btang ba la bdag
185a3(rgyud): nyid longs spyod par gyur pas thams cad lhan cig tshong dpon gyi bu'i thad du dong ste thams cad gus pa bskyed nas/ 'di skad du/ tshong dpon chen
185a4(rgyud): po'i bu/ bsod nams kyi dngos po shin tu legs par bskyed de bdag cag la phan btags nas bde bar 'tsho bar byas pa legs so/ /legs
185a5(rgyud): so| |khyod ni yang dag pa'i mthu chen po dang ldan pa'i sman pa'i rgyal po byams pa dang / snying rje dang ldan pa'i byang chub sems dpa' yin te sman dpyad
185a6(rgyud): l a shin tu mkhas pas sems can gyi nad kyi sdug bsngal tshad med pa dag legs par gsos so zhes grong khyer kun tu khyab par de ltar bsngags
185a7(rgyud): pa brjod par gyur to/ /rigs kyi lha mo/ de'i tshe tshong dpon gyi bu de'i chung ba chu'i pad+ma'i mdzod ces bya ba la bu gnyis yod de/ de gcig gi ming ni chu
185b1(rgyud): rgyas zhes bya'o/ /gcig gi ming ni chu'i mdzod ces bya'o/ /de nas chu 'bebs kyis bu gnyis khrid nas mthar gyis grong dang / grong khyer dang / grong rdal rgyu zhing dong
185b2(rgyud): ba las dgon pa'i gnas shin tu nyam nga ba zhig 'das pa dang / de na 'phar ba dang / spyang ki dang / wa dang / spra chen dang / bya rgod la sogs pa gcan gzan
185b3(rgyud): gyi rnam pa sha khrag za zhing 'thung ba mang po phyogs gcig tu rgyug cing 'phur te dong ba mthong ngo / /de nas tshong dpon gyi bu de 'di snyam du gcan gzan 'di dag rgyu dang /
185b4(rgyud): rkyen gang gi phyir phyogs gcig tu 'phur zhing rgyug par gyur/ bdag gis skad cig phyi bzhin du brtag go snyam du bsams nas phyi bzhin du song ba las rdzing chen po dgon
185b5(rgyud): pa skyes zhes bya ba de ni chu zad la thug pas rdzing de'i nang na nya mang po yod pa mthong bar gyur to/ /chu 'bebs kyis mthong nas kyang snying rje chen po'i sems skyes pa
185b6(rgyud): dang / de'i tshe shing gi lha zhig lus phyed tsam bstan nas/ 'di skad du legs so/ /legs so/ /rigs kyi bu/ khyod ni yang dag pa'i don dang ldan pa'i phyir chu 'bebs zhes
185b7(rgyud): bya bas nya 'di dag la snying brtse bas chu sbyin pa'i rigs so/ /rgyu dang / rkyen rnam pa gnyis dang ldan pa'i phyir chu 'bebs zhes bya ste/ chu 'bab par byed pa dang / chu sbyin par byed pa'o/ /
186a1(rgyud): @#/ /der khyod kyis ming ji lta ba bzhin du byos shig /de nas chu 'bebs kyis shing gi lha mo la smras pa/ nya 'di dag gi grangs ji tsam zhig yod/ shing
186a2(rgyud): gi lha mos smras pa/ grangs ni stong phrag bcu tshang ba snyed yod do/ /rigs kyi lha mo/ de nas tshong dpon gyi bus grangs de snyed yod par thos pa dang / lhag par snying rje'i
186a3(rgyud): bsam pa skyes par gyur to/ /de'i tshe rdzing chen po de yang nyi mas gdungs nas chu'i lhag ma cung zad cig lus par gyur pas nya stong phrag bcu po de dag kyang 'chi ba'i
186a4(rgyud): sgor zhugs te lus kyis 'gre ldog byas pa na tshong dpon de mthong ba dang / sems la re ba dang bcas mig mi 'dzums par rjes su 'brang zhing blta bar gyur to/ /
186a5(rgyud): de nas tshong dpon gyi bus dngos po de mthong nas phyogs bzhir rgyugs te chu btsal bar 'dod kyang rnyed par ma gyur pas yang phyogs gcig tu rnam par bltas pa las
186a6(rgyud): ljon shing chen po zhig mthong ba dang / steng du 'dzegs nas yal ga dang / lo ma bcad de bsil grib byas so/ /gzhan yang / rdzing 'di'i chu gang nas 'ongs zhes yongs
186a7(rgyud): su btsal ba las chu bo chen po chu skyes zhes bya ba zhig mthong ngo / /de'i tshe chu bo de'i 'gram na nya pa mang po yod pas nya blang ba'i phyir chu bo de'i gong du g.yang sa chen po
186b1(rgyud): y od pa'i gnas su chu bo nas 'bab tu mi ster bas chu dral ba'i gnas de yang shin tu bcos dka' bar gyur pas 'di snyam du gad pa 'di ni shin tu zab cing g.yang sa che
186b2(rgyud): bas mi brgya stong gis zla ba gsum gyi bar du'ang gcod par mi nus na/ bdag gcig pus mi nus pa lta smos kyang ci dgos snyam mo/ /de nas tshong dpon gyi bu myur du
186b3(rgyud): rang gi grong khyer du song ste rgyal po chen po'i drung du phyin nas/ mgo bos rkang pa la phyag byas te phyogs gcig tu 'khod nas gus pas thal mo sbyar te/ 'di skad du/
186b4(rgyud): bdag gis rgyal po chen po'i mnga' ris na 'bangs la bro nad sna tshogs ci mchis pa gsos nas thams cad bde bar bgyis te/ mthar gyi ljongs rgyur mchis pa
186b5(rgyud): las 'brog dgon pa zhig tu mchis pa dang / rdzing dgon pa chu skyes zhes bgyi ba de'i chab bas su nye bas de na nya stong phrag bcu mchis pa yang gdugs kyis bskams
186b6(rgyud): pas rings po mi thogs par 'gum par 'gyur ba dag mthong lags na/ rgyal po chen po/ byams pa dang / thugs rjes thugs brtse bar dgongs te glang po che nyi shu zhig
186b7(rgyud): chab dgal bar skad cig stsal du gsol/ ji ltar bdag gis nad pa mang po la srog stsal pa de bzhin du nya de dag gi srog gi skyabs bgyid pa lags so zhes gsol
187a1(rgyud): @#/ /to| |de nas rgyal po chen pos kyang blon po chen po la sman pa'i rgyal po 'di la glang po che byin cig ces bsgo'o/ /de'i tshe blon po chen pos kyang rgyal
187a2(rgyud): po'i bka' khyer nas tshong dpon gyi bu la 'di skad ces smras so/ /kye skyes bu chen po/ legs so/ /khyod bdag nyid glang po che'i lhas su song ste yid la ji ltar 'dod pa
187a3(rgyud): bzhin du glang po che nyi shu zhig 'dams te khyer la sems can la phan btags nas bde ba thob par gyis shig / de nas chu 'bebs bu gnyis dang lhan cig tu glang po che
187a4(rgyud): nyi shu khrid de tshong pa'i khyim nas rgyal ba mang po g.yar te/ chu dral ba'i gnas su phyin nas rkyal pa chus bkang ste glang po che la bkal nas rdzing gi drung du phyin te/
187a5(rgyud): rdzing gi nang du blugs pa dang / snga mkho bzhin du gang zhing rgyas par gyur to/ /rigs kyi lha mo/ de'i tshe tshong dpon gyi bus rdzing gi ngos bzhir 'khor bar bltas pa
187a6(rgyud): dang | de nas nya mang po de dag kyang phyi bzhin du 'brang nas 'gram du rgyu bar gyur to/ /de nas tshong dpon gyi bu yang 'di snyam du nya mang po 'di dag ci'i phyir bdag gi phyi
187a7(rgyud): bzhin 'brang / gdon mi za bar bkres pa'i mes gdungs nas bdag la zas slong ba yin pas bdag gis sbyin par bya'o snyam du bsams nas/ tshong dpon gyi bu
187b1(rgyud): chu 'bebs kyis bu la 'di skad smras so/ khyod kyis glang po che mchog tu stobs dang ldan pa zhig blangs te myur du khyim du deng la yab tshong dpon la gsol te khyim na
187b2(rgyud): bzar rung ba'i dngos po ci yod pa dang / pha ma za ba'i skal ba dang / bu dang / chung ma dang / bran mo dang / bran pho'i skal ba ci yod pa thams cad kyang bsdus te khyer la
187b3(rgyud): shog cig / de nas bu gnyis pas bstan pa mnyan nas glang po che mchog la zhon te rings par khyim du song nas/ mes po'i drung du phyin pa dang / dngos po gong ma
187b4(rgyud): rgyas par smras nas/ khyim na bzar rung ba'i dngos po ci yod pa blangs te glang po che la bkal nas/ myur zhing rings par pha 'dug pa'i rdzing drung du phyin pa dang / de nas
187b5(rgyud): chu 'bebs bu 'ongs pa mthong nas lus dang / sems dga' mgu rangs par gyur te zas rnams blangs nas rdzing kun tu khyab par gtor ba dang / nya rnams zas thob
187b6(rgyud): pas thams cad 'grangs shing tshim par gyur to/ /yang 'di snyam du deng bdag gis zas yongs su btang nas nya rnams srog thob par gyur pas ma 'ongs pa'i dus
187b7(rgyud): kyi tshe'ang chos kyi zas yongs su btang nas sems can mtha' yas pa rnams tshim par byed par gyur cig snyam mo/ /gzhan yang / 'di snyam du bdag gis
188a1(rgyud): @#/ /sngon dgon pa'i nags tshal na dge slong zhig theg pa chen po'i mdo sde klog pa las/ rten cing 'brel par 'byung ba yan lag bcu gnyis
188a2(rgyud): pa'i chos zab mo'i don gces pa ston pa yang mthong zhing thos/ gzhan yang / mdo sde las sems can gang la la zhig 'chi ka'i dus kyi tshe de bzhin gshegs
188a3(rgyud): pa rin chen gtsug phud kyi mtshan thos par gyur na mtho ris su skye bar 'gyur ro zhes gsungs pas/ deng bdag gis nya stong phrag bcu po de dag la rten cing
188a4(rgyud): 'brel par 'byung ba yan lag bcu gnyis pa'i chos zab mo yang bstan la de bzhin gshegs pa rin chen gtsug phud kyi mtshan yang brjod par bya'o/ /'dzam
188a5(rgyud): bu'i gling 'di na sems can rnam pa gnyis yod de/ theg pa chen po la shin tu mngon par yid ches pa dang / yid mi ches shing smod par byed pa ste/ de dag
188a6(rgyud): kyang mngon par yid ches pa'i sems 'phel bar bya'o snyam mo/ /de'i tshe tshong dpon gyi bu 'di snyam du bdag rdzing gi nang du zhugs te nya mang po de dag la chos
188a7(rgyud): zab mo shin tu gya nom pa bshad par bya'o snyam du bsams nas chu'i nang du zhugs te/ 'di skad ces/ 'das pa'i de bzhin gshegs pa/ dgra bcom
188b1(rgyud): pa| yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ bla na med pa'i skyes bu kha lo sgyur ba/ lha
188b2(rgyud): dang | mi rnams kyi ston pa/ sangs rgyas bcom ldan 'das rin chen gtsug phud la phyag 'tshal lo/ /de bzhin gshegs pa 'di sngon byang chub sems dpa'i spyad pa
188b3(rgyud): spyod pa na 'di ltar thugs dam bzhes te/ phyogs bcu'i 'jig rten gyi khams na sems can ji snyed pa gang dag 'chi ka'i dus kyi tshe/ nga'i ming thos par gyur na shi
188b4(rgyud): 'phos pa'i 'og tu sum cu rtsa gsum gyi lhar skye bar 'gyur ro zhes bka' stsal to zhes bsgrags so/ /de nas chu 'bebs kyis rdzing gi nya de dag la chos zab mo gya nom
188b5(rgyud): pa yang / 'di skad du/ 'di yod pa'i phyir de yod/ 'di skyes pa'i phyir de skye bar 'gyur ba/ 'di lta ste/ ma rig pa'i rkyen gyis 'du byed/ 'du byed kyi rkyen gyis rnam
188b6(rgyud): par shes pa/ rnam par shes pa'i rkyen gyis ming dang gzugs/ ming dang gzugs kyi rkyen gyis skye mched drug /skye mched drug gi rkyen gyis reg pa/ reg pa'i
188b7(rgyud): rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang /
189a1(rgyud): @#/ /mya ngan dang / smre sngags 'don pa dang / sdug bsngal ba dang / 'khrug pa 'byung ste/ sdug bsngal gyi phung po chen po 'di 'ang zhig 'byung
189a2(rgyud): bar 'gyur ro/ /'di 'gags pa'i phyir de 'gag par 'gyur pa/ 'di lta ste/ ma rig pa 'gags pas 'du byed 'gag /'du byed 'gags pas rnam par
189a3(rgyud): shes pa 'gag / rnam par shes pa 'gags pas/ ming dang gzugs 'gag /ming dang gzugs 'gags pas skye mched drug 'gag /skye mched drug
189a4(rgyud): 'gags pas reg pa 'gag / reg pa 'gags pas tshor ba 'gag /tshor ba 'gags pas sred pa 'gag /sred pa 'gags pas len pa 'gag /len
189a5(rgyud): pa 'gags pas srid pa 'gag / srid pa 'gags pas skye ba 'gag /skye ba 'gags pas rga shi 'gag /rga shi 'gags pas mya ngan dang / smre sngags
189a6(rgyud): 'don pa dang / sdug bsngal ba dang / 'khrug pa rnams 'gag par 'gyur te/ 'di ltar sdug bsngal gyi phung po 'di 'ba' zhig 'gag par 'gyur ro zhes
189a7(rgyud): bshad do/ /chos 'di dag bshad nas/ gzhan yang / rten cing 'brel par 'byung ba'i yan lag bcu gnyis dang mtshungs par ldan pa'i gzungs 'di
189b1(rgyud): bstan to/ /tad+ya thA/ bi tsa ni/ bi tsa ni/ bi tsa ni/ saM sh+tsa ni/ saM sh+tsa ni/ saM sh+tsa ni/ b+hi shi ni/ b+hi shi ni/ b+hi shi ni swA hA/ tad+ya thA/ na mi ni/ na mi ni/ na mi ni/ sha d+hi ni/ sha d+hi ni/
189b2(rgyud): sha d+hi ni/ sra pra shi ni/ sra pra shi ni/ sra pra shi ni swA hA/ tad+ya thA/ be tra ni/ be tra ni/ be tra ni/ tri shi ni ni/ tri shi ni ni/ tri shi ni ni/ u pa d+hi ni/ u pa d+hi ni/ u pa d+hi ni swA hA/
189b3(rgyud): tad+ya thA/ b+ha bi ni/ b+ha bi ni/ b+ha bi ni/ sha ti ni/ sha ti ni/ sha ti ni/ sha ma ni ni/ sha ma ni ni/ sha ma ni ni swA hA/ /de'i tshe bcom ldan 'das kyis 'khor mang po rnams la tshong
189b4(rgyud): dpon gyi bu'i sngon gyi rgyu 'di bstan pa na lha dang / mi'i 'khor rnams shin tu ngo mtshar che'o zhes bsngags pa brjod par gyur to/ /de nas rgyal po chen po bzhi po dag so
189b5(rgyud): so nas gnas de nyid du mgrin gcig tu 'di skad ces smras so/ /legs so shAkya thub pa'i gtso/ /yan lag bcu gnyis mtshungs ldan pa/ /dam chos rig sngags
189b6(rgyud): bkas bshad nas/ /sdig bsal bsod nams 'phel bar mdzad/ /bdag cag kyang ni sngags brjod pa/ /dam pa'i chos ni srung bar bgyid/ /gang zhig 'gal bar
189b7(rgyud): bgyis nas ni/ /legs par rjes su mi 'brang na/ /ardza ka yi yal ga bzhin/ /mgo ni tshal pa bdun du 'gas/ /bdag cag bcom ldan spyan sngar ni/ /rig sngags
190a1(rgyud): @#/ /lan cig brjod par bgyid/ /tad+ya thA/ hi ri mi gA te/ gan d+ha ri/ tsan d+ha ri/ d+ha ri dze b+ha re/ shi hi b+ha re/ pu re pu re/ gu gu ma ti/ kha ra ma ti/
190a2(rgyud): da d+hi mu khi/ lau ru b+ha/ mu ru b+hi/ ku tsa mu ru gan+te/ tu ru tu ru tu ru bId+ye/ a d+hi sid+d+hi da ba bye/ d+ha da ba bye/ u ste/ u ste bad d+he/ a na le bad d+he/ ba du bad d+he/ a
190a3(rgyud): su ma bad d+he swA hA/ /bcom ldan 'das kyis bka' stsal pa/ rigs kyi lha mo/ de'i tshe tshong dpon gyi bu chu 'bebs dang / bu gnyis kyis rdzing de'i nya ngag la chu
190a4(rgyud): dang | zas byin nas chos bshad de slar rang gi khyim du dong ngo / /tshong dpon gyi bu chu 'bebs de dus gzhan zhig na ston mo la 'dus te ston mo sna tshogs byas
190a5(rgyud): nas chang gis ra ro ste nyal ba dang / de'i tshe nya stong phrag bcu po de dag dus gcig tu tshe 'das nas sum cu rtsa gsum gyi lhar skyes pas de dag 'di snyam du bdag
190a6(rgyud): cag gi dge ba'i las kyi rgyu dang / rkyen gang gis lha'i gnas 'dir skyes par gyur ces bsams nas phan tshun gcig la gcig /'di skad du/ bdag cag ni
190a7(rgyud): sngon 'dzam bu'i gling du dud 'gro'i skye gnas su lhung nas nya'i lus blangs pa las/ tshong dpon gyi bu chu 'bebs kyis bdag cag la chu dang / zas byin nas/
190b1(rgyud): gzhan yang / bdag cag la rten cing 'brel par 'byung ba yan lag bcu gnyis pa'i chos zab mo dang / gzungs kyang bshad/ de bzhin gshegs pa rin chen
190b2(rgyud): gtsug phud kyi mtshan nas kyang brjod pa'i rgyu dang / rkyen des bdag cag lha'i gnas 'dir skyes pa yin pas/ de'i phyir bdag cag thams cad tshong dpon gyi bu de'i
190b3(rgyud): thad du dong la drin bsab pa'i phyir mchod pa bya ba'i rigs so zhes smras so/ /de nas lha'i bu stong phrag bcu po de dag lha'i gnas de nas mi snang bar gyur te 'dzam
190b4(rgyud): bu'i gling du sman pa'i rgyal po chen po'i thad du lhags so/ /de'i tshe tshong dpon gyi bu de yang thog mthon po'i steng du bde bar gnyid log pa las lha'i bu stong phrag bcu
190b5(rgyud): po de dag gis mu tig gi phreng ba stong phrag bcu ni mgo drung du bzhag / yang stong phrag bcu ni rkang pa'i drung du bzhag /yang stong phrag bcu ni g.yas logs su
190b6(rgyud): bzhag / yang stong phrag bcu ni g.yon logs su bzhag ste/ me tog man dA ra ba dang / man dA ra ba chen po'i char pa pus nub tsam du phab nas 'od kyis kun
190b7(rgyud): snang bar byas te/ lha'i rol mo rnam pa sna tshogs las sgra dbyangs snyan pa dag byung bas 'dzam bu'i gling du gnyid log pa thams cad sad par byas so/ /tshong
191a1(rgyud): @#/ /dpon gyi bu chu 'babs kyang gnyid log pa las sad par gyur pa dang / de nas lha'i bu stong phrag bcu po de dag gis mchod pa byas nas nam
191a2(rgyud): mkha' la 'phur te dong ngo / /rgyal po lha'i dbang phyug gi 'od kyi yul khams su'ang gnas de dang / de dag thams cad du lha'i me tog pad+ma dam pa'i char mngon
191a3(rgyud): par phab bo/ /lha'i bu mang po de dag sngon gyi gnas dgon pa'i rdzing drung du dong nas lha'i me tog sna tshogs kyi char mngon par phab ste/ de nas mi snang bar gyur nas slar
191a4(rgyud): lha'i gnas su song ste/ yid bzhin du ci dga' bar 'dod pa lnga'i bde ba dag la longs spyod par gyur to/ /rgyal po lha'i dbang phyug gi 'od kyang nam langs pa dang /
191a5(rgyud): blon po chen po de dag la/ mdang sum rgyu dang / rkyen gang gi phyir ya mtshan gyi mtshan ma de lta bu dag snang zhing 'od zer chen po dag kyang bkye bar gyur ces smras
191a6(rgyud): so| |blon po chen pos spras pa/ rgyal po chen po/ mkhyen par mdzod cig /lha'i tshogs mang po rnams kyis tshong dpon gyi bu chu 'bebs kyi sdum par mu tig gi
191a7(rgyud): phreng ba 'bum phrag bcu dang / me tog man dA ra ba'i char mngon par phab pa pus nub tsam du bgyis lags so/ /rgyal pos blon po la bsgo pa/ tshong dpon gyi
191b1(rgyud): khyim du song la de'i bu bos shig / blon po chen pos bka' mnyan nas de'i khyim du song ste/ rgyal po'i bka' bzlas nas/ tshong dpon gyi bu bkug go /de nas tshong dpon
191b2(rgyud): gyi bu rgyal po'i drung du phyin pa dang / mdang gsum rgyu dang / rkyen gang gi phyir ya mtshan che ba'i mtshan ma de lta bu byung bar gyur ces dris so/ /tshong dpon gyis bus smras
191b3(rgyud): pa| bdag gis dpyad pa ltar na/ gdon mi 'tshal bar rdzing de'i nang gi nya mang po de dag mdo sde las gsungs pa bzhin du tshe 'das nas sum cu rtsa gsum gyi lhar
191b4(rgyud): skyes pas de dag drin lan glan pa'i slad du ya mtshan che ba'i mtshan ma de lta bu bstan snyam bgyid lags so/ /rgyal pos smras pa/ ji ltar shes/ chu 'bebs kyis smras
191b5(rgyud): pa| lhas pho nya 'ga' zhig dang / bdag gi bu gnyis rdzing chen po'i drung du btang ste/ nya stong phrag bcu po de dag gum mam/ 'tsho ba brtags na mad dam/ mi mad
191b6(rgyud): mkhyen par 'gyur lags so/ /rgyal pos de skad smras pa thos nas/ pho nya dang / de'i bu gnyis rdzing de'i drung du btang ba las rdzing de'i nang na me tog man dA ra ba mang po
191b7(rgyud): phung po chen pos gang bar gyur pa dang / nya mang po thams cad dus las 'das par mthong ngo / /mthong nas kyang slar myur du log ste rgyas par rgyal po la gsol ba dang /
192a1(rgyud): @#/ /rgyal po'ang de ltar gyur pa thos pas rab tu dga' bar gyur nas sngon de lta bu ma byung ngo zhes bsngags pa brjod par gyur to/ /de nas bcom ldan
192a2(rgyud): 'das kyis byang chub kyi shing gi lha mo la 'di skad ces bka' stsal to/ /rigs kyi lha mo/ khyod kyis 'di ltar shes par bya ste/ sngon byung ba tshong dpon gyi bu chu 'bebs zhes
192a3(rgyud): bya ba de ni nga nyid yin no/ /tshong dpon gyi bu chu 'dzin zhes bya ba de ni mdzes pa'i tog yin no/ /de'i bu gnyis las bu chen po chu rgyas zhes bya ba de ni dngul gyi tog ces bya ba
192a4(rgyud): 'di nyid yin no/ /de'i bu chung ngu chu'i mdzod ces bya ba de ni dngul gyi 'od ces bya ba 'di nyid yin no/ /rgyal po lha'i dbang phyug gi 'od ces bya ba de byang chub kyi shing gi lha mo
192a5(rgyud): khyod nyid yin no/ /nya stong phrag bcu po de dag ni lha'i bu stong phrag bcu po 'di dag nyid yin no/ /ngas sngon nya de dag la chu dang / zas byin te tshim par byas nas rten cing
192a6(rgyud): 'brel par 'byung ba yan lag bcu gnyis pa'i chos zab mo dang ldan pa'i gzungs 'di bshad pa'i rgyu de dang / gzhan yang / de bzhin gshegs pa rin chen
192a7(rgyud): gtsug phud de'i mtshan nas brjod de bstan pa'i dge ba'i rtsa ba de'i rgyus mtho ris su skyes par gyur pas/ deng nga'i thad du 'ongs nas rab tu dga' bas chos mnyan
192b1(rgyud): bas ngas bla na med pa yang dag par rdzogs pa'i byang chub tu lung bstan nas de dag gi ming bstan pa yin no/ /rigs kyi lha mo/ ji ltar ngas sngon srid pa rnams su 'khor
192b2(rgyud): b a na 'khor ba'i tshe sems can tshad med pa snyed la rgya cher phan btags nas thams cad rim gyis bla na med pa yang dag par rdzogs pa'i byang chub tu lung bstan pa de
192b3(rgyud): bzhin du khyod cag thams cad kyis kyang nan tan brtson 'grus kyis nges par 'byung ba yongs su gnyer nas bag med par mi bya'o/ /de nas 'khor mang po rnams de skad
192b4(rgyud): ces bka' stsal pa thos pa dang / thams cad kyis byams pa dang / snying rje chen pos thams cad yongs su skyo ba dang / nan tan brtson 'grus kyi dka' ba spyad nas
192b5(rgyud): g dong bla na med pa'i byang chub rtogs shing mngon du byed par 'gyur bar khong du chud par gyur pas shin tu dang ba'i sems kyis mngon par yid ches shing rab tu dga'
192b6(rgyud): bar gyur to/ /gser 'od dam pa mchog tu rnam par rgyal ba mdo sde'i rgyal pos las/ tshong dpon gyi bu chu 'bebs kyi le'u ste nyi shu lnga pa'o// //gser
192b7(rgyud): 'od dam pa mchog tu rnam par rgyal ba mdo sde'i rgyal po bam po bcu pa ste tha ma/ de nas bcom ldan 'das kyis 'khor mang po rnams la lha'i bu stong phrag bcu
193a1(rgyud): @#/ /po de dag gi sngon gyi rgyu dang / rkyen bkas bshad nas/ yang byang chub kyi shing gi lha mo dang / 'khor mang po rnams la bka' stsal pa/ ngas
193a2(rgyud): 'das pa'i dus kyi tshe byang chub sems dpa' pa'i lam spyod pa na chu dang / zas sbyin pa btang nas nya de dag gi srog la phan btags pa 'ba' zhig byas pa ma yin
193a3(rgyud): gyi| shin tu phangs pa'i lus kyang yongs su btang ste/ de'i rgyu dang / rkyen gang yin pa lhan cig blta bar bya'o/ /de nas de bzhin gshegs pa dgra bcom pa
193a4(rgyud): yang dag par rdzogs pa'i sangs rgyas lha'i gnas kyi steng dang / lha'i gnas kyi 'og thams cad na mchog tu rnam par rgyal zhing mchog tu btsun pa/ 'od
193a5(rgyud): zer brgya stong du mas phyogs bcu'i 'jig rten gyi khams gsal bar mdzad pa/ mkhyen pa thams cad phun sum tshogs par gyur pa/ yon tan yongs su
193a6(rgyud): rdzogs par gyur pa des dge slong rnams dang / 'khor mang po rnams dang thabs gcig tu pany+tsa la'i ljongs su byon nas/ nags tshal sa gzhi shin tu mnyam
193a7(rgyud): la tsher ma rnams med pa/ me tog mchog dam pa dang / rtswa 'jam po dag gis kun tu khyab par bkram par gshegs te/ bcom ldan 'das kyis tshe dang ldan
193b1(rgyud): pa kun dga' bo la bka' stsal pa/ khyod kyis shing 'di'i drung du nga'i ched du stan things shig /de nas tshe dang ldan pa kun dga' bos bka' mnyan nas gdan bting ngo / /bting
193b2(rgyud): zin nas bcom ldan 'das la 'di skad ces gsol to/ /bcom ldan 'das/ gdan bshams lags na/ 'phags pas dus mkhyen par mdzad du gsol/ /de nas bcom
193b3(rgyud): ldan 'das gdan gyi steng du skyil mo krung bcas te sku drang por bsrang nas/ yang dag pa'i dran pa nye bar gzhag ste bzhugs nas dge slong rnams la bka' stsal pa/ khyed
193b4(rgyud): cag sngon dka' ba spyad pa'i byang chub sems dpa'i sngon gyi lus kyi ring bsrel blta bar 'dod dam/ dge slong rnams kyis gsol pa/ bdag cag mthong bar mos lags
193b5(rgyud): so| |de nas bcom ldan 'das bsod nams brgyas rab tu brgyan pa/ mtshan dang / dpe byad dang ldan pa'i phyag gis sa la bsnun pa dang / de'i tshe sa chen po rnam pa drug tu
193b6(rgyud): rab tu g.yos par gyur pas sa gas shing bye bar gyur pa dang / rin po che sna bdun gyi mchod rten rin po che sna tshogs kyi dra bas rab tu brgyan pa zhig mngon par 'phags te byung
193b7(rgyud): ba 'khor mang po kun gyis mthong nas ngo mtshar che ba'i bsam pa skyes par gyur to/ /de nas bcom ldan 'das gdan las bzhengs te/ phyag mdzad nas g.yas phyogs
194a1(rgyud): @#/ /su bskor ba mdzad de slar gdan la bzhugs nas tshe dang ldan pa kun dga' bo la bka' stsal pa/ khyod kyis mchod rten 'di'i sgo phye zhig /de
194a2(rgyud): nas tshe dang ldan pa kun dga' bos sgo phye ste/ rin po che sna bdun las byas pa'i sgrom bu rin po che mchog dam pas brgyan pa zhig mthong ba dang / bcom ldan 'das
194a3(rgyud): la 'di skad ces gsol to/ /bcom ldan 'das/ rin po che sna bdun las bgyis pa'i sgrom bu rin po che rnam pa sna tshogs kyis rab tu brgyan pa zhig gda' lags
194a4(rgyud): so| |bcom ldan 'das kyis bka' stsal pa/ khyod kyis sgro ma phye zhig /de nas tshe dang ldan pa kun dga' bos bka' mnyan nas phye ba dang ring bsrel kha dog dung
194a5(rgyud): dang | me tog ku mu da 'dra ba zhig mthong nas bcom ldan 'das la gsol pa/ sgrom gyi nang na ring bsrel kha dog dam pa gzhan las khyad par du 'phags pa
194a6(rgyud): zhig gda' lags so/ /bcom ldan 'das kyis bka' stsal pa/ kun dga' bo/ khyod kyis skyes bu chen po'i rus pa 'dir khyer te shog cig /de nas tshe dang
194a7(rgyud): ldan pa kun dga' bos ring bsrel de blangs nas/ bcom ldan 'das la phul lo/ /bcom ldan 'das kyis bzhes nas dge slong rnams la khyed kyis dka' ba
194b1(rgyud): spyad pa'i byang chub sems dpa'i lus kyi ring bsrel bzhag pa la ltos shig ces bka' stsal nas tshigs su bcad de bka' stsal pa/ byang chub sems dpa' yon tan
194b2(rgyud): mchog ldan blo/ /rab dpa' brtson pas pha rol phyin drug rdzogs/ /rtag sgom byang chub phyir ni rgyun chad med/ /btang snyoms che brtan sems la ngal ba med/ /dge slong
194b3(rgyud): dag |khyed cag thams cad kyis byang chub sems dpa'i sngon gyi lus la gus pas phyag byos shig / ring bsrel 'di ni tshul khrims dang / ting nge 'dzin dang / shes
194b4(rgyud): rab kyi dri tshad med pa dag gis yongs su bdugs pa/ bsod nams kyi zhing mchog dam pa yin pas shin tu phrad par dka'o/ /de nas dge slong rnams dang / 'khor
194b5(rgyud): mang po rnams kyis sems rtse gcig tu gus pas thal mo sbyar te/ mgo bos ring bsrel la phyag byas nas sngon chad nam yang de lta bu ma byung ngo zhes bsngags pa brjod
194b6(rgyud): par gyur to/ /de nas tshe dang ldan pa kun dga' bo mdun du 'phags te/ bcom ldan 'das kyi zhabs la phyag byas nas bcom ldan 'das la 'di skad ces gsol
194b7(rgyud): to| |bcom ldan 'das/ de bzhin gshegs pa ston pa chen po ni thams cad las mngon par 'phags pa lags pas sems can kun gyis bsnyen bkur bgyi
195a1(rgyud): @#/ /ba lags na/ rgyu dang / rkyen gang gi slad du lus kyi rus pa 'di la phyag mdzad lags/ bcom ldan 'das kyis tshe dang ldan pa kun dga' bo
195a2(rgyud): la bka' stsal pa/ kun dga' bo/ nga ni rus pa 'di'i rgyus bla na med pa yang dag par rdzogs pa'i byang chub mngon par rdzogs par sangs rgyas par gyur pas sngon gyi
195a3(rgyud): drin bsab pa'i phyir deng ngas phyag byas pa yin no/ /yang tshe dang ldan pa kun dga' bo la bka' stsal pa/ ngas deng khyod dang / 'khor mang po'i the tshom dang / som
195a4(rgyud): nyi gcod pa'i phyir ring bsrel 'di'i sngon gyi rgyu dang / rkyen gang yin pa yang dag par bshad kyi/ khyed cag legs par yid la byos la sems rtse gcig tu nyon
195a5(rgyud): cig |tshe dang ldan pa kun dga' bos gsol pa/ bdag cag shin tu thos par mos lags na rnam par phye ste bkas bshad du gsol/ kun dga' bo/ sngon byung
195a6(rgyud): ba 'das pa'i dus kyi tshe/ yul cig gi rgyal po shing rta chen po zhes bya ba shin tu phyug cing nor mang ba/ bang mdzod rgyas pa/ dmag gi dpung rab tu dpa' ba/
195a7(rgyud): mang po kun gyis bkur zhing ngag nyan pa/ rtag par yang dag pa'i chos kyis skye bo 'dul ba/ mi rnams ngar zhing rgyas pa/ phyir rgol ba'i dgra med pa zhig
195b1(rgyud): yod de btsun mo dam pa byad bzhin shin tu sdug cing mdzes pa/ mang po kun gyis blta bar mos pa'i bu gsum yod do/ /bu chen po'i ming ni sgra chen po zhes bya'o/ /bu
195b2(rgyud): 'bring po'i ming ni lha chen po zhes bya'o/ /bu tha chung gi ming ni sems can chen po zhes bya'o/ /de'i tshe rgyal po chen po de rtse zhing ltad mo blta ba'i phyir ri dang / nags
195b3(rgyud): tshal kun tu blta bar chas pa dang / bu gsum po de'ang phyi bzhin du dong ngo / /me tog dang / 'bras bu btsal ba'i phyir pha spangs te kun tu 'khyam pa las 'od ma'i
195b4(rgyud): tshal chen po zhig tu phyin te ngal bsos so/ /de na rgyal bu chen pos/ 'di skad du/ deng bdag ni sems skrag cing 'jigs par gyur na/ nags tshal 'dir gcan
195b5(rgyud): gzan ma rungs pa dag gis bdag cag gsod par mi 'gyur ram zhes smras so/ /rgyal bu 'bring pos yang / 'di skad du/ bdag ni rang gi lus la dang po nas phangs
195b6(rgyud): pa med na snying du sdug pa 'di dang 'bral ba'i sdug bsngal zhig 'byung du dogs so zhes smras so/ /rgyal bu tha chung gis phu bo gnyis la smras pa/ 'di ni lha dang drang
195b7(rgyud): srong 'du ba'i gnas/ /bdag la 'jigs dngangs 'bral ba'i mya ngan med/ /lus sems kun khyab dga' ba skyes pa na/ /khyad par 'phags pa'i yon tan 'thob
196a1(rgyud): @#/ /par 'gyur/ /de'i che rgyal bu rnams so so nas rang gi sems la ci bsams pa'i dngos po dag smras nas mthar gyis mdun du song ba las
196a2(rgyud): stag mo zhig bu bdun btsas nas zhag bdun lon pa bu rnams kyis bskor ba/ bkres pa dang / skom pa dag gis rab tu gzir ba/ lus rid cing nyam chung ba
196a3(rgyud): ring por mi thogs par 'chi bar 'gyur ba zhig mthong ba dang / rgyal bu chen bos/ 'di skad du/ kye ma stag mo 'di ni bu btsas nas zhag bdun lon te/ bu bdun
196a4(rgyud): gyis yongs su bskor bas zas btsal ba yang mi khom ste/ bkres pa dang / skom pa dag gis rab tu gzir bas gdon mi za bar bu rnams za bar 'gyur ro zhes smras
196a5(rgyud): so| |rgyal bu sems can chen pos smras pa/ stag 'di dag rtag par zas ji lta bu zhig za/ rgyal bu chen pos smras pa/ stag dang seng+ga 'phar spyad rnams/ /sha khrag
196a6(rgyud): dron mo 'ba' zhig za/ /de bas gzhan pa'i zas skom gyis/ /'di ni nyam chung sel mi nus/ /rgyal bu 'breng pos de skad smras pa thos pa dang 'di skad ces smras
196a7(rgyud): so| |stag mo 'di ni rid cing nyam chung la bkres skom gyis nyon mongs pas srog gi lhag ma cung zad tsam zhig lus na/ bdag cag gis ji ltar rnyed par
196b1(rgyud): dka' ba'i zas dang / skom btsal bar nus/ su zhig ni 'di dag gi ched du rang gi lus dang / srog spangs nas bkres pa dang / skom pa'i sdug bsngal sel bar byed/
196b2(rgyud): rgyal bu chen pos smras pa/ spang bar dka' ba thams cad kyi nang na bdag gi lus las lhag pa gang yang med do/ /rgyal bu sems can chen pos smras pa/ deng bdag
196b3(rgyud): cag ni so so nas rang gi lus la sred cing mngon par zhen pa dang / shes rab med pas gzhan rnams la phan 'dogs mi nus kyi/ skyes bu dam pa dag ni snying
196b4(rgyud): rje chen po'i sems dang ldan pas rtag par gzhan la phan gdags pa'i phyir rang gi lus khyad du bsad nas sems can rnams la phan 'dogs par byed do/ /
196b5(rgyud): gzhan yang / 'di snyam du bdag gi lus 'di ni tshe rabs brgya stong du ma'i bar du don med par rul zhing myags te bor bas phan pa ci'ang byas pa med na/ ci'i phyir
196b6(rgyud): deng mchil snabs bzhin du yongs su spangs nas/ bkres pa dag gis nyen pa'i sdug bsngal sel bar mi byed snyam mo/ /de'i tshe rgyal bu de dag tshig de lta bu dag
196b7(rgyud): smras nas so so nas byams shing brtse ba'i sems bskyed de/ stag mo nyam chung ba de la mig mi g.yeng bar bltas nas ring zhig tu bskor te cig char spangs nas
197a1(rgyud): @#/ /dong ngo / /de nas rgyal bu sems can chen po 'di snyam du/ bdag gis lus srog btang ba'i dus ni dang yin te/ di ci'i phyir zhe na/ bdag
197a2(rgyud): gis yun ring lus 'di rab bzung yang / /mi gtsang ma nam la rnag 'dzag yid mi 'ong / /yo byad gos zas shing rta glang po rta/ /nor dang rin chen rim gro byas kyang
197a3(rgyud): ni| |'gyur zhing 'jig chos ngo bo nyid mi rtag / rtag tshol dgang dka' bsrung bar rab tu dka'/ /rtag tu mchod cing rim gro byas kyang ni/ /nams kyang bdag 'dor
197a4(rgyud): byas ba'i drin mi shes/ /gzhan yang / lus 'di ni mi brtan pas bdag la phan pa med pa/ 'jigs su rung bas dgra dang 'dra ba/ mi gtsang bas lud dang
197a5(rgyud): mtshungs pa yin pas/ deng bdag gi lus 'dis yangs shing rgya che ba'i las mngon par bsgrubs nas skye shi'i rgya mtshor gru gzings chen po byas te/ 'khor ba
197a6(rgyud): yongs su spangs nas nges par 'byung ba thob par bya'o snyam mo/ /gzhan yang / 'di snyam du/ gal te lus 'di spangs par gyur na 'di nyid 'bras dang / nad ma
197a7(rgyud): rungs pa tshad med pa dang / 'jigs shing skrag pa brgya stong du ma spangs pa yin no/ /lus 'di ni bshang gci 'ba' zhig dang ldan pa/ chu bur lta bur mi brtan
197b1(rgyud): pa| |srin bu mang po 'dus pa/ rtsa rgyus dang rus pa phan tshun 'brel pa/ shin tu yongs su skyo bar bya ba'i nyes dmigs dang bcas pa yin pas/ de'i phyir deng bdag gis
197b2(rgyud): lus yongs su spangs nas/ bla na med pa mthar phyin pa mya ngan las 'das pa yongs su btsal te/ mya ngan gyi nyes pa dang / mi rtag pa'i sdug bsngal dang / 'khrug pha
197b3(rgyud): gtan du spangs nas 'khor ba rgyun bcad de/ nyes pa rnams spangs nas ting nge 'dzin dang / shes rab kyi stobs kyis phun sum tshogs par bsgoms nas bsod
197b4(rgyud): nams brgya stong mang pos brgyan pa/ thams cad mkhyen par gyur pa/ sangs rgyas mang pos rab tu bsngags pa'i chos kyi sku shin tu gya nom pa thob par bya'o/ /thob par
197b5(rgyud): gyur nas kyang sems can rnams la chos kyi sman tshad med pa gtang bar bya'o snyam mo/ /de'i tshe rgyal bu de shin tu brtul ba'i dpa' sran dang / smon lam chen po
197b6(rgyud): b tab nas snying rje chen po'i bsam pas sems rtas shing 'phel bar gyur kyang phu bo gnyis skrag cing dngangs pas bar chad kyi bgegs byas nas smon pa mi 'grub
197b7(rgyud): par dwogs pas/ phu bo gnyis la gcen gnyis sngar gshegs shig /bdag re zhig slar mchi 'o zhes smras so/ /de nas rgyal bu sems can chen po slar
198a1(rgyud): @#/ /tshal gyi nang du zhugs nas stag mo'i drung du phyin te/ gos phud nas 'od ma'i steng du bzhag ste smon lam 'di skad btab bo/ /bdag ni chos
198a2(rgyud): mkhas sems can kun gyi phyir/ /bla med byang chub gnas ni gnyer bas na/ /snying rje chen po'i sems bskyed g.yo ba med/ /skye bos phangs pa'i lus ni gtong bar
198a3(rgyud): byed| |byang chub nad med gdung ba med pas na/ /blo dang ldan pa kun gyis rab tu mos/ /khams gsum sdug bsngal rgya mtsho'i sems can kun/ /deng bdag drangs nas
198a4(rgyud): bde la 'god par shog / de nas rgyal bus tshig de skad smras nas stag mo ltogs pa'i mdun du lus bor te nyal ba dang byang chub sems dpa' de'i byams pa dang / snying
198a5(rgyud): rje'i gzi byin gyi mthus stag mos ci yang byed ma nus so/ /byang chub sems dpa' de lta bu mthong pa dang ri mthon po'i steng du 'dzegs te lus bor nas yang 'di snyam du
198a6(rgyud): stag mo 'di ni nyam chung zhing rmya bas bdag la bza' bar mi nus so snyam du bsams nas langs te/ mtshon btsal yang ma rnyed pas 'od ma skam po'i tshal bas
198a7(rgyud): lkog mar khrag phyung ste mthar gyis stag mo'i drung du nye bar bsnyen pa dang / de'i tshe ji ltar rlung gis chu bo bskyod pa bzhin du sa chen po yang rnam pa drug tu rab tu
198b1(rgyud): g.yos par gyur/ nyi ma'ang sgra gcan gyis bsgribs pa bzhin du 'od dang mi ldan pas phyogs bcu kun tu mun nag tu gyur nas lha rnams kyis kyang me tog dam pa dang / spos
198b2(rgyud): mchog dam pa'i char yang mngon par phabs pas tshal gyi nang du kun tu khyab cing gang bar gyur to/ /de'i tshe bar snang la gnas pa'i lha tshogs mang po rnams kyis dngos po de
198b3(rgyud): lta bu mthong ba dang / rjes su yi rang ba'i sems bskyed nas sngon chad nam yang 'di lta bu ma byung ngo zhes bsngags pa brjod de thams cad kyis skyes bu chen po legs so/ /
198b4(rgyud): legs so zhes bsngags pa brjod nas tshigs su bcad de smras pa/ skyes bu chen po/ yongs su skyob pa snying rje'i sems bskyed nas/ /bu gcig bzhin du sems can
198b5(rgyud): mnyam par lta/ /rab dpa' dga' chen sems la 'jungs med pas/ /lus spang phongs skyob bsod nams dpag par dka'/ /nges par rtag bde gya nom gnas phyin
198b6(rgyud): nas| |'khor ba'i 'ching ba mang po gtan du spong / /ring po mi thogs byang chub 'bras thob nas/ /nyer zhi bde ba skye med mngon rtogs 'gyur/ /de'i tshe stag mo ltogs pa
198b7(rgyud): des byang chub sems dpa'i lkog ma nas khrag zag pa mthong ba dang / khrag bldags te sha ma lus bzos pas rus pa 'ba' zhig lus par byas so/ /de nas rgyal
199a1(rgyud): @#/ /bu chen pos sa g.yos pa mthong ba dang / nub la smras pa/ sa chen ri klung kun kyang rab tu g.yos/ /phyogs kun mun nag nyi ma'i 'od ma ldan/
199a2(rgyud): lha yi me tog lhung bas mkha' khyab pas/ /'di ni nu bos nges par lus spangs rtags/ /rgyal bu 'brir pos phu bos de skad smras pa thos pa dang / tshigs su bcad de smras
199a3(rgyud): pa| stag mo lus ltogs shin tu nyam chung ba/ /bkres gzir bu phrug bza' dwogs mthor nas ni/ /sems can chen po smre ba bdag thos nas/ /nu bos lus btang deng
199a4(rgyud): bdag the tshom 'tshal/ /de nas rgyal bu gnyis mya ngan dang / sdug bsngal chen po skyes pas smre sngags bton te dus nas gnyis ka lhan cig tu slar stag mo'i drung
199a5(rgyud): du phyin te/ nu bo'i gos ni 'od ma'i yal ga la bkal/ rus pa dang / skra ni kun tu 'thor/ /khrag babs bas ni rdzab tu gyur nas sa gzhi kun tu khyab par gyur pa
199a6(rgyud): mthong ba dang / brgyal nas rang gi lus kyang gzung ma nus pas rus pa'i drung du lus brdabs te ring zhig lon nas dran pa slar thob pa dang / langs nas lag
199a7(rgyud): pa bteg ste rab tu dus nas smre sngags bton pa/ bdag cag nu bo byad sdug mdzes/ /pha ma gnyis ka lhag par byams/ /ci phyir lhan cig phyir byung nas/ /lus
199b1(rgyud): spangs slar ni ldog ma gyur/ /gal te pha mas dris gyur na/ /bdag cag lan ni ji skad gdab/ /lhan cig srog ni btang sla na/ /rang gi lus ni ci phyir bzhag /de nas rgyal
199b2(rgyud): bu gnyis smre sngags bton te dus nas yid la gcags bzhin du mthar gyis spangs te dong ngo / /de'i tshe rgyal bu tha chung gis khrid pa'i g.yog 'khor rnams phan tshun
199b3(rgyud): gcig la gcig 'di skad du/ rgyal bu gang na yod pa lhan cig btsal ba'i rigs so zhes smras par gyur to/ /de'i tshe rgyal bu'i btsun mo dam pa'ang yang thog mthon po'i
199b4(rgyud): steng du nyal ba'i rmi lam na ltas ngan pa'i mtshan ma mthong ba/ 'di lta ste/ nu ma gnyis gzhan gyis bcad pa dang / so lhung ba dang / phug ron gyi phru gu gsum thob pa
199b5(rgyud): las gcig ni khras khyer/ gnyis ni dngangs shing skrag par gyur pa dag mthong bar gyur to/ /sa g.yos pa'i tshe btsun mo sad de/ sems la mya ngan chen po skyes nas
199b6(rgyud): 'di skad du smras so/ /ci phyir deng ni sa chen rab tu g.yos/ /chu klung nags tshal ljon shing kun kyang 'gul/ /nyi ma 'od med g.yos shing bsgribs pa 'dra/ /mig
199b7(rgyud): 'gul nu g.yo sngon chad yong mi 'dra/ /snying la mdas phog bzhin du sdug bsngal gzir/ /lus kun rab g.yo bde ba ci yang med/ /bdag gis rmi lam ltas
200a1(rgyud): @#/ /ngan mthong bas na/ /nges par sngon med ltas ngan dngos po yod/ /btsun mo'i nu ma gnyis las nu zho zags pa dang 'di snyam du 'di ni gdon
200a2(rgyud): mi za bar ltas ngan gyi dngos po ston pa yin no snyam mo/ /de'i tshe nang 'khor ma zhig phyi rol gyi mi rnams rgyal bu btsal ba las da dung ma rnyed do zhes zer ba thos pa
200a3(rgyud): dang | sems la shin tu skrag cing 'jigs pa skyes nas pho brang gi nang du song ste btsun mo la 'di skad ces smras so/ /lha mo/ mkhyen lags sam/ slad rol gyi
200a4(rgyud): mi rnams las kun tu so sor rgyal bu btsal ba las da dung ma rnyed ces mchi ba thos lags so/ /de nas btsun mo des tshig de skad smras pa thos pa dang / mya ngan
200a5(rgyud): chen po skyes pas smre sngags bton te mig mchi mas gang bzhin du rgyal po'i drung du phyin nas rgyal po la 'di skad ces gsol to/ /lha chen po/ bdag gis slad
200a6(rgyud): rol gyi mi rnams las/ 'di skad du/ bdag gis bu sdug tha chung stor ces mchi ba thos lags so/ /rgyal pos tshig de thos pa dang / shin tu skrag par gyur pas
200a7(rgyud): brnangs bzhin du smre tshig 'di skad du/ kyi hud sdug bsngal lo/ /deng nga'i bu yid du 'ong ba stor bar gyur to zhes smras nas mchi ma phyis te btsun mo la spro
200b1(rgyud): ba bskyed nas/ 'di skad du/ bzhin bzang ma/ khyod mya ngan ma byed cig /nged deng lhan cig phyir byung ste bu sdug btsal par bya'o zhes smras nas/ rgyal po btsun
200b2(rgyud): mo dang / skye bo'i tshogs mang po dang lhan cig tu grong khyer nas phyir byung ste so sor gyis te phyogs kun tu btsal ba las ring po ma lon par blon po chen po zhig nya
200b3(rgyud): bar mdun du 'ongs te/ rgyal po la 'di skad ces gsol to/ /lha/ rgyal bu mi bzhugs zhes thos pas thugs ngan mi mdzad du gsol/ rgyal bu tha chung ni da dung mi
200b4(rgyud): gda' lags so/ /rgyal pos tshig de thos pa dang / smre sngags bton nas/ 'di skad du/ kyi hud/ nga'i bu yid du 'ong ba stor bar gyur to zhes smras par gyur to/ /dang po
200b5(rgyud): bu yod pa na dga' ba chung / /phyis ni bu stor tshe na sdug bsngal che/ /gal te nga'i bus srog ni slar thob na/ /nga'i lus shi yang sdug bsngal ci yang med/ /btsun mos
200b6(rgyud): de skad thos pa dang / dper na/ mdas phog pa bzhin du mya ngan gyis kun tu dkris par gyur pas smre tshig 'di skad ces smras so/ /bdag gi bu gsum 'khor dang
200b7(rgyud): bcas par ni/ /nags tshal dong ste lhan cig rtse ba las/ /bu sdug tha chung gcig pu ma 'ongs pas/ /nges par 'bral ba'i ltas ngan dngos yod 'gyur/ /de'i 'og
201a1(rgyud): @#/ /tu yang blon po 'bring po rgyal po'i drung du nye bar 'ongs pa las rgyal pos blon po de la bu sdug gang na 'dug ces pa smros pa las/ blon po
201a2(rgyud): 'bring pos de yid la bcags te dus pas lkog ma dang / lce yang bskams nas tshig 'byin cing lan 'debs kyang ma nus pa dang btsun mos 'di skad ces
201a3(rgyud): dris so/ /bu chung da ltar gang na myur du smros/ /bdag gi lus gdung kun tu bsregs par gyur/ /myos 'khrugs rmongs pas nang gi sems nyid stor/ /bdag
201a4(rgyud): gi brang ni de ring gas snyam byed/ /de nas blon po 'bring pos rgyal bus lus yongs su btang ba'i dngos po de dag zhib tu rgyal po la gsol te shes par byas
201a5(rgyud): pa dang rgyal po dang / btsun mos gtam de thos nas smre zhing mchi mas brnab sa bzhin du lus yongs su btang ba'i sa phyogs su myur zhing rings par dong ste/ 'od
201a6(rgyud): m a'i tshal byang chub sems dpa' lus yongs su btang ba'i gnas su phyin nas rus pa rnams kun tu 'thor ba mthong ba dang cig car sa la 'gyel te shi ba dang
201a7(rgyud): 'dra bar brgyal bar gyur pas/ dper na/ rlung drag pos ljon shing chen po bsgyel ba bzhin du sems rmongs shing dran pa stor bas shes pa ci yang med par gyur
201b1(rgyud): to| |de nas blon po chen po la sogs pas chus kun tu gtor ba dang rgyal po dang / btsun mo ring zhig lon nas gdod dran pa thob par gyur to/ /de nas lag pa bteg
201b2(rgyud): ste 'dug nas smre tshig smras pa/ kye hud/ bu sdug tha chung mdzes pa'i mtshan ldan pa/ /ci'i phyir 'chi ba'i sdug bsngal sngar 'ongs gtses/ /gal te khyod kyi mdun du
201b3(rgyud): bdag shi na/ /'di 'dra'i sdug bsngal mthong bar ga la 'gyur/ /de nas btsun mo myos shing brgyal ba khad kyis zhi bar gyur nas kyang skra long long por gyur te lag
201b4(rgyud): pa gnyis kyis brang brdungs nas nya skams la 'gre ba bzhin du sa la 'gres te pha bu stor ba bzhin du ngus nas smre tshig smras pa/ bdag gi bu ni sus gtubs na/ /
201b5(rgyud): rus pa lhag ma sa la gtor/ /bdag gi bu sdug stor bas na/ /mya ngan smre ba rang mi theg /kye hud bu ni sus bsad na/ /mya ngan dngos po 'di 'dra mthong / /bdag
201b6(rgyud): snying rdo ni ma yin nam/ /ci yi phyir na gas ma gyur/ /bdag gi rmi lam nu ma gnyis/ /gzhan dag gis ni bcad pa dang / /so rnams lhung bar mthong bas na/ /deng
201b7(rgyud): ni sdug bsngal chen po myong / /phug ron phrug gu gsum las ni/ /gcig ni khras khyer mthong bas na/ /deng ni bu sdug stor gyur pas/ /ltas ngan ston la mi bden
202a1(rgyud): @#/ /med| |de nas rgyal po chen po de btsun mo dang / bu gnyis dang bcas par brtse bar btugs te ngus nas rgyan thams cad bkrol te skye bo'i
202a2(rgyud): tshogs mang po dang lhan cig tu byang chub sems dpa' bzhag pa'i lus kyi ring bsrel bsdus te mchod pa bya ba'i phyir mchod rten gyi nang du bzhag go / kun
202a3(rgyud): dga' bo/ khyod kyis 'di nyid ni byang chub sems dpa' de'i ring bsrel yin par rig par bya'o/ /yang tshe dang ldan pa kun dga' bo la bka' stsal pa/ nga sngon
202a4(rgyud): 'dod chags dang / zhe sdang dang / gti mug la sogs pa'i nyon mongs pa dang ldan pa'i tshe na'ang sems can dmyal ba dang / yi dwags dang / dud 'gro'i
202a5(rgyud): skye gnas la sogs pa'i 'gro ba lnga po dag tu'ang rkyen ji lta ba bzhin du yongs su bskyabs nas phan btags te nges par 'byung ba thob par byas na/ da ltar nyon
202a6(rgyud): mongs pa thams cad zad nas bag chags kyi lhag ma med de/ lha dang / mi yi ston par gyur nas thams cad mkhyen pa dang ldan pas sems can re re'i phyir
202a7(rgyud): yang bskal pa mang po'i bar du sems can dmyal ba dang / gnas gzhan dag tu gnas te sdug bsngal sna tshogs dang du blangs nas skye shi dang / nyon
202b1(rgyud): mongs pa'i 'khor ba las nges par 'byung ba 'thob par byed pa lta smos kyang ci dgos te/ de nas bcom ldan 'das kyis don de nyid yang bstan pa'i phyir tshigs su bcang
202b2(rgyud): de bka' stsal pa/ nga sngon 'das pa'i dus kyi tshe/ /bskal pa grangs med tshad med snyed/ /res 'ga' yul gyi rgyal po byas/ /rtag par sbyin pa che ba btang / /shin tu phangs
202b3(rgyud): ba'i lus btang nas/ /'khor ba las ni nges byung ste/ /byang chub dam pa phyin par smon/ /sngon byung yul chen zhig tu ni/ /yul bdag shing rta che zhes bya/ /rgyal bu
202b4(rgyud): dpa' bo zhes bya ba/ /rtag par sbyin gtong ser sna med/ /de la phu bo gnyis yod de/ /sgra chen lha chen zhes bya ba/ /gsum po lhan cig phyir byung ste/ /mthar gyis ri dang
202b5(rgyud): nags tshal phyin/ /stag mo bkres pas nyen mthong nas/ /'di 'dra'i sems ni skyes par gyur/ /stag mo bkres mes rab bsregs kyang / /gzhan bzar rung ba ci yang
202b6(rgyud): med| |skyes chen 'di 'dra mthong nas ni/ /de yis bu ni zos dogs phyir/ /chags med lus ni rab btang nas/ /bu skyabs rmas pa med par byas/ /sa chen dang ni ri
202b7(rgyud): rnams kyang / /dus gcig thams cad rab tu g.yos/ /chu klung rgya mtsho shin tu 'khrugs/ /rlabs drag chu ni gyen du 'bab/ /gnam sa 'od ni stor bas na/ /mun nag ci yang mthong ba
203a1(rgyud): @#/ /med/ /nags tshal dgon pa'i gcan gzan rnams/ /'phur rgyug rnams ni yongs su spangs/ /bu gnyis ci'i phyir ma log ces/ /mya ngan brtse ba'i sdug
203a2(rgyud): bsngal skyes/ /g.yog 'khor mang po rnams dang ni/ /nags tshal kun tu yongs su btsal/ /spun gnyis lhan cig rab 'grogs te/ /ri gzar nags su phyin nas ni//
203a3(rgyud): phyogs bzhir bltas kyang ci ma mthong / /stag mo mthong ba'i nags stong du/ /ma dang bu bdun bcas par ni/ /thams cad khrag gis kha bskus dang / /rus pa lhag ma skra
203a4(rgyud): rnams ni/ /sa la kun tu 'thor ba mthong / /gzhan yang khrag gi zags pa rnams/ /'od ma'i tshal kun sbags pa dag /phu bo gnyis kyis mthong nas ni/ /sems la 'jigs
203a5(rgyud): skrag chen po skyes/ /gnyis ka brgyal nas sa la 'gyel/ /'khrugs myos ci yang mi dran pas/ /sa rdul dag gis lus kun gos/ /rnam shes drug ni dran pa nyams/ /rgyal
203a6(rgyud): bu g.yog ni mang po rnams/ /de tshe sems la mya ngan skyes/ /chu gtor dran pa thob nas kyang / /lag bteg skad cher phyung ste dus/ /byang chub sems dpa'i lus btang tshe/ /
203a7(rgyud): byams pa'i ma ni pho brang na/ /bud med lnga brgya rnams dang ni/ /lhan cig longs spyod myong ba las/ /btsun mo dam pa'i nu ma gnyis/ /rang gi nu zho zags gyur pas/ /
203b1(rgyud): lus kun khab kyis phug pa bzhin/ /shin tu sdug bsngal rab tu byed/ /bu stor 'du shes skyes pas na/ /mya ngan zug rngu sems la zug /rgyal po chen po zhes byas nas/ /
203b2(rgyud): sdug bsngal dngos po de dag bshad/ /cho nges smra ba mi bzod pas/ /brtse ba'i skad kyis rgyal po la/ /rgyal po chen po mkhyen par mdzod/ /deng bdag sdug bsngal chen po
203b3(rgyud): skyes| |nu bo gnyis ni rang byung bas/ /bkag kyang bsam pa bzhin ma grub/ /khab kyis lus kun phug pa bzhin/ /mya ngan brang ni gas la thug /bdag ni g.yar lam snga
203b4(rgyud): ltas ngan/ /nges par bu sdug stor bar gyur/ /lhas ni bdag gi srog skyobs la/ /du ni gum gson mkhyen par mdzod/ /g.yar lam phug ron gsum mthong ba/ /chung ngu
203b5(rgyud): de ni bu sdug lags/ /khras ni phrogs te 'tshal bas ni/ /mya ngan rdzogs par gsol bar dka'/ /deng bdag mya ngan mtshor bying bas/ /'chi bar 'gyur ba ring mi
203b6(rgyud): thogs/ /bu srog mi gson blo ba chung / /myur ba nyid du btsal bar gsol/ /gzhan yang slad rol mi rnams las/ /bu chung ma rnyed thos pas na/ /deng bdag sems
203b7(rgyud): ni rab mi bde/ /lhas ni bdag la brtse bar mdzod/ /btsun mos de skad smras nas ni/ /lus btegs sa la rab tu brdabs/ /rab tu brtse bas sems brgyal
204a1(rgyud): @#/ /myos| |rab rmongs shes pa ci yang med/ /nang 'khor bud med btsun mo de/ /brgyal te sa la 'gyel mthong nas/ /skad cher phyung ste rab tu dus//
204a2(rgyud): mya ngan sngangs skrag gnas kyang stor/ /rgyal pos tshig de thos pas na/ /mya ngan rang nyid gzung ma nus/ /blon po thams cad bkug nas ni/ /bu sdug tshol ba yongs
204a3(rgyud): su bkye/ /thams cad grong khyer phyir byung ste/ /de dag de dag kun tu btsal/ /ngus nas mi ni mang po la/ /rgyal bu gang na yod ces smras/ /da ltar gson nam 'on te
204a4(rgyud): shi |gang du song ba su yis shes/ /ji ltar byas na mthong gyur nas/ /bdag cag mya ngan bsal bar 'gyur/ /skye bo mang po thams cad kun/ /rgyal bu de ni shi zer
204a5(rgyud): bas| |thos pa thams cad rab tu gdung / /smre sngags sdug bsngal brjod par dka'/ /de tshe rgyal po shing rta che/ /cho nges smras nas stan las langs/ /btsun mo'i drung
204a6(rgyud): du nyer song ste/ /de yi lus la chus kyang gtor/ /btsun mo chus ni gtor bas na/ /ring zhig lon nas dran pa thob/ /rab smras rgyal po la zhus pa/ /bdag bu de ltar
204a7(rgyud): gang na mchis/ /rgyal pos btsun mo la bsgo ba/ /ngas ni pho nya mang bkye ste/ /phyogs bzhir rgyal bu tshol bcug na/ /da dung gtam skyel yong ma 'ongs/ /rgyal
204b1(rgyud): pos btsun mo yang bsgo ba/ /khyod ni mya ngan ma byed par/ /re zhig rang nyid bde bar byos/ /lhan cig phyir byung btsal bar bya/ /de nas rgyal po btsun mo bcas/ /bzhon pa
204b2(rgyud): zhon nas mdun du chas/ /smre ba'i skad kyis cho nges btab/ /gdung sems me ni 'bar ba 'dra/ /ya rabs ma rabs brgya stong rnams/ /rgyal po'i rjes su grong khyer byung / /
204b3(rgyud): brtse ba'i ngu sgra mi chad par/ /so sor rgyal bu yongs su btsal/ /rgyal pos bu sdug btsal ba'i phyir/ /mig gis phyogs bzhir bltas pa las/ /skra bshig khrag gis
204b4(rgyud): lus bskul te/ /lus kun rdul gyis gos pa dang / /dus nas mdun bcad 'ong ba yi/ /mi zhig kyang ni mthong bar gyur/ /rgyal pos ltas ngan de mthong nas/ /lhag par
204b5(rgyud): mya ngan skyes par gyur/ /rgyal pos lag pa gnyis bteg nas/ /brtse bas dus te bkag ma nus/ /thog mar blon po chen po zhig /rings brtabs rgyal po drung 'ongs
204b6(rgyud): nas| |rgyal po de la 'di skad smras/ /lha ni thugs ngan mi mdzad gsol/ /lha yi thugs brtse sras bu de/ /da dung rnyed par ma gyur kyang / /ring por mi thogs phyin par
204b7(rgyud): mchi| |lha ni thugs ngan mi mdzad gsol/ /rgyal po yang ni song ba las/ /blon po 'bring po 'ongs pa mthong / /blon po rgyal po drung 'ongs nas/ /dus te rgyal la 'di skad
205a1(rgyud): @#/ /smras| |rgyal bu gnyis ni bzhugs pa yang / /mya ngan zhugs kyis yongs su gdungs/ /rgyal bu tha chung gang lags pa/ /de ni mi rtag pa yis
205a2(rgyud): med| |bu btsas stag mo ltogs pa zhig / bu 'tshal snyam pa gzigs nas ni/ /rgyal bu sems can chen po yis/ /thugs rje chen po'i sems bskyed de/ /bla med
205a3(rgyud): lam ni gnyer ba dang / /mang po thams cad bzla ba'i slad/ /byang chub mchog la 'du shes bcings/ /shin tu zab yangs rgya mtsho bzhin/ /ri mtho rtse la 'dzegs nas
205a4(rgyud): ni| |stag mo ltogs mdun sku yang bor/ /nyam chung 'tshal rngo ma thogs nas/ /'od mas mgur du khrag phyung bas/ /rgyal bu'i sku ni 'tshal bas nas/ /sku gdung
205a5(rgyud): lhag ma tsam zhig lus/ /de tshe rgyal po btsun mor bcas/ /de skad thos nas brgyal bar gyur/ /sems ni mya ngan mtshor bying ste/ /nyon mongs me yis rab tu /
205a6(rgyud): blon pos tsan+dan chu dag gis/ /rgyal po btsun mo gtor bas na/ /cig car langs nas rab tu dus/ /lag bteg brang dag la yang brdungs/ /blon po chung ngu 'ongs
205a7(rgyud): nas ni| |rgyal po de la 'di skad smras/ /bdag gis rgyal bu gnyis po ni/ /tshal na brgyal bar gyur pa mthong / /bdag gis chab grang gtor bas na/ /dran pa
205b1(rgyud): cung zad thob par gyur/ /phyogs bzhi dag tu gzigs pa ni/ /rab tu 'bar me kun khyab 'dra/ /skad cig bzhengs kyang slar yang 'gyel/ /cho nges bdag nyid 'dzin mi spyod/ /
205b2(rgyud): phyag bteg brtse ba'i tshig dag gis/ /gcung gi ya mtshan bsngags par mdzad/ /rgyal pos de skad thos nas kyang / /mya ngan me yi lhag par btsos/ /btsun mos rab tu dus nas
205b3(rgyud): ni| |skad cher phyung ste 'di skad smras/ /bdag gi bu sdug lhag par byams pa de/ /mi rtag srin po dag gis med par gyur/ /da ltar bu gnyis lus par gyur pa yang / /mya ngan
205b4(rgyud): me yis rab bsregs nyon yang mongs/ /bdag deng ri drung dag tu myur song la/ /spro bskyed srog gi lhag ma bsrung bar bya/ /de nas bzhon zhon lam du myur zhugs nas/ /rtse
205b5(rgyud): gcig sems kyis lus spangs brag drung song / /bu gnyis yid bcags brang brdungs spyod tshul nyams/ /'gro bzhin ngu ba dag dang lam du phrad/ /pha mas pang blangs mya
205b6(rgyud): ngan smre sngags bton/ /cig car lus btang ri dang nags su dong / /byang chub sems dpas lus spangs nags phyin nas/ /lhan cig 'dus nas rab ngus sdug bsngal
205b7(rgyud): che| |rgyan phreng bkrol te snying tshims dus nas ni/ /byang chub sems dpa'i rus bu lhag ma bsdus/ /skye bo mang pos lhan cig mchod pa byas/ /rin chen sna bdun mchod
206a1(rgyud): @#/ /rten brtsigs nas ni/ /ring bsrel de ni sgrom gyi nang du bzhag /mya ngan bcas bzhin slar ni grong khyer dong / /kun dga' la ni bka' stsal
206a2(rgyud): pa| |sngon byung sems can chen po ni/ /shAkya thub pa nga yin pas/ /gzhan yin snyam du bsam mi bya/ /rgyal po zas gtsang yab yin te/ /btsun mo nga yum sgyu 'phrul
206a3(rgyud): yin| |rgyal bu chen po byams pa yin/ /rgyal bu 'bring po 'jam dpal yin/ /stag mo skye dgu'i bdag mo yin/ /bu lnga dge slong lnga po yin/ /gcig ni maud gal chen
206a4(rgyud): po'i bu/ /gcig ni shA ri'i bu yin no/ /ngas ni khyed cag thams cad la/ /sngon gzhan phan btags pa yi gtam/ /byang chub sems dpa'i spyod pa bshad/ /sangs
206a5(rgyud): rgyas 'grub rgyu 'di slob byos/ /byang chub sems dpas lus btang tshe/ /smon lam rgya chen 'di skad btab/ /bdag lus rus pa lhag ma yis/ /ma 'ongs sems can
206a6(rgyud): phan 'dogs shog / 'di ni lus btang gnas yin te/ /rin chen sna bdun mchod rten de/ /lo ni tshad med bar du gnas/ /de nas sa 'og bying bar 'gyur/ /sngon gyi
206a7(rgyud): smon lam mthu stobs kyis/ /rkyen ni ji bzhin sems can zlos/ /lha mi kun la phan gdags phyir/ /sa las 'phags te byung ba yin/ /de'i tshe bcom ldan 'das
206b1(rgyud): kyis sngon gyi rgyud 'di bstan pa na lha dang / mi'i skye bo'i tshogs tshad med grangs med pa snyed yongs su gdung ba dang / dga' ba chen po skyes te/ sngon chad nam yang 'di lta
206b2(rgyud): bu ma byung ngo zhes bsngags pa brjod nas thams cad bla na med pa yang dag par rdzogs pa'i byang chub tu sems bskyed par gyur to/ /byang chub kyi shing gi lha mo la yang
206b3(rgyud): bka' stsal pa/ ngas ni drin lan glan pa'i phyir gus pas phyag byas pa yin no/ /bcom ldan 'das kyis rdzu 'phrul gyi mthu mngon par bsdus pa dang / mchod rten de yang
206b4(rgyud): slar sa'i 'og tu bying bar gyur to/ /gser 'od dam pa mchog tu rnam par rgyal ba mdo sde'i rgyal po las/ lus yongs su btang ba'i le'u ste nyi shu drug pa'o// //
206b5(rgyud): de'i tshe de bzhin gshegs pa shAkya thub pas chos kyi rnam grangs 'di bka' stsal pa na/ phyogs bcu'i 'jig rten gyi khams nas byang chub sems dpa'i tshogs bye ba khrag
206b6(rgyud): khrig brgya stong tshad med pa snyed so so nas rang gi zhing khams nas bya rgod phung po'i ri la phyin te/ bcom ldan 'das kyi spyan sngar lhags nas yan lag lnga sa la
206b7(rgyud): gtugs te bcom ldan 'das la phyag byas nas sems rtse gcig tu thal mo sbyar te mgrin gcig tu tshigs su bcad pa dag gis mngon par bstod pa/ bcom
207a1(rgyud): @#/ /ldan sku mchog gser gyi kha dog ldan/ /'od zer kun gsal gser gyi ri bo 'dra/ /rnam dag rab mnyen pad+ma dag dang mtshungs/ /mtshan
207a2(rgyud): mchog dam pa tshad med kun tu bkod/ /mtshan ni sum cu rtsa gnyis rab brgyan te/ /dpe byad bzang po brgyad cu yongs su rdzogs/ /'od zer rab gsal dpe zla yong
207a3(rgyud): ma mchis/ /dri bral dper na rnam dag zla nya 'dra/ /gsung dbyangs rab dang shin tu gya nom pas/ /seng+ge bzhin du 'brug sgra sgrogs par mdzad/ /dam pa rnam brgyad
207a4(rgyud): dbang po mthun mdzad pas/ /ka la ping ka'i sgra sgrogs kun las 'phags/ /bsod nams brgya yi mtshan mchog sku brgyan pas/ /'od zer phun tshogs dri ma yongs
207a5(rgyud): mi mnga'/ /mkhyen blo rab gsal dper na rgya mtsho 'dra/ /yon tan rgya chen nam mkha' dag dang mtshungs/ /yongs rdzogs 'od zer phyogs bcu'i 'jig rten bkang //
207a6(rgyud): rkyen ni ji bzhin sems can sgrol bar mdzad/ /nyon mongs sred pa'i bag chags kun bsal bas/ /chos kyi sgron ma rtag par rgyun mi 'chad/ /thugs brtses
207a7(rgyud): sems can dag la phan 'dogs pas/ /da ltar slad ma'i dus kyi bde ba stsol/ /rtag par don mchog dam pa rab bshad nas/ /yang dag rab dben mya ngan
207b1(rgyud): 'das la 'god/ /bcom ldan bdud rtsi'i chos mchog rab bstan nas/ /bdud rtsi'i gya nom don ni stsol mdzad pas/ /bdud rtsi'i grong khyer dag tu rab drangs nas/ /bdud
207b2(rgyud): rtsi'i 'dus ma byas kyi bde la 'god/ /rtag par 'khor pa'i rgya mtsho chen po dang / /sdug bsngal sems can thams cad thar bar mdzod/ /de dag bde ba shul du rab
207b3(rgyud): btsud de/ /yid bzhin bde ba bsam gyis mi khyab stsol/ /bcom ldan yon tan rgya mtsho zab la yangs/ /dpe ni mang po dag gis rig mi 'gyur/ /rtag par kun la
207b4(rgyud): thugs rje cher gzigs pas/ /thabs mkhyen brtson 'grus dag ni rgyun mi 'chad/ /bcom ldan yon tan rgya mtsho mtha' ma mchis/ /bskal pa bye ba brgya stong bar du
207b5(rgyud): ni| |lha mi thams cad lhan cig dpag bsam kyang / /cha shas tsam yang rig par yang mi 'gyur/ /bdag cag sangs rgyas yon tan rgya mtsho las/ /thigs pa 'ga'
207b6(rgyud): zhig bsngags pa brjod pa yi/ /bsod nams de dag skye dgu yongs bsgos nas/ /thams cad byang chub 'bras bu myur thob smon/ /de nas bcom ldan 'das kyis byang chub
207b7(rgyud): sems dpa' mang po de dag la bka' stsal pa/ legs so/ /legs so/ /khyod kyis 'di ltar de bzhin gshegs pa'i yon tan gyi bsngags pa brjod pa nyid kyis sems
208a1(rgyud): @#/ /can la phan 'dogs shing sangs rgyas kyi mdzad pa rgya cher byed par 'gyur bas sdig pa rnams yongs su byang nas bsod nams tshad med pa
208a2(rgyud): snyed skye bar 'gyur ro/ /gser 'od dam pa mchog tu rnam par rgyal ba mdo sde'i rgyal po las/ phyogs bcu'i byang chub sems dpa' rnams kyis bsngags pa brjod
208a3(rgyud): pa'i le'u ste nyi shu bdun pa'o/ / // de nas byang chub sems dpa' mdzes pa'i tog stan las langs te bla gos phrag pa gcig tu gzar nas/ /pus
208a4(rgyud): mo g.yas pa'i lha nga sa la btsugs te bcom ldan 'das gal ba de logs su thal mo sbyar nas/ tshigs su bcad pa 'di dag gis mngon par bstod pa/ thub
208a5(rgyud): pa bsod nams brgya yi mtshan rdzogs shing / /yon tan tshad ma mchis pas sku rab brgyan/ /rnam dag rgya chen sems can lta mos pas/ /nyi ma stong bzhin 'od
208a6(rgyud): kyis snang bar mdzad/ /kha dog mtha' yas 'od ni rab tu rgyas/ /rin chen pad+ma'i phung bzhin mtshan rnams mdzes/ /dper na gdugs shar nam mkha' snang
208a7(rgyud): bzhin bgyid/ /kha dog dkar gsal gser gyi mdog kyang gnon/ /gser gyi ri bzhin 'od kyis gsal mdzad pas/ /zhing ni brgya stong mang po kun tu khyab/ /
208b1(rgyud): sems can sdug bsngal tshad med zhi mdzad nas/ /bde ba dam pa mtha' yas stsal bar mdzad/ /mtshan rnams phun tshogs rnam dag rab mdzes pas/ /sems
208b2(rgyud): can lta mos skyo ba yongs ma mchis/ /dbu skra rab mnyen kha dog me tog bsdus pa 'dra/ /dgyes dang btang snyoms chen po dag pas brgyan/ /byams dang thugs rje
208b3(rgyud): dag ni phun sum tshogs/ /mtshan dang dpe byad dam pa rab mdzes pa/ /byang chub yan lag chos las grub pa lags/ /bcom ldan bsod nams phan yon mang
208b4(rgyud): btang bas/ /de dag rtag tu bde ba chen po 'thob/ /yon tan dam pa sna tshogs rab rgyal bas/ /'od kyis zhing ni brgya stong snang bar mdzad/ /bcom ldan 'od zer
208b5(rgyud): shin tu rdzogs pas na/ /dper na gdugs kyis nam mkha' kun khyab 'dra/ /bcom ldan ri rab bzhin du yon tan ldan/ /phyogs bcu kun tu khyab par ston par
208b6(rgyud): mdzad| |bcom ldan gser zhal dam pa rab tu mdzes/ /tshems dkar gtams pa dung gi kha dog 'dra/ /bcom ldan zhal mdzes dpe zla yong ma mchis/ /smin
208b7(rgyud): mtshams ba spu rtag par g.yas su 'khyil/ /'od mnyen dkar gsal chu shel dag dang mtshungs/ /dper na zla nya nam mkha'i khams gnas 'dra/ /bcom
209a1(rgyud): @#/ /ldan 'das kyis byang chub sems dpa' mdzes pa'i tog la bka' stsal pa/ khyod kyis 'di ltar de bzhin gshegs pa'i yon tan gyi
209a2(rgyud): bsngags pa brjod pa ni bsam gyi mi khyab pa yin pas/ thams cad la phan gdogs par 'gyur zhing / gang dag khong du ma chud pa de dag kyang rjes su mthun
209a3(rgyud): par rnal 'byor sgom pa la slob par 'gyur ro/ /gser 'od dam pa mchog tu rnam par rgyal ba mdo sde'i rgyal po las/ byang chub sems dpa' mdzes pa'i tog
209a4(rgyud): gis bsngags pa brjod pa'i le'u ste nyi shu brgyad pa'o/ / //de nas byang chub kyi shing gi lha mos kyang tshigs su bcad pa dag gis bcom ldan
209a5(rgyud): 'das la mngon par bstod pa/ bcom ldan rnam dag blo la gus phyag 'tshal/ /rnam dag chos gnyer blo la gus phyag 'tshal/ /chos min spong ba'i blo la gus
209a6(rgyud): phyag 'tshal/ /kye ma ngo mtshar bcom ldan mtha' yas spyod/ /kye ma mthong dka' u dum bA ra 'dra/ /kye ma ngo mtshar rgya mtsho'i ri rgyal 'dra/ /kye ma ngo mtshar bde
209a7(rgyud): gshegs 'od tshad med/ /kye ma ngo mtshar kha bsgyur smon lam che/ /kye ma ngo mtshar shAka rigs nyi ma 'dis/ /'di 'dra'i mdo sde dkon mchog bkas
209b1(rgyud): bshad nas/ /brtse bas skye dgu rnams la phan 'dogs mdzad/ /thub pa rab dben dbang po mnyam 'jog pas/ /rab zhi mya ngan 'das pa'i grong khyer gshegs/ /
209b2(rgyud): rab dben gzungs kyi sgo la rab zhugs pas/ /rab dben spyod yul zab mo dag kyang mkhyen/ /rkang gnyis gtso bo rab dben bzhugs pas na/ /nyan thos slob ma lus kyang
209b3(rgyud): de bzhin stong / /chas rnams thams cad ngo bo ma mchis pas/ /sems can thams cad kyang ni stong zhing dben/ /bdag ni rtag tu bcom ldan dran par bgyid/ /bdag ni rtag tu
209b4(rgyud): bcom ldan mthong bar mos/ /bdag ni rtag tu gus sems bskyed pas na/ /rtag par de bzhin gshegs pa'i gdugs dang mjal/ /bdag ni rtag tu bcom ldan phyag bgyis
209b5(rgyud): nas| |rtag par zhal lta sems kyis mi spong smon/ /rab tu gdung sems bar chad ma mchis par/ /rtag par rim gro bgyid kyang skyo mi bgyid/ /bcom ldan thugs rje'i thugs
209b6(rgyud): ni rab bskyed nas/ /mdangs ldan zhal ni bdag gis rtag mthong mdzod/ /bcom ldan nyan thos dge 'dun rnam dag pas/ /rtag par lha mi dag ni bsgral bar smon/ /sku
209b7(rgyud): ni rang bzhin rnam dag nam mkha' 'dra/ /sgyu ma smig rgyu chab kyi zla ba mtshungs/ /bdud rtsi mya ngan 'das pa'i chos bshad nas/ /yon tan phung po thams cad skyed par
210a1(rgyud): @#/ /smon| |bcom ldan rnam dag spyod yul byams pa dang / /bcom ldan rnam dag spyod yul ngas ma mi lus/ /nyan thos rang rgyal gzhal bar
210a2(rgyud): mi 'gyur zhing / /drang srong byang chub sems dpa'i dpog mi 'gyur/ /de bzhin gshegs pas bdag la thugs brtse nas/ /thugs rje chen po'i sku ni rtag mthong
210a3(rgyud): smon| |las gsum ngal med byams gtso mchod nas ni/ /myur du nges 'byung yang dag mtha' phyogs smon/ /de nas bcom ldan 'das kyis de skad ces bsngags pa
210a4(rgyud): brjod nas/ tshangs pa'i dbyangs kyis shing gi lha mo la bka' stsal pa/ rigs kyi lha mo/ khyod kyis nga'i yang dag pa'i mi brdzun pa'i chos kyi sku rnam par dag pa'i
210a5(rgyud): bsngags pa brjod nas/ bdag dang / gzhan la phan gdags pa'i phyir/ mtshan mchog gya nom pa yang dag par bsgrags pa legs so/ /legs so/ /bsod
210a6(rgyud): nams 'dis khyod myur du bla na med pa yang dag par rdzogs pa'i byang chub mngon par 'tshang rgya bar 'gyur zhing / sems can thams cad mtshungs par rnal 'byor
210a7(rgyud): bsgom par 'gyur la gang gis thos pa de dag thams cad kyang bla na med pa'i bdud rtsi'i chos kyi sgor 'jug par 'gyur ro/ /gser 'od dam pa mchog tu rnam par
210b1(rgyud): rgyal ba mdo sde'i rgyal po las/ byang chub kyi shing gi lha mos bsngags pa brjod pa'i le'u ste nyi shu dgu pa'o// //de nas lha mo spobs pa chen po stan las langs
210b2(rgyud): te gus pas thal mo sbyar nas yang dag pa'i tshig gis bcom ldan 'das la mngon par bstod pa/ de bzhin gshegs pa dgra bcom pa yang dag par rdzogs pa'i sangs
210b3(rgyud): rgyas shAkya thub pa sku yang dag par gser gyi kha dog dang ldan pa/ mgur dung gi dbyibs dang / zhal zla ba nya ba lta bu/ spyan pad+ma sngon po dang mtshungs pa/ sgros dmar
210b4(rgyud): zhing bzang ba/ chu shel gyi kha dog dang 'dra ba/ /shangs kyi dbyibs mtho zhing drang bas gser gyi gar bu bcad pa lta bur gyur pa/ tshems dkar zhing thags bzang bas
210b5(rgyud): me tog ku mu da dang mtshungs/ 'od kyis kun tu snang bar mdzad pas nyi ma brgya stong lta bur gyur pa/ 'od kyi kha dog kun tu khyab pas 'dzam bu'i gser dang 'dra ba/
210b6(rgyud): tshig gsung ba la nor zhing 'khrul pa mi mnga' ba/ rnam par thar pa'i sgo gsum yang dag par bstan nas byang chub rnam pa gsum gyi lam yang dag par 'byed pa/
210b7(rgyud): thugs rtag tu rnam par dag cing thugs kyi mos pa'ang de bzhin du gyur pa/ bcom ldan 'das bzhugs pa'i gnas dang / spyod yul rnams rtag par rnam par dag
211a1(rgyud): @#/ /par gyur pa/ spyod lam ma lags pa spangs pas gshegs shing bzhugs pa dag la 'khrul ba mi mnga' ba/ lo drug dka' ba mdzad
211a2(rgyud): nas chos kyi 'khor lo lan gsum du bskor ba/ sdug bsngal ba'i sems can yongs su bzlas nas pha rol gyi 'gram du phyin par mdzad pa/ sku'i mtshan yongs
211a3(rgyud): su rdzogs pa n+ya gro d+ha'i ljon shing lta bur gyur pa/ pha rol tu phyin pa drug yongs su bsgoms pas phrin las rnam pa gsum la skyon mi mnga' ba/ thams cad mkhyen
211a4(rgyud): pa dang ldan pas bdag dang / gzhan gyi don phun sum tshogs par mdzad pa/ gang ci gsung yang rung ste rtag par sems can gyi don du 'gyur bar mdzad pas
211a5(rgyud): don ma mchis par mi gsung ba/ shAkya'i rigs kyi nang nas seng ge chen por gyur pas rab tu brtan cing dpa' pa/ rnam par thar pa brgyad phun sum tshogs par
211a6(rgyud): gyur pa la phyag 'tshal lo/ /deng bdag gi nyams kyis ci tsam lcogs pa'i rjes su de bzhin gshegs pa'i yon tan gyi phyogs las cung zad tsam zhig bsngags
211a7(rgyud): pa brjod pa ni/ 'di lta ste/ dper na sbrang bus rgya mtsho chen po'i chab 'tshal ba dang 'dra yang bsod nams de'i dbang gis sems can thams cad 'khor ba gtan
211b1(rgyud): du spangs nas bla na med pa'i lam mngon par grub par smon no/ /de nas bcom ldan 'das kyis lha mo spobs pa chen mo la bka' stsal pa/ khyod kyis yun ring po nas bsgoms
211b2(rgyud): pa las spobs pa chen po dang ldan par gyur nas/ ded nga'i yon tan rgya cher bsngags pa brjod pa legs so/ /legs so/ /'di'i dbang gis khyod myur du bla na med pa'i chos
211b3(rgyud): kyi sgo mo mngon par rtogs nas mtshan dang / dpe byad bzang po phun sum tshogs par gyur te thams cad la rgya cher phan 'dogs par gyur to/ /gser 'od dam pa mchog
211b4(rgyud): tu rnam par rgyal ba mdo sde'i rgyal po las/ lha mo spobs pa chen mos bsngags pa brjod pa'i le'u ste sum cu pa'o// //de nas bcom ldan 'das kyis
211b5(rgyud): byang chub sems dpa' tshad med pa snyed rnams dang / lha dang / mi rnams dang / 'khor mang po rnams la bka' stsal pa/ khyod kyis 'di ltar rig par bya ste/ ngas
211b6(rgyud): bskal ba chen po tshad med grangs med pa nas nan tan brtson 'grus kyis dka' ba spyad de thob pa'i chos shin tu zab pa/ byang chub kyi rgyu yang dag pa gang yin pa de ni/
211b7(rgyud): byed la yang dag par bstan zin na/ khyed cag las su zhig rab tu brtul ba'i sems bskyed nas nga yongs su mya ngan las 'das pa'i 'og tu chos kyi rnam grangs
212a1(rgyud): @#/ /'di gus pas yongs su bsrungs nas rgya cher yang dag par spel te/ yang dag pa'i chos 'jig rten na yun ring du gnas par byed/ de nas
212a2(rgyud): 'khor mang po'i nang nas byang chub sems dpa' chen po bye ba phrag drug cu dang / lha'i 'khor phal mang po bye ba phrag drug cu mgrin gcig tu/ 'di skad ces/ bcom
212a3(rgyud): ldan 'das/ bdag cag thams cad la'ang mos ba'i sems mchis pas/ bcom ldan 'das kyis bskal pa tshad ma mchis pa nas nan tan brtson 'grus kyis
212a4(rgyud): dka' ba mdzad de brnyes pa'i chos shin tu zab pa'i byang chub kyi rgyu yang dag par gang lags pa de la gus pas yongs su bsrungs nas/ bcom ldan 'das yongs
212a5(rgyud): su mya ngan las 'das pa'i slad na'ang lus dang / srog la phangs pa ma mchis par chos kyi rnam grangs 'di rgya cher spel te/ yang dag pa'i chos 'jig rten na
212a6(rgyud): yun ring du gnas par bgyid do zhes gsol to/ /de nas byang chub sems dpa' mang po de dag gis bcom ldan 'das kyi spyan sngar tshigs su bcad de gsol
212a7(rgyud): pa| bcom ldan yang dag bden tshig gsung / /yang dag chos la rab tu zhugs/ /yang dag bden pa de dbang gis/ /mdo sde 'di ni srung 'dzin bgyid/ /thugs
212b1(rgyud): rje chen po'i go man bas nas/ /thugs rje che la rab tu bzhugs/ /da dung thugs rje de stobs kyis/ /mdo sde 'di ni srung 'dzin bgyid/ /bsod nams tshogs ni yongs
212b2(rgyud): rdzogs nas/ /ye shes tshogs ni rab tu bskyed/ /tshogs rnams yongs su rdzogs pa'i slad/ /mdo sde 'di ni srung 'dzin bgyid/ /bdud rnams thams cad rab brtul te/ /
212b3(rgyud): log smra thams cad rnam par bshig /ngan lta thams cad bsal ba'i slad/ /mdo sde 'di ni srung 'dzin bgyid/ /'jig rten skyong dang brgya byin dang / /tshangs pa dang ni lha ma
212b4(rgyud): yin| |klu dang gnod sbyin la sogs pas/ /mdo sde 'di ni srung 'dzin bgyi'o/ /sa yi steng dang mkha' gnas pa/ /yun ring 'dir ni gnas pa rnams/ /bcom ldan bstan
212b5(rgyud): pa 'dzin bgyid pas/ /mdo sde 'di ni srung 'dzin bgyid/ /tshangs pa'i gnas bzhi mtshungs ldan zhing / /'phags bden bzhi yis rab brgyan nas/ /bdud rnams dag ni
212b6(rgyud): pham mdzad slad/ /mdo sde 'di ni srung 'dzin bgyid/ /nam mkha' thogs bcas 'gyur yang srid/ /thogs bcas nam mkhar 'gyur srid kyi/ /sangs rgyas rnams kyis
212b7(rgyud): srung bzung ba/ /sus kyang bsgul zhing bskyod mi 'gyur/ /de nas rgyal po chen po bzhi bcom ldan 'das kyis dam pa'i chos 'di bsrung ba bkas bshad pa thos pa dang /
213a1(rgyud): @#/ /so so nas rjes su yi rang ba'i sems bskyed nas yang dag pa'i chos yongs su bsrung ba'i sems kyis cig char mgrin gcig tu tshigs su
213a2(rgyud): bcad de gsol pa/ /bdag cag mdo sde 'di la ni/ /bu dang bu mo 'khor dang bcas/ /thams cad rtse gcig rab bsrungs nas/ /rgya cher yang dag spel bar bgyid/ /
213a3(rgyud): gang zhig mdo 'di rab bzung nas/ /byang chub rgyu ni sgrub bgyid na/ /bdag cag rtag par phyogs bzhi nas/ /srung skyob rim gro dag kyang bgyid/ /de nas brgya byin lha'i
213a4(rgyud): dbang pos gus pas thal mo sbyar nas tshigs su bcad de gsol ba/ sangs rgyas chos ni thugs chud nas/ /drin ni bsab par bzhed pa dang / /byang chub
213a5(rgyud): sems dpa' phan gdags slar/ /'jig rten 'das kyang mdo sde gsungs/ /bdag kyang sangs rgyas de dag la/ /drin bsab slad du rtag mchod nas/ /'di 'dra'i
213a6(rgyud): mdo sde 'di dang ni/ /mdo sde 'di la srung bar bgyid/ /de nas dga' ldan pa'i lha'i bu rnams gus pas thal mo sbyar nas tshigs su bcad de gsol pa/ bcom
213a7(rgyud): ldan gsungs pa'i mdo sde 'di/ /gang zhig 'dzin par bgyid pa ni/ /byang chub gnas skabs gnas pas na/ /dga' ldan lhar ni skye bar 'gyur/ /bcom ldan
213b1(rgyud): bdag cag rab dga' nas/ /lha yi rnam smin mchog spangs te/ /'dzam gling dag tu gnas nas ni/ /mdo sde 'di ni sgrogs par bgyid/ /de nas mi mjed kyi 'jig rten gyi
213b2(rgyud): khams kyi bdag po tshangs pa lha'i rgyal pos gus pas thal mo sbyar nas tshigs su bcad de gsol pa/ bsam gtan rnams dang theg rnams dang / /rnam thar tshad med
213b3(rgyud): thams cad kyang / /mdo sde 'di las byung bas na/ /de slad mdo 'di rab tu gsungs/ /mdo sde 'di ni ston pa'i gnas/ /tshangs pa'i bde ba bdag spangs nas/ /mdo sde
213b4(rgyud): 'di ni mnyan pa'i slad/ /rtag par yongs su srung skyob bgyid/ /de nas bdud kyi rgyal po'i bu tshong dpon zhes bya bas kyang gus pas thal mo sbyar nas tshigs su bcad de
213b5(rgyud): gsol pa/ yang dag don dang ldan pa'i mdo/ /bdud spyod rjes su mi 'brang zhing / /bdud kyi las ngan sbyong bgyid ba/ /'di ni gang zhig 'dzin bgyid na/ /bdag cag mdo
213b6(rgyud): sde 'di la ni/ /brtson pa dag gis rab bsrungs nas/ /brtson 'grus chen po'i sems bskyed de/ /kun tu rgya cher spel bar bgyid/ /de nas bdud kyi rgyal pos gus
213b7(rgyud): pas thal mo sbyar nas tshigs su bcad de gsol pa/ gang zhig mdo sde 'di bzung nas/ /nyon mongs rnams ni pham bgyid pa/ /de 'dra'i sems can de dag la/ /srung
214a1(rgyud): @#/ /skyob bde la 'god par bgyid/ /mdo sde 'di ni gang 'chad pa/ /bdud rnams kyis ni glags mi rnyed/ /bcom ldan byin gyis brlabs kyi mthus/ /
214a2(rgyud): bdag gis de la srung bar bgyid/ /de nas lha'i bu bkra shis dam pas bcom ldan 'das kyi spyan sngar tshigs su bcad de gsol pa/ sangs rgyas rnams kyi byang chub mchog /
214a3(rgyud): mdo sde 'di las ston pas na/ /gang zhig mdo sde 'dzin bgyid pa/ /de bzhin gshegs la mchod par 'gyur/ /bdag gis mdo sde 'di bzung nas/ /bye ba'i lha la rab
214a4(rgyud): bshad nas/ /gus par nyan par bgyid pa dag /byang chub gnas su bskul bar bgyid/ /de nas byang chub sems dpa' byams pas gus par thal mo sbyar nas tshigs
214a5(rgyud): su bcad de gsol pa/ byang chub la ni rab gnas nas/ /gsol ba ma btab grogs mthong na/ lus srog dag kyang rab spangs nas/ /mdo sde'i rgyal po 'di srung
214a6(rgyud): bgyid/ /'di 'dra'i chos ni bdag thos nas/ /dga' ldan lha gnas mchis nas kyang / /bcom ldan byin brlabs dbang gis ni/ /lha mi rgya chen ston par bgyid/ /de nas
214a7(rgyud): gnas brtan 'od srung chen pos gus pas thal mo sbyar nas tshigs su bcad de gsol pa/ bcom ldan nyan thos theg par ni/ /bdag ni shes rab chung bar
214b1(rgyud): gsungs/ /deng bdag rang gi stobs kyis mthus/ /mdo sde 'di ni srung 'dzin bgyid/ /gang zhig mdo 'di 'dzin bgyid na/ /bdag gi de ni rang bsrungs ste/ /tshig dang
214b2(rgyud): spobs pa'i mthu stsal nas/ /rjes 'brang rtag par legs zhes brjod/ /de nas tshe dang ldan pa kun dga' bos thal mo sbyar nas tshigs su bcad de gsol pa/ bdag
214b3(rgyud): gis bcom ldan mngon sum du/ /mdo sde tshad med thos gyur kyang / /chos mchog rgyal po 'di 'dra ba/ /nam yang thos par yong ma gyur/ /deng bdag mdo 'di bcom
214b4(rgyud): ldan las/ /mngon thos yongs su bzung bas na/ /gang dag byang chub mos pa la/ /rgya chen rab tu spel bar bgyid/ /de nas bcom ldan 'das kyis byang chub sems
214b5(rgyud): dpa' rnams dang / lha dang / mi'i 'khor mang po de dag so so nas mdo sde rgya cher spel zhing rgyas pa dang / yongs su bskyab pa dang / yongs su bsrung bar sems bskyed
214b6(rgyud): nas byang chub sems dpa' rnams la yang dag par bskul te/ sems can la rgya cher phan 'dogs par gzigs pa dang legs so/ /legs so zhes bsngags pa brjod
214b7(rgyud): nas| khyod kyis 'di ltar mdo sde'i rgyal po mchog dam pa 'di sems rtse gcig tu rgya cher spel nas/ nga yongs su mya ngan las 'das pa'i 'og tu yang 'thor zhing nub
215a1(rgyud): @#/ /par mi 'gyur bar byed pa de ni bla na med pa'i byang chub kyi rgyu yang dag pa yin pas bsod nams ji snyed cig 'thob par 'gyur ba ni bskal pa gang
215a2(rgyud): gA'i klung gi bye ma snyed du brjod kyang mthar thug par mi 'gyur ro/ /dge slong ngam/ dge slong ma'am/ dge bsnyen nam/ dge bsnyen ma'am/ gzhan yang / rigs kyi bu'am/
215a3(rgyud): rigs kyi bu mo la sogs pa gang la la zhig mchod pa dang / bkur bsti byas nas yi ger bris te rgya cher spel ba dang / gzhan dag la yang dag par ston par
215a4(rgyud): byed pas thob pa'i bsod nams gang yin pa de yang de bzhin no/ /de lta bas na khyod kyis kyang yang dag pa'i brtson pas rnal 'byor bsgom par bya'o zhes bka'
215a5(rgyud): stsal to/ /de nas tshad med mtha' med pa'i gang gA'i klung gi bye ma dang mnyam pa'i 'khor mang po rnams bcom ldan 'das kyis de skad ces bka' stsal
215a6(rgyud): pa thos pas thams cad rab tu dga' bar gyur pas/ shin tu dang ba'i dad pas yang dag par blangs nas bka' bzhin du spyod par gyur to/ /gser 'od dam
215a7(rgyud): pa mchog tu rnam par rgyal ba mdo sde'i rgyal po las/ yongs su gtad pa'i le'u ste sum cu gcig pa'o// //'phags pa gser 'od dam pa
215b1(rgyud): mchog tu rnam par rgyal ba mdo sde'i rgyal po zhes bya ba theg pa chen po'i mdo rdzogs so/ / //zhus chen gyi mkhan po dang / lo tsA ba bcom ldan 'das kyi ring lugs
215b2(rgyud): ba ne chos grub kyis rgya'i dpe las bsgyur cing zhus te gtan la phab pa/ / //rgya gar skad du/ AR+ya su bar+Na pra b+hA sa ut+ta ma sU tra in+d+ra rA dzA nA ma mahA yA na
215b3(rgyud): sU tra/ bod skad du/ 'phags pa gser 'od dam pa mdo sde'i dbang po'i rgyal po zhes bya ba theg pa chen po'i mdo/ /bam po dang po/ 'das pa dang / ma byon pa dang / da ltar
215b4(rgyud): byung ba'i sangs rgyas dang / byang chub sems dpa' dang / rang sangs rgyas dang / 'phags pa nyan thos thams cad la phyag 'tshal lo/ /'di skad bdag gis thos pa dus gcig
215b5(rgyud): na/ bcom ldan 'das rgyal po'i khab bya rgod phung po'i ri'i zom/ shin tu rnam par dag pa chos kyi dbyings zab mo/ de bzhin gshegs pa rnams kyi spyod yul dam pa na/
215b6(rgyud): dge slong gi dge 'dun chen po dge slong dgu khri brgyad stong dang thabs gcig tu bzhugs pa thams cad kyang dgra bcom pa chen po/ glang po'i rgyal po ltar shin tu dul ba/ zag
215b7(rgyud): pa zad pa/ nyon mongs pa med pa/ sems shin tu rnam par grol ba/ shes rab shin tu rnam par grol ba/ bya ba byas pa/ khur bor ba/ bdag gi don rjes su thob pa/ srid
216a1(rgyud): @#/ /par sbyor ba yongs su bcad pa/ dbang phyug dam pa'i mchog thob pa/ tshul khrims rnam par dag pa la rab tu gnas pa/ thabs dang / shes rab kyis
216a2(rgyud): yongs su bkod pa/ rnam par grol ba brgyad mngon du gyur cing / pha rol gyi mthar phyin par gyur pa la/ 'di lta ste/ tshe dang ldan pa kun shes kauN+Di n+ya dang / tshe dang ldan pa rta thul dang /
216a3(rgyud): tshe dang ldan pa rlangs pa dang / tshe dang ldan pa ming chen dang / tshe dang ldan pa bzang po dang / tshe dang ldan pa 'od srung chen po dang / tshe dang ldan pa steng rgyas 'od srung dang / tshe dang
216a4(rgyud): ldan pa ga yA 'od srung dang / tshe dang ldan pa chu bo 'od srung dang / tshe dang ldan pa shA ri'i bu dang / tshe dang ldan pa maud gal gyi bu chen po dang / dga' bo dang / 'di
216a5(rgyud): dag la sogs pa nyan thos chen po rnams phyi dro'i dus kyi tshe/ so so nas nang du yang dag par 'jog pa las langs te/ bcom ldan 'das ga la ba der dong nas bcom
216a6(rgyud): ldan 'das kyi zhabs la spyi bos phyag btsal te/ lan gsum bskor ba byas nas phyogs gcig tu 'khod do/ /gzhan yang / byang chub sems dpa' sems dpa'
216a7(rgyud): chen po bye ba brgya stong dang yang thabs gcig ste/ de dag kyang klu'i rgyal po ltar dpal dang / gzi brjid chen por ldan pas kun tu grags pa/ sbyin pa dang / tshul
216b1(rgyud): khrims rnam par dag pa rtag tu srung bar mos pa dang / bzod pa dang / brtson 'grus bskal pa grangs med par spyad pa/ bsam gtan kun las 'das pa'i dran pa mngon du
216b2(rgyud): gyur pa/ shes rab kyi sgo rnam par phye ba/ thabs mkhas pa shin tu bsgrubs pa/ dbang dam pas rnam par rol cing mngon par shes pa dam pa brnyes pa/ gzungs chen po thob
216b3(rgyud): pa| spobs pa mi zad pa/ nyon mongs pa dang / kun nas nyon mongs pa thams cad spangs pas myur du rnam pa thams cad mkhyen pa'i ye shes thob cing bdud dang / phyir rgol
216b4(rgyud): ba'i dpung 'joms pa/ chos kyi rnga chen po rdung bas mu stegs can thams cad 'dul zhing sems rnam par dang ba bskyed par byed pa/ dam pa'i chos kyi 'khor lo bskor nas
216b5(rgyud): lha dang mi rnams sgrol bar byed pa/ phyogs bcu'i sangs rgyas kyi zhing thams cad brgyan par byed pa/ 'gro ba drug na gnas pa rnams la phan dam pa 'dogs pa/ ye shes
216b6(rgyud): chen po phun sum tshogs pa/ bzod pa chen po dang ldan pa/ byams pa dang ldan pa/ snying rje chen po'i sems la gnas pa/ mthu chen po brtan pa dang ldan pa/ sangs rgyas
216b7(rgyud): thams cad la bsnyen bkur byas pa/ yongs su mya ngan las mi 'da' zhing ma 'ongs pa'i mtha' klas pas gnas par yi dam chen po 'chang ba/ sangs rgyas mang po
217a1(rgyud): @#/ /la rgyu rnam par dag pa bskyed pa/ dus gsum gyi chos mi skye bar bzod pa thob pa/ nyan thos dang / rang sangs rgyas kyis spyod yul las shin tu 'das
217a2(rgyud): pa| thabs mkhas pa chen pos 'jig rten 'dren pa sten pa chen pos bstan pa'i chos zab mo dgongs pa 'grel ba la mkhas pa/ stong pa nyid mngon du gyur pas the tshom yongs
217a3(rgyud): su chad par gyur pa la/ 'di lta ste/ byang chub sems dpa' thogs pa med par chos kyi 'khor lo bskor ba dang / byang chub sems dpa' rtag par chos kyi 'khor lo bskor
217a4(rgyud): bar sems bskyed pa dang / byang chub sems dpa' rtag tu brtson pa dang / byang chub sems dpa' mi gtong brtson pa dang / byang chub sems dpa' byams pa dang /
217a5(rgyud): byang chub sems dpa' 'jam dpal dang / byang chub sems dpa' kun tu spyan ras gzigs dbang phyug dang / byang chub sems dpa' gzungs kyi dbang phyug rgyal po
217a6(rgyud): dang | byang chub sems dpa' spobs pa chen pos bkod pa'i rgyal po dang / byang chub sems dpa' lhun po'i rgyal po dang / byang chub sems dpa' rgya mtsho zab mo'i
217a7(rgyud): rgyal po dang / byang chub sems dpa' rin po che'i tog dang / byang chub sems dpa' rin po che'i tog chen po dang / byang chub sems dpa'i sa'i snying po dang / byang
217b1(rgyud): chub sems dpa' nam mkha'i snying po dang / byang chub sems dpa' lag na rin chen dbang phyug dang / byang chub sems dpa' lag na rdo rje dang / byang chub sems dpa'
217b2(rgyud): dga' ba'i stobs dang / byang chub sems dpa' chos chen mthu dang / byang chub sems dpa' shin tu 'od bkod dang / byang chub sems dpa' gser 'od chen pos bkod
217b3(rgyud): dang | byang chub sems dpa' tshul khrims rnam dag dang / byang chub sems dpa' rtag tu ting nge 'dzin dang / byang chub sems dpa' shin tu rnam dag blo gros dang /
217b4(rgyud): byang chub sems dpa' brtson 'grus brtan dang / byang chub sems dpa' sems nam mkha' bzhin dang / byang chub sems dpa' smon lam chen po mi gtong ba dang /
217b5(rgyud): byang chub sems dpa' sman sbyin dang / byang chub sems dpa' nyon mongs nad sel dang / byang chub sems dpa' sman pa'i rgyal po dang / byang chub sems dpa' dga'
217b6(rgyud): bas mtho ba'i rgyal po dang / byang chub sems dpa' lung bstan mchog thob dang / /byang chub sems dpa' sprin chen rnam dag 'od dang / byang chub sems dpa'
217b7(rgyud): sprin chen chos 'dzin dang / byang chub sems dpa' sprin chen grags dga' dang / byang chub sems dpa' sprin chen grags pa mtha' med ston dang / byang
218a1(rgyud): @#/ /chub sems dpa' sprin chen seng+ge'i sgra dang / byang chub sems dpa' sprin chen khyu mchog sgra dang / byang chub sems dpa' sprin chen bkra
218a2(rgyud): shis dang / byang chub sems dpa' sprin chen rin chen dpal dang / byang chub sems dpa' sprin chen nyi ma'i snying po dang / byang chub sems dpa' sprin chen zla ba'i
218a3(rgyud): snying po dang / byang chub sems dpa' sprin chen skar ma'i 'od dang / byang chub sems dpa' sprin chen me'i 'od dang / byang chub sems dpa' sprin chen glog
218a4(rgyud): gi 'od dang / byang chub sems dpa' sprin chen 'brug sgra dang / byang chub sems dpa' sprin chen shes rab kun tu 'char ba dang / byang chub sems dpa' sprin chen
218a5(rgyud): rnam dag chang pa'i rgyal po dang / byang chub sems dpa' sprin chen me tog shing rgyal dang / byang chub sems dpa' sprin chen ut+pa la'i dri dang / byang chub sems dpa'
218a6(rgyud): sprin chen rin po che tsan+dan dri bsil sku dang / byang chub sems dpa' sprin chen mun sel dang / byang chub sems dpa' sprin chen rab rib sel ba la sogs pa byang
218a7(rgyud): chub sems dpa' sems dpa' chen po tshad med grangs med pa rnams so so nas phyi dro'i dus kyi tshe/ nang du yang dag par 'jog pa las langs te/ bcom ldan 'das ga
218b1(rgyud): la ba der song nas bcom ldan 'das kyi zhabs la spyi bos phyag btsal te lan gsum bskor ba byas nas phyogs gcig tu 'khod do/ /de nas yang li tsa byi gzhon nu rnams la/ 'di
218b2(rgyud): lta ste| gzhon nu seng+ge'i 'od dang / gzhon nu seng+ge'i blo gros dang / gzhon nu chos sbyin dang / gzhon nu dbang po sbyin dang / gzhon nu 'od chen dang / gzhon nu dpal chen dang /
218b3(rgyud): gzhon nu sangs rgyas skyong dang / gzhon nu chos skyong dang / gzhon nu dge 'dun skyong dang / gzhon nu rdo rje skyong dang / gzhon nu nam mkha'i skyong dang / gzhon nu nam mkha' sgrogs
218b4(rgyud): dang | rin chen snying po gzhon nu dang / bkra shis mchog gi snying po gzhon nu la sogs pa lnga 'bum brgyad stong de dag kyang bla na med pa yang dag par rdzogs pa'i byang chub la bde
218b5(rgyud): bar gnas pa/ theg pa chen po la rab tu mos pa de dag so so nas phyi dro'i dus kyi tshe bcom ldan 'das ga la ba der lhags nas bcom ldan 'das kyi zhabs la spyi bor phyag btsal
218b6(rgyud): te lan gsum bskor ba byas nas phyogs gcig tu 'khod do/ /gzhan yang lha'i sras po la/ 'di lta ste/ lha'i sras po dga' ba mthong ba dang / lha'i sras po rab dga' dang /
218b7(rgyud): lha'i sras po nyi 'od dang / lha'i sras po zla ba'i gtsug phud dang / lha'i sras po shes rab gsal dang / lha'i sras po nam mkha' rnam dag shes rab dang / lha'i sras po nyon mongs
219a1(rgyud): @#/ /sel dang / lha'i sras po bkra shis dang / de dag la sogs pa lha'i sras po bzhi khri nyis stong yang theg pa chen po bsrung ba dang / yang dag pa'i chos
219a2(rgyud): r jes su 'dzin cing rgyun mi 'chad par smon lam chen po btab pa de dag thams cad kyang phyi dro'i dus kyi tshe bcom ldan 'das ga la ba der lhags nas bcom ldan 'das kyi zhabs
219a3(rgyud): la spyi bos phyag btsal te lan gsum bskor ba byas nas phyogs gcig tu 'khod do/ /gzhan yang / klu'i rgyal po la/ 'di lta ste/ klu'i rgyal po pad+ma dang / klu'i rgyal po e
219a4(rgyud): la'i 'dab ma dang / klu'i rgyal po stobs chen dang / klu'i rgyal po sgra chen dang / klu'i rgyal po rba rlabs chung dang / klu'i rgyal po klung 'dzin dang / klu'i rgyal po gser gdong dang /
219a5(rgyud): klu'i rgyal po gzi can la sogs pa klu'i rgyal po nyi khri brgyad stong po de dag kyang theg pa chen po'i chos 'chang zhing 'dzin par mos pa dang / yongs su rgyas pa dang / bsrung bar
219a6(rgyud): sems bskyed pa sha stag ste/ de dag thams cad kyang so so nas phyi dro'i dus kyi tshe bcom ldan 'das ga la ba der lhags nas bcom ldan 'das kyi zhabs la spyi bos phyag
219a7(rgyud): btsal te lan gsum bskor ba byas nas phyogs gcig tu 'khod do/ /gzhan yang / gnod sbyin gyi rgyal po rnam thos kyi bu la sogs pa sum khri drug stong la/ 'di lta ste/
219b1(rgyud): gnod sbyin a mra dang / gnod sbyin a mra 'chang dang / gnod sbyin pad+ma'i 'od kyi snying po dang / gnod sbyin pad+ma'i gdong dang / gnod sbyin khro gnyer can dang / gnod sbyin 'jigs
219b2(rgyud): pa chen po ston dang / gnod sbyin sa g.yo byed dang / gnod sbyin zas 'phrog la sogs pa'i gnod sbyin de dag kyang de bzhin gshegs pa'i chos yang dag pa la dad cing bsrung ba la
219b3(rgyud): brtson pa sha stag ste/ de dag thams cad kyang phyi dro'i dus kyi tshe bcom ldan 'das ga la ba der lhags nas bcom ldan 'das kyi zhabs la spyi bos phyag btsal te lan gsum bskor ba
219b4(rgyud): byas nas phyogs gcig tu 'khod do/ /gzhan yang / nam mkha' lding gi rgyal po spos kyi glang po che mthu stobs rgyal po la sogs pa bzhi khri dgu stong dang / gzhan yang / dri za
219b5(rgyud): dang | lha ma yin dang / mi 'am ci dang / lto 'phye chen po la sogs pa dang / ri dang / nags tshal dang / chu bo dang / rgya mtsho'i lha'i drang srong rnams dang / rgyal po chen po dang /
219b6(rgyud): de'i 'khor dang / btsun mo dang / sras dang / rigs kyi bu dang / rigs kyi bu mo dang / lha dang / mi la sogs pa de thams cad bla na med pa'i theg pa chen po 'di klog cing
219b7(rgyud): 'don pa dang / 'chang zhing 'dzin pa dang / 'dri ba dang / rgyas par byed pa dang / bsrung zhing skyob par smon lam yongs su 'debs pa de dag thams cad kyang phyi dro'i dus kyi
220a1(rgyud): @#/ /tshe bcom ldan 'das ga la ba der lhags te bcom ldan 'das kyi zhabs la spyi bos phyag btsal nas lan gsum bskor ba byas te phyogs gcig tu
220a2(rgyud): 'khod do/ /de ltar nyan thos dang / byang chub sems dpa' dang / lha dang / mi dang / lha ma yin dang / nam mkha' lding la sogs pa sde brgyad po de dag sprin bzhin du 'dus pa
220a3(rgyud): sems rtse gcig tu byas nas thal mo sbyar te mig mi 'dzums pas bcom ldan 'das kyi zhal tu blta zhing dam pa'i chos bstan par mos pas gsol ba 'debs so/ /de
220a4(rgyud): nas bcom ldan 'das kyi phyi dro'i dus kyi tshe ting nge 'dzin las bzhengs te 'khor 'dus pa mang po la gzigs nas tshigs su bcad pa 'di dag gsungs so/ /mdo sde'i
220a5(rgyud): rgyal po dbang po ste/ /mnyan na shin tu zab pa dang / /yongs su brtags na zab pa nyid/ /gser 'od dam pa 'di 'chad do/ /phyogs bzhir sangs rgyas rnams kyis ni/ /
220a6(rgyud): byin gyis rlabs kyis byin brlabs pa/ /mi 'khrugs pas ni shar phyogs su/ /rin chen tog gis lho phyogs su/ /'od dpag med kyis nub phyogs su/ /rnga sgra yis
220a7(rgyud): ni byang phyogs su/ /sdig pa thams cad gzhig pa'i phyir/ /bshad pa dam pa bkra shis pa/ /sdig pa'i las rnams zad byed pa/ /bde ba thams cad sbyin byed pa/ /sdug
220b1(rgyud): bsngal thams cad 'jig byed pa/ /thams cad mkhyen pa nyid kyi gzhi/ /dpal kun gyis ni legs par brgyan/ /byin gyis brlabs te brjod par bya/ /sems can gang dag
220b2(rgyud): dbang po nyams/ /tshe zad pa dang tshe nyams dang / /phun sum tshogs min gang chags dang / /lha rnams rgyab kyis phyogs pa dang / /mdza' sdug skye bo sdang ba dang / /bram ze la sogs
220b3(rgyud): gtses pa dang / /phan tshun mthun pa ma yin dang / /nor 'gribs bas ni gnod pa dang / /mya ngan ngal dang gnod pa dang / /'jigs pa dang ni phongs pa dang / /gza' dang rgyu skar
220b4(rgyud): byed stems dang / /mi bzad gdon gyis nyen pa dang / /mya ngan ngal las byung ba yi/ /rmi lam sdig pa mthong na yang / /de ni rab khrus gtsang ma yin/ /mdo sde'i dam pa mnyan
220b5(rgyud): par bya/ /gang dag yid dge sems dwang zhing / /gos gtsang rnams kyis rab brgyan te/ /zab mo sangs rgyas spyod yul ba/ /mdo 'di nyan par byed na ni/ /mdo sde 'di yi
220b6(rgyud): gzi brjid kyis/ /srog chags kun gyi gnod pa dag /shin tu mi bzad 'di 'dra ba/ /de dag rtag tu zhi bar 'gyur/ /'jig rten skyong ba bdag nyid dang / /blon po'i tshogs
220b7(rgyud): kyi dbang phyug bcas/ /gnod sbyin bye ba du ma yis/ /de dag la ni srung bar byed/ /lha mo chen mo dbyangs can dang / /nai rany+dza nar gnas pa dang / /'byung po'i ma mo 'phrog ma
221a1(rgyud): @#/ /dang | |sa yi lha mo brtan ma dang / /tshangs pa'i dbang dang lha dbang dang / /klu dbang mthu chen rnams dang ni/ /mi 'am ci dbang lha min dbang / /
221a2(rgyud): de bzhin nam mkha' lding dbang rnams/ /sde dang stobs dang bzhon pa dang / /bcas te de dag der lhags nas/ /nyin dang mtshan mo mi g.yel bar/ /de dag la ni srung
221a3(rgyud): bar byed/ /zab mo sangs rgyas spyod yul ba/ /sangs rgyas kun gyi gsang ba ste/ /bskal pa bye bar rnyed dka' ba/ /mdo 'di rab tu bshad par bya/ /gang dag mdo 'di
221a4(rgyud): nyan pa dang / /gang dag gzhan la thos byed dang / /gang dag rjes su yi rang dang / /gang dag mchod par byed pa rnams/ /de dang lha dang klu dag dang / /mi dang mi 'am ci
221a5(rgyud): dag dang / /lha min gnod sbyin du ma yis/ /bskal ba bye bar mchod par 'gyur/ /srog chags bsod nams byed pa rnams/ /de dag bsod nams phung po ni/ /mtha' yas
221a6(rgyud): grangs kyang med pa dang / /bsam gyis mi khyab skye bar 'gyur/ /phyogs bcu'i rdzogs pa'i sangs rgyas dang / /de bzhin zab mor spyod pa yi/ /byang chub sems dpa'
221a7(rgyud): rnams kyis kyang / /rab tu gzung bar 'gyur ba yin/ /gtsang ma'i gos rnams rab bgos la/ /dri zhim pa yi gos 'chang zhing / /byams pa'i sems ni nyer
221b1(rgyud): gzhag nas/ /g.yel ba med par mchod par byas/ /rang gi sems ni dri med cing / /rgya che bar yang rab byed la/ /sems kyang shin tu dwang byed kyi/ /mdo sde dam pa mnyan par
221b2(rgyud): gyis| |gang dag mdo 'di nyan pa ni/ /de dag mi nang legs par 'ongs/ /mi yi srid pa legs par thob/ /'tsho ba bde bas 'tsho bar 'gyur/ /gang gi rna ba'i bu gar yang / /
221b3(rgyud): bshad pa 'di ni grags 'gyur ba/ /de dag dge rtsa sbyangs pa ste/ /sangs rgyas mang pos rab tu bsngags/ /gser 'od dam pa mdo sde'i dbang po'i rgyal po las/ gleng gzhi'i
221b4(rgyud): le'u zhes bya ba ste dang po'o/ / //de'i tshe de'i dus na rgyal po'i khab kyi gong khyer chen po na/ byang chub sems dpa' sems dpa' chen po mdzes pa'i tog ces bya
221b5(rgyud): ba| sngon gyi rgyal ba la lhag par bya ba byas pa/ dge ba'i rtsa ba bskyed pa/ sangs rgyas bye ba khrag khrig brgya stong phrag mang po la rim gror byas pa zhig gnas pa de 'di snyam du
221b6(rgyud): sems te rgyu gang dang / rkyen gang gis bcom ldan 'das shAkya thub pa/ 'di lta ste/ lo brgyad cu zhig thub ste 'di ltar sku tshe thung snyam nas de'ang 'di snyam du sems te/
221b7(rgyud): bcom ldan 'das kyis kyang / 'di skad du/ rgyu gnyis dang / rkyen gnyis kyis tshe ring bar 'gyur te gnyis gang zhe na/ 'di lta ste/ srog gcod pa spangs pa dang / /
222a1(rgyud): @#/ /kha zas rab tu sbyin pa'o zhes gsungs te/ bcom ldan 'das shAkya thub pa ni bskal pa bye ba khrag khrig brgya stong grangs med pa mang po nas srog
222a2(rgyud): gcod pa spangs par gyur pa nas dge ba bcu'i las kyi lam gyi bar du yang dag par blangs te gnas par gyur/ kha zas kyang phyi nang gi dngos po rnams sems can dag
222a3(rgyud): la yongs su btang ste cher na rang gi lus kyi sha dang / khrag dang / rus pa dang / rkang gis kyang sems can ltogs pa rnams tshim par mdzad na zas gzhan gyis lta ci
222a4(rgyud): smos snyam mo/ /de nas skyes bu dam pa des/ sangs rgyas la song ba'i yid la byed pa dag las 'di lta bu'i tshul gyis bsam pa 'di dag sems pa na/ de'i khyim yangs
222a5(rgyud): shing rgya che ba/ /bai DUR+ya sngon po las grub pa/ lha'i rin po che du mas spras pa/ de bzhin gshegs pas kha dog bsgyur ba/ lha rdzas las 'das pa'i spos kyis khyab par
222a6(rgyud): gyur to/ /khyim de'i phyogs bzhi nas lha'i rin po che'i khri bzhi byung bar gyur te khri de dag las kyang lha'i ras bcos bu rin po che'i phrugs rnams bting ba dag byung bar
222a7(rgyud): gyur to/ /khri de dag las kyang lha'i me tog pad+ma rin po che du mas spras pa/ de bzhin gshegs pas kha dog bsgyur ba dag byung ngo / /pad+ma de dag las kyang sangs rgyas
222b1(rgyud): bcom ldan 'das bzhi byung bar gyur to/ /shar phyogs nas ni de bzhin gshegs pa mi 'khrugs pa byung / lho phyogs nas ni de bzhin gshegs pa rin chen tog byung /
222b2(rgyud): nub phyogs nas ni de bzhin gshegs pa tshe dpag med byung / byang phyogs nas ni de bzhin gshegs pa rnga sgra byung ste/ seng+ge'i khri de dag las sangs rgyas bcom ldan 'das
222b3(rgyud): de dag byung ma thag tu de nas de'i tshe rgyal po'i khab kyi grong khyer chen po snang ba chen pos khyab par gyur to/ /stong gsum gyi stong chen po'i 'jig rten gyi khams gyi bar dang /
222b4(rgyud): phyogs bcu kun tu 'jig rten gyi khams gang gA'i klung gi bye ma snyed kyi bar dag snang bas khyab par gyur/ lha'i me tog dag gi char yang bab/ lha'i sil snyan dag gi sgra'ang
222b5(rgyud): byung ngo / /sangs rgyas kyi mthus stong gsum gyi stong chen po'i 'jig rten gyi khams 'dir sems can thams cad lha'i bde ba dang ldan par gyur te/ sems can dbang po
222b6(rgyud): ma tshang ba rnams ni dbang po thams cad dang ldan par gyur/ sems can dmus long dag ni mig gis gzugs rnams mthong / sems can 'on pa dag ni rna bas sgra
222b7(rgyud): rnams thos/ sems can smyon pa rnams ni dran pa so sor rnyed/ sems can sems rnam par g.yangs pa dag ni sems rnam par mi g.yeng bar gyur/ sems can
223a1(rgyud): @#/ /sgren mo rnams ni gos bgos par gyur/ sems can bkres pa dag ni lto 'grangs par gyur/ sems can skom pa dag ni skom pa dang bral bar
223a2(rgyud): gyur| |sems can nad kyis btab pa dag ni nad dang bral bar gyur/ sems can lus kyi dbang po nyams pa dag ni dbang po rnams tshang bar gyur te/ 'jig rten du ngo
223a3(rgyud): mtshar rmad du byung ba'i chos rnams rgya cher byung bar gyur to/ /de nas byang chub sems dpa' mdzes pa'i tog gis sangs rgyas bcom ldan 'das de dag mthong nas ngo mtshar
223a4(rgyud): rmad du gyur te/ de tshim zhing mgu la yi rangs shing rab tu dga' ste dga' ba dang / yid bde ba skyes nas sangs rgyas bcom ldan 'das de dag ga la ba de logs su thal
223a5(rgyud): m o sbyar ba btud nas sangs rgyas bcom ldan 'das de dag rnams las rjes su dran la bcom ldan 'das shAkya thub pa'i yon tan rjes su dran zhing bcom ldan 'das shAkya
223a6(rgyud): thub pa'i sku tshe'i tshad la the tshom za bar gyur te/ bcom ldan 'das shAkya thub pa 'di ltar lo brgyad cu zhig thub ste sku tshe thung ba 'di ji lta bu/ 'di ji zhig snyam du bsam
223a7(rgyud): pa de sems shing 'dug par gyur to/ /de nas sangs rgyas bcom ldan 'das de dag dgongs shing mkhyen bzhin du byang chub sems dpa' mdzes pa'i tog de la 'di
223b1(rgyud): skad ces bka' stsal to/ /rigs kyi bu/ khyod 'di snyam du bcom ldan 'das shAkya thub pa 'di ltar sku tshe thung ngo snyam du ma sems shig /de ci'i phyir zhe na/ rigs kyi bu/ de bzhin
223b2(rgyud): gshegs pa dgra bcom pa yang dag par rdzogs pa'i sangs rgyas ma gtogs par lha dang bcas pa| bdud dang bcas pa/ tshangs pa dang bcas pa/ dge sbyong dang / bram ze'i
223b3(rgyud): skye dgu dang bcas pa'i 'jig rten na lha dang / mi dang / lha ma yin du bcas pa na/ bcom ldan 'das de bzhin gshegs pa shAkya thub pa'i sku tshe'i tshad gyi mtha' phyi ma'i mtha'i mu'i
223b4(rgyud): bar du'ang rtogs par nus pa nged kyis su yang ma mthong ngo / /sangs rgyas bcom ldan 'das de dag gis de bzhin gshegs pa'i sku tshe'i tshad bshad pa brjod ma thag tu de nas
223b5(rgyud): de'i mod la sangs rgyas kyi mthus lha'i bu 'dod pa na spyod pa rnams dang / gzugs na spyod pa rnams dang / klu dang / gnod sbyin dang / dri za dang / lha ma yin dang /
223b6(rgyud): nam mkha' lding dang / mi 'am ci dang / lto 'phye chen po'i bar dag dang / byang chub sems dpa' bye ba khrag khrig brgya stong phrag du mas 'dus nas/ byang chub sems dpa'
223b7(rgyud): mdzes pa'i tog gi khyim der lhags so/ /de nas de bzhin gshegs pa de dag gis thams cad dang ldan pa'i 'khor de la bcom ldan 'das shAkya thub pa'i sku tshe'i tshad
224a1(rgyud): @#/ /bshad pa tshigs su bcad de mdor bka' stsal pa/ rgya mtsho'i chu rnams thams cad kyi/ /thigs pa dag ni bgrang bar nus/ /shAkya thub pa'i
224a2(rgyud): sku tshe'i tshad/ /sus kyang bgrang bar mi nus so/ /ri rab rnams ni thams cad kyang / /phra rab rdul brlags bgrang bar nus/ /shAkya thub pa'i sku tshe'i tshad/ /sus kyang
224a3(rgyud): bgrang bar mi nus so/ /sa la gang dag yod pa yi/ /rab tu phra rdul ji snyed pa/ /thams cad bgrang bar nus srid kyi/ /rgyal ba'i sku tshe'i tshad mi nus/ /gal te la las
224a4(rgyud): nam mkha' la/ /sna 'ga' zhig gis dpag 'dod kyang / /shAkya thub pa'i sku tshe'i tshad/ /sus kyang bgrang bar mi nus so/ /rdzogs pa'i sangs rgyas 'di srid bzhugs//
224a5(rgyud): bskal pa dag ni 'di snyed cig /bskal pa bye ba brgya dag ces/ /grangs ni rnyed par mi rung ngo / /gang phyir de yi byed rgyu gnyis/ /rgyu yang rnam pa gnyis gsungs te/ /gzhan
224a6(rgyud): la 'tshe ba spangs pa dang / /kha zas mang po byin pa ste/ /de phyir bdag nyid chen po de'i/ /sku tshe'i tshad ni mi rnyed do/ /bskal pa 'di snyed cig ce 'am/ /grangs med pa yang
224a7(rgyud): de bzhin te/ /de bas the tshom med par 'gyur/ /the tshom cung zad ma za zhig /rgyal ba'i sku tshe'i tha ma yi/ /grangs ni gang du'ang mi dmigs so/ /de nas byang chub sems
224b1(rgyud): dpa' mdzes pa'i tog gis bcom ldan 'das shAkya thub pa'i sku tshe'i tshad bshad pa de thos nas/ sangs rgyas bcom ldan 'das de dag la 'di skad ces gsol to/ /ji ltar na
224b2(rgyud): bcom ldan 'das shAkya thub pa de bzhin gshegs pas des ltar sku tshe'i tshad thung bar bstan par gyur ces de skad gsol pa dang / sangs rgyas bcom ldan 'das de dag gis
224b3(rgyud): byang chub sems dpa' mdzes pa'i tog la 'di skad ces bka' stsal to/ /bcom ldan 'das shAkya thub pa de bzhin gshegs pa de ni snyigs ma rnam pa lnga yi 'jig rten du skye dgu'i
224b4(rgyud): tshe'i tshad lo brgya thub pa'i dus su bltams nas/ sems can mos pa dman pa/ dge ba'i rtsa ba dang / dad pa chung ba'i sems can de dag bdag tu lta ba dang / sems can
224b5(rgyud): du lta ba dang / srog tu lta ba dang / gso bar lta ba dang / gang zag tu lta ba dang / log par lta ba dang / bdag dang / bdag gir 'dzin pa dag dang / rtag pa dang / chad par
224b6(rgyud): lta ba la sogs pa'i byis pa so so'i skye bo rnams la phan 'dogs pa dang / gzhan yang / mu stegs can rnams la yang dag pa'i lta ba bskyed pas myur du bla na med pa'i byang
224b7(rgyud): chub thob par bya ba'i phyir de bzhin gshegs pa shAkya thub pa des sku tshe'i tshad thung ba bstan to/ /gzhan yang / rigs kyi bu/ de bzhin gshegs pa de mya ngan las
225a1(rgyud): @#/ /'da' ba bstan pas sems can rnams de la dkon pa dang / phrad par dka' ba'i 'du shes dang / /mya ngan dang / sdug bsngal gyi 'du shes la
225a2(rgyud): sogs pa bskyed pas sangs rgyas bcom ldan 'das kyis gsungs pa'i mdo 'di dag myur du 'dzin pa dang / 'chang ba dang / klog pa dang / kun chub par byed pa dang / gzhan
225a3(rgyud): dag la'ang rgya cher yang dag par ston pa la skur pa 'debs pa med par 'gyur bas de'i phyir de bzhin gshegs pas sku tshe thung bar bstan to/ /de'ang de bzhin gshegs pa
225a4(rgyud): rtag tu bzhugs shing mya ngan las mi 'da' na/ sems can rnams gus pa med pa dang / phrad par dka' ba'i 'du shes kyang mi bskyed pas de bzhin gshegs pas gsungs
225a5(rgyud): pa'i mdo zab mo dag 'dzin cing klog pa dang / kun chub par byed pa dang / gzhan dag la'ang rgya cher yang dag par ston par mi byed do/ /de ci'i phyir zhe na/ de ni bcom
225a6(rgyud): ldan 'das rtag tu 'jig rten na bzhugs par 'dzin pa'i phyir ro/ /rigs kyi bu/ dper na/ gang la la zhig pha ma la nor bu rin po che rgyas pa mang du yod pa mthong
225a7(rgyud): nas| nor de la dkon pa dang / ngo mtshar gyi 'du shes mi bskyed do/ /de ci'i phyir zhe na/ pha ma'i nor rdzas de la rtag tu yod pa'i 'du shes skye ba'i phyir ro/ /de bzhin
225b1(rgyud): du bcom ldan 'das rtag tu mya ngan las mi 'da' na de la dkon pa dang / phrad par dka' ba'i 'du shes mi 'byung ba'i phyir ro/ /rigs kyi bu/ gzhan yang / dper na/ gang la la
225b2(rgyud): zhig pha ma dbul zhing nor dang mi ldan pa zhig de rgyal po 'am/ blon po chen po zhig gi gnas su phyin te/ de dag gi bang mdzod dang / nor dang / rin po che la sogs pa mang po rgyas
225b3(rgyud): pa mthong na de dkon pa dang / rnyed par dka' ba'i 'du shes skye ste dbul po de nor btsal ba'i thabs bsgrub pa la brtson par byed do/ /de ni dbul ba dang / phongs pa spangs te
225b4(rgyud): bde ba dang / 'byor pa bsgrub par 'dod pa'i phyir ro/ /rigs kyi bu/ de bzhin du de bzhin gshegs pa mya ngan las 'da' ba mthong na de dkon pa dang / phrad par dka' ba
225b5(rgyud): dang | mya ngan dang / sdug bsngal gyi 'du shes kyang skyed cing bcom ldan 'das de bzhin gshegs pa 'jig rten du 'byung ba'ang bskal pa grangs med pa na lan 'ga' zhig
225b6(rgyud): 'byung ste/ ji ltar u dum bA ra'i me tog brgya lam na yang 'ga' zhig 'byung ba bzhin pas sems can rnams de la dkon pa dang / phrad par dka' ba'i 'du shes bskyed
225b7(rgyud): cing bcom ldan 'das de la gus pa skye bar 'gyur/ zhal nas gsungs pa'i mdo rnams la'ang bden pa'i 'du shes dang / yongs su gzung ba'i 'du shes bskyed
226a1(rgyud): @#/ /cing skur pa 'debs par mi byed do/ /rigs kyi bu/ de lta bas na de bzhin gshegs pa rgyu de dang / rkyen de'i phyir 'jig rten na yun ring du mi bzhugs
226a2(rgyud): s hing myur du mya ngan las 'da' bar mdzad pas de bzhin gshegs pa rnams ni thabs mkhas pa phun sum tshogs pa de lta bus sems can rnams yongs su smin par mdzad
226a3(rgyud): do| |de nas de bzhin gshegs pa bzhi po de dag kyang mi snang bar gyur to/ /de nas byang chub sems dpa' sems dpa' chen po mdzes pa'i tog dang / byang chub sems
226a4(rgyud): dpa' brgya stong tshad med pa dang / gzhan yang / srog chags bye ba brgya stong tshad med pa dang thabs gcig tu bya rgod kyi phung po'i ri ga la ba der song ste/ bcom ldan
226a5(rgyud): 'das shAkya thub pa de bzhin gshegs pa'i zhabs la spyi bos phyag btsal te phyogs gcig tu 'khod do/ /de nas byang chub sems dpa' mdzes pa'i tog gis ji lta
226a6(rgyud): bur gyur pa de dag gsol nas/ de bzhin gshegs pa de bzhi'ang bya rgod kyi phung po'i ri la bcom ldan 'das shAkya thub pa bzhugs par byon nas phyogs so so'i
226a7(rgyud): gdan gyi steng na bzhugs te 'khor gyi byang chub sems dpa' la bka' stsal pa/ rigs kyi bu/ song la/ bcom ldan 'das shAkya thub pa la gnod pa dang / nyam nga
226b1(rgyud): ba chung ngam/ bskyod pa yang ngam/ bde ba la rig par gnas sam zhes gsol cig /gzhan yang / bcom ldan 'das de bzhin gshegs pa shAkya thub pa la gser 'od
226b2(rgyud): dam pa mdo sde'i dbang po shin tu zab pa 'di sems can thams cad la phan pa dang / mu ge'i yang ba yongs su bsal te/ thams cad bde ba dang ldan pa'i phyir 'di bstan pa
226b3(rgyud): legs te rjes su dgyes pa mdzad do zhes kyang gsol cig / de nas so so'i zhabs 'bring nas mchis pa'i byang chub sems dpa' de dag gis bcom ldan 'das shAkya thub pa
226b4(rgyud): ga la ba der song ste phyin nas bcom ldan 'das kyi zhabs la spyi bos phyag btsal te bcom ldan 'das bzhi po de dag gis ji skad bka' stsal pa de bzhin du gsol to/ /de nas
226b5(rgyud): bcom ldan 'das shAkya thub pa de bzhin gshegs pa dgra bcom pa yang dag par rdzogs pa'i sangs rgyas kyis/ byang chub sems dpa' de dag la legs so zhes bka' stsal
226b6(rgyud): te legs so/ /legs so/ /de bzhin gshegs pa bzhis kyang sems can thams cad la phan pa dang / bde ba'i don du dam pa'i chos 'di bshad par nga la bskul ba mdzad
226b7(rgyud): pas de'i tshe bcom ldan 'das kyis tshigs su bcad pa 'di dag gsungs so/ /bya rgod phung po'i ri la nga bzhugs te/ /mdo sde rin chen 'di ni 'chad mdzad kyang / /skye bo mang
227a1(rgyud): @#/ /po de dag bsgral ba'i phyir/ /yongs su mya ngan 'da' ba'ang ston pa mdzad/ /byis pa lta ba log par gyur pa rnams/ /nga yi bstan la mos par
227a2(rgyud): mi byed pa/ /de dag kun tu bsgral ba'i don gyi phyir/ /yongs su mya ngan 'da' ba'ang ston mdzad do/ /de nas de'i tshe 'khor der slob dpon lung ston pa bram ze kauN+Din+ya zhes
227a3(rgyud): bya ba dang / bram ze stong phag du mas bcom ldan 'das la mchod pa byas te de bzhin gshegs pa yongs su mya ngan las 'da' ba chen po'i sgra thos nas 'phral du ngus te
227a4(rgyud): bcom ldan 'das kyi zhabs gnyis la gtugs nas bcom ldan 'das la gsol pa/ gal te/ bcom ldan 'das/ sems can thams cad la thugs brtse ba/ thugs
227a5(rgyud): rje chen po dang ldan pa/ phan par bzhed pa/ sems can thams cad la pha ma lta bu mi mnyam pa dang mnyam par gyur pa/ zla ba lta bu snang ba mdzad pa/ shes rab dang /
227a6(rgyud): ye shes chen po'i nyi ma shar ba lta bu lags shing / gal te khyod sems can thams cad la sgra gcan zin bzhin du gzigs na/ bdag la dam pa gcig stsal
227a7(rgyud): du gsol/ bcom ldan 'das cang mi gsung bar gyur to/ /de nas sangs rgyas kyi mthus 'khor der lits+tsha bI gzhon nu sems can thams cad kyi mthong na dga'
227b1(rgyud): ba zhes bya ba de spobs pa skyes nas slob dpon lung ston pa bram ze kauN+Di n+ya la 'di skad ces smras so/ /ci bram ze chen po/ khyod bcom ldan 'das la dam pa gcig gsol
227b2(rgyud): lam| bdag gis khyod la dam pa sbyin no/ /bram zes smras pa/ lits+tsha bI gzhon nu bdag ni bcom ldan 'das la mchod pa dang / ring bsrel gyi phyi ma dgos pa'i phyir/
227b3(rgyud): bcom ldan 'das kyi ring bsrel yungs 'bru tsam la brten par 'dod do/ /ring bsrel yungs 'bru tsam de ma brjed par mchod na sum cu rtsa gsum pa'i lha rnams kyi bdag po
227b4(rgyud): 'ba' zhig thob ces grag go / kye lits+tsha bI gzhon nu/ gser 'od dam pa'i mdo nyan thos dang / rang sangs rgyas thams cad kyis shes par dka' ba/ khong du chud par dka' ba
227b5(rgyud): de lta bu'i mtshan nyid dang / yon tan dang ldan pa gser 'od dam pa'i mdo 'chad ces grag gi nyon cig /kye lits+tsha bI gzhon nu/ gser 'od dam pa'i mdo ni de ltar
227b6(rgyud): s hes par dka' zhing rtogs par dka' bas na kho bo cag mtha' 'khob kyi gling gi bram ze rnams ni gang bcangs nas sems can rnams myur du sum cu rtsa gsum pa'i
227b7(rgyud): bdag po thob par 'gyur ba'i ring bsrel yungs 'bru tsam za ma tog gi nang du bcug la bcangs kyang rung ngo / /kye lits+tsha bI gzhon nu/ khyod ci/ de bzhin gshegs pa
228a1(rgyud): @#/ /la ring bsrel yungs 'bru tsam gsol nas ring bsrel za ma tog gi nang du bcug ste bcangs pas sems can rnams sum cu rtsa gsum pa'i
228a2(rgyud): bdag po thob par mi 'dod dam/ kye lits+tsha bI gzhon nu/ kho bos ni dam pa de lta bu gsol to/ /de nas lits+tsha bI gzhon nu sems can thams cad kyis mthong na dga' bas
228a3(rgyud): slob dpon lung ston pa bram ze kauN+Di n+ya la tshigs su bcad pa dag gis slar smras pa/ /nam zhig gang+gA'i chu rgyun la/ /me tog rnams ni skye ba dang / /bya rog dmar por
228a4(rgyud): 'gyur pa dang / /khu byug dung mdog 'dra 'gyur dang / /'dzam bur ta la'i 'bru chags dang / /bra gor a mra'i dog pa chags/ /de yi tshe na yungs 'bru tsam/ /ring
228a5(rgyud): bsrel du ni stsal bar 'gyur/ /nam zhig rus sbal spu rnams las/ /gos su legs par btags gyur te/ /dgun gyi grang ba sel byed pa/ /de tshe ring bsrel yod par
228a6(rgyud): 'gyur/ /nam zhig sbrang bu'i rkang lag las/ /yang thog legs par byas gyur te/ /brtan cing rab tu mi g.yo na/ /de tshe ring bsrel yod par 'gyur/ /nam zhig srin
228a7(rgyud): bu pad ma kun/ /so ni dkar por skyes gyur te/ /rno zhing chen por gyur pa na/ /de tshe ring bsrel yod par 'gyur/ /mtho ris su ni 'dzeg pa'i phyir/ /nam zhig ri
228b1(rgyud): bong rna rnams las/ /skas ni legs par byas gyur pa/ /de tshe ring bsrel yod par gyur/ /nam zhig skas der rab 'dzegs te/ /byi bas zla ba za ba dang / /sgra gcan la yang
228b2(rgyud): gnod byed pa/ /de tshe ring bsrel yod par 'gyur/ /grong na rgyu ba'i sbrang bu yis/ /nam zhig rdza ma'i chang 'thungs te/ /khyim na gnas par byed 'gyur ba/ /de tshe ring bsrel yod par
228b3(rgyud): 'gyur| |nam zhig bong bu bder 'gyur la/ /mchu dmar bim pa 'drar gyur cing / /glu gar rnams la mkhas gyur pa/ /de tshe ring bsrel yod par 'gyur/ /nam zhig 'ug pa
228b4(rgyud): bya rog rnams/ /dben par song nas rtse ba dang / /phan tshun mthun par 'gyur ba na/ /de tshe ring bsrel yod par 'gyur/ /pa la sha yi lo ma rnams/ /rin chen sna gsum
228b5(rgyud): gdugs gyur te/ /char 'bab skyabs su nam 'gyur ba/ /de tshe ring bsrel yod par 'gyur/ /nam zhig rgya mtsho'i gru bo che/ /'khrul 'khor dang ni g.yor mor gcas/ /
228b6(rgyud): thang la phyung ste 'gro ba na/ /de tshe ring bsrel yod par 'gyur/ /nam zhig bya ni 'ug pa rnams/ /ri bo spos kyi ngad ldang ba/ /mchu la thogs te 'gro 'gyur ba/ /de tshe ring bsrel
228b7(rgyud): yod par 'gyur/ /slob dpon lung ston pa bram ze kauN+Di n+yas tshigs su bcad pa 'di dag thos nas/ lits+tsha bI gzhon nu 'jig rten thams cad kyis mthong na dga' ba la tshigs
229a1(rgyud): @#/ /su bcad pa dag gis slar smras pa/ legs so legs so gzhon nu mchog /rgyal ba'i sras po tshig po che/ /dpa' zhing thabs la mkhas ldan pa/ /
229a2(rgyud): lung bstan pa ni dam pa thob/ /'jig rten mgon po skyob pa po/ /de bzhin gshegs pa'i che ba nyid/ /bsam gyis mi khyab go rims bzhin/ /gzhon nus bdag la mnyan
229a3(rgyud): par gyis/ /sangs rgyas yul ni bsam mi khyab/ /de bzhin gshegs rnams mtshungs pa med/ /sangs rgyas thams cad rtag tu zhi/ /sangs rgyas thams cad yang dag 'byung //
229a4(rgyud): sangs rgyas thams cad kha dog mtshungs/ /'di ni sangs rgyas chos nyid yin/ /bcom ldan de ni bcos ma min/ /de bzhin gshegs pa ma skyes te/ /rdo rje lta bur sra ba'i
229a5(rgyud): sku| |sprul pa'i sku ni ston par mdzad/ /drang srong chen po'i ring bsrel ni/ /yung 'bru tsam zhes bya ba med/ /sku la rus pa khrag med na/ /ring bsrel yod par ga la 'gyur//
229a6(rgyud): sems can rnams la phan pa'i phyir/ /thabs kyis ring bsrel bzhag par mdzad/ /rdzogs pa'i sangs rgyas chos kyi sku/ /de bzhin gshegs pa chos kyi dbyings/ /chos
229a7(rgyud): ston mdzad pa ci 'dra pa/ /bcom ldan 'das kyi sku de 'dra/ /bdag gis 'dis thos shes nas ni/ /bdag gis dam pa gsol bar byas/ /de nyid kho na lung bstan phyir//
229b1(rgyud): gtam gleng ba ni bdag gis byas/ /de nas lha'i bu sum khri nyis stong gis de bzhin gshegs pa'i sku tshe'i tshad bstan pa zab mo de lta bu 'di thos nas thams cad kyang bla na med pa
229b2(rgyud): yang dag par rdzogs pa'i byang chub tu sems bskyed de/ de dag yid kyis kun tu rtog pa rab dga' nas sgra skad mthun par tshigs su bcad pa 'di dag smras so/ /sangs rgyas mya ngan
229b3(rgyud): yongs mi 'da'/ /chos kyang nub par mi 'gyur te/ /sems can yongs su smin mdzad phyir/ /yongs su mya ngan 'da' ba ston/ /sangs rgyas bcom ldan bsam mi khyab/ /de bzhin
229b4(rgyud): gshegs pa rtag pa'i sku/ /sems can rnams la phan bya'i phyir/ /bkod pa rnam pa sna tshogs ston/ /de nas byang chub sems dpa' sems dpa' chen po mdzes pa'i tog gis
229b5(rgyud): sangs rgyas bcom ldan 'das de dag dang / skyes bu dam pa de gnyis las bcom ldan 'das shAkya thub pa'i sku tshe'i tshad bstan pa thos nas stan las langs te thal mo sbyar
229b6(rgyud): bar btud nas 'di skad ces gsol to/ /bcom ldan 'das/ de ltar sangs rgyas bcom ldan 'das de dag mya ngan las mi 'da' la/ ring bsrel 'jig rten du bzhag
229b7(rgyud): pa'ang ma mchis na/ ci'i slad du mdo sde dag las sangs rgyas mya ngan las 'da' zhing ring bsrel 'jig rten du bzhag pa la lha dang / mi gus pa dang bcas/ bkur
230a1(rgyud): @#/ /sti dang bcas pas 'das pa'i sangs rgyas bcom ldan 'das rnams kyi ring bsrel 'jig rten du bzhag pa la lha dang / mir bcas pa'i 'jig
230a2(rgyud): rten gyi mchod pa byas na/ bsod nams dpag tu med pa 'thob bo zhes kyang gsungs la/ da 'dir ni de dag med do zhes kyang gsungs pa de ji lta bu lags/ bcom
230a3(rgyud): ldan 'das/ thugs brtse bas rnam par dbye zhing bshad par gsol/ de nas bcom ldan 'das kyis byang chub sems dpa' mdzes pa'i tog la sogs pa'i 'khor
230a4(rgyud): 'dus pa de dag la bka' stsal pa/ bcom ldan 'das mya ngan las 'das te ring bsrel 'jig rten du bzhag ces gsungs pa'ang dgongs pa'i don du bstan par
230a5(rgyud): shes par bya'o/ /rigs kyi bu/ byang chub sems dpa' sems dpa' chen po chos 'di bcus de bzhin gshegs pa dgra bcom pa yang dag par rdzogs pa'i sangs
230a6(rgyud): rgyas kyis yang dag pa dang / bden pa'i tshul du mya ngan las 'das pa chen po yod par gsungs par shes par bya'o/ /bcu gang zhe na/ 'di lta ste/ de bzhin
230a7(rgyud): gshegs pa rnams kyis nyon mongs pa'i sgrib pa dang / shes bya'i sgrib pa yongs su spangs pas mya ngan las 'das pa zhes bya ba dang / de bzhin gshegs pa
230b1(rgyud): rnams kyi gang zag la bdag med pa dang / chos la bdag med par mngon du mkhyen pas mya ngan las 'das pa zhes bya ba dang / lus kyi gnas dang / chos kyi gnas su
230b2(rgyud): gyur pas mya ngan 'das pa zhes bya ba dang / sems can rnams 'dul bar mdzad pa lhun gyis grub pa'i phyir mya ngan las 'das pa zhes bya ba dang / yang dag pa nyid mngon
230b3(rgyud): du gyur pas mtshan nyid tha dad pa med pas chos kyi skur mnyam pa'i phyir mya ngan las 'das pa zhes bya ba dang / 'khor ba dang / mya ngan las 'das pa'i rang bzhin gnyis
230b4(rgyud): su med par mngon du gzigs pas mya ngan las 'das pa zhes bya ba dang / chos thams cad kyi ngo bo nyid rtogs pas rnam par dag pa mngon du gyur pa'i phyir mya ngan las
230b5(rgyud): 'das pa zhes bya ba dang / chos thams cad skye ba dang / 'jig pa med pa'i sgrub pa la mkhas pas mya ngan las 'das pa zhes bya ba dang / de bzhin nyid dang / chos kyi dbyings
230b6(rgyud): yang dag pa'i mtha' mnyam pa'i ye shes thob pa'i phyir mya ngan las 'das pa zhes bya ba dang / chos thams cad kyi de bzhin nyid dang / mya ngan las 'da' ba'i de bzhin
230b7(rgyud): nyid la bye brag med par mkhyen pas mya ngan las 'das pa zhes bya'o/ /gzhan yang / rigs kyi bu/ byang chub sems dpa' sems dpa' chen po chos 'di bcus
231a1(rgyud): @#/ /ni de bzhin gshegs pa dgra bcom pa yang dag par rdzogs pa'i sangs rgyas kyi yang dag pa dang / bden pa'i tshul du mya ngan las 'da'
231a2(rgyud): ba chen po yod par gsungs so/ /bcu gang zhe na/ 'di lta ste/ nyon mongs pa thams cad kyi gzhi ni mos pa dang / 'dod pa ste gang mos pa las 'dod pa skye'o/ /
231a3(rgyud): sangs rgyas bcom ldan 'das rnams ni mos pa dang / 'dod pa las bral ba'i phyir mya ngan las 'das pa zhes bya ba dang / de bzhin gshegs pa rnams ni
231a4(rgyud): mos pa dang / 'dod pa thams cad dang bral nas chos gang yang mi len pa'i phyir gzung ba med pa dang / 'gro ba dang / 'ong ba dang / len pa med pa ste de'i phyir
231a5(rgyud): mya ngan las 'das pa zhes bya ba dang / 'gro ba dang / 'ong ba dang / blang bar bya ba med pa de ni chos kyi sku ste skye ba dang / 'gog pa med pa'o/ /skye ba dang / 'gog
231a6(rgyud): pa med pa de nyid la mya ngan las 'das pa zhes bya ba dang / skye ba dang / 'gog pa med pa de tshig gis mi brjod pa tshig gi lam chad pa'i phyir mya ngan las 'das
231a7(rgyud): pa zhes bya ba dang / bdag dang / gang zag med cing skye ba dang / 'gag pa'i chos tsam la gnas 'pho ba thob pa'i phyir mya ngan las 'das pa zhes bya ba dang / nyon
231b1(rgyud): mongs pa dang / nye ba'i nyon mongs pa dag glo bur nyid du gzigs shing gang chos nyid de ni gnas pa ste 'gro ba dang / 'ong ba med par sangs rgyas bcom ldan 'das kyis
231b2(rgyud): mngon du gyur pa'i phyir mya ngan las 'das pa zhes bya ba dang / yang dag pa ni bden pa ste de las gzhan pa ni brdzun pa'o/ /gang bden pa nyid ni yang dag pa ste yang dag pa
231b3(rgyud): nyid ni de bzhin gshegs pa nyid pas de la mya ngan las 'das pa zhes bya ba dang / yang dag pa'i mtha' nyid ni spros pa med pa/ de bzhin gshegs pa nyag cig gis yang
231b4(rgyud): dag pa'i mtha' mngon du gyur cing spros pa nye bar zhi ba de nyid la mya ngan las 'das pa zhes bya ba dang / mi skye ba ni bden pa/ skye ba ni brdzun pa yin pas na byis pa so so'i skye
231b5(rgyud): bo rnams ni 'khor ba'i 'dam du bying ba/ de bzhin gshegs pa'i sku ni bden pa yang dag pa ma yin pa med pa'i phyir mya ngan las 'das pa zhes bya ba dang / yang dag
231b6(rgyud): pa ma yin pa'i chos ni rkyen las skye ba yang dag pa'i bden pa'i chos ni rkyen gyis bskyed pa ma yin pa/ de bzhin gshegs pa'i chos kyi sku'ang yang dag pa bden
231b7(rgyud): pa nyid yin pas de la mya ngan las 'das pa zhes bya'o/ /gzhan yang / rigs kyi bu/ byang chub sems dpa' sems dpa' chen po chos rnam pa 'di bcus ni/ de
232a1(rgyud): @#/ /bzhin gshegs pa dgra bcom pa yang dag par rdzogs pa'i sangs rgyas rnams kyi yang dag pa dang / bden pa'i tshul rtogs pas mya ngan
232a2(rgyud): las 'das pa chen por shes par 'gyur ro/ /bcu gang zhe na/ 'di lta ste/ de bzhin gshegs pa sbyin pa dang / sbyin pa'i 'bras bu la bdag dang / bdag gir bya ba
232a3(rgyud): med par rab tu shes pas sbyin pa de dang / de'i 'bras bu log pa'i rnam par rtog pa yongs su spangs pas mya ngan las 'das pa zhes bya ba dang / de bzhin gshegs
232a4(rgyud): pas tshul khrims dang / tshul khrims kyi 'bras bu la bdag dang / bdag gir bya ba med par rab tu shes pas tshul khrims de dang / de'i 'bras bu la log pa'i rnam
232a5(rgyud): par rtog pa yongs su spangs pas mya ngan las 'das pa zhes bya ba dang / de bzhin gshegs pas bzod pa dang / bzod pa'i 'bras bu la bdag dang / bdag gir bya ba
232a6(rgyud): med par rab tu shes pas bzod pa de dang / de'i 'bras bu la log pa'i rnam par rtog pa yongs su spangs pas mya ngan las 'das pa zhes bya ba dang / de bzhin gshegs
232a7(rgyud): pas brtson 'grus dang / brtson 'grus kyi 'bras bu la bdag dang / bdag gir bya ba med par rab tu shes pas brtson 'grus de dang / de'i 'bras bu la log pa'i
232b1(rgyud): rnam par rtog pa yongs su spangs pas mya ngan las 'das pa zhes bya ba dang / de bzhin gshegs pas bsam gtan dang / bsam gtan gyi 'bras bu la bdag dang / bdag
232b2(rgyud): gir bya ba med par rab tu shes pas bsam gtan de dang / de'i 'bras bu la log pa'i rnam par rtog pa yongs su spangs pas mya ngan las 'das pa zhes bya ba dang / de bzhin
232b3(rgyud): gshegs pas shes rab dang / shes rab kyi 'bras bu la bdag dang / bdag gir bya ba med par rab tu shes pas shes rab de dang / de'i 'bras bu la log pa'i rnam par rtog
232b4(rgyud): pa yongs su spangs pas mya ngan las 'das pa zhes bya ba dang / de bzhin gshegs pa rnams kyis sems can dang / sems can med par rab tu mkhyen pa dang / chos thams
232b5(rgyud): cad kyi rang bzhin med pa la log pa'i rnam par rtog pa yongs su spangs pas mya ngan las 'das pa zhes bya ba dang / gang sred pa'i bdag nyid can ni tshor ba la nan tan byed do/ /tshor
232b6(rgyud): ba la nan tan byed pa'i dbang gis sdug bsngal rnam pa sna tshogs myong bar 'gyur ro/ /de bzhin gshegs pa rnams ni bdag gir 'dzin pa yongs su bcad cing tshor ba mi mnga'
232b7(rgyud): bas mya ngan las 'das pa zhes bya ba dang / 'dus byas kyi chos thams cad ni bgrang zhing dpag tu yod la/ 'dus ma byas kyi chos ni bgrang zhing dpag pa thams cad dang bral ba
233a1(rgyud): @#/ /ste sangs rgyas kyis 'dus byas kyi chos spangs shing 'dus ma byas kyi chos mngon du mdzad de/ bgrang ba dang / dpag pa mi mnga' bas de'i phyir mya ngan
233a2(rgyud): las 'das pa zhes bya ba dang / de bzhin gshegs pas sems can dang / chos kyi rang bzhin kun stong pa dang / stong pa de las gzhan pa'ang yod pa ma yin pa dang / stong
233a3(rgyud): pa'i rang bzhin de nyid yang dag pa'i chos kyi sku yin pas de'i phyir de la mya ngan las 'das pa zhes bya ste/ rigs kyi bu/ chos bcu po de dag gis ni mya ngan las 'das pa
233a4(rgyud): zhes bya'o/ /gzhan yang / rigs kyi bu/ de bzhin gshegs pa mya ngan las mi 'da' ba de 'ba' zhig ngo mtshar che ba ma yin gyi/ gzhan yang ngo mtshar du bya ba'i chos
233a5(rgyud): rnam pa bcu yod pa de ni de bzhin gshegs pa rnams kyi spyod pa'o/ /bcu gang zhe na/ 'di lta ste/ 'khor ba ni skyon dang ldan pa mya ngan las 'das pa ni zhi zhing dben pa
233a6(rgyud): yin na 'khor ba dang / mya ngan las 'das pa de gnyis mnyam par mkhyen pas 'khor ba la'ang mi gnas/ mya ngan las 'das pa la'ang mi bzhugs shing gang sems
233a7(rgyud): can rnams kyi don la mi skyo ba de ni de bzhin gshegs pa rnams kyi spyod pa'o/ /de bzhin gshegs pas byis pa so so'i skye bo phyin ci log tu spyod pa dang / nyon mongs
233b1(rgyud): ba sna tshogs kyis glags par gzigs kyang 'di dag rnam par grol bar bya'o snyam du mi dgongs mod kyi/ sngon gyi thugs rje dang / dge ba'i rtsa ba'i mthus sems can 'di dag so
233b2(rgyud): so'i dbang po dang / rang bzhin dang / bsam pa ci la mos pa rtog pa mi mnga' bar lhun gyis grub pa'i tshul gyis phyi ma'i mthar thug pa med par phan 'dogs shing ston pa de ni de
233b3(rgyud): bzhin gshegs pa rnams kyi spyod pa'o/ /de bzhin gshegs pas sems can rnams la gsung rab yan lag bcu gnyis rgyas par bstan pas phan gdags so snyam du mi
233b4(rgyud): dgongs mod kyi/ sngon gyi thugs rje dang / dge ba'i rtsa ba'i mthus sems can 'di dag la phyi ma'i mthar thug pa med par chos rgyas par ston pa de ni de bzhin gshegs pa rnams
233b5(rgyud): kyi spyod pa'o/ /de bzhin gshegs pa grong dang / grong khyer dang / grong 'dab tu gshegs shing rgyal po dang / blon po dang / bram ze dang / rgyal rigs dang / rje'u rigs dang /
233b6(rgyud): dmangs rigs la sogs pa'i khyim du bsod snyoms blang ngo snyam du mi dgongs mod kyi/ sngon gyi sku dang / gsung dang / thugs kyi spyod pa la goms pa'i mthus lhun gyis grub
233b7(rgyud): par bsod snyoms la gshegs shing phan pa'i don mdzad pa de ni de bzhin gshegs pa rnams kyi spyod pa'o/ /de bzhin gshegs pa'i sku la sbrebs pa dang / skyems pa'ang
234a1(rgyud): @#/ /mi mnga'/ bshang gci dang / sku nyam chung ba'ang mi mnga' bar bsod snyoms len par snang yang de la gsol ba'ang med/ de'i rnam par rtog pa'ang
234a2(rgyud): mi mnga' mod kyi/ sems can la phan gdags pa'i phyir bsod snyoms gsol bar yang snang ba de ni de bzhin gshegs pa'i spyod pa lhun gyis grub pa'o/ /gang de bzhin
234a3(rgyud): gshegs pas sems can 'di dag gi dbang po rab dang / 'bring dang / tha ma ji lta ba bzhin du chos bstan to snyam du mi dgongs mod kyi/ sangs rgyas bcom ldan 'das
234a4(rgyud): kyis so so'i dbang po dang / snod ji lta ba yin pa rtog pa mi mnga' ba rab tu mkhyen cing de dag la chos ston pa de ni de bzhin gshegs pa rnams kyi spyod pa'o/ /de bzhin
234a5(rgyud): gshegs pas sems can 'di dag ni gus pa med pa rtag tu tshig rtsub pos ngan du smra ba yin pas 'di dag dang lhan cig mi smra'o/ /sems can 'di dag ni nga la rtag tu
234a6(rgyud): gus par byed pa bstod cing snyan par smra ba yin pas 'di dag dang lhan cig smra bar bya'o zhes de bzhin gshegs pa mi dgongs te/ byams pa dang / thugs rjes mnyam par
234a7(rgyud): dgongs shing gnyis su med pa de ni de bzhin gshegs pa rnams kyi spyod pa'o/ /sangs rgyas bcom ldan 'das rnams la byams sdang dang / nga rgyal dang / 'dod pa dang /
234b1(rgyud): ser sna la sogs pa'i nyon mongs pa mi mnga' mod kyi/ de bzhin gshegs pa ni rtag par dben pa la dgyes shing 'du 'dzi thams cad spangs te 'dod pa chung ba la bsngags pa
234b2(rgyud): mdzad pa de ni de bzhin gshegs pa rnams kyi spyod pa'o/ /de bzhin gshegs pa ni chos 'ga' tsam yang mi mkhyen pa 'am/ thugs su ma chud pa mi mnga' ba dang / gnas thams
234b3(rgyud): cad du me long lta bu'i ye shes mngon du gyur pas rnam par mi rtog mod kyi/ de bzhin gshegs pas sems can 'di dag gi las dang / spyod pa la gzigs nas de dag gi bsam
234b4(rgyud): pa dang mthun par sbyor bas thabs kyis 'dren cing 'khor ba las sgrol ba de ni de bzhin gshegs pa rnams kyi spyod pa'o/ /de bzhin gshegs pas sems can gang dag phyug
234b5(rgyud): cing dar ba gzigs na'ang dgyes pa mi skye/ rgud pa dang / dma' ba gzigs na'ang thugs ngan mi mdzad mod kyi/ de bzhin gshegs pa sems can de dag yang dag pa'i spyod pa
234b6(rgyud): sgrub pa gzigs nas thogs pa med pa'i thugs rje chen pos skyob bar mdzad do/ /sems can la la log par spyod pa gzigs na'ang chags pa med pa'i thugs rje chen pos
234b7(rgyud): skyob cing 'dzin pa de ni de bzhin gshegs pa rnams kyi spyod pa'o/ /rigs kyi bu/ 'di ni de bzhin gshegs pa dgra bcom pa yang dag par rdzogs pa'i sangs rgyas rnams
235a1(rgyud): @#/ /kyi yang dag pa'i spyod pa mtha' med par bstan pa dang / mya ngan las 'das pa yang dag pa'i bden pa'i mtshan nyid du shes par gyis shig /skabs
235a2(rgyud): gzhan dag tu mya ngan las 'da' ba dang / ring bsrel 'jig rten du bzhag ces bya ba de ni thabs mkhas pa bstan pa ste/ sems can rnams kyis mchod pa dang / rim gro
235a3(rgyud): byed pa de dag kyang de bzhin gshegs pa'i thugs rje dang / dge ba'i rtsa ba'i mthu yin par blta bar bya'o/ /de la gang zhig mchod pa dang / rim gro byed pa de ni ma 'ongs pa'i
235a4(rgyud): dus na mi khom pa brgyad yongs su spangs te de bzhin gshegs pa rnams dang phrad cing dge ba'i bshes gnyen dang ldan pa dang / byang chub kyi sems mi gtong ba dang / bsod
235a5(rgyud): nams dpag tu med pa 'phel ba dang / 'khor ba las myur du 'da' zhing 'khor ba'i 'ching bas glags par mi 'gyur ba'i spyod pa dam pa 'di yin pas khyod kyis nan tan du
235a6(rgyud): bsgrub cing g.yel ba med par bya'o/ /de nas byang chub sems dpa' mdzes pa'i tog gis bcom ldan 'das mya ngan las mi 'da' ba'i don dang / bzod pa zab mo bstan pa
235a7(rgyud): bcom ldan 'das la mngon du thos nas thal mo sbyar ba btud de 'di skad ces gsol to/ /deng gzod bdag gis de bzhin gshegs pa ston pa chen po mya ngan las mi
235b1(rgyud): 'da' ba dang / ring bsrel 'jig rten du bzhug cing sems can rnams la phan pa rgya cher mdzad pa 'di 'tshal bar gyur nas lus dang / sems dga' zhing rangs pa ngo mtshar du gyur
235b2(rgyud): t o| |de bzhin gshegs pa'i sku tshe'i tshad 'di bstan pa na grangs med dpag tu med cing mtha' yas pa'i sems can de dag thams cad bla na med pa yang dag par rdzogs pa'i byang
235b3(rgyud): chub tu sems skyes so/ /de bzhin gshegs pa de dag kyang mi snang bar gyur nas byang chub sems dpa' mdzes pa'i tog kyang stan las langs nas bcom ldan 'das kyi zhabs la
235b4(rgyud): phyag btsal te slar yang rang gi gnas de nyid du 'dug go / gser 'od dam pa mdo sde'i dbang po'i rgyal po las/ de bzhin gshegs pa'i sku tshe'i tshad bstan pa zhes bya ba'i le'u
235b5(rgyud): ste gnyis pa'o/ / //de nas byang chub sems dpa' sems dpa' chen po nam mkha'i snying po 'khor 'dus pa de'i nang nas stan las langs te bla gos phrag pa
235b6(rgyud): gcig tu gzar nas pus mo g.yas pa'i lha nga sa la btsugs te thal mo sbyar nas bcom ldan 'das kyi zhabs la phyag btsal te gser dang / rin po che'i me tog dang / rin
235b7(rgyud): po che'i rgyal mtshan dang / gdugs dam pas mchod pa byas nas bcom ldan 'das la 'di skad ces gsol to/ /byang chub sems dpa' sems dpa' chen po de bzhin
236a1(rgyud): @#/ /gshegs pa rnams kyi dgongs pa shin tu zab pa de tshul bzhin ji ltar bsgrub par bgyi zhes gsol pa dang / bcom ldan 'das kyis bka' stsal
236a2(rgyud): pa| rigs kyi bu/ legs par rab tu nyon la yid la zungs shig dang / khyod la de'i don rnam par phye ste bstan par bya'o/ /rigs kyi bu/ de bzhin gshegs pa thams
236a3(rgyud): cad la sku rnam pa gsum mnga' ste/ gsum gang zhe na/ sprul pa'i sku dang / longs spyod rdzogs pa'i sku dang / chos kyi sku'o/ /'di lta bu'i sku gsum lhun gyis grub pas
236a4(rgyud): bla na med pa yang dag par rdzogs pa'i byang chub 'dzin te/ gang gis de mngon du gyur pa rnams 'khor ba las 'byung bar byed do/ /de la ji ltar na byang chub sems dpas
236a5(rgyud): sprul pa'i sku shes par bya zhe na/ rigs kyi bu/ de ni de bzhin gshegs pa sngon sa rnam par sbyong ba'i dus na skye bo thams cad kyi phyir chos rnam pa sna tshogs sgrub bo/ /
236a6(rgyud): de ltar spyod pa sbyangs pas rnal 'byor gyi mthar phyin pa yin no/ /rnal 'byor de'i stobs kyis dbang chen po thob bo/ /dbang chen po'i mthus skye bo'i bsam pa ji lta ba
236a7(rgyud): dang / spyod pa ji lta ba dang / khams ji lta ba bzhin du thams cad mngon du gyur nas dus la mi gzhes/ dus la mi 'da'/ gnas dang mthun pa/ dus dang
236b1(rgyud): mthun pa/ spyod pa dang mthun pa/ chos bshad pa dang yang mthun par sku rnam pa sna tshogs ston pa de ni sprul pa'i sku zhes bya'o/ /rigs kyi bu/ ji ltar na byang chub sems
236b2(rgyud): dpas longs spyod rdzogs pa'i sku shes par bya zhe na/ de bzhin gshegs pa thams cad kyis byang chub sems dpa' rnams la thogs pa med par thob par bya ba'i phyir don dam
236b3(rgyud): pa'i bden pa ston te 'khor ba dang / mya ngan las 'das pa ro gcig pa nyid du shes par bya ba dang / 'jig tshogs la lta ba bsal nas sems can 'jigs par gyur pa rnams
236b4(rgyud): dga' bar bya ba dang / sangs rgyas kyi chos rnams mtha' yas pa'i rgyur gyur pas bden pa nyid dang / de bzhin nyid dang / de bzhin nyid kyi ye shes dang mthun par sngon gyi smon
236b5(rgyud): lam gyi mthus sku de ston par 'gyur te mtshan sum cu rtsa gnyis dang / dpe byad bzang po brgyad cus brgyan pa/ 'od sku la 'khor ba grub pa de ni longs spyod rdzogs pa'i sku zhes
236b6(rgyud): bya'o| |rigs kyi bu/ de la ji ltar na byang chub sems dpa' sems dpa' chen pos chos kyi sku shes par bya zhe na/ nyon mongs pa'i sgrib pa thams cad dang bral ba/ dge ba'i
236b7(rgyud): chos thams cad rdzogs pa'i phyir de kho na nyid dang / yang dag pa'i ye shes nyid tsam du gnas pa de ni chos kyi sku zhes bya'o/ /sku snga ma de gnyis ni btags pa tsam mo/ /
237a1(rgyud): @#/ /chos kyi sku ni mang dag pa ste sku de gnyis kyi gzhi byed do/ /de ci'i phyir zhe na/ chos kyi sku de bzhin nyid dang / rnam par mi rtog pa'i ye shes las
237a2(rgyud): gud na sangs rgyas kyi chos gang yang med pa'i phyir ro/ /de bzhin gshegs pa rnams ni ye shes phun sum tshogs pa/ nyon mongs pa thams cad spangs pa'i mthar phyin pa
237a3(rgyud): ste| sangs rgyas kyi sa rnam par dag pa brnyes pa'i phyir chos kyi de kho na nyid dang / yang dag pa'i ye shes kyis sangs rgyas kyi chos rnams yongs su 'dzin to/ /gzhan yang /
237a4(rgyud): rigs kyi bu/ sangs rgyas thams cad ni bdag dang / gzhan gyi don gyi mthar phyin pa ste de la chos kyi de bzhin nyid kyis ni bdag gi don mdzad/ de bzhin nyid kyi ye shes
237a5(rgyud): kyis ni gzhan gyi don mdzad do/ /bdag dang / gzhan la phan pa'i don mdzad pa la dbang brnyes pa'i phyir mdzad pa mtha' yas pa sna tshogs lhun gyis grub bo/ /de
237a6(rgyud): bas na sangs rgyas thams cad kyi chos dpag tu med pa mtha' yas pa rnam pa mang po khyad par du bstan to/ /rigs kyi bu/ dper na/ rnam par rtog pa'i sems la
237a7(rgyud): brten nas nyon mongs pa rnam pa mang po dang / las rnam pa mang po dang / 'bras bu rnam pa mang po ston pa de bzhin du chos kyi chos nyid dang / de bzhin nyid kyi ye shes
237b1(rgyud): la brten nas/ sangs rgyas kyi chos rnam pa sna tshogs dang / rang sangs rgyas kyi chos rnam pa sna tshogs dang / nyan thos kyi chos rnam pa sna tshogs mang po ston to/ /chos kyi de bzhin
237b2(rgyud): nyid dang / de bzhin nyid kyi ye shes la brten nas sangs rgyas thams cad kyi chos la dbang phun sum tshogs pa brnyes pa de ni dam pa dpag par dka' ba yin no/ /dper na/ nam
237b3(rgyud): mkha' la ri mo bris te rgyan du byas pa de ni dpag par dka' ba yin no/ /de bzhin du yang dag pa'i chos dang / yang dag pa'i ye shes la brten nas sangs rgyas kyi chos rnams
237b4(rgyud): bsgrub pa'ang dpag par dka' ba yin no/ /rigs kyi bu/ ji ltar na chos kyi de bzhin nyid dang / de bzhin nyid kyi ye shes rnam par rtog pa mi mnga' zhing / phrin las la
237b5(rgyud): mnga' brnyes pa yin zhe na/ rigs kyi bu/ dper na/ de bzhin gshegs pa mya ngan las 'das kyang smon lam la mnga' brnyes pas phrin las kyi rnam pa thams cad kyang
237b6(rgyud): mdzad de de bzhin nyid dang / de bzhin nyid kyi ye shes kyis don thams cad grub par mnga' mdzad pa'ang de bzhin no/ /gzhan yang / byang chub sems dpa' sems
237b7(rgyud): dpa' chen po ting nge 'dzin du snyoms par zhugs pa las sngon gyi smon lam gyi dbang gis bsam gtan de las bzhengs te don dang / phrin las thams cad mdzad
238a1(rgyud): @#/ /pa ltar chos rnam pa gnyis kyang rnam par rtog pa med par don thams cad mdzad pa la mnga' brnyes pa'o/ /rigs kyi bu/ dper na/ nyi ma dang /
238a2(rgyud): zla ba la'ang rnam par rtog pa med/ chu dang / me long la'ang rnam par rtog pa med/ snang ba la'ang rnam par rtog pa med mod kyi/ gsum 'dus pa las gzugs brnyan 'byung
238a3(rgyud): ngo / /de bzhin du chos kyi de bzhin nyid dang / de bzhin nyid kyi ye shes la'ang rnam pa rtog pa med mod kyi/ smon lam gyi dbang gis sems can skal ba can dag la longs
238a4(rgyud): spyod rdzogs pa'i sku dang / sprul pa'i sku'ang nyi zla'i gzugs brnyan bzhin rgyu dang / rkyen 'dus pa la byung ngo / /rigs kyi bu/ gzhan yang / dper na/ tshad med grangs
238a5(rgyud): med pa'i chu dang / me long dag ni snang ba la brten nas stong pa'i gzugs brnyan mtshan nyid tha dad pa dag snang ngo / /stong pa zhes bya ba ni mtshan nyid med pa'o/ /rigs kyi
238a6(rgyud): bu| de bzhin du longs spyod rdzogs pa'i sku dang / sprul pa'i sku ni 'khor rnams la chos kyi sku'i gzugs brnyan ston par smon lam gyi dbang gis sku de gnyis snang ste
238a7(rgyud): mtshan sna tshogs su snang na'ang chos kyi sku'i mtshan nyid tha dad pa med do/ /rigs kyi bu/ sku de gnyis la gnas te sangs rgyas bcom ldan 'das rnams phung
238b1(rgyud): po'i lhag ma dang bcas pa'i mya ngan las 'das pa zhes gsung ngo / /chos kyi sku las dgongs te phung po'i lhag ma med pa'i mya ngan las 'das pa zhes gsungs so/ /de ci'i phyir
238b2(rgyud): z he na| der ni chos thams cad zad pa'i mthar gyur pa'i phyir sku 'di gsum la brten nas sangs rgyas bcom ldan 'das rnams mi gnas pa'i mya ngan las 'das pa la gnas pa
238b3(rgyud): zhes bshad do/ /sku gnyis po ni mya ngan las 'das pa zhes mi gsung ste chos kyi sku las gzhan pa'i sangs rgyas med pa'i phyir ro/ /ci'i phyir sku gnyis po la mya ngan las 'das
238b4(rgyud): pa zhes mi bya zhe na/ sku de gnyis ni yang dag pa ma yin pa btags pa tsam pas skad cig tu skye zhing 'gag pa rtag par mi gnas pa dang / yang dang yang du 'byung bas ma nges
238b5(rgyud): pa ltar chos kyi sku ni de lta ma yin no/ /bam po gnyis pa// //de'i phyir sku de gnyis ni mya ngan las 'das pa zhes mi bya'o/ /chos kyi sku'ang de dang mi gnyis pa'i phyir mya ngan las
238b6(rgyud): 'das pa la gnas pa ma yin bas sku de gsum las brten te mi gnas pa'i phyir mya ngan las 'das pa zhes gsung ngo / /rigs kyi bu/ de la byis pa so so'i skye bo rnams
238b7(rgyud): ni mtshan nyid gsum gyi phyir 'ching pa dang / sgrib pa yod pas sku gsum las ring du gyur to/ /gsum gang zhe na/ kun brtags pa'i mtshan nyid dang / gzhan gyi
239a1(rgyud): @#/ /dbang gi mtshan nyid dang / yongs su grub pa'i mtshan nyid do/ /mtshan nyid de rnams shes pa dang / 'gog pa dang / dag par ma gyur pa de'i phyir
239a2(rgyud): sku gsum ma thob bo/ /de lta bu'i mtshan nyid gsum shes pa dang / 'gog pa dang / rnam par byang bar gyur pas sangs rgyas bcom ldan 'das rnams sku gsum yongs
239a3(rgyud): su rdzogs par gyur to/ /rigs kyi bu/ byis pa so so'i skye bo rnams kyis rnam par shes pa gsum ma spangs pa'i phyir sku gsum las ring du gyur to/ /gsum gang zhe
239a4(rgyud): na| dngos po la 'jug pa'i rnam par shes pa dang / kun gzhi la gnas pa'i yid dang / kun gzhi'i rnam par shes pa'o/ /lam sbyong ba dag la gnas pas 'jug
239a5(rgyud): pa'i rnam par shes pa sbyong ngo / /gcod pa'i lam la gnas pas kun gzhi la gnas pa'i yid sbyong ngo / /mchog tu rgyal ba'i lam la gnas pas kun gzhi'i rnam
239a6(rgyud): par shes pa sbyangs so/ /'jug pa'i rnam par shes pa sbyangs na sprul pa'i sku mngon du 'gyur ro/ /kun gzhi la gnas pa'i yid sbyangs pas longs spyod rdzogs pa'i
239a7(rgyud): sku ston to/ /kun gzhi'i rnam par shes pa sbyangs pas ni chos kyi sku 'thob ste de ltar na de bzhin gshegs pa thams cad sku gsum lhun gyis grub pa zhes bya'o/ /
239b1(rgyud): rigs kyi bu/ sangs rgyas thams cad kyi sprul pa'i sku ni sangs rgyas thams cad dang spyod pa mthun pa'o/ /longs spyod rdzogs pa'i sku ni sangs rgyas thams cad dang dgongs
239b2(rgyud): ba mthun pa'o/ /chos kyi sku ni sangs rgyas thams cad dang sku mthun pa'o/ /rigs kyi bu/ sangs rgyas kyi sprul pa'i sku ni so so'i skye bo'i yid dang mthun par rnam pa mang pos
239b3(rgyud): mtshan ma sna tshogs ston pa'i phyir mang po zhes bya'o/ /longs spyod rdzogs pa'i sku ni 'khor rnams kyi bsam pa gcig pas mtshan nyid gcig pa'i phyir mtshan nyid gcig
239b4(rgyud): ces bya'o/ /chos kyi sku ni mtshan ma sna tshogs las yang dag par 'das pa mtshan mar bzung ba'i spyod yul ma yin pa ste de bas na gcig pa'ang ma yin/ tha dad pa'ang ma
239b5(rgyud): yin pa zhes bya'o/ /rigs kyi bu/ sprul pa'i sku ni longs spyod rdzogs pa'i sku la brten te mngon par snang ngo / /longs spyod rdzogs pa'i sku ni chos kyi sku la brten te mngon
239b6(rgyud): par snang ngo / /chos kyi sku ni yang dag pa ste ci la'ang mi gnas pa'o/ /rigs kyi bu/ sku de gsum ni rtag par bshad pa'i rnam grangs kyang yod/ mi rtag par bshad
239b7(rgyud): pa'i rnam grangs kyang yod do/ /sprul pa'i sku ni thabs mkhas pas gnas thams cad du dmigs pa ji lta ba bzhin du rgyun mi 'chad par chos kyi 'khor lo bskor ba'i
240a1(rgyud): @#/ /phyir rtag pa zhes bya'o/ /de gzhir ma gyur pas mdzad pa chen po phun sum tshogs pa mngon du mi ston pa'i phyir mi rtag pa zhes bya'o/ /longs
240a2(rgyud): s pyod rdzogs pa'i sku ni thog ma med pa'i dus nas rgyun mi 'chad cing sangs rgyas thams cad kyi chos ma 'dres pas yongs su 'dzin cing sdud pa'i phyir sems can zad
240a3(rgyud): pa med pas spyod pa'ang mi zad de de'i phyir rtag pa zhes bya'o/ /de'ang gzhir ma gyur pa'i phyir mdzad pa chen po phun sum tshogs pa mngon du mi ston par mi rtag pa zhes
240a4(rgyud): bya'o| |chos kyi sku ni 'du byed kyi chos ma yin pa mtshan ma tha dad pa med pa rtsa ba dang / gzhir gyur pa'i phyir nam mkha' ji lta ba bzhin pas de ni rtag pa zhes
240a5(rgyud): bya'o| |rigs kyi bu/ rnam par mi rtog pa'i ye shes las gud na 'phags pa'i ye shes med do/ /de bzhin nyid kyi chos nyid las kyang lhag pa'i spyod yul med
240a6(rgyud): do| |de ni chos kyi de bzhin nyid dang / ye shes kyi de bzhin nyid dang / de bzhin nyid de gnyis kyi de bzhin nyid ni gcig pa'ang ma yin tha dad pa'ang ma yin pas de'i
240a7(rgyud): phyir chos kyi sku ni ye shes rnam par dag pa dang / spangs pa rnam par dag pa gnyis kyi phyir chos kyi sku ni rnam par dag pa phun sum tshogs pa zhes bya'o/ /rigs
240b1(rgyud): kyi bu| gzhan yang / sku 'di gsum dbye ba la'ang rnam pa bzhi ste/ sprul pa'i sku yin la longs spyod rdzogs pa'i sku ma yin pa'ang yod/ longs spyod rdzogs pa'i sku yin
240b2(rgyud): la sprul pa'i sku ma yin pa'ang yod/ sprul pa'i sku yin la longs spyod rdzogs pa'i sku yin pa'ang yod/ /sprul pa'i sku'ang ma yin la longs spyod rdzogs pa'i sku'ang ma
240b3(rgyud): yin pa'o/ /sprul pa'i sku yin la longs spyod rdzogs pa'i sku ma yin pa gang zhe na/ de bzhin gshegs pa rnams mya ngan las 'das su zin kyang smon lam gyi dbang gis
240b4(rgyud): skal pa ji lta ba bzhin phan 'dogs pa ni sprul pa'i sku zhes bya'o/ /longs spyod rdzogs pa'i sku yin la sprul pa'i sku ma yin pa gang zhe na/ sa'i snga rol pa'i sku'o/ /sprul
240b5(rgyud): pa'i sku'ang yin la longs spyod rdzogs pa'i sku'ang yin pa de gang zhe na/ lhag ma dang bcas pa'i mya ngan las 'das pa'i sku'o/ /sprul pa'i sku'ang ma yin la longs
240b6(rgyud): spyod rdzogs pa'i sku'ang ma yin pa de ni chos kyi sku'o/ /rigs kyi bu/ chos kyi sku de ni chos gnyis su med pa mngon du gyur pa'o/ /gnyis gang zhe na/ chos kyi sku de la
240b7(rgyud): mtshan nyid dang / mtshan nyid kyi gzhi gnyi ga med pa ste yod pa'ang ma yin/ med pa'ang ma yin/ gcig pa'ang ma yin/ tha dad pa'ang ma yin/ bgrang ba'ang ma
241a1(rgyud): @#/ /yin| bgrang bar mi bya ba'ang ma yin/ snang ba'ang ma yin/ mun pa'ang ma yin pa ste de lta bu'i de bzhin nyid kyi ye shes la mtshan nyid
241a2(rgyud): dang / mtshan nyid kyi gzhir yang mi dmigs/ yod pa dang / med par yang mi dmigs/ gcig pa dang tha dad par yang mi dmigs/ bgrang bar yang mi dmigs
241a3(rgyud): bgrang bar mi bya bar yang mi dmigs/ /snang ba dang / mun par yang mi dmigs pa ste 'di ltar spyod yul rnam par dag pa dang / ye shes rnam par dag pa de dbyer med
241a4(rgyud): pa| bar mtshams med pa/ 'gog pa dang lam gyi gzhir gyur pa ste de'i phyir na chos kyi sku de ni de bzhin gshegs pa'i mdzad pa sna tshogs mngon du gyur pa'o/ /rigs
241a5(rgyud): kyi bu| sku 'di ni rgyu dang / rkyen dang / spyod yul dang / gnas dang / 'bras bu dag gzhi nyid la brten pa bsam gyis mi khyab pa ste don de mngon par shes na sku de nyid
241a6(rgyud): theg pa chen po'o/ /de nyid de bzhin gshegs pa'i ngo bo nyid do/ /de bzhin gshegs pa'i snying po ste sku de la brten nas sems dang po bskyed pa dang / sa yongs
241a7(rgyud): su sbyong ba'i sems mngon par 'byung ste sa las phyir mi ldog pa'i sems kyang mngon du 'gyur ba dang / skye ba gcig gis thogs pa la gnas pa'i sems dang
241b1(rgyud): rdo rje lta bu'i ting nge 'dzin dang / de bzhin gshegs pa'i dgongs pa'ang mngon par 'byung / de bzhin gshegs pa'i dam pa'i chos tshad med grangs med pa thams cad
241b2(rgyud): kyang mngon du 'byung bar 'gyur ro/ /chos kyi sku la brten nas bsam gyis mi khyab pa'i ting nge 'dzin chen po'ang mngon du 'byung bar 'gyur ro/ /chos kyi sku 'di la brten
241b3(rgyud): nas ye shes chen po thams cad kyang snang bar 'gyur ro/ /de lta bas na sku gnyis ni ting nge 'dzin dang / ye shes la brten nas 'byung bar 'gyur ro/ /chos kyi sku 'di
241b4(rgyud): ni rang gi ngo bo nyid la brten nas rtag pa zhes bya'o/ /bdag ces bya'o/ /ting nge 'dzin chen po la brten pas na bde ba zhes bya'o/ /ye shes chen po la brten pas na rnam
241b5(rgyud): par dag pa zhes bya ste de'i phyir de bzhin gshegs pa rtag par bde ba dang / rnam par dag pa la mnga' brnyes shing bzhugs pa'o/ /ting nge 'dzin chen po la brten
241b6(rgyud): nas dpa' bar 'gro ba'i ting nge 'dzin la sogs pa'i ting nge 'dzin thams cad dang / chos dran pa nye bar gzhag pa la sogs pa dran pa nye bar gzhag pa thams cad
241b7(rgyud): dang / byams pa chen po dang / snying rje chen po dang / gzungs thams cad dang / mngon par shes pa thams cad dang / dbang thams cad dang / mnyam pa nyid
242a1(rgyud): @#/ /kyi chos thams cad 'dzin pa la sogs pa sangs rgyas kyi chos thams cad mngon par 'byung ngo / /ye shes chen po la brten pas ni stobs bcu
242a2(rgyud): dang / mi 'jigs pa bzhi dang / so sor yang dag par rig pa bzhi la sogs pa ma 'dres pa'i chos brgya brgyad cu dang / rmad du byung ba'i chos thams cad dang / bsam
242a3(rgyud): gyis mi khyab pa'i chos thams cad mngon du 'gyur ro/ /'di lta ste/ dper na/ yid bzhin gyi nor bu rin po che las brten nas rin po che rnam pa sna tshogs tshad med
242a4(rgyud): grangs med pa thams cad snang bar 'gyur ro/ /de bzhin du ting nge 'dzin chen po'i rin po che dang / ye shes chen po'i rin po che la brten nas sangs rgyas thams cad
242a5(rgyud): kyi dam pa'i chos rnam pa sna tshogs grangs med tshad med pa mngon du 'byung bar 'gyur ro/ /rigs kyi bu/ de ltar na chos kyi sku dang / ting nge 'dzin dang / ye shes
242a6(rgyud): ni mtshan ma thams cad las yang dag par 'das pa/ mtshan mas mi gos pa/ rnam par mi rtog pa/ rtag pa'ang ma yin/ chad pa'ang ma yin pa ste de ni dbu ma'i
242a7(rgyud): lam sgrub pa zhes bya'o/ /rnam par rtog pa yod par snang yang ngo bo nyid la ni rnam par rtog pa'ang med/ gsum du bgrang ba'ang yod mod kyi/ dngos po gsum
242b1(rgyud): du'ang med do/ /'phel ba dang / 'grib pa med pa de ni rmi lam dang / sgyu ma lta bu ste gzung ba'ang med 'dzin pa'ang med do/ /chos kyi ngo bo'i de bzhin nyid ni rnam par grol ba'i
242b2(rgyud): gnas te 'chi bdag gi spyod yul las yang dag par 'das pa/ 'khor ba'i mun pa las mngon du rgal ba/ skye bo thams cad kyis bsgrub par mi nus pa/ mthar phyin
242b3(rgyud): par mi nus pa/ sangs rgyas dang / byang chub sems dpa' thams cad kyis bzhugs par bya ba'i gnas so/ /rigs kyi bu/ dper na/ gang la la zhig gser 'dod
242b4(rgyud): de gnas kun tu btsal ba las gser gyi sbram bu rnyed nas sbram bu de zhib tu btags te snying po bzhu zhing sbyangs nas rnam par byang bar gyur pa dang / gser de gdu bu la
242b5(rgyud): sogs pa rgyan rnam pa sna tshogs yid bzhin du bsgyur te spyad kyang gser gyi rang bzhin nyid ni mi 'gyur ro/ /rigs kyi bu/ gzhan yang / rigs kyi bu'am/ rigs kyi
242b6(rgyud): bu mo gang 'jig rten gyi dge ba spyod par mos pa des de bzhin gshegs pa'am/ de bzhin gshegs pa'i 'khor de dag mthong ste nye bar bsnyen nas de la 'di skad ces
242b7(rgyud): gsol to/ /bcom ldan 'das/ dge ba ni gang / mi dge ba ni gang / yang dag pa'i bsgrub pa gang bgyis pas rnam par dag pa'i spyod pa thob par 'gyur/ sangs rgyas
243a1(rgyud): @#/ /bcom ldan 'das rnams dang / de'i 'khor dag gis 'di skad ces 'dri ba la 'di snyam du dgongs te/ rigs kyi bu dang / rigs kyi bu mo
243a2(rgyud): 'di dag ni dam pa'i chos nyan par mos pa dang / rnam par byang bar 'dod pa ste/ 'di dag la yang dag pa'i chos bstan te snyam mo/ /de thos nas kyang tshul bzhin yid
243a3(rgyud): la bya ste nan tan gyis bsam pa skyes shing brtson par gyur pa'i mthus/ le lo'i sgrib pa dang / sdig pa mi dge ba'i chos thams cad bsal te/ bslab pa'i gnas thams
243a4(rgyud): cad la rab tu gus par gnas shing sems bying ba dang / rgod pa bsal te sa dang po la 'jug go/ /sa dang po'i sems la brten nas sems can mang po'i don la
243a5(rgyud): brtson pa'i sgrib pa spangs pas sa gnyis pa la 'jug go / sa de las nyon mongs pa'i sgrib pa spangs nas sa gsum pa la 'jug go/ /sa de las sems rnam par sbyong
243a6(rgyud): ba la sgrib pa spangs nas sa bzhi pa la 'jug go/ /sa de las thabs mkhas pa'i sgrib pa spangs nas sa lnga pa la 'jug go/ /sa de las don dam pa dang / kun rdzob
243a7(rgyud): du dmigs pa'i sgrib pa spangs nas sa drug pa la 'jug go/ /sa de las mtshan ma dang / spyod pa la dmigs pa'i sgrib pa spangs nas sa bdun pa la 'jug go /
243b1(rgyud): sa de las mtshan mo 'gog par yang mi dmigs pa'i sgrib pa spangs nas sa brgyad pa la 'jug go /sa de las mtshan mar skye bar mi dmigs pa'i sgrib pa spangs nas
243b2(rgyud): sa dgu pa la 'jug go/ /sa de las drug pa mngon par shes pa'i sgrib pa spangs nas sa bcu pa la 'jug go/ /sa de las shes bya'i sgrib pa dang / kun gzhi'i rnam par shes
243b3(rgyud): pa spangs nas de bzhin gshegs pa'i sa la 'jug go / de bzhin gshegs pa'i sa ni rnam par dag pa gsum gyi phyir rab tu rnam par dag pa zhes bya'o/ /gsum gang
243b4(rgyud): zhe na| 'di lta ste/ nyon mongs pa rnam par dag pa dang / sdug bsngal rnam par dag pa dang / mtshan ma rnam par dag pa ste ji ltar gser bzang po bzhu zhing btul te sbyangs
243b5(rgyud): pa la rdul dang / dri mas phyir mi gos shing rang bzhin rnam par dag pa'i gser nyid du snang ste gser gyi dngos po rnam par dag pa'ang med par gyur pa ma yin pa bzhin
243b6(rgyud): no| |dper na/ chu rnyog pa can dwangs te rnam par dwangs nas chu'i rang bzhin nyid gsal bar gyur pa yin gyi/ chu de nyid med par gyur pa'ang ma yin no/ /de bzhin du
243b7(rgyud): chos kyi sku'ang nyon mongs pa dang / sdug bsngal sna tshogs 'dus pa spangs nas bag chags ma lus par bsal te sangs rgyas kyi ngo bo nyid rnam par dag pa nyid snang
244a1(rgyud): @#/ /bar gyur pa yin gyi/ dngos po med par gyur pa nyid ni ma yin no/ /yang dper na/ nam mkha' la du ba dang / sprin dang / rdul dang / na bun
244a2(rgyud): gyis bsgribs pa de med par gyur na nam mkha'i khams de rnam par dag par gyur pa yin gyi/ nam mkha' de nyid med par gyur pa ni ma yin no/ /de bzhin du chos
244a3(rgyud): kyi sku nyon mongs pa thams cad zad pa'i phyir rnam par dag pa zhes bya yi/ sku de nyid med par gyur pa ni ma yin no/ /gzhan yang / dper na/ 'ga' zhig gnyid log
244a4(rgyud): pa'i rmi lam na chu chen pos khyer nas/ lus dang / rkang lag bskyod de lus dang / sems 'bad pa dang bcas pas pha rol gyi 'gram du phyin pa rmi'o/ /rmi lam de
244a5(rgyud): las sad pa dang / chu dang / phan tshun gyi 'gram tha dad pa yod pa mthong ba med kyang / sems nyid med pa ni ma yin no/ /'khor bar rnam par rtog pa zad pa'ang blo rnam
244a6(rgyud): par dag pa ste sangs rgyas pa de med pa'ang ma yin no/ /de bzhin du chos kyi dbyings la rnam par rtog pa thams cad mi skye ba'i phyir rnam par dag pa zhes bya ste sangs
244a7(rgyud): rgyas rnams kyi yang dag pa'i sku ni med pa ma yin no/ /gzhan yang / rigs kyi bu/ chos kyi sku ni nyon mongs pa'i sgrib pa rnam par dag par longs spyod rdzogs pa'i
244b1(rgyud): sku snang bar 'gyur ro/ /las kyi sgrib pa rnam par dag pas sprul pa'i sku snang par 'gyur ro/ /ye shes kyi sgrib pa rnam par dag pas chos kyi sku snang bar 'gyur ro/ /dper na
244b2(rgyud): nam mkha' stong pa la brten nas glog 'byung / glog la brten te 'od snang ngo / /de bzhin du chos kyi sku la brten te longs spyod rdzogs pa'i skur snang ngo / /longs spyod rdzogs
244b3(rgyud): pa'i sku la brten te sprul pa'i sku snang ngo / /de la rang bzhin rnam par dag pa'i phyir chos kyi skur snang ngo / /ye shes rnam par dag pas longs spyod rdzogs pa'i skur snang ngo / /
244b4(rgyud): ting nge 'dzin rnam par dag pas sprul pa'i skur snang ngo / /de gsum rnam par dag pa ni chos kyi de bzhin nyid dang / gzhan ma yin pa'i de bzhin nyid dang / ro gcig pa'i
244b5(rgyud): de bzhin nyid dang / rnam par grol ba'i de bzhin nyid dang / mtha' klas pa'i de bzhin nyid kyi phyir sangs rgyas thams cad ni sku tha mi dad do/ /rigs kyi bu'am/ rigs
244b6(rgyud): k yi bu mo gang de bzhin gshegs pa ni bdag gi ston pa chen po'o zhes smra zhing mos pa de ni de bzhin gshegs pa'i sku gnyis su med par bsam pa thag pa nas shes pa
244b7(rgyud): yin no/ /rigs kyi bu/ de'i phyir spyod yul thams cad la yang dag pa ma yin pa'i rtog pa yongs su bsal bas chos de dag la mtshan nyid gnyis su med pa dang /
245a1(rgyud): @#/ /rnam par rtog pa med pa dang / 'phags pa rnams kyis bsgrub par bya ba de la ji lta ji ltar gnyis su med pa'i tshul gyis yang dag par bsgrubs
245a2(rgyud): pas de lta de ltar sgrib pa thams cad sbyong bar 'gyur ro/ /ji tsam du sgrib pa byang bar gyur pa de tsam du chos kyi de bzhin nyid dang / de bzhin nyid kyi ye shes rnam par
245a3(rgyud): dag pa mchog thob par 'gyur ro/ /ji tsam du chos kyi dbyings dang / de bzhin nyid dang / yang dag pa'i ye shes rnam par dag pa de bzhin du dbang phun sum tshogs
245a4(rgyud): pa thams cad kyang 'dzin cing yongs su rdzogs par 'gyur ro/ /sgrib pa thams cad kyang sbyong bar 'gyur ro/ /sgrib pa thams cad rnam par dag pa'i phyir de ni yang dag
245a5(rgyud): pa nyid dang / de bzhin nyid dang / yang dag pa'i ye shes dang / bden pa'i mtshan nyid du mthong ba de ni yang dag pa zhes bya/ 'phags pa'i gzigs pa zhes bya/
245a6(rgyud): yang dag pa bden pa'i tshul du sangs rgyas mthong ba zhes bya'o/ /de ci'i phyir zhe na/ tshul bzhin du chos nyid mthong ba'i phyir sangs rgyas rnams kyis kyang de bzhin
245a7(rgyud): gshegs pa thams cad mngon du gzigs pa zhes bya'o/ /de ci'i phyir zhe na/ nyan thos dang / rang sangs rgyas ni khams gsum las mngon par 'byung zhing yang dag pa'i
245b1(rgyud): mtha' la gzhol bas 'phags pa'i gang zag de lta bus mthong bar mi nus so/ /de ma mthong bas byis pa so so'i skye bo rnams ni thams cad kyang phyin ci log gis bslad pa dang / log/
245b2(rgyud): pa'i rnam par rtog pas shes par mi nus te/ dper na/ shin tu mthu chung ba'i ri bong gi rkyal gyis rgya mtsho mi rgal ba bzhin du byis pa so so'i skye bo'i shes pas chos kyi de bzhin nyid
245b3(rgyud): mngon par shes par mi nus so/ /'on kyang de bzhin gshegs pa rnam par rtog pa med bar chos thams cad la dbang chen po brnyes pa/ rnam par dag pa'i ye shes zab mo dang ldan
245b4(rgyud): pa rnams kyi rang gi spyod yul yin te/ gzhan dang thun mong du ma gyur pa'o/ /de'i phyir sangs rgyas bcom ldan 'das rnams ni bskal pa tshad med grangs med par sku dang srog mi
245b5(rgyud): phangs par dka' ba spyod pas shin tu mchog dam pa/ bla na med pa/ bsam gyis mi khyab pa/ tshig dang / brjod pa'i spyod yul las 'das pa/ shin tu zhi ba/ 'jigs pa thams
245b6(rgyud): cad dang bral ba'i sku de brnyes par gyur to/ /rigs kyi bu/ de lta bu'i chos kyi chos nyid shes shing mthong ba ni skye ba dang / rga ba dang / na ba dang / 'chi ba med par yun ring du 'tsho
245b7(rgyud): ba'o/ /gnyid kyis log pa dang / bkres pa dang / skom pa med par sems rtag par ting nge 'dzin du gnas te g.yo zhing spros pa med pa'o/ /gang zhig de bzhin gshegs
246a1(rgyud): @#/ /pa la spros pa dang bcas pa'i sems bskyed na des ni de bzhin gshegs pa mthong bar mi 'gyur ro/ /gang zhig de bzhin gshegs pa rnams kyis
246a2(rgyud): bshad pa 'di ni phan pa dang bcas pa ste sus mdo 'di thos pa des gcan gzan dang / yi dwags ma rungs pa dang / skye bo mi bgrungs pa rnams dang yang phrad par mi 'gyur ro//
246a3(rgyud): chos 'di thos pa'i 'bras bu rnam par smin pa'ang zad par mi 'gyur ro/ /de bzhin gshegs pa rnams ni lung du mi ston pa dang / yul thams cad la mkhyen par bzhed
246a4(rgyud): pa'i dgongs pa mi mnga'/ 'khor ba dang / mya ngan las 'das pa la dgongs pa tha dad pa mi mnga' 'o/ /de bzhin gshegs pa la ma brtags pa'i lung ston pa mi mnga' 'o//
246a5(rgyud): sangs rgyas bcom ldan 'das rnams ni spyod lam rnam pa bzhir ye shes kyis ma bzung ba med do/ /chos thams cad la thugs rjes ma zin pa med do/ /sems can thams
246a6(rgyud): cad la phan pa dang / bde bas ma bzung ba med do/ /rigs kyi bu'am/ rigs kyi bu mo gang la las gser 'od dam pa'i mdo sde 'di thos te mos na de sems can dmyal
246a7(rgyud): ba dang / dud 'gro dang / yi dwags dang / lha ma yin gyi gnas su nam yang mi ltung ngo / /rtag tu lha dang / mi'i gnas su skye ste dman par mi skye ba dang / rtag tu sangs
246b1(rgyud): rgyas bcom ldan 'das la bsnyen bkur byed cing / dam pa'i chos nyan cing 'dzin pa dang / sangs rgyas kyi zhing rnam par dag pa dag tu skye bar yang 'gyur te de ni chos shin tu zab mo
246b2(rgyud): 'di thos pa'i phyir ro/ /rigs kyi bu'am/ rigs kyi bu mo de dag ni de bzhin gshegs pas bla na med pa yang dag par rdzogs pa'i byang chub las phyir mi ldog par yang mkhyen cing
246b3(rgyud): lung yang ston to/ /gang rigs kyi bu'am/ rigs kyi bu mo la las shin tu zab mo dam pa'i chos 'di rna lam du lan cig thos na yang de ni de bzhin gshegs pa la dbang za bar
246b4(rgyud): mi 'gyur/ dam pa'i chos la mi dmod/ 'phags pa rnams la mi brnyas/ skye dgu thams cad kyi dge ba'i rtsa ba ma skyes pa ni skyes par byed/ dge ba'i rtsa ba skyes pa rnams ni
246b5(rgyud): 'phel ba dang / yongs su smin par byed cing / 'jig rten gyi khams na sems can ji snyed pa de dag pha rol tu phyin pa'i spyod pa stobs par byed do/ /de nas byang chub sems dpa'
246b6(rgyud): nam mkha'i snying po dang / brgya byin dang / tshangs pa dang / rgyal po chen po bzhi la sogs pa'i lha rnams stan las langs te bla gos phrag pa gcig tu byas te thal mo sbyar ba
246b7(rgyud): btud nas shin tu gus pa dang bcas pas bcom ldan 'das kyi zhabs la sbyi bos phyag btsal nas bcom ldan 'das la 'di skad ces gsol to/ /gser 'od dam pa mdo
247a1(rgyud): @#/ /sde'i dbang po'i rgyal po 'di 'chad pa'i gnas de dang / yul de dag tu phan pa'i yon tan 'di bzhi 'byung bar 'gyur ro/ /bzhi gang zhe na
247a2(rgyud): yul der rgyal po pha rol po'i dgra dang / dpung dar ba yis mi tshugs pa dang / nad thams cad bsal cing tshe ring ba dang / bkra shis shing bde bas yang dag pa'i chos
247a3(rgyud): ston par byed do/ /btsun mo dang / slas dang / sras dang / sras mo dang / blon po rnams kyang 'dum zhing rtsod pa med pa dang / gcam bu dang / sgyus 'tsho ba spangs pa'i rgyal
247a4(rgyud): pos gnang zhing bkur bar 'gyur ba dang / dge sbyong dang / bram ze la sogs pa dam pa'i chos spyod cing nad med pa dang / bde bas glo bur du 'chi ba med pa dang / bsod nams
247a5(rgyud): kyi tshogs thams cad sgrub cing yongs su 'dzin pa dang / gang dus thams cad du 'byung ba chen po bzhi mi 'phrod pa med pa dang / rtag par lha rnams kyis srung zhing skyob
247a6(rgyud): pa dang / byams pa dang / snying rje mnyam pas gnod pa med pa dang / 'tshe ba'i sems med pa dang / sems can rnams dkon mchog gsum la skyabs su 'gro zhing byang
247a7(rgyud): chub sems dpa'i spyod pa sgrub par smon lam 'debs so/ /bcom ldan 'das/ bdag cag kyang rtag tu mdo sde 'di rgyas par bgyi ba'i slad du mdo sde 'di su 'dzin pa'i
247b1(rgyud): gang zag de'i gnas su mchi zhing phan gdags par bgyi'o zhes gsol pa dang / bcom ldan 'das kyis legs so zhes bka' stsal te/ legs so/ /legs so/ /rigs kyi bu/ de ltar de
247b2(rgyud): bzhin du khyed kyis kyang mdo sde'i rgyal po dam pa 'di 'jig rten na yun ring du gnas par bya ba'i phyir spel ba dang / rgyas par bya ba la brtson par gyis shig /gser 'od dam pa mdo
247b3(rgyud): sde'i dbang po'i rgyal po las/ sku gsum rnam par dbye ba'i le'u ste gsum pa'o// // de nas byang chub sems dpa' mdzes pa'i tog gnyid log pa'i rmi lam na
247b4(rgyud): gser gyi rnga kun tu snang ba/ dper na/ nyi ma'i dkyil 'khor 'dra ba zhig mthong ngo / /phyogs thams cad na'ang sangs rgyas bcom ldan 'das grangs med dpag tu med pa dag rin po
247b5(rgyud): che'i shing drung na rin po che'i bai DUR+ya'i khri rnams la bzhugs shing 'khor brgya stong du mas yongs su bskor te mdun gyis bltas nas chos ston pa mthong ngo / /de na'ang skyes bu
247b6(rgyud): bram ze'i gzugs lta bu zhig rnga de rdung ba mthong ste rnga'i sgra de las bstan pa'i tshigs su bcad pa 'di lta bu dag byung ba thos so/ /de nas byang chub sems dpa' mdzes pa'i tog
247b7(rgyud): sad ma thag tu bstan pa'i tshigs su bcad pa 'di dag rjes su dran no/ /rjes su dran nas kyang de'i mtshan mo zad pa dang / rgyal po'i khab kyi grong khyer chen po nas byung ste srog
248a1(rgyud): @#/ /chags stong prag du ma dang lhan cig tu bya rgod phung po'i ri ga la ba dang / bcom ldan 'das ga la ba der song ste phyin nas bcom ldan 'das kyi zhabs
248a2(rgyud): la mgo bos phyag btsal te bcom ldan 'das la lan gsum bskor ba byas nas phyogs gcig tu 'dug go/ /phyogs gcig tu 'dug nas byang chub sems dpa' mdzes
248a3(rgyud): pa'i tog gis bcom ldan 'das ga la ba de logs su thal mo sbyar ba btud nas rmi lam na rnga'i sgra las tshigs su bcad pa gang dag thos pa de dag gsol to/ /nub
248a4(rgyud): cig g.yel ba med par yang / /bdag gi rmi lam rmis pa ni/ /mdzes pa'i rnga chen mthong ba ste/ /thams cad du ni gser gyi 'od/ /nyi ma ji lta bzhin du 'bar/ /
248a5(rgyud): kun tu rnam par lhang nge ste/ /phyogs bcu rnams su snang bar gyur/ /kun tu rin chen shing drung na/ /rin chen baiDUR+ya dag gi /khri la sangs rgyas rnams bzhugs te/ /brgya
248a6(rgyud): stong phrag ni du ma yi/ /'khor dbus mdun gyis bltas pa mthong / /bram ze'i gzugs ni 'dra ba zhig/ /rnga chen rab tu brdung ba mthong / /de yis de la brdungs pa dang / /tshigs
248a7(rgyud): su bcad pa 'di dag byung / /gser 'od dam pa'i rnga chen sgra yis ni/ /stong gsum 'jig rten 'jig rten gsum 'di na/ /ngan song sdug bsngal gshin rje'i sdug bsngal
248b1(rgyud): dang | |dbul ba'i sdug bsngal sdug bsngal zhi bar shog / rnga bo che yi sgra skad 'di yis ni/ /'jig rten rmongs pa thams cad zhi gyur cig /ji ltar thub dbang 'jigs med 'jigs
248b2(rgyud): zhi ltar/ /sems can 'jigs med 'jigs dang bral bar shog /ji ltar 'khor bar kun mkhyen thub dbang po/ /'phags pa'i yon tan kun dang ldan pa ltar/ /skye dgu ting 'dzin byang
248b3(rgyud): chub yan lag gi / yon tan ldan zhing yon tan rgya mtshor gyur/ /rnga bo che yi sgra skad 'di yis ni/ /sems can thams cad tshangs pa'i sgra ldan gyur/ /sangs rgyas byang chub dam pa
248b4(rgyud): mchog reg shog / chos kyi 'khor lo dge ba bskor gyur cig /bskal pa bsam gyis mi khyab bzhugs par shog /'gro la phan phyir chos kyang ston gyur cig /nyon mongs 'joms
248b5(rgyud): gyur sdug bsngal sel bar shog / 'dod chags zhe sdang gti mug zhi gyur cig /sems can gang dag ngan song sar gnas te/ /rus pa'i lus la me lce rab 'bar ba/ /de dag rnga chen bsgrags
248b6(rgyud): pa thos gyur cig / sdug bsngal thams cad rab tu zhi gyur nas/ /sangs rgyas phyag 'tshal lo zhes tshig thos shog /sems can kun gyi tshe rabs brgya dag dang / /tshe rabs stong phrag bye ba skye
248b7(rgyud): dran shog / thub pa'i dbang po rtag tu dran gyur cig /de dag gis ni rgya chen gsung thos shog /rnga bo che yi sgra skad 'di yis ni/ /sangs rgyas rnams dang rtag tu 'grogs rnyed gyur/ /
249a1(rgyud): @#/ /sdig pa'i las rnams rnam par spong bar shog /bya ba dge ba rnams ni spyod gyur cig /mi dang lha dang srog chags thams cad kyi/ /de dag bsam
249a2(rgyud): dang smon lam gang yin pa/ /rnga bo che yi sgra skad 'di yis ni/ /de dag rnams kyi re kun rdzogs gyur cig /sems can gang dag sems dmyal mi bzad skyes/ /lus la
249a3(rgyud): me lce kun tu rab tu 'bar/ /skyabs med mya ngan bcas shing yongs 'khyam pa/ /me rnams de dag rab tu zhi bar shog /sems dmyal yi dwags mi yi 'jig rten na/ /sems
249a4(rgyud): can sdug bsngal mi bzad drag po gang / /rnga bo che yi sgra skad 'di yis ni/ /de dag rnams kyis sdug bsngal kun zhi shog /rten med dpung gnyen med pa dang / /skyabs med par
249a5(rgyud): ni gyur pa dag / de rnams la ni skyob pa dang / /dpung gnyen rten mchog bdag gyur cig /sangs rgyas rkang gnyis dam pa dag /thugs brtse thugs rje ldan pa'i thugs/ /gang dag
249a6(rgyud): phyogs bcu'i 'jig rten na/ /bzhugs pa bdag la dgongs su gsol/ /bdag gis sngon chad sdig pa'i las/ /shin tu mi bzad gang bgyis pa/ /stobs bcu'i spyan sngar bdag
249a7(rgyud): mchis te/ /de dag thams cad bshags par bgyi/ /pha ma dag tu mi 'dzin dang / /sangs rgyas rnams su mi 'dzin dang / /dge ba dag tu mi 'dzin dang / /sdig pa bdag gis gang bgyis
249b1(rgyud): dang | |phyug pa'i rgyags pas dregs pa dang / /rigs dang longs spyod rgyags pa dang / /gzhon pa'i rgyags pas dregs pa yis/ /bdag gis sdig pa gang bgyis dang / /nyes bsams
249b2(rgyud): nyes par smras pa dang / /nyes par bgyis pa'i las rnams dang / /nyes pa'i dmigs su ma bltas pas/ /bdag gis sdig pa gang bgyis dang / /byis pa'i blo yi 'jug pa dang / /
249b3(rgyud): mi shes mun pa'i sems dang ni/ /sdig pa'i grogs po'i dbang gyur dang / /nyon mongs rnam par 'khrug sems dang / /rtsed mo dga' ba'i dbang nyid dang / /mya ngan dang ni nad dbang
249b4(rgyud): dang | |nor gyis mi chog nyes pa yis/ /bdag gis sdig pa gang bgyis dang / /'phags min skye bo 'dre ba dang / /phrag dog ser sna'i rgyu dang ni/ /g.yo dang dbul ba'i nyes pa yis/ /
249b5(rgyud): bdag gis sdig pa gang bgyis dang / /phongs pa byung ba'i dus kyi tshe/ /'dod pa rnams kyi 'jigs rgyu dang / /phyug po ma yin gyur pa yis/ /bdag gis sdig pa gang bgyis dang / /
249b6(rgyud): g.yo ba'i sems kyi dbang nyid dang / /'dod dang khro ba'i dbang dag dang / /bkres dang skom gyis nyen pa yis/ /bdag gis sdig pa gang bgyis dang / /bza' ba dag dang btung ba dang /
249b7(rgyud): bud med sgyu dang gos kyi phyir/ /nyon mongs gdung ba sna tshogs kyis/ /bdag gis sdig pa gang bgyis dang / /lus dang ngag dang yid kyis sdig /nyes par spyad pa rnam gsum bsags
250a1(rgyud): @#/ /'di 'dra'i tshul gyis gang bgyis pa/ /de dag thams cad bdag 'chags so/ /sangs rgyas rnams dang chos rnams dang / /de bzhin nyan thos rnams
250a2(rgyud): la yang / /gus pa ma lags gang bgyis pa/ /de dag thams cad bdag 'chags so/ /gang yang rang sangs rgyas rnams dang / /byang chub sems dpa' rnams la yang / /
250a3(rgyud): gus pa ma lags bgyis pa rnams/ /de dag thams cad bdag 'chags so/ /dam chos smra ba rnams la yang / /gus pa ma lags bgyis pa dang / /chos la'ang gus pa ma
250a4(rgyud): bgyis pa/ /de dag thams cad bdag 'chags so/ /bdag gis rtag tu mi shes pas/ /dam pa'i chos ni spangs pa dang / /pha ma rnams la ma gus pa/ /de dag thams cad
250a5(rgyud): bdag 'chags so/ /blun pa dang ni byis pa dang / /'dod chags zhe sdang gti mug dang / /nga rgyal dregs pas bsgribs bgyis pa/ /de dag thams cad bdag 'chags so//
250a6(rgyud): bdag ni phyogs bcu'i 'jig rten du/ /stobs bcu rnams la mchod par shog /bdag ni phyogs bcur sems can rnams/ /sdug bsngal kun las 'don gyur cig
250a7(rgyud): sems can bsam gyis mi khyab kun/ /sa bcu dag la 'god par shog /sa bcu dag la gnas nas kyang / /thams cad de bzhin gshegs gyur cig /ji srid sdug
250b1(rgyud): bsngal rgya mtsho las/ /de kun thar bgyid nus srid du/ /sems can re re'i phyir yang ni/ /bskal pa bye bar spyod par shog /gser 'od dam pa zhes bgyi ba/ /las rnams
250b2(rgyud): thams cad byang byed pa/ /zab mo dag ni ston pa 'di/ /sems can de dag ston gyur cig /gang gis bskal pa stong rnams su/ /sdig pa shin tu mi bzad bgyis/ /lan
250b3(rgyud): gcig rab tu bshags pa yis/ /de dag thams cad byang bar 'gyur/ /gang gis las kyi sgrib pa rnams/ /myur du yang dag zad 'gyur ba/ /gser 'od dam pa dge ba yis/ /
250b4(rgyud): bshags pa 'di dag bshags nas ni/ /rin chen 'byung gnas mchog bcu po/ /sa bcu la ni gnas par shog /sangs rgyas yon tan snang gyur cig /srid pa'i mtsho las sgrol
250b5(rgyud): bar shog / sangs rgyas rgya mtsho chu bo dang / /yon tan rgya mtsho zab mo de/ /sangs rgyas yon tan bsam yas kyis/ /thams cad mkhyen tu rdzogs par shog /ting 'dzin brgya
250b6(rgyud): phrag stong rnams dang / /gzungs rnams bsam gyis mi khyab dang / /dbang stobs byang chub yan lag gi /stobs bcu dam par 'gyur bar shog /dgongs pa'i thugs kyis
250b7(rgyud): sangs rgyas rnams/ /bdag la rnam par gzigs su gsol/ /thugs rjer ldan pa'i thugs kyis ni/ /nongs par rab tu gzung du gsol/ /bdag gis bskal pa brgya rnams su//
251a1(rgyud): @#/ /sngon chad sdig pa gang bgyis pa/ /de phyir bdag ni mya ngan sems/ /phongs dang mya ngan 'jigs pas gzir/ /sdig pa'i las la 'jigs par
251a2(rgyud): bgyid/ /yid ni rtag tu dman par gyur/ /gang dang gang du 'gro bgyid pa/ /bdag ni gang du'ang dga' ma mchis/ /sangs rgyas thams cad thugs rjer ldan/ /'gro ba kun gyi
251a3(rgyud): 'jigs sel bas/ /nongs pa rab tu gzung du gsol/ /'jigs pa dag las bdag thar mdzod/ /bdag gi nyon mongs las rnams kyi/ /dri ma de bzhin gshegs pas sol//
251a4(rgyud): sangs rgyas rnams kyis bdag la ni/ /thugs rje'i chu yis bkru bar gsol/ /sdig pa thams cad bshags par bgyi/ /sngon chad bdag gis gang bgyis dang / /da ltar bdag gis
251a5(rgyud): sdig pa gang / /de dag thams cad bdag 'chags so/ /nongs par bgyis pa'i las rnams kun/ /slan chad mi bgyi bsdams par bgyi/ /bdag gis nongs par bgyis pa gang //
251a6(rgyud): sdig de bcab bar mi bgyi 'o/ /lus kyi las ni rnam gsum dang / /ngag gi rnam pa bzhi dag dang / /yid kyi rnam pa gsum po rnams/ /de dag thams cad bdag 'chags so//
251a7(rgyud): lus kyi bgyis dang ngag gi las/ /yid kyi rnam par bsams pa dang / /las rnams bcu po bgyis pa dag /de dag thams cad bdag 'chags so/ /mi dge las bcu spangs nas su//
251b1(rgyud): dge ba bcu po bsten bgyis la/ /sa bcu la ni bdag gnas shing / /stobs bcu mchog tu gyur par shog /bdag gi sdig pa'i las gang dag /mi 'dod 'bras bu thob bgyid pa//
251b2(rgyud): sangs rgyas spyan sngar mchis nas su/ /de dag thams cad bshags par bgyi/ /'dzam bu'i gling 'dir gang dag dang / /'jig rten khams ni gzhan dag tu/ /gang rnams dge ba'i
251b3(rgyud): las bgyid pa/ /de dag kun la yi rang ngo / /lus dang ngag dang yid kyis kyang / /bdag gi bsod nams gang bsgrubs pa/ /bdag ni dge ba'i rtsa pa des/ /byang chub mchog la reg
251b4(rgyud): par shog / srid 'gro nyam ngar byis pa'i blo yis ni/ /shin tu mi bzad sdig pa gang bgyis pa/ /stobs bcu mi mnyam spyan sngar mchis nas ni/ /sdig pa de kun so sor
251b5(rgyud): bshags par bgyi/ /skye ba nyams nga srid pa nyam nga dang / /'jig rten nyam nga g.yo sems nyam nga bar/ /lus kyi spyod pa nyam nga sna tshogs kyis/ /bdag gis sdig pa gang
251b6(rgyud): bsags de 'chags so/ /byis pa blun byas nyon mongs nyam nga dang / /sdig pa'i grogs dang phrad pa nyam nga dang / /srid pa nyam nga 'dod chags nyam nga dang / /zhe sdang gti mug
251b7(rgyud): mun pa nyam nga dang / /ngal ba'i nyam nga dus kyis nyam nga dang / /bsod nams bsgrubs pa nyam nga dag gis kyang / /rgyal ba mi mnyam mngon sum mchis nas ni/ /sdig pa de
252a1(rgyud): @#/ /kun so sor bshags par bgyi/ /sangs rgyas gser mdog ri snang ri rab 'dra/ /yon tan rgya mtsho 'dra la phyag 'tshal lo/ /rgyal ba de dag rnams
252a2(rgyud): la skyabs su mchi/ /rgyal ba de dag rnams la mgos phyag 'tshal/ /gser mdog gser ni dri ma med pa'i gser gyi 'od/ /dri med rnam dag bai DUR+ya yi yan lag spyan/ /
252a3(rgyud): sangs rgyas nyi ma dpal gzi grags 'bar 'byung ba'i gnas/ /thugs rje'i 'od zer dag gis mun pa'i mun nag bsal/ /yan lag rab tu dri med rab bzang rnam
252a4(rgyud): par mdzes/ /sangs rgyas nyi ma yan lag dri med gser 'dras khyab/ /nyon mongs med gdungs yid can 'bar pa'i me 'dra la/ /thub pa zla ba'i 'od zer dra bas tshim par
252a5(rgyud): mdzad| |mtshan mchog sum cu gnyis kyis dbang po yan lag mdzes/ /dpe byad bzang po dag gis yan lag rnam par mdzes/ /dpal gzi bsod nams 'bar 'khrungs
252a6(rgyud): 'od zer dra ba yis/ /'jig rten gsum na mun khrod nyi ma bzhin du bzhugs/ /dri med rgya chen kha dog sna tshogs bai DUR+ya/ /skya rengs dmar dang dngul dang shel bzhin yan lag
252a7(rgyud): dmar| |'od zer dra ba rnam pa sna tshogs legs brgyan pa/ /thub chen khyed ni nyi ma bzhin du de yis mdzes/ /mya ngan 'khrugs pa'i 'chi chu rga ba'i rba rlabs can/ /'khor ba'i klung
252b1(rgyud): chen phongs pa'i chu bor lhung ba la/ /sdug bsngal rgya mtsho mchog tu rtsub cing shugs drag pa/ /bde gshegs nyi ma'i 'od zer mang po rnams kyis bskams/ /yan lag gser
252b2(rgyud): gyi mdog tu rnam par snang / /ye shes 'byung gnas 'jig rten gsum kun mchog /rab mdzes mtshan gyis yan lag rnam spras pa/ /sangs rgyas gser sku 'bar la phyag
252b3(rgyud): 'tshal lo/ /ji ltar rgya mtsho'i chu ni dpag med dang / /ji ltar sa la sa rdul mtha' yas dang / /ji ltar ri rab rdo mtha' mtshungs med dang / /ji ltar nam mkha'i mtha' ma mtha'
252b4(rgyud): yas pa| / de bzhin sangs rgyas yon tan mtha' yas te/ /sems can kun gyis shes par mi nus so/ /bskal pa du mar gzhal zhing bsams kyang ni/ /yon tan mtha' ma
252b5(rgyud): shes par mi nus so/ /sku ni skra yi rtse mo'i tshad tsam dang / /rdor bcas rir bcas rgya mtshor bcas pa ni/ /bskal par bgrangs na shes par nus kyang srid/ /sangs rgyas yon
252b6(rgyud): tan shes par mi nus so/ /yon tan kha dog snyan dang grags pa dang / /dge ba'i mtshan gyis brgyan pa'i sku lus dang / /dpe byad bzang po brgyad cus brgyan pa yis/ /sems
252b7(rgyud): can thams cad de 'drar gyur par shog / bdag ni dge ba'i las rnams 'di dag gis/ /'jig rten mi ring sangs rgyas 'gyur bar shog /'gro la phan phyir chos kyang
253a1(rgyud): @#/ /ston gyur cig /sems can sdug bsngal mang gzir thar byed shog /stobs bcas sder bcas bdud las rgyal gyur cig /chos kyi 'khor lo dge ba
253a2(rgyud): bskor bar shog / bskal pa bsam gyis mi khyab gnas gyur cig /bdud rtsi'i chu yis sems can tshim byed shog /ji ltar sngon gyi rgyal bas rdzogs pa ltar/ /pha rol phyin drug bla
253a3(rgyud): med rdzogs par shog / nyon mongs bcom zhing sdug bsngal sel gyur cig /'dod chags zhe sdang gti mug zhi byed shog /tshe rabs brgya dang tshe rabs bye ba stong / /bdag ni
253a4(rgyud): rtag tu tshe rabs dran par shog / thub pa'i dbang po rtag tu dran gyur cig /de dag rnams kyi gsung rgya che thos shog /bdag gi dge ba'i las rnams 'di dag gis/ /rtag tu
253a5(rgyud): sangs rgyas 'grogs pa rnyed par shog / sdig pa'i las rnams rnam par spong gyur cig /dge ba'i 'byung gnas dge rnams spyod par shog /zhing rnams kun na srog chags
253a6(rgyud): thams cad kyang / /'jig rten dag na sdug bsngal kun zhir gyur/ /sems can dbang po ma tshang yan lag nyams/ /de kun de ring dbang po tshang bar shog /gang dag
253a7(rgyud): nad btab nyam chung lus nyams dang / phyogs bcu dag na skyabs med gyur pa rnams/ /de kun myur du nad las thar gyur cig /nad med stobs dang dbang po rnyed par shog /
253b1(rgyud): gang dag rgyal po chom rkun dgras bsdigs bsad thug dang / /sdug bsngal rnam pa sna tshogs brgya yis phongs gyur pa/ /sems can nyam thag gyur cing sdug bsngal de dag kun/ /
253b2(rgyud): 'jigs mchog mi bzad brgya po de las thar gyur cig /gang dag brdegs shing bcings pas bcings gzir pa/ /phongs pa sna tshogs dag na gnas gyur cing / /nyon mongs stong phrag du
253b3(rgyud): mas bkrugs nas kyang / /'jigs pa mi bzad mya ngan sna tshogs rnyed/ /de dag thams cad bcings las grol gyur cig /brdegs pa dag ni brdegs las thar bar shog /bsad pa
253b4(rgyud): rnams kyang srog dang ldan gyur cig / phongs gyur thams cad 'jigs pa med par shog /sems can gang dag bkres sred skom gyis gzir/ /de dag zas skom sna tshogs rnyed par
253b5(rgyud): shog / long bas gzugs rnams sna tshogs mthong gyur cig /'on pas yid 'ong sgra rnams thos par shog /gcer bu rnams kyis sna tshogs gos rnyed gyur/ /sems can
253b6(rgyud): dbul pos gter rnams rnyed par shog / nor 'bru rin chen sna tshogs mang po yis/ /sems can thams cad bde dang ldan par shog/ gang yang sdug bsngal tshor bar gnod ma
253b7(rgyud): gyur| |sems can thams cad blta na sdug pa dang / /gzugs bzang mdzes shing tshul du shis par shog /rtag tu bde ba du ma gsog gyur cig /yid kyi zas skom rab 'byor
254a1(rgyud): @#/ /bsod nams dag /bsams ma thag tu de dag grub gyur cig /rdza rnga cang te'u pi wang sgra snyan dang / /chu mig mtsho dang rdzing bu lteng ka dag /gser
254a2(rgyud): gyi pad+ma ut+pal 'dab ma can/ /zas skom gos nor mu tig nor bu dbyig /rgyan gser rin chen sna tshogs baiDUR+ya/ /de dag bsams ma thag tu grub gyur cig /'jig
254a3(rgyud): rten gang na'ang sdug bsngal sgra ma byung / /sems can gcig kyang mi 'phrod mthong ma gyur/ /de dag thams cad kha dog rgya chen dang / /phan tshun du ni 'od byed gyur par shog/
254a4(rgyud): mi yis 'jig rten phun sum tshogs gang yod/ /de dag bsams par skye bar de dag gyur/ /bsams pa thams cad bsams ma thag tu yang / /bsod nams 'bras bu
254a5(rgyud): yongs su rdzogs par shog / spos dang phreng ba dag dang byug pa dang / /gos dang phye ma me tog sna tshogs dang / /ljon shing dag las dus gsum 'bab par shog /sems can de
254a6(rgyud): dag len cing dgar gyur cing / /de bzhin gshegs pa bsam yas thams cad dang / /rdzogs pa'i byang chub sems dpa' nyan thos dang / /rdul bral dri med brtan pa'i chos la
254a7(rgyud): yang | |phyogs bcu rnams su mchod pa byed par shog / 'gro ba dman pa thams cad spong gyur cig /mi khom brgyad po dag las 'das par shog /dal ba'i rgyal po dam pa
254b1(rgyud): mchog thob gyur/ /rtag tu sangs rgyas 'grogs pa thob par shog /rtag tu mthon po'i rigs su skye bar shog /nor dang 'bru yi mdzod rnams 'byor gyur cig /snyan dang grags dang gzug
254b2(rgyud): dang kha dog gis/ /bskal pa du mar legs par brgyan par shog /bud med thams cad rtag tu phor gyur te/ /dpa' zhing rtul phod mkhas shing gsal bar shog /de kun rtag tu byang
254b3(rgyud): chub phyir spyod gyur/ /pha rol phyin pa drug la spyod par shog /phyogs bcu dag na rin chen shing dbang drung / /sangs rgyas bde bzhugs rin chen bai DUR+ya'i/ /khri la bzhugs pa dag ni mthong
254b4(rgyud): gyur cig / chos bstan pa yang de dag thos par shog /bdag gis sdig pa'i las rnams bsgrubs pa ni/ /srid pa nyam ngar sngon chad gang bsgrubs pa/ /sdig las gang dag mi 'dod
254b5(rgyud): 'bras thob pa/ /de dag thams cad ma lus zad gyur cig /sems can gang dag srid par bcings gnas kun/ /'khor ba'i zhags pa'i thag pas dam bcings pa/ /shes rab lag
254b6(rgyud): gis bcings pa khrol bar shog / sdug bsngal rnams las thar gyur thob gyur cig /sems can gang dag 'dzam bu'i gling 'di dang / /gang dag 'jig rten khams ni gzhan rnams na/ /
254b7(rgyud): bsod nams sna tshogs zab mo rnams byed pa/ /de dag kun la rjes su yi rang ngo / /lus dang ngag dang yid kyis sgrubs pa yi/ /bdag gis rjes su yi rang bsod nams des/ /bdag gi smon
255a1(rgyud): @#/ /grub 'bras bu yod par shog /byang chub rdul bral bla med thob gyur cig /gang dag rtag dwang dri ma bral ba dang / /dri med yid kyis phyag 'tshal bstod pa
255a2(rgyud): dang | |yongs su bsngo ba'i brjod pa 'di yis ni/ /bskal pa drug cur ngan song spong bar gyur/ /tshigs su bcad pa brjod pa 'di dag gis/ /skyes pa bud med bram ze rgyal rigs
255a3(rgyud): las| |thal sbyar 'dug ste rgyal ba gang bsten pa/ /tshe rabs kun tu skye ba dran par 'gyur/ /yan lag dbang po kun gyis yan lag brgyan/ /bsod nams yon tan sna tshogs
255a4(rgyud): rnams dang ldan/ /mi dbang rgyal pos rtag tu de mchod de/ /de dang de dag tu ni de 'drar 'gyur/ /gang dag rna ba'i bu gar bshags pa 'di ni grags 'gyur ba/ /de dag
255a5(rgyud): sangs rgyas gcig gis gan nas dge ba byas ma yin/ /gnyis la ma yin bzhi la ma yin lnga min bcu la min/ /de ltar sangs rgyas stong gi gan nas dge ba byas pa
255a6(rgyud): yin| de'i tshe bcom ldan 'das kyis tshigs su bcad pa de dag gsan nas/ byang chub sems dpa' mdzes pa'i tog la 'di skad ces bka' stsal to/ /legs so/ /
255a7(rgyud): legs so/ /rigs kyi bu/ khyod kyi rmi lam na/ gser gyi rnga las de bzhin gshegs pa'i yang dag pa'i yon tan la bsngags pa dang / sdig pa bshags pa 'di
255b1(rgyud): dag gang gis thos pa de dag thams cad bsod nams kyi phung po rgya chen po dang ldan pa dang / skye bo mang po la phan pa dang / bde bas tshim par byed de/ sgrib pa thams cad byang bar
255b2(rgyud): 'gyur bar shes par gyis shig 'di lta bu'i spyod pa khyad par can dang ldan pa 'di dag ni thams cad kyang sngon 'das pa'i dus na de bzhin gshegs pa dag la bstod pa dang / smon lam rgya chen po btab pa'i rgyu dang /
255b3(rgyud): de bzhin gshegs pa'i byin gyis brlabs kyis de dag thos par gyur pa yin no zhes bka' stsal nas/ de n+sa 'khor 'dus pa de dag thams
255b4(rgyud): cad bcom ldan 'das kyis gsungs pa la mngon par bstod do/ /gser 'od dam pa mdo sde'i dbang po'i rgyal po las/ rmi lam na bshags pa'i le'u ste bzhi pa'o// //
255b5(rgyud): de nas bcom ldan 'das yang dag par rnam par dbye ba la bzhugs te/ shin tu zab mo mchog tu gyur pa'i ting nge 'dzin la snyoms par zhugs ma thag tu sku'i ba spu'i bu ga dag
255b6(rgyud): nas 'od zer kha dog rnam pa sna tshogs brgya stong tshad med pa byung bas/ sangs rgyas kyi zhing thams cad 'od de'i nang du snang bar gyur pa ni/ phyogs bcu'i gang+gA'i klung gi bye ma snyed
255b7(rgyud): kyis kyang dpe dang / tshad kyis bskrun par mi nus so/ /snyigs ma lnga'i 'jig rten gyi khams 'od zer des snang bar gyur pa'i sems can de dag mi dge ba bcu'i las kyi lam dang
256a1(rgyud): @#/ /mtshams med pa lnga byed pa dang / dkon mchog gsum la skur pa 'debs pa dang / bla ma dang / gnyen pa la sri zhu chung ba dang / slob dpon dang / bram ze la
256a2(rgyud): bkur sti mi byed pa rnams sems can dmyal ba dang / dud 'gro dang / yi dwags kyi gnas su ltung bar 'gyur ba de dag gi gnas su 'od des reg ma thag tu bde ba so sor myong bar gyur
256a3(rgyud): to| |gang gis 'od de mthong ba dang / 'od de'i mthus thams cad bde zhing nyams dga' ba dang / kha dog dang / dbyibs legs pa'i mchog thob pas mtshan phun sum tshogs pa dang /
256a4(rgyud): bsod nams dang / ye shes kyi tshogs kyi rgyan dang ldan pas de bzhin gshegs pa rnams mthong bar gyur to/ /de nas brgya byin lha'i dbang po lha'i tshogs mang po dang / gang gA'i
256a5(rgyud): lha mo la sogs te/ 'khor 'dus pa de dag ya mtshan du gyur pa'i 'od des bskul nas/ bcom ldan 'das ga la ba der dong ste phyin nas bcom ldan 'das la lan gsum
256a6(rgyud): bskor ba byas te phyogs gcig tu 'khod do/ /de nas tshe dang ldan pa shA ra dwa ti'i bu stan las langs te bla gos phrag pa gcig tu gzar nas pus mo g.yas pa'i lha nga sa la btsugs
256a7(rgyud): te| bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ rigs kyi bu 'am/ rigs kyi bu mo nyan
256b1(rgyud): thos kyi theg pa la yang dag par zhugs pa 'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems can gzhan dag kyang rung
256b2(rgyud): ste| bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas/ las kyi sgrib pa rnams ji ltar so sor bshags par bgyi/ de skad ces gsol
256b3(rgyud): pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu/ 'di la rigs kyi bu'am/ rigs kyi bu mo nyan thos kyi theg pa la yang dag par
256b4(rgyud): zhugs pa'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems can gzhan dag kyang rung ste/ bla na med pa yang
256b5(rgyud): dag par rdzogs pa'i byang chub mngon par rdzogs par 'tshang rgya bar 'dod pas nyin lan gsum mtshan lan gsum du/ bla gos phrag pa gcig tu gzar nas pus mo g.yas pa'i lha
256b6(rgyud): nga sa la gtsugs te/ thal mo sbyar nas tshig 'di skad du/ skye bo mang po la sman pa dang / skye bo mang po la bde ba dang / 'jig rten gsum la thugs brtse ba dang / skye bo phal po
256b7(rgyud): che dang / lha dang / mi rnams kyi don dang / sman pa dang / bde ba'i slad du sangs rgyas bcom ldan 'das gang dag da lta na/ phyogs bcu'i 'jig rten na bla na med pa yang dag par
257a1(rgyud): @#/ /rdzogs pa'i byang chub mngon par rdzogs par sangs rgyas nas/ chos kyi 'khor lo rab tu bskor ba/ chos kyi 'khor lo rab tu ston pa/ chos kyi tshul rab
257a2(rgyud): tu 'dzin pa/ chos kyi sbyin pa rab tu mdzad pa/ chos kyi sgron ma rab tu 'bar bar mdzad pa/ chos kyi char rab tu 'bebs pa/ chos kyi rnga rab tu brdung ba/ chos kyi rnga bo che rab tu brdung
257a3(rgyud): ba| chos kyi dung rab tu 'bud pa/ chos kyi srog shing rab tu sgreng ba/ sems can thams cad la chos kyi sbyin pas tshim par mdzad pa/ nyam bag tu spyod du 'dzud pa'i sangs rgyas
257a4(rgyud): bcom ldan 'das de dag la phyag 'tshal lo/ /bam po gsum pa/ /sangs rgyas bcom ldan 'das mchod pa'i gnas/ phyag bgyi ba'i gnas/ ri mo bgyi ba'i gnas/ mkhyen par
257a5(rgyud): gyur pa| spyan du gyur pa/ dpang du gyur pa/ tshad mar gyur pa/ mkhyen pa dang ldan pa/ gzigs pa dang ldan pa de dag la bdag mgo dang / ngag dang / yid kyis phyag 'tshal lo/ /thog ma
257a6(rgyud): dang | tha ma ma mchis pa'i 'khor ba na 'khor ba'i tshe/ bdag 'dod chags kyis gzir ba'am/ zhe sdang gis gzir ba 'am/ gti mug gis gzir ba'i lus dang / ngag dang / yid
257a7(rgyud): kyis las kyi sgrib pa gang mngon par 'dus bgyis pa/ sangs rgyas su ma 'tshal ba dang / chos su ma 'tshal ba dang / dge 'dun du ma 'tshal ba dang / dge ba dang / mi dge bar ma 'tshal
257b1(rgyud): ba dang / de bzhin gshegs pa la ngan sems kyis khrag phyung ba dang / chos spangs pa dang / dge 'dun gyi dbyen bgyis pa dang / dge slong dgra bcom pa bkum pa dang / pha ma bkum pa
257b2(rgyud): dang | lus kyi rnam pa gsum/ ngag gi rnam pa bzhi/ yid kyi rnam pa gsum ste/ mi dge ba bcu'i las kyi lam bgyis pa dang / bgyid du stsal ba dang / bgyid pa la rjes su yi rang ba
257b3(rgyud): dang | sems can kha cig la ngag rtsub po smras pa dang / skur pa btab pa dang / srang la g.yo bgyis pa dang / gzhal ba la g.yo bgyis pa dang / 'gro ba drug tu 'khor bar 'khor ba na/
257b4(rgyud): pha ma mi dga' bar bgyis pa dang / gang zag gi'am/ mchod rten gyi'am/ dge 'dun gyi'am/ phyogs bzhi'i dge slong gi dge 'dun gyi nor brkus pa dang / ji ltar bslab
257b5(rgyud): pa'i gzhi bcas pa rnams kyi 'dul ba dang 'gal bar bgyis pa dang / mkhan po dang / slob dpon gyis bsgo ba ma mnyan pa dang / nyan thos kyi theg pa la yang dag par zhugs
257b6(rgyud): pa'am| rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ de las gzhan pa'i sems can rnams la mi snyan par bgyis
257b7(rgyud): pa dang | spyos pa dang / brdegs pa dang / de dag la tha ba dang / zhe sdang bskyed pa dang / phrag dog dang / ser sna las byung ba'i sems kyis/ sangs rgyas bcom ldan 'das rnams
258a1(rgyud): @#/ /la tshig rtsub po smras pa dang / dam pa'i chos la chos ma lags zhes bgyis pa dang / chos ma lags pa la dam pa'i chos legs zhes bgyis pa de dag
258a2(rgyud): sangs rgyas bcom ldan 'das mkhyen par gyur pa/ spyan du gyur pa/ dbang du gyur pa/ tshad mar gyur pa/ mkhyen pa dang ldan pa/ gzigs pa dang ldan pa de dag gi spyan sngar so
258a3(rgyud): sor 'chags so/ /mthol lo/ /mi 'chab bo/ /slan chad kyang mi bgyid do/ /bdag las kyi sgrib pa gang gis bsgribs te/ sems can dmyal ba dang / dud 'gro'i skye gnas
258a4(rgyud): dang | yi dwags kyi yul dang / lha ma yin gyi tshogs kyi nang du mchi bar 'gyur ba dang / sangs rgyas dang / chos dang / dge 'dun mnyes par bgyid par mi 'gyur ba dang / mi khom
258a5(rgyud): pa rnams su skye bar 'gyur ba'i las de lus 'di nyid la rnam par smin te gzhan du mi myong bar shog cig / de yang sangs rgyas bcom ldan 'das mkhyen par gyur pa/ spyan du
258a6(rgyud): gyur pa| dpang du gyur pa/ tshad mar gyur pa/ mkhyen pa dang ldan pa/ gzigs pa dang ldan pa de dag gi spyan sngar so sor 'chags so/ /mthol lo/ /mi 'chab bo/ /
258a7(rgyud): slan chad kyang mi bgyid do/ /ji ltar sngon gyi byang chub sems dpa' sems dpa' chen po de dag sngon byang chub kyi phyir spyod pa na/ las kyi sgrib pa rnams so sor bshags pa dang / ma
258b1(rgyud): bcabs pa de bzhin du bdag kyang las kyi sgrib pa rnams so sor bshags so/ /mthol lo/ /mi 'chab bo/ /slan chad kyang mi bgyid do/ /ji ltar ma 'ongs pa'i dus kyi byang chub sems dpa'
258b2(rgyud): sems dpa' chen po de dag byang chub sems dpa'i spyad pa spyod pa na/ las kyi sgrib pa rnams so sor bshags par 'gyur ba dang / mi 'chab par 'gyur ba de bzhin du/ bdag kyang las kyi
258b3(rgyud): sgrib pa so sor bshags so/ /mthol lo/ /mi 'chab po/ /slan chad kyang mi bgyid do/ /ji ltar da ltar phyogs bcu'i 'jigs rten na/ byang chub sems dpa' sems dpa' chen po dag byang
258b4(rgyud): chub kyi phyir spyod pa na/ las kyi sgrib pa rnams so sor bshags pa dang / mthol zhing mi 'chab pa de bzhin du bdag kyang las kyi sgrib pa rnams so sor bshags so/ /mthol lo/ /
258b5(rgyud): mi 'chab bo/ /slan chad kyang mi bgyid do/ /ji ltar 'das pa dang / ma 'ongs pa dang / da ltar byung ba'i byang chub sems dpa' sems dpa' chen po dag byang chub sems dpa'i spyad
258b6(rgyud): pa spyod pa na/ las kyi sgrib pa rnams so sor bshags pa dang / so sor bshags par 'gyur ba de bzhin du/ bdag kyang las kyi sgrib pa rnams so sor bshags so/ /mthol
258b7(rgyud): lo| mi 'chab bo/ /slan chad kyang mi bgyid do zhes brjod par bya'o/ /shA ri'i bu/ de lta bas na/ rigs kyi bu'am/ rigs kyi bu mo/ chos thams cad la sgrib pa med pa
259a1(rgyud): @#/ /rnam par dag pa thob par 'dod pas/ 'di bzhin du las kyi sgrib pa rnams so sor bshags par bya'o/ /mi bcab par bya'o/ /phyin chad kyang mi
259a2(rgyud): bya'o| |su/ rgyal rigs kyi rigs shing sA la chen po lta bu phyug pa/ nor che ba/ longs spyod che ba/ sa le sbram dang / nor dang / yo byad mang ba/ shin tu skyid pa/ bzhon pa chen po la
259a3(rgyud): zhon pa rnams kyi nang du skye bar 'dod pa des kyang 'di bzhin du las kyi sgrib pa rnams so sor bshags par bya'o/ /mi bcab par bya'o/ /phyin chad kyang mi bgyi'o/ /su/ bram
259a4(rgyud): ze'i rigs shing sA la chen po lta bu rnams dang / khyim bdag gi rigs shing sA la chen po lta bu phyug pa/ nor che ba/ longs spyod che ba/ sa le sbram dang / nor dang / yo byad mang ba/
259a5(rgyud): shin tu skyid pa/ bzhon pa chen po la zhon pa rnams kyi nang du skye bar 'dod pa des kyang 'di bzhin du/ las kyi sgrib pa rnams so sor bshags par bya'o/ /mi bcab par bya'o/ /
259a6(rgyud): phyin chad kyang mi bya'o/ /su/ rgyal chen bzhi'i ris kyi lha rnams kyi brtul zhugs dang mtshungs par skye bar 'dod pa des kyang 'di bzhin du las kyi sgrib pa rnams so sor bshags
259a7(rgyud): par bya'o/ /mi bcab par bya'o/ /phyin chad kyang mi bya'o/ /su/ sum cu rtsa gsum pa'i lha rnams kyi brtul zhugs dang mtshungs par skye bar 'dod pa des kyang 'di bzhin du
259b1(rgyud): las kyi sgrib pa rnams so sor bshags par bya'o/ /mi bcab par bya'o/ /phyin chad kyang mi bya'o/ /de bzhin du/ su/ 'thab bral dang / dga' ldan dang / 'phrul dga' dang / gzhan 'phrul
259b2(rgyud): dbang byed dang / tshangs ris dang / tshangs pa'i mdun na 'don pa dang / tshangs pa kun 'khor dang / tshangs chen dang / 'od chung dang / tshad med 'od dang / 'od gsal dang / dge chung dang /
259b3(rgyud): tshad med dge dang / dge rgyas dang / sprin med dang / bsod nams skyes dang / 'bras bu che dang / sems can 'du shes med pa dang / gya nom snang ba dang / shin tu mthong ba dang /
259b4(rgyud): mi che ba dang / mi gdung ba dang / 'og min gyi lha rnams kyi brtul zhugs dang mtshungs par skye bar 'dod pa des kyang 'di bzhin du las kyi sgrib pa rnams so sor bshags par bya'o/ /mi bcab
259b5(rgyud): bar bya'o/ /phyin chad kyang mi bya'o/ /su/ gzugs med pa nam mkha' mtha' yas skye mched du nye bar 'gro ba rnams dang / rnam shes mtha' yas skye mched du nye bar 'gro ba rnams dang /
259b6(rgyud): ci'ang med pa'i skye mched du nye bar 'gro ba rnams dang / 'du shes med 'du shes med min skye mched du nye bar 'gro ba'i lha rnams kyi brtul zhugs dang mtshungs par skye bar 'dod pa
259b7(rgyud): des kyang 'di bzhin du las kyi sgrib pa rnams so sor bshags par bya'o/ /mi bcab par bya'o/ /phyin chad kyang mi bya'o/ /su/ rgyun tu zhugs pa'i 'bras bu dang / lan gcig
260a1(rgyud): @#/ /phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid mngon sum du byed par 'dod pa des kyang / 'di bzhin du las kyi
260a2(rgyud): sgrib pa rnams so sor bshags par bya'o/ /mi bcab par bya'o/ /phyin chad kyang mi bya'o/ /su/ rig pa gsum mam/ mngon par shes pa drug gam/ stobs rnams sam/ dbang
260a3(rgyud): po rnams sam/ nyan thos kyi pha rol tu phyin pa 'am/ nyan thos dbang che bar grags pa 'am/ rang byang chub mngon sum du byed par 'dod pa des kyang / 'di bzhin du
260a4(rgyud): las kyi sgrib pa rnams so sor bshags par bya'o/ /mi bcab par bya'o/ /phyin chad kyang mi bya'o/ /su/ thams cad mkhyen pa'i ye shes dang / rnam par dag pa'i ye shes
260a5(rgyud): dang | bsam gyis mi khyab pa'i ye shes dang / mtshungs pa med pa'i ye shes dang / yang dag par rdzogs pa'i sangs rgyas kyi ye shes mngon par bsgrub par 'dod pa des
260a6(rgyud): kyang | 'di bzhin du las kyi sgrib pa rnams so sor bshags par bya'o/ /mi bcab par bya'o/ /phyin chad kyang mi bya'o/ /de ci'i phyir zhe na/ shA ri'i bu/ de bzhin gshegs pas
260a7(rgyud): chos thams cad ni rten cing 'brel par 'byung ba'o zhes gsungs pa'i phyir te/ rgyu dang / rkyen gzhan dang / gzhan gyis gzhan skye'o/ /gzhan 'gog go /de la 'das pa'i chos
260b1(rgyud): gang yin pa de dag ni 'gags pa/ zad pa dang bral ba/ rnam par gyur pa ste/ de dag la'ang las kyi sgrib ba cung zad kyang med do/ /de ltar na 'du byed pa gang yin pa rnams kyang med
260b2(rgyud): pa las byung ba ste/ de dag la'ang las kyi sgrib pa cung zad kyang med do/ /de ci'i phyir zhe na/ shA ri'i bu/ de bzhin gshegs pas chos thams cad ni stong pa/ sems can med pa/
260b3(rgyud): srog med pa/ gang zag med pa/ ma skyes pa/ ma 'gags pa/ 'dus ma byas pa zhes gsungs pa'i phyir ro/ /shA ri'i bu/ chos thams cad bdag las byung ba yang bdag kyang yod pa
260b4(rgyud): ma yin no/ /shA ri'i bu/ rigs kyi bu 'am/ rigs kyi bu mo gang la la zhig /'di lta ste/ sems can med pa'i mtha'i chos kyi tshul 'di la 'jug pa 'di ni las kyi sgrib pa rgyun gcod
260b5(rgyud): pa zhes bya ba ste/ shA ri'i bu/ 'di ni so sor bshags pa'o/ /de nas yang bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das/ rigs kyi bu 'am/
260b6(rgyud): rigs kyi bu mo nyan thos kyi theg pa la yang dag par zhugs pa'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/
260b7(rgyud): sems can gzhan dag kyang rung ste/ bla na med pa yang dag par rdzogs pa'i byang chub tu mngon par rdzogs par 'tshang rgya par 'tshal bas ji ltar dge ba'i rtsa ba rnams la rjes
261a1(rgyud): @#/ /su yi rang bar bgyi/ de skad ces gsol ba dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu/
261a2(rgyud): 'di la rigs kyi bu 'am/ rigs kyi bu mo nyin lan gsum mtshan lan gsum du bla gos phrag pa gcig tu gzar la pus mo g.yas pa'i lha nga sa la btsugs te thal mo
261a3(rgyud): sbyar nas/ tshig 'di skad du/ phyogs bcu'i 'jig rten na sems can gang su dag sbyin pa las byung ba'i bsod nams bgyi ba'i dngos po dang / tshul khrims las byung ba dang /
261a4(rgyud): bsgom pa las byung ba'i bsod nams bgyi ba'i dngos po mngon par 'dus bgyis pa de dag thams cad la'ang rjes su yi rang ba'i mchog gis rjes su yi rang ngo / /rjes
261a5(rgyud): su yi rang ba dam pa dang / gtso bo dang / khyad par can dang / rab dang / phul dang / gya nom pa dang / bla ma dang / bla na med pa dang / ltag na med pa dang / mnyam pa med pa dang / mi
261a6(rgyud): mnyam pa dang / mnyam pas rjes su yi rang ngo / /phyogs bcu'i 'jig rten gyis khams na sems can gang su dag sbyin pa las byung ba'i bsod nams bgyi ba'i dngos po
261a7(rgyud): dang | tshul khrims las byung ba dang / bsgom pa las byung ba'i bsod nams bgyi ba'i dngos po mngon par 'du bgyid par 'gyur ba de dag thams cad la'ang rjes su yi
261b1(rgyud): rang ba'i mchog gis rjes su yi rang ba nas/ rjes su yi rang ba mi mnyam pa dang / mnyam pa'i bar gyis rjes su yi rang ngo / /phyogs bcu'i 'jig rten na sems can gang su dag
261b2(rgyud): sbyin pa las byung ba'i bsod nams bgyi ba'i dngos po dang / tshul khrims las byung ba dang / bsgom pa las byung ba'i bsod nams bgyi ba'i dngos po mngon par 'du bgyid pa de
261b3(rgyud): dag thams cad la'ang rjes su yi rang ba'i mchog gis rjes su yi rang ba nas/ rjes su yi rang ba mi mnyam pa dang / mnyam pa'i bar gyis rjes su yi rang ngo / /byang chub sems dpa'
261b4(rgyud): gang dag da ltar na sems dang po bskyed pa de dag gi dang po byang chub tu sems bskyed pa dang ldan pa'i dge ba'i rtsa ba gang lags pa dang / byang chub sems dpa' bskal pa
261b5(rgyud): brgyas 'byung ba rnams kyi bsod nams kyi phung po gang lags pa dang / byang chub sems dpa' mi skye ba'i chos la bzod pa thob pa rnams kyi bsod nams kyi phung po gang lags pa
261b6(rgyud): dang | phyir mi ldog pa rnams kyi bsod nams kyi phung po gang lags pa dang / byang chub sems dpa' skye ba gcig gis thogs pa rnams kyi bsod nams kyi phung po gang lags pa de
261b7(rgyud): dag thams cad la'ang rjes su yi rang ba'i mchog gis rjes su yi rang ba nas/ rjes su yi rang ba mi mnyam pa dang / mnyam pa'i bar gyis rjes su yi rang ngo / /byang chub sems dpa'
262a1(rgyud): @#/ /sems dpa' chen po de dag sngon byang chub sems dpa'i spyad pa spyod pa na/ pha rol tu phyin pa drug dang ldan pa'i dge ba'i rtsa ba mngon par 'dus
262a2(rgyud): bgyis pa gang lags pa de dag thams cad la'ang rjes su yi rang ba'i mchog gis rjes su yi rang ngo / /rjes su yi rang ba dam pa dang / gtso bo dang / khyad
262a3(rgyud): par can dang / rab dang / phul dang / gya nom pa dang / bla ma dang / bla na med pa dang / ltag na med pa dang / mnyam pa med pa dang / mi mnyam pa dang / mnyam
262a4(rgyud): pas rjes su yi rang ngo / /ma 'ongs pa'i dus kyi byang chub sems dpa' sems dpa' chen po de dag byang chub kyi phyir spyad pa spyod pa na/ pha rol tu phyin pa drug dang ldan pa'i bsod
262a5(rgyud): nams kyi phung po mngon par 'du bgyid par 'gyur pa gang lags pa de dag thams cad la'ang rjes su yi rang ba'i mchog gis rjes su yi rang ngo / /rjes su yi rang ba dam
262a6(rgyud): pa dang / gtso bo dang / khyad par can dang / rab dang / phul dang / gya nom pa dang / bla ma dang / bla na med pa dang / ltag na med pa dang / mnyam pa med pa dang / mi mnyam
262a7(rgyud): pa dang / mnyam pas rjes su yi rang ngo / /byang chub sems dpa' sems dpa' chen po gang dag da ltar phyogs bcu'i 'jig rten na byang chub kyi phyir spyad pa spyod pa na/
262b1(rgyud): de dag pha rol tu phyin pa drug dang ldan pa'i bsod nams kyi phung po mngon par 'du bgyid pa gang lags pa de dag thams cad la'ang rjes su yi rang ba'i mchog gis rjes su yi rang
262b2(rgyud): ngo| |rjes su yi rang ba dam pa dang / gtso bo dang / khyad par can dang / rab dang / phul dang / gya nom pa dang / bla ma dang / bla na med pa dang / ltag na med pa dang / mnyam pa med
262b3(rgyud): pa dang | mi mnyam pa dang / mnyam pas rjes su yi rang ngo / /skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che
262b4(rgyud): dang | lha dang / mi rnams kyi don dang / sman pa dang / bde ba'i slad du/ sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa
262b5(rgyud): yang dag par rdzogs pa'i byang chub tu mngon par rdzogs par sangs rgyas nas chos kyi 'khor lo rab tu bskor ba/ chos kyi 'khor lo rab tu bstan pa/ chos kyi tshul rab tu gzung
262b6(rgyud): ba| chos kyi char rab tu phab pa/ chos kyi char rab tu btang ba/ chos kyi rnga rab tu brdungs pa/ chos kyi rnga bo che brdungs pa/ chos kyi dung bus pa/ chos kyi srog shing bsgreng ba/
262b7(rgyud): chos kyi sgron me 'bar bar mdzad pa/ sems can thams cad la chos kyi sbyin pas tshim par mdzad pa/ nyam bag tu spyod tu 'dzud pa gang lags pa de/ de la nyan thos kyi
263a1(rgyud): @#/ /theg pa'am/ rang sangs rgyas kyi theg pa'am/ byang chub sems dpa'i theg pa'am/ de las gzhan pa'i sems can rnams kyis dge ba'i rtsa ba bskyed pa gang
263a2(rgyud): lags pa de dag thams cad la'ang rjes su yi rang ba'i mchog gis rjes su yi rang bas na/ rjes su yi rang ba mi mnyam pa dang / mnyam pa'i bar gyis rjes su yi rang
263a3(rgyud): ngo| |skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang / mi rnams kyi don dang / sman pa dang /
263a4(rgyud): bde ba'i slad du ma 'ongs pa'i dus kyi sangs rgyas bcom ldan 'das/ de dag bla na med pa yang dag par rdzogs pa'i byang chub tu mngon par rdzogs par sangs rgyas nas /
263a5(rgyud): chos kyi 'khor lo bskor bar 'gyur ba'i bar dag gang lags pa dang / de la nyan thos kyi theg pa pa'am/ rang sangs rgyas kyi theg pa pa'am/ byang chub sems dpa'i theg pa pa'am/
263a6(rgyud): de las gzhan pa'i sems can gang dag dge ba'i rtsa ba bskyed par 'gyur ba gang lags pa/ de dag thams cad la'ang rjes su yi rang ba'i mchog gis rjes su yi rang ba nas/
263a7(rgyud): rjes su yi rang ba mi mnyam pa dang / mnyam pa'i bar gyis rjes su yi rang ngo / /skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po
263b1(rgyud): che dang / lha dang / mi rnams kyi don dang / sman pa dang / bde ba'i slad du da ltar phyogs bcu'i 'jig rten na/ sangs rgyas bcom ldan 'das rnams bla na med pa yang dag par rdzogs pa'i byang
263b2(rgyud): chub mngon par rdzogs par sangs rgyas nas/ chos kyi 'khor lo rab tu bskor ba/ chos kyi 'khor lo rab tu ston pa/ chos kyi tshul rab tu 'dzin pa/ chos kyi char rab tu 'bebs pa/
263b3(rgyud): chos kyi char rab tu gtong bar/ chos kyi sbyin pa mdzad pa/ chos kyi 'khor lo rab tu ston pa/ chos kyi rnga brdung ba/ chos kyi rnga bo che brdung ba/ chos kyi dung 'bud pa/ chos kyi srog shing
263b4(rgyud): bsgreng ba/ sems can thams cad la chos kyi sbyin pas tshim par mdzad pa/ nyam bag tu spyod du 'dzud pa gang lags pa dang / de la nyan thos kyi theg pa pa'am/ rang sangs rgyas
263b5(rgyud): kyi theg pa pa'am/ byang chub sems dpa'i theg pa pa'am/ de las gzhan pa'i sems can de dag dge ba'i rtsa ba bskyed pa gang lags pa de dag thams cad la'ang rjes su yi rang
263b6(rgyud): ba'i mchog gis rjes su yi rang ba nas/ rjes su yi rang ba mi mnyam pa dang / mnyam pa'i bar gyis rjes su yi rang ngo zhes brjod par bya'o/ /shA ri'i bu/ 'di ni rjes su yi rang ba'i bsod
263b7(rgyud): nams kyi phung po'o/ /rigs kyi bu'am/ rigs kyi bu mo rjes su yi rang ba'i bsod nams kyi phung po 'dis rjes su yi rang na/ bsod nams kyi phung po mang po grangs med dpag tu med
264a1(rgyud): @#/ /pa bskyed do/ /shA ri'i bu/ stong gsum gyi stong chen po'i 'jig rten gyi khams gyi sems can nas/ 'jig rten gyi khams gang gA'i klung gi bye ma snyed kyi
264a2(rgyud): sems can ji snyed pa de dag thams cad dgra bcom pa/ zag pa zad par gyur la/ rigs kyi bu'am/ rigs kyi bu mo gang la la zhig gis de dag la ji srid 'tsho'i bar du/ gos
264a3(rgyud): dang / zas dang / na ba'i gsos sman dang / yo byad rnams kyi bsnyen bkur byas pa bas/ gang zhig rjes su yi rang ba 'dis rjes su yi rang na/ de ni de bas bsod nams
264a4(rgyud): ches mang du grangs med dpag tu med pa skyed do/ /shA ri'i bu/ de lta bas na/ rigs kyi bu 'am/ rigs kyi bu mo bla na med pa yang dag par rdzogs pa'i byang chub mngon par
264a5(rgyud): rdzogs par 'tshang rgya bar 'dod pas/ rjes su yi rang ba 'dis rjes su yi rang bar bya'o/ /bud med skyes pa'i dngos po thob par 'dod cing / bud med kyi dbang po brje bar 'dod
264a6(rgyud): pas kyang / rjes su yi rang ba 'dis rjes su yi rang bar bya'o/ /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to//
264a7(rgyud): bcom ldan 'das/ ma 'ongs pa'i byang chub sems dpa' sems dpa' chen po rnams la snang ba bgyis par 'gyur ba dang / da ltar byung ba'i byang chub sems dpa'
264b1(rgyud): rnams kyis mos pa bskyed par 'gyur ba'i bskul ba'i phung po'ang bshad du gsol/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad
264b2(rgyud): ces bka' stsal to/ /shA ri'i bu/ 'di la rigs kyi bu 'am/ rigs kyi bu mo nyan thos kyi theg pa la yang dag par zhugs pa'am/ rang sangs rgyas kyi theg pa la yang dag par
264b3(rgyud): zhugs pa'am/ theg pa chen po la yang dag par zhugs pa'am/ sems can gzhan dag kyang rung ste/ bla na med pa yang dag par rdzogs pa'i byang chub mngon par rdzogs
264b4(rgyud): par 'tshang rgya bar 'dod pas/ nyin lan gsum mtshan lan gsum du bla gos phrag pa gcig tu gzar la pus mo g.yas pa'i lha nga sa la btsugs te thal mo sbyar nas/
264b5(rgyud): tshig 'di skad du/ sangs rgyas bcom ldan 'das gang dag da ltar phyogs bcu'i 'jig rten gyi khams na/ bla na med pa yang dag par rdzogs pa'i byang chub mngon par
264b6(rgyud): rdzogs par sangs rgyas pa de dag la phyag 'tshal lo/ /sangs rgyas bcom ldan 'das de dag la phyag 'tshal nas chos kyi 'khor lo rab tu bskor bar bskul gyi/ sangs
264b7(rgyud): rgyas bcom ldan 'das de dag gis skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang / mi
265a1(rgyud): @#/ /rnams kyi don dang / sman pa dang / bde ba'i slad du chos kyi 'khor lo rab tu bskor du gsol/ chos kyi 'khor lo rab tu bstan du gsol/ chos kyi tshul
265a2(rgyud): rab tu gzung du gsol/ chos kyi sbyin pa mdzad du gsol/ chos kyi sgron ma 'bar bar mdzad du gsol/ chos kyi char dbab tu gsol/ chos kyi char gtang du gsol/ chos kyi rnga
265a3(rgyud): rdung du gsol/ chos kyis rnga bo che rdung du gsol/ chos kyi dung 'bud du gsol/ chos kyi srog shing bsgreng du gsol zhes brjod par bya'o/ /shA ri'i bu/ gzhan yang /
265a4(rgyud): rigs kyi bu 'am/ rigs kyi bu mo nyan thos kyi theg pa la yang dag par zhugs pa 'am/ rang sangs rgyas kyi theg pa la yang dag par zhugs pa 'am/ theg pa chen po la yang
265a5(rgyud): dag par zhugs pa 'am/ sems can gzhan dag kyang rung ste/ nyin lan gsum mtshan lan gsum du bla gos phrag pa gcig tu gzar nas pus mo g.yas pa'i lha nga
265a6(rgyud): sa la btsugs te thal mo sbyar nas/ tshig 'di skad du/ sangs rgyas bcom ldan 'das gang dag da lta na phyogs bcu'i 'jig rten gyi khams na sku tshe'i 'du byed
265a7(rgyud): btang ba'i sangs rgyas bcom ldan 'das de dag la phyag 'tshal lo/ /sangs rgyas bcom ldan 'das de dag la phyag 'tshal nas gsol ba 'debs kyi/ sangs rgyas
265b1(rgyud): bcom ldan 'das de dag skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang / mi rnams kyi don dang /
265b2(rgyud): sman pa dang / bde ba'i slad du/ chos kyi 'khor lo ni rab tu bskor/ chos kyi sgron me ni rab tu 'bar bar mdzad/ chos kyi char ni rab tu 'bebs/ chos kyi char ni rab tu gtong / chos
265b3(rgyud): kyi rnga ni rab tu brdung / chos kyi rnga bo che ni rab tu brdung / chos kyi dung ni rab tu 'bud/ chos kyi srog shing ni rab tu bsgreng / chos kyi sgron ma ni mched par mdzad/ sems can
265b4(rgyud): thams cad la chos kyi sbyin pas ni tshim par mdzad/ nyam bag tu spyod du 'dzud cing re zhig bzhugs su gsol/ gsol ba btab pa'i phung po 'di'ang bla na med pa yang dag
265b5(rgyud): p ar rdzogs pa'i byang chub tu yongs su bsngos te ji ltar bla na med pa yang dag par rdzogs pa'i byang chub tu yongs su bsngo ba de bzhin du 'di yongs su bsngo'o zhes brjod par
265b6(rgyud): bya'o| / shA ri'i bu/ 'di ni gsol ba gdab pa'i phung po ste/ rigs kyi bu 'am/ rigs kyi bu mo gsol ba gdab pa'i phung po 'dis gsol ba 'debs na/ bsod nams
265b7(rgyud): mang po grangs med dpag tu med pa bskyed do/ /shA ri'i bu/ rigs kyi bu 'am/ rigs kyi bu mo gang la la zhig gis stong gsum gyi stong chen po'i 'jig rten gyi khams ji snyed
266a1(rgyud): @#/ /pa de dag rin po che sna bdun gyis bkang ste/ de bzhin gshegs pa rnams la dbul ba phul ba bas/ gang gis de bzhin gshegs pa de dag la
266a2(rgyud): chos kyi 'khor lo bskor bar bskul na/ de ni de bsod nams ches mang du grangs med dpag tu med pa skyed do/ /shA ri'i bu/ stong gsum gyi stong chen po'i 'jig rten gyi
266a3(rgyud): khams lta zhog ste/ shA ri'i bu 'jig rten gyi khams gang gA'i klung gi bye ma snyed dang mnyam pa ji snyed pa de dag rigs kyi bu 'am/ rigs kyi bu mo gang la la zhig gis/
266a4(rgyud): rin po che sna bdun gyis bkang ste de bzhin gshegs pa rnams la dbul ba phul ba bas gang gis de bzhin gshegs pa de dag la gsol ba btab na/ de ni de bas
266a5(rgyud): bsod nams ches mang du grangs med dpag tu med pa bskyed do/ /de ci'i phyir zhe na/ shA ri'i bu/ ngas sngon byang chub sems dpa'i spyad pa spyod pa na/ de bzhin
266a6(rgyud): gshegs pa rnams la chos kyi 'khor lo bskor bar gsol ba btab ste/ dge ba'i rtsa ba des na nga la lha'i dbang po brgya byin dang / mi mjed kyi bdag po tshangs
266a7(rgyud): pas| bcom ldan 'das/ skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang / mi rnams kyi don
266b1(rgyud): dang / sman pa dang / bde ba'i slad du chos kyi 'khor lo rab tu bskor bar gsol zhes chos kyi 'khor lo rab tu bskor bar gsol ba btab bo/ /shA ri'i bu/ ngas sngon/ byang chub
266b2(rgyud): kyi phyir spyad pa spyod pa na/ de bzhin gshegs pa rnams la ring du bzhugs pa gsol te/ dge ba'i rtsa ba de ni nga mi 'jigs pa bzhi dang / de bzhin gshegs pa'i stobs
266b3(rgyud): bcu dang / sangs rgyas kyi chos ma 'dres pa bco brgyad dang / so so yang dag par rig pa bzhi dang / byams pa chen po dang / snying rje chen po dang / yongs su mya ngan las 'das pa
266b4(rgyud): thob ste/ nga'i dam pa'i chos kyang yun ring du gnas par 'gyur ro/ /de skad ces bka' stsal pa dang / bcom ldan 'das la tshe dang ldan pa shA ri'i bus yang 'di skad ces
266b5(rgyud): gsol to/ /bcom ldan 'das/ rigs kyi bu'am/ rigs kyi bu mo nyan thos kyi theg pa la yang dag par zhugs pa'am/ rang sangs rgyas kyi theg pa la yang dag par zhugs
266b6(rgyud): pa 'am/ theg pa chen po la yang dag par zhugs pa 'am/ sems can gzhan dag kyang rung ste/ bla na med pa yang dag par rdzogs pa'i byang chub mngon par rdzogs par
266b7(rgyud): 'tshang rgya bar 'tshal bas/ thams cad mkhyen pa nyid du 'gyur bar bgyi ba'i slad du/ dge ba'i rtsa ba rnams ji ltar yongs su bsngo bar bgyi/ de skad ces gsol
267a1(rgyud): @#/ /pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu/ 'di la rigs kyi bu 'am/ rigs kyi bu mo
267a2(rgyud): nyan thos kyi theg pa la yang dag par zhugs pa 'am/ rang sangs rgyas kyi theg pa la yang dag par zhugs pa 'am/ theg pa chen po la yang dag par zhugs pa 'am/ sems
267a3(rgyud): can gzhan dag kyang rung ste/ bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/ nyin lan gsum mtshan lan gsum du tshig 'di
267a4(rgyud): skad ces/ thog ma dang / tha ma ma mchis pa'i 'khor ba na 'khor ba'i tshe/ bdag gis dge ba'i rtsa ba mngon par 'dus bgyis par gyur pa/ sangs rgyas sam/ chos sam/ dge
267a5(rgyud): 'dun nam/ gang zag gam/ tha na dud 'gro'i skye gnas su song ba rnams sam/ sems can gzhan dag kyang rung ste/ zan chang gcig tsam stsal bar gyur pa dang / 'chags
267a6(rgyud): pa gang lags pa dang / gsol ba gdab pa gang lags pa dang / skyabs su mchi ba gang lags pa dang / bslab pa'i gzhi dang ldan pa'i dge ba'i rtsa ba gang lags pa
267a7(rgyud): dang / so sor 'chags pa dang ldan pa'i dge ba'i rtsa ba gang lags pa dang / rjes su yi rang ba dang ldan pa'i bsod nams bgyi ba'i dngos po gang lags pa dang / gsol
267b1(rgyud): ba gdab pa dang ldan pa'i dge ba'i rtsa ba gang lags pa de dag thams cad gcig tu bsdus/ gzhal bzlums te sems dul zhing rnam par grol ba dang / gzung ba ma mchis pas sems
267b2(rgyud): can thams cad la stsal to/ /ji ltar dge ba'i rtsa ba rnams sems can rnams la btang bar bgyi ba/ sangs rgyas bcom ldan 'das rnams kyis/ sangs rgyas kyi ye shes chags pa
267b3(rgyud): mi mnga' bas ji ltar mkhyen pa de lta bus bdag gis dge ba'i rtsa ba de btang ste/ sems can thams cad lag na rin po che dang ldan par gyur cig /nam mkha' mdzod dang /
267b4(rgyud): longs spyod zad mi shes pa dang / bsod nams zad mi shes pa dang / chos zad mi shes pa dang / ye shes zad mi shes pa dang / spobs pa zad mi shes pa dang / bla na me pa
267b5(rgyud): yang dag par rdzogs pa'i byang chub mngon par rdzogs par byang chub pa dang / thams cad mkhyen pa'i ye shes thob par gyur cig /bdag gis dge ba'i rtsa ba 'di sems can
267b6(rgyud): thams cad la stsal pa las byung ba'i bsod nams gang yin pa de dag thams cad gcig tu bsdus/ gzhal zlums te bla na med pa yang dag par rdzogs pa'i byang chub tu
267b7(rgyud): yongs su bsngo'o/ /dge ba'i rtsa ba 'dis bdag dang / sems can thams cad bla na med pa yang dag par rdzogs pa'i byang chub mngon par 'tshang rgya bar gyur cig /thams cad
268a1(rgyud): @#/ /mkhyen pa'i ye shes kyang thob par gyur cig /ji ltar sngon gyi byang chub sems dpa' sems dpa' chen po de dag gis byang chub kyi phyir spyod pa na/ de
268a2(rgyud): thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngos pa de bzhin du/ bdag gis kyang thams cad mkhyen pa nyid du 'gyur
268a3(rgyud): bar bgyi ba'i slad du dge ba'i rtsa ba rnams yongs su bsngo'o/ /dge ba'i rtsa ba 'dis bdag dang / sems can thams cad bla na med pa yang dag par rdzogs pa'i
268a4(rgyud): byang chub mngon par rdzogs par 'tshang rgya bar gyur cig / thams cad mkhyen pa'i ye shes kyang thob par gyur cig /ji ltar ma 'ongs pa'i dus kyi byang chub sems
268a5(rgyud): dpa' sems dpa' chen po de dag gis byang chub gyi phyir spyod pa ni/ thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs bsngo bar 'gyur
268a6(rgyud): ba de bzhin du bdag gis kyang thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngo'o/ /dge ba'i rtsa ba 'dis bdag dang /
268a7(rgyud): sems can thams cad bla na med pa yang dag par rdzogs pa'i byang chub mngon par rdzogs par 'tshang rgya bar gyur cig /thams cad mkhyen pa'i ye shes kyang
268b1(rgyud): thob par gyur cig / ji ltar de lta na da ltar byung ba'i byang chub sems dpa' sems dpa' chen po de dag gis byang chub kyi phyir spyod pa na/ thams cad mkhyen pa nyid du 'gyur
268b2(rgyud): b ar bgyi ba'i slad du dge ba'i rtsa ba rnams yongs su bsngos pa de bzhin du bdag gis kyang thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su
268b3(rgyud): bsngo'o/ /dge ba'i rtsa ba 'dis bdag dang / sems can thams cad bla na med pa yang dag par rdzogs pa'i byang chub mngon par rdzogs par 'tshang rgya bar gyur cig /thams
268b4(rgyud): cad mkhyen pa'i ye shes kyang thob par gyur cig / ji ltar bcom ldan 'das de bzhin gshegs pa shAkya thub pa des byang chub kyi snying po la bzhugs te/ sangs rgyas kyi ting nge
268b5(rgyud): 'dzin bsam gyis mi khyab pa/ dri ma med pa/ shin tu dkar ba la zhugs nas bdud sdig can bcom ste/ shes par bgyi ba dang / blta bar bgyi ba dang / rtogs par bgyi ba dang /
268b6(rgyud): mngon par rdzogs par byang chub par bgyi ba gang ci'ang rung ste/ de thams cad nam gyi tho rangs skya rang 'char kar skad cig gcig dang ldan pa'i shes rab kyis bdud rtsi brnyes te/
268b7(rgyud): 'chi ba med par 'gro ba'i lam mngon par sangs rgyas pa de bzhin du bdag dang / sems can thams cad kyang bla na med pa yang dag par rdzogs pa'i byang chub mngon par rdzogs par 'tshang
269a1(rgyud): @#/ /rgya bar gyur cig /thams cad mkhyen pa'i ye shes kyang thob par gyur cig /ji ltar bcom ldan 'das de bzhin gshegs pa 'od dpag med dang /
269a2(rgyud): 'od mchog dang / 'od dge dang / bsod nams 'od dang / mi 'khrugs pa dang / seng ge dang / 'od zer brgya pa dang / 'od zer mtho dang / 'od kyi dra ba can dang / rin chen 'od 'phro
269a3(rgyud): dang / 'od 'bar dang / snang ba'i rgyal po dang / shin tu brgyan dang / rin chen me tog dang / chos kyi rgyal mtshan dang / yan lag mchog ces bya ba'i de bzhin gshegs pa
269a4(rgyud): dgra bcom pa yang dag par rdzogs pa'i sangs rgyas de dag dang / sangs rgyas bcom ldan 'das gzhan dag gis bla na med pa yang dag par rdzogs pa'i byang chub mngon par
269a5(rgyud): rdzogs par sangs rgyas nas ji tsam du skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang / mi
269a6(rgyud): rnams kyi don dang / sman pa dang / bde ba'i slad du chos kyi 'khor lo rab tu bskor ba de bzhin du bdag dang / sems can thams cad kyang bla na med pa yang dag par
269a7(rgyud): rdzogs pa'i byang chub mngon par rdzogs par sangs rgyas nas skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal
269b1(rgyud): po che dang / lha dang / mi rnams kyi don dang / sman pa dang / bde ba'i slad du chos kyi 'khor lo rab tu bskor bar shog cig ces brjod par bya'o/ /shA ri'i bu/ 'di ni yongs
269b2(rgyud): su bsngo ba'i phung po ste/ bsod nams kyi phung po snga mas yongs su bsngo ba'i phung po 'di'i brgya'i char yang nye bar mi 'gro ba nas/ dpe'i bar du yang mi bzod do/ /shA ri'i bu/
269b3(rgyud): rigs kyi bu'am/ rigs kyi bu mo gang la la zhig mdo sde 'di len tam/ kun chub par byed dam/ 'dzin tam/ klog gam/ gzhan dag la'ang rgya cher yang dag par rab tu
269b4(rgyud): ston na de'i bsod nams kyi phung po de bas ches mang du grangs med dpag tu med pa bskyed do/ /shA ri'i bu/ stong gsum gyi stong chen po'i 'jig rten gyi khams kyi sems can
269b5(rgyud): ji snyed yod pa de dag thams cad snga phyi med par mi lus thob par gyur la/ de dag snga phyi med par mi'i lus thob nas kyang rang byang chub thob par gyur te/ de dag la rigs kyi
269b6(rgyud): bu'am/ rigs kyi bu mo gang la la zhig gis bsti stang dang / phud dud du bya ba'i phyir gos dang / zas dang / mal cha dang / na ba'i gsos sman dang / yo byad rnams kyis ji srid
269b7(rgyud): 'tsho'i bar du bsnyen bkur byas/ rim gro bya ba la lan gcig tsam yang rin po che'i phung po ri rab tsam gyi rin po che rnams yongs su zad par byas la/ yongs su mya ngan las
270a1(rgyud): @#/ /'das nas kyang de dag gi mchod rten rin po che sna bdun te/ gser dang / dngul dang / mu tig dang / bai DUR+ya dang / shel dang / spug dang / mu
270a2(rgyud): tig dmar po las 'phang du dpag tshad bcu pa byas te/ de dag la gdugs dang / rgyal mtshan dang / ba dan dang / ba dan phra mo rnams kyis mchod pa byas na/ shA ri'i
270a3(rgyud): bu| de ji snyam du sems/ rigs kyi bu 'am/ rigs kyi bu mo de gzhi de las bsod nams mang du skyed dam/ gsol pa/ bcom ldan 'das/ mang lags so/ /bde bar
270a4(rgyud): gshegs pa/ mang lags so/ /bka' stsal pa/ shA ri'i bu/ rigs kyi bu 'am/ rigs kyi bu mo gang mdo 'di 'dzin tam/ kun chub par byed dam/ 'don par byed
270a5(rgyud): dam| klog gam/ skye bo mang po la yang dag par rab tu ston tam/ bla na med pa yang dag par rdzogs pa'i byang chub tu smon lam 'debs na/ de ni de bas bsod nams
270a6(rgyud): ches mang du bskyed do/ /bsod nams kyi phung po snga mas bsod nams kyi phung po 'di'i brgya'i char yang nye bar mi 'gro ba nas dpe'i bar du'ang mi bzod do/ /de ci'i phyir zhe na/
270a7(rgyud): shA ri'i bu/ 'di ltar rigs kyi bu 'am/ rigs kyi bu mo sgrub pa 'di la gnas nas/ phyogs bcu'i 'jig rten gyi khams kyi sangs rgyas bcom ldan 'das rnams la
270b1(rgyud): chos kyi 'khor lo bskor bar bskul ba'i phyir ro/ /shA ri'i bu/ sbyin pa rnams kyi nang na/ 'di lta ste/ chos kyi sbyin pa mchog ces ngas bshad do/ /de nas 'khor de las srog
270b2(rgyud): chags khri stan las langs te/ so so nas bla gos phrag pa gcig tu gzar nas pus mo g.yas pa'i lha pas la btsugs te/ bcom ldan 'das ga la ba de logs su thal
270b3(rgyud): mo sbyar ba btud nas bcom ldan 'das la 'di skad ces gsol to/ /bcom ldan 'das/ bdag cag gis mdo 'di gzung bar bgyi'o/ /gzhan dag la'ang rgya cher yang
270b4(rgyud): dag par bstan par bgyi'o/ /bsgrub pa la gnas par bgyi'o/ /de ci'i slad du zhe na/ bcom ldan 'das/ bdag cag ni dge ba'i chos de lta bu dag gis bla na med pa yang
270b5(rgyud): dag par rdzogs pa'i byang chub mngon par rdzogs par 'tshang rgya bar 'gyur zhing don du gnyer ba lags so/ /de nas lha'i dbang po brgya byin gyis bcom ldan 'das dang /
270b6(rgyud): chos kyi rnam grangs 'di la lha'i me tog man dA ra bas mngon par gtor to/ /mngon par gtor nas kyang tshig 'di skad ces/ bcom ldan 'das/ chos kyi rnam grangs 'di
270b7(rgyud): ni byang chub sems dpa' rnams kyi dge ba'i rtsa ba bskrun pa dang / las kyi sgrib pa rgyun gcod ba'i gces spras bgyid pa lags so/ /bcom ldan 'das kyis bka' stsal
271a1(rgyud): @#/ /pa/ de de bzhin no/ /kau shi ka /de de bzhin te/ de ci'i phyir zhe na/ lha'i dbang po/ ngas mngon par shes te/ 'di nas bskal pa grangs med pa'i
271a2(rgyud): yang ches grangs med par gyur pa na/ de bzhin gshegs pa dgra bcom pa yang dag par rdzogs pa'i sangs rgyas 'od zer gyi phung po chen po zhes bya ba/ rig pa dang /
271a3(rgyud): zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang / mi rnams kyi ston pa/ sangs rgyas bcom
271a4(rgyud): ldan 'das 'jig rten du byung ngo / /lha'i dbang po/ de bzhin gshegs pa dgra bcom pa yang dag par rdzogs pa'i sangs rgyas 'od zer gyi phung po chen po de'i sku
271a5(rgyud): tshe'i tshad ni lo bye ba phrag drug cu thub par gyur to/ /de'i nyan thos thog mar 'dus pa ni/ bye ba phrag 'bum yod de/ thams cad kyang dgra bcom pa/ zag pa zad
271a6(rgyud): pa/ sha stag go /de'i nyan thos 'dus pa gnyis pa ni bye ba phrag dgu bcu rtsa brgyad yod de/ thams cad kyang dgra bcom pa/ zag pa zad pa sha stag go /de'i
271a7(rgyud): nyan thos 'dus pa gsum pa ni bye ba brgya stong phrag dgu bcu rtsa dgu yod de/ thams cad kyang dgra bcom pa/ zag pa zad pa sha stag go /lha'i dbang po/ de nas
271b1(rgyud): de bzhin gshegs pa dgra bcom pa yang dag par rdzogs pa'i sangs rgyas 'od zer gyi phung po chen po de lha dang bcas pa'i 'jig rten dang / tshangs pa dang bcas pa dang /
271b2(rgyud): dge sbyong dang / bram zer bcas pa'i skye dgu'i don gyi phyir rgyu'o/ /lha'i dbang po/ de'i tshe bud med gang gA'i lha mo zhes bya ba zhig 'khor 'dus pa de nyid kyi nang du 'dus
271b3(rgyud): par gyur te 'dug pa des chos kyi rnam grangs 'di bcom ldan 'das de bzhin gshegs pa 'od zer gyi phung po chen po las mngon sum du gzung / kun chub
271b4(rgyud): par byas/ blangs nas skye bo mang po la yang dag par bstan te/ bla na med pa yang dag par rdzogs pa'i byang chub la yang dag par zhugs par gyur to/ /de
271b5(rgyud): de nas shi 'phos nas bud med kyi lus spangs te skyes pa'i dbang po thob nas rtag par rgyun tu lha dang / mi rnams kyi nang du skyes te/ lan brgyad khri bzhi stong du 'khor
271b6(rgyud): los bsgyur ba'i rgyal po byas nas/ de bzhin gshegs pa rin chen 'od 'phro zhes bya bar gyur te/ /kau shi ka /'di nas shar phyogs na sangs rgyas kyi zhing bye ba stong phrag
271b7(rgyud): brgya na chos ston te ngas da ltar na'ang mthong ngo / /ko'u shi ka /su dag /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin
272a1(rgyud): @#/ /chen 'od 'phro de'i mtshan thos pa de dag thams cad yongs su mya ngan las 'das par nges par 'gyur ro/ /bud med gang la la zhig gis de bzhin
272a2(rgyud): gshegs pa dgra bcom pa yang dag par rdzogs pa'i sangs rgyas rin chen 'od 'phro de'i mtshan thos sam/ 'chi kar yang mngon sum du byed na de nyid de'i bud med kyi lus
272a3(rgyud): kyi tha ma yin no/ /rigs kyi bu/ gser 'od dam pa'i mdo sde'i dbang po 'di'i phan yon rnam pa sna tshogs 'byung bar 'gyur te/ byang chub kyi dge ba'i chos rnams yongs su
272a4(rgyud): rgyas par 'gyur ba dang / las kyi sgrib pa'i rgyun thams cad gcod par 'gyur ro/ /yang dge slong ngam/ dge slong ma'am/ dge bsnyen nam/ dge bsnyen ma gang la la zhig
272a5(rgyud): gis gser 'od dam pa mdo sde'i dbang po 'di 'chad cing ston pa'i gnas dang / yul 'khor der phan yon rnam pa 'di bzhi 'byung bar 'gyur ro/ /bzhi gang zhe na/ yul
272a6(rgyud): de'i rgyal po nad med cing gnod pa thams cad dang bral bar 'gyur ba dang / tshe ring zhing bar chad mi 'byung ba dang / dgra dang / pha rol gyi dmag tshogs kyis 'joms par mi
272a7(rgyud): 'gyur ba dang / bde ba la longs spyod cing dam pa'i chos yongs su rgyas par byed pa de ni/ mi'i rgyal po de la brgya byin dang / tshangs pa dang / 'jig rten skyong ba bzhi dang /
272b1(rgyud): gnod sbyin gyi bdag po la sogs pas yongs su bsrungs pa'i phyir ro/ /de nas bcom ldan 'das kyis lha'i 'khor de dag la/ rigs kyi bu dag /de de lta yin nam zhes bka'
272b2(rgyud): stsal pa dang / de nas brgya byin dang / tshangs pa la sogs pa tshad med pa'i 'khor de dag so so nas tshig 'di skad ces gsol to/ /de de lta lags so/ /bcom ldan 'das
272b3(rgyud): yul 'khor gang du mdo sde'i dbang po 'di klog cing 'don pa dang / ston pa de'i rgyal po dang / yul 'khor der mchis te/ de la bdag cag gis rtag tu bsrung ba dang / lhan
272b4(rgyud): cig gnas par bgyis te/ rgyal po de'i phas kyi dgra dang / gnod pa dang / bar chad dang / nad dang / mya ngan la sogs pa thams cad ma mchis par bgyi'o/ /tshe ring ba dang /
272b5(rgyud): bde ba dang / bkra shis su ldan zhing bsams pa thams cad 'grub pas/ rtag pas sems dga' bar yang bgyi'o/ /rgyal po'i 'khor de'i dmag rnams kyang dpa'
272b6(rgyud): zhing brtul phod par bgyi'o/ /de skad ces gsol pa dang / bcom ldan 'das kyis legs so zhes bka' stsal to/ /legs so/ /legs so/ /rigs kyi bu dag /ji skad smras pa
272b7(rgyud): de bzhin du sgrubs shig dang / rgyal po de chos bzhin du spyod pas/ de'i 'bangs rnams kyang rgyal po bzhin chos bzhin spyod par 'gyur ro/ /de la khyed kyis mthu dang / kha
273a1(rgyud): @#/ /dog phun sum tshogs pas bstang zhing phan pa dam pas gnas dang / 'khor la sogs pa 'od can du gyis shig /de nas brgya byin dang / tshangs
273a2(rgyud): pa la sogs pas kyang bcom ldan 'das kyis ji skad bka' stsal pa bzhin du bgyi'o zhes gsol to/ /de nas bcom ldan 'das kyis bka' stsal pa/ gang mdo sde'i dbang
273a3(rgyud): po 'di ston pa dang / rgyas par byed pa'i gnas dang / yul der rgyal po'i blon po rnams la phan yon rnam pa 'di bzhi 'byung bar 'gyur te/ bzhi gang zhe na/ gcig la
273a4(rgyud): gcig gus shing mdza' ba'i sems su 'gyur pa dang / rtag tu rgyal pos gnang zhing dge sbyong dang / bram ze dang / rgyal phran la sogs pas btsun par 'dzin pa dang /
273a5(rgyud): dam pa'i chos don du gnyer zhing khe dang grags pa mi tshol bas grags pa chen po phyogs su rgyas shing kun gyis bstod pa dang / tshe ring zhing bde bar longs spyod pa ste/ bzhi
273a6(rgyud): po de dag go / gzhan yang / dam pa'i chos 'di ston pa'i yul de'i dge sbyong dang / bram ze rnams la phan yon 'di bzhi 'byung ste/ bzhi gang zhe na/ gos dang / bsod
273a7(rgyud): snyoms dang / mal cha dang / sman la sogs pas phongs par mi 'gyur ba dang / de dag kun kyang klog pa dang / 'don pa'i bsam pas sems bde bar 'gyur ba dang / ri dang /
273b1(rgyud): nags tshal la sogs par bde bar gnas par 'gyur ba dang / gang brnag par bya ba'i bsam pa de yongs su rdzogs par 'gyur ba dang bzhi po da dag go /gzhan yang / mdo
273b2(rgyud): 'di 'don pa'i yul de'i skye bo de dag nad med cing bde ba 'phel ba dang / nor dang / yo byad dang / rin po che la sogs pa bsgrub pa myung du 'grub cing / bsod nams
273b3(rgyud): 'phel ba la sogs te phan yon rnam pa de dag dang ldan par 'gyur ro/ /de nas brgya byin dang / tshangs pa dang / rgyal po chen po bzhi la sogs pa'i 'khor de dag gis 'di
273b4(rgyud): skad ces gsol to/ /bcom ldan 'das/ don zab mo ston pa'i mdo sde 'di ji srid 'jig rten na gnas kyi bar du byang chub kyi phyogs kyi chos sum cu rtsa bdun gyi chos rnams
273b5(rgyud): kyang gnas par 'gyur ro/ /mdo sde 'di nam mi bzhugs par gyur pa'i dus der/ dam pa'i chos rnams kyang med par 'gyur ro zhes gsol pa dang / bcom ldan 'das
273b6(rgyud): kyis bka' stsal pa/ de de lta'o/ /rigs kyi bu dag /de lta bas na khyod kyis gser 'od dam pa'i mdo 'di las tha na tshig gcig gam/ tshigs su bcad pa gcig gam/ le'u
273b7(rgyud): gcig gam/ sde tshang bar yang rung ste/ yang dag par gdon par bya/ bzung bar bya/ bsam par bya/ yongs su bsgrub par bya'o/ /sems can mang po'i yun gyi don dang / phan
274a1(rgyud): @#/ /pa dang / bde ba'i phyir kun la ston cing rgyas par byed na/ de bsod nams kyi phung po tshad med pa dang ldan par 'gyur ro zhes bka' stsal pa dang /
274a2(rgyud): bcom ldan 'das kyis gsungs pa la mngon par bstod do/ /gser 'od dam pa mdo sde'i dbang po'i rgyal po las/ las kyi sgrib pa rgyun gcod pa zhes bya ba'i
274a3(rgyud): le'u ste lnga pa'o/ / //bam po bzhi pa/ de nas byang chub sems dpa' sems dpa' chen po blo gros mi zad pa stan las langs te bla gos phrag pa
274a4(rgyud): gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la rin po che sna tshogs
274a5(rgyud): kyi me tog gi gdugs dang / me tog gi phur mas mchod nas/ bcom ldan 'das la 'di skad ces gsol to/ /bcom ldan 'das/ byang chub kyi sems byang chub kyi sems
274a6(rgyud): zhes bgyi ba/ bcom ldan 'das/ ji tsam gyis na byang chub sems dpa' byang chub kyi sems dang ldan pa lags/ bcom ldan 'das/ byang chub kyi sems gang lags/
274a7(rgyud): bcom ldan 'das/ byang chub la ni sems sam/ byang chub sems dpa' ma dmigs/ mi dmigs/ dmigs par yang mi 'gyur ro/ /byang chub las gud
274b1(rgyud): na'ang byang chub kyi sems mi dmigs te byang chub ni brjod du ma mchis/ sems ni gzugs ma mchis/ bstan du ma mchis/ thogs pa ma mchis/ rnam par rig pa ma
274b2(rgyud): mchis shing / sems par yang mi dmigs na/ bcom ldan 'das/ ji ltar na chos 'di dag gi don rtogs par bgyi/ bcom ldan 'das kyis bka' stsal pa/ rigs
274b3(rgyud): kyi bu/ 'di la byang chub ni brda 'am/ gdags pa'am/ tha snyad du mi dmigs shing / byang chub las gud na byang chub kyi sems kyang mi dmigs la/ byang chub ni brjod du med/
274b4(rgyud): sems ni gzugs med/ bstan du med/ thogs pa med/ rnam par rig pa med/ sems dpa' yang mi dmigs so/ /de ci'i phyir zhe na/ byang chub ni brjod du med pa ste/ byang chub
274b5(rgyud): ji lta bar sems kyang de bzhin no/ /sems ji lta bar byang chub kyang de bzhin no/ /byang chub dang / sems ji lta bar sems dpa' rnams kyang de bzhin no/ /sems dpa'
274b6(rgyud): rnams ji lta bar 'das pa dang / ma 'ongs pa dang / da ltar byung ba'i chos thams cad kyang de bzhin no/ /rigs kyi bu/ de ltar na byang chub sems dpa' sems
274b7(rgyud): dpa' chen po byang chub sems dpa'i ming thob bo/ /chos thams cad kyi rjes su song ba'i sems de ni/ byang chub kyi sems zhes bya'o/ /byang chub ni 'das pa dang / ma
275a1(rgyud): @#/ /'ongs pa dang / da ltar byung ba yang ma yin te sems kyang de bzhin no/ /chos thams cad mi dmigs pa'i phyir 'di la ci'ang rnyed pa med do/ byang
275a2(rgyud): chub kyang med/ byang chub tu gdags pa'ang med/ sems can yang med/ sems can du gdags pa'ang med/ nyan thos kyang med/ nyan thos su gdags pa'ang med/
275a3(rgyud): rang sangs rgyas kyang med/ rang sangs rgyas su gdags pa'ang med/ byang chub sems dpa' yang med/ byang chub sems dpar gdags pa'ang med/ sangs rgyas
275a4(rgyud): kyang med/ sangs rgyas su gdags pa'ang med/ 'dus byas kyang med/ 'dus byas su gdags pa'ang med/ 'dus ma byas kyang med/ 'dus ma byas su gdags pa'ang mi
275a5(rgyud): dmigs dmigs par mi 'gyur pa'o/ /rigs kyi bu/ 'on kyang / dper na/ ri rab kyi tshul du dge ba'i rtsa ba thams cad kyis yang dag par 'phags pa'i sems dang po
275a6(rgyud): bskyed de/ de la rgyu ni sbyin pa'i pha rol tu phyin pa'o/ /sems bskyed pa gnyis pa ni chos thams cad kyi bya ba'i gnas kyi tshul gyis sa lta bur blta ste/ de la rgyu ni
275a7(rgyud): tshul khrims kyi pha rol tu phyin pa'o/ /sems bskyed pa gsum pa ni 'jigs pa med pa dang / bag tshab med pa dang / skrag pa med pa'i tshul gyis ri dwags kyi
275b1(rgyud): rgyal po seng+ge ral pa can gyi rtsal lta bur blta ste/ de la rgyu ni bzod pa'i pha rol tu phyin pa'o/ /sems bskyed pa bzhi pa ni phyir mi ldog pa'i tshul gyis sred med kyi bu'i mthu
275b2(rgyud): dang | stobs dang / shugs dang / brtson 'grus dang / brtul ba lta bur blta ste/ de la rgyu ni brtson 'grus kyi pha rol tu phyin pa'o/ /sems bskyed pa lnga pa ni bsod nams
275b3(rgyud): kyis chog mi shes pa'i tshul gyis dge ba sna tshogs kyis yang dag par 'phags pa lta bur blta ste/ de la rgyu ni bsam gtan gyi pha rol tu phyin pa'o/ /sems bskyed pa drug pa
275b4(rgyud): ni mun pa mun nag chen po sel ba'i tshul gyis nyi ma'i dkyil 'khor 'od gsal ba lta bur blta ste/ de la rgyu ni shes rab kyi pha rol tu phyin pa'o/ /sems bskyed pa bdun pa ni/
275b5(rgyud): ded dpon mdzod chen pos phyug pa lta bur 'khor ba'i 'brog dgon pa las sgrol pa'i tshul gyis bsam pa thams cad yongs su rdzogs par byed pas de la legs par brgyan
275b6(rgyud): pa lta bur blta ste/ de la rgyu ni thabs mkhas pa'i pha rol tu phyin pa'o/ /sems bskyed pa brgyad pa ni zla ba nya'i dkyil 'khor rnam par dag pa'i dpe'i tshul gyis sgrib pa
275b7(rgyud): thams cad rnam par dag par yongs su rdzogs par byed pa lta bur blta ste/ de la rgyu ni smon lam gyi pha rol tu phyin pa'o/ /sems bskyed pa dgu pa ni/ sangs rgyas kyi
276a1(rgyud): @#/ /zhing yongs su dag pa'i yon tan gyi rgyan bkod pa thams cad kyi dkyil 'khor gyi tshul gyis bsam pa thams cad yongs su rdzogs
276a2(rgyud): par byed pa lta bur blta ste/ de la rgyu ni stobs kyi pha rol tu phyin pa'o/ /sems bskyed pa bcu pa ni yon tan dang / ye shes dang / chos thams cad la dbang
276a3(rgyud): bsgyur par dbang bskur ba thob pas 'khor los bsgyur ba'i mtshan gyi dpe'i tshul gyis nam mkha' dang mtshungs pa lta bur blta ste/ de la rgyu ni ye shes kyi pha
276a4(rgyud): rol tu phyin pa'o/ /rigs kyi bu/ byang chub sems dpa' rnams kyi sems bskyed pa ni bcu po 'di dag yin te/ 'di dag dang ldan pas byang chub sems dpa' zhes
276a5(rgyud): bya'o/ /don dam par na 'di la byang chub kyang med/ byang chub sems dpa' yang med/ byang chub kyi sems kyang med do/ /rigs kyi bu/ de la byang chub sems dpa'
276a6(rgyud): rnams kyi sbyin pa'i pha rol tu phyin pa'i sngon du 'gro ba'i chos rnam pa bcu ste/ bcu gang zhe na/ 'di lta ste/ dad pa'i dbang po sngon du 'gro ba dang / bsam pa sngon du
276a7(rgyud): 'gro ba dang / lhag pa'i bsam pa sngon du 'gro ba dang / pha rol tu phyin pa sngon du 'gro ba dang / byams pa chen po sngon du 'gro ba dang / snying rje chen po sngon du 'gro ba dang /
276b1(rgyud): sems can gyi rten sngon du 'gro ba dang / bsdu ba'i dngos po sngon du 'gro ba dang / sangs rgyas kyi chos 'dod pa sngon du 'gro ba dang / thams cad mkhyen pa'i ye shes
276b2(rgyud): 'dod pa sngon du 'gro ba ste/ rigs kyi bu/ byang chub sems dpa' rnams kyi sbyin pa'i pha rol tu phyin pa 'di'i sngon du 'gro ba'i chos rnam pa bcu'o/ /rigs kyi bu/ de
276b3(rgyud): la byang chub sems dpa' rnams kyi tshul khrims kyi pha rol tu phyin pa'i sngon du 'gro ba'i chos rnam pa bcu ste/ bcu gang zhe na/ 'di lta ste/ lus kyi las yongs su dag pa
276b4(rgyud): sngon du 'gro ba dang / dag gi las yongs su dag pa sngon du 'gro ba dang / yid kyi las yongs su dag pa sngon du 'gro ba dang / rnam par mi 'tshe ba sngon du 'gro ba dang / ngan
276b5(rgyud): song thams cad rnam par spong ba sngon du 'gro ba dang / mi khom pa brgyad rnam par spong ba sngon du 'gro ba dang / nyan thos dang / rang sangs rgyas kyi sa las 'da' ba sngon du
276b6(rgyud): 'gro ba dang / sangs rgyas kyi yon tan la dgod pa sngon du 'gro ba dang / bsam pa yongs su rdzogs pa sngon du 'gro ba dang / smon lam yongs su rdzogs pa sngon du 'gro ba ste/
276b7(rgyud): rigs kyi bu/ byang chub sems dpa' rnams kyi tshul khrims kyi pha rol tu phyin pa'i sngon du 'gro ba'i chos rnam pa 'di bcu'o/ /rigs kyi bu/ de la byang chub sems dpa'
277a1(rgyud): @#/ /rnams kyi bzod pa'i pha rol tu phyin pa'i sngon du 'gro ba'i chos rnam pa bcu ste/ bcu gang zhe na/ 'di lta ste/ rjes su chags pa spong ba sngon bu 'gro
277a2(rgyud): ba dang / khong khro ba spong ba sngon du 'gro ba dang / lus la mi lta ba sngon du 'gro ba dang / srog la yid mi rton pa sngon du 'gro ba dang / mos pa sngon du 'gro ba dang / sems can
277a3(rgyud): yongs su smin par bya ba sngon du 'gro ba dang / byams pa'i stobs sngon du 'gro ba dang / zab mo'i chos la bzod pa sngon du 'gro ba dang / rgya chen po la mos pa sngon du 'gro
277a4(rgyud): ba dang / mi shes pa bsal ba sngon du 'gro ba ste/ rigs kyi bu/ byang chub sems dpa' rnams kyi bzod pa'i pha rol tu phyin pa'i sngon du 'gro ba'i chos rnam pa bcu'o/ /rigs
277a5(rgyud): kyi bu/ de la byang chub sems dpa' rnams kyi brtson 'grus gyi pha rol tu phyin pa'i sngon du 'gro ba'i chos rnam pa bcu ste/ bcu gang zhe na/ 'di lta ste/ sems can
277a6(rgyud): thams cad kyi bya ba ci yod snyam pa sngon du 'gro ba dang / dge ba'i lus dang / dag dang / yid mngon par bsgrub pa la rjes su yi rang ba sngon du 'gro ba dang / zhum pa med
277a7(rgyud): pa sngon du 'gro ba dang / phyir mi ldog pa'i sa la bsdu ba thob par bya ba sngon du 'gro ba dang / yang dag pa'i stsol ba sngon du 'gro ba dang / dran pa nye bar gzhag pa sngon du 'gro
277b1(rgyud): ba dang / nyon mongs pa'i dgra 'dul ba sngon du 'gro ba dang / chos thams cad kyis dben pa sngon du 'gro ba dang / sems can yongs su smin par bya ba sngon du 'gro ba dang / thams cad
277b2(rgyud): mkhyen pa'i ye shes yang dag par sgrub pa sngon du 'gro ba ste/ rigs kyi bu/ byang chub sems dpa' rnams kyi brtson 'grus kyi pha rol tu phyin pa'i sngon du 'gro ba'i chos rnam pa
277b3(rgyud): bcu'o/ /rigs kyi bu/ de la byang chub sems dpa' rnams kyi bsam gtan gyi pha rol tu phyin pa'i sngan du 'gro ba'i chos rnam pa bcu ste/ bcu gang zhe na/ 'di lta ste/
277b4(rgyud): dge ba'i chos la gnas pa sngon du 'gro ba dang / ting nge 'dzin sngon du 'gro ba dang / snyoms par 'jug pa sngon du 'gro ba dang / yang dag par rdzogs pa'i byang chub sngon du 'gro
277b5(rgyud): ba dang / bsam gtan dang / rnam par thar pa sngon du 'gro ba dang / ting nge 'dzin gyi dbang po sngon du 'gro ba dang / ting nge 'dzin gyi stobs sngon du 'gro ba dang / sems can thams
277b6(rgyud): cad kyi nyon mongs pa spong ba sngon du 'gro ba dang / ting nge 'dzin gyi phung po yongs su rdzogs par byed pa sngon du 'gro ba dang / dam pa'i chos yongs su bsrung ba sngon du 'gro ba ste/
277b7(rgyud): rigs kyi bu/ byang chub sems dpa' rnams kyi bsam gtan gyi pha rol tu phyin pa'i sngon du 'gro ba'i chos rnam pa bcu'o/ /rigs kyi bu/ de la byang chub sems dpa' rnams kyi
278a1(rgyud): @#/ /shes rab kyi pha rol tu phyin pa'i sngon du 'gro ba'i chos rnam pa bcu ste/ bcu gang zhe na/ 'di lta ste/ phung po la mkhas pa sngon du 'gro ba dang / khams
278a2(rgyud): la mkhas pa sngon du 'gro ba dang / skye mched la mkhas pa sngon du 'gro ba dang / rten cing 'brel bar 'byung ba la mkhas pa sngon du 'gro ba dang / bden pa la mkhas pa sngon du
278a3(rgyud): 'gro ba dang / lta bar gyur pa thams cad bsal ba sngon du 'gro ba dang / shes rab kyi dbang po sngon du 'gro ba dang / mi skye ba'i chos la bzod pa sngon du 'gro ba dang / sangs rgyas
278a4(rgyud): kyi chos thams cad yongs su rdzogs par bya ba sngon du 'gro ba dang / sgrib pa med pa'i ye shes mthong ba sngon du 'gro ba ste/ rigs kyi bu/ byang chub sems dpa' rnams kyi
278a5(rgyud): shes rab kyi pha rol tu phyin pa'i sngon du 'gro ba'i chos rnam pa bcu'o/ /rigs kyi bu/ de la byang chub sems dpa' rnams kyi thabs la mkhas pa'i pha rol tu phyin pa'i sngon
278a6(rgyud): du 'gro ba'i chos rnam pa bcu ste/ bcu gang zhe na/ 'di lta ste/ sems can gyi bsam pa dang / spyod pa la 'jug pa sngon du 'gro ba dang / sems can gyi rten sngon du 'gro ba dang /
278a7(rgyud): byams pa dang / snying rje chen po sngon du 'gro ba dang / sems can yongs su smin par bya ba la mi skyo ba sngon du 'gro ba dang / sangs rgyas kyi chos thams cad la 'jug pa sngon
278b1(rgyud): du 'gro ba dang / khyad par gyi ye shes mthong ba khong du chud pa sngon du 'gro ba dang / pha rol tu phyin pa yongs su byang bar bya ba dang / yongs su smin par bya ba sngon du 'gro ba dang / dngos
278b2(rgyud): po ji lta ba bzhin du yongs su rtogs pa sngon du 'gro ba dang / sems kyi stobs nye bar bsgrub pa sngon du 'gro ba dang / phyir mi ldog pa'i sa yongs su thob par byed pa sngon du
278b3(rgyud): 'gro ba ste/ rigs kyi bu/ byang chub sems dpa' rnams kyi thabs mkhas pa'i pha rol tu phyin pa'i sngon du 'gro ba'i chos rnam pa bcu'o/ /rigs kyi bu/ de la byang chub
278b4(rgyud): sems dpa' rnams kyi smon lam gyi pha rol tu phyin pa'i sngon du 'gro ba'i chos rnam pa bcu ste/ bcu gang zhe na/ 'di lta ste/ sems can thams cad kyi sems kyi spyod pa thibs
278b5(rgyud): po nye bar rgyu ba shes pa sngon du 'gro ba dang / sems can thams cad kyi nyon mongs pa'i thibs po nye bar rgyu ba shes pa sngon du 'gro ba dang / sems can thams cad kyi dbang po thibs
278b6(rgyud): po nye bar rgyu ba shes pa sngon du 'gro ba dang / sems can thams cad kyi bsam pa dang / mos pa thibs po nye bar rgyu ba shes pa sngon du 'gro ba dang / sems can thams cad kyi
278b7(rgyud): bsam pa dang / lhag pa'i bsam pa dang / mos pa thibs po nye bar rgyu ba shes pa sngon du 'gro ba dang / 'jig rten gyi khams tha dad pa dang / khams gsum gyi thibs po nye bar rgyu ba
279a1(rgyud): @#/ /shes pa sngon du 'gro ba dang / sems can thams cad kyi bsam pa dang / bag la nyal gyi thibs po nye bar rgyu ba shes pa sngon du 'gro ba dang / sems
279a2(rgyud): can thams cad kyi 'chi 'pho ba dang / skye ba thibs po nye bar rgyu ba shes pa sngon du 'gro ba dang / sems can thams cad kyi phung po gsum du rnam par gzhag pa thibs po nye bar
279a3(rgyud): rgyu ba shes pa sngon du 'gro ba dang / dbang po mi skyo ba'i sems can yongs su smin par bya ba shes pa sngon du 'gro ba ste/ rigs kyi bu/ byang chub sems dpa' rnams kyi smon
279a4(rgyud): lam gyi pha rol tu phyin pa'i sngon du 'gro ba'i chos rnam pa bcu'o/ /rigs kyi bu/ de la byang chub sems dpa' rnams kyi stobs kyi pha rol tu phyin pa'i sngon du 'gro ba'i chos
279a5(rgyud): rnam pa bcu ste/ bcu gang zhe na/ 'di lta ste/ chos thams cad gzod ma nas byung ba med pa sngon du 'gro ba dang / chos thams cad gzod ma nas mtshan nyid med pa sngon du
279a6(rgyud): 'gro ba dang / chos thams cad gzod ma nas skye ba med pa sngon du 'gro ba dang / chos thams cad gzod ma nas yod pa ma yin pa 'di la sngon du 'gro ba dang / chos thams
279a7(rgyud): cad gzod ma nas chags pa med pa sngon du 'gro ba dang / chos thams cad 'jug pa med pa sngon du 'gro ba dang / chos thams cad ldog pa med pa sngon du 'gro ba dang / chos
279b1(rgyud): thams cad dngos po med pa'i ngo bo nyid sngon du 'gro ba dang / chos thams cad kyi thog ma dang / bar ma dang / tha ma mnyam pa nyid sngon du 'gro ba dang / chos thams cad kyi de bzhin
279b2(rgyud): nyid la 'jug pa'i rtog pa dang / rnam par rtog pa med pa sngon du 'gro ba ste/ rigs kyi bu/ byang chub sems dpa' rnams kyi stobs kyi pha rol tu phyin pa 'di'i sngon du
279b3(rgyud): 'gro ba'i chos rnam pa bcu'o/ /rigs kyi bu/ de la byang chub sems dpa' rnams kyi ye shes kyi pha rol tu phyin pa sngon du 'gro ba'i chos rnam pa bcu ste/ bcu gang zhe na/
279b4(rgyud): 'di lta ste/ chos thams cad rnam par dbye ba la shin tu rnam par brtags pa sngon du 'gro ba dang / dkar po'i chos shin tu yongs su rdzogs pa sngon du 'gro ba dang / byang
279b5(rgyud): chub kyi tshogs bsags pa dpag tu med pa sngon du 'gro ba dang / bsod nams dang / ye shes kyi tshogs chen po yongs su bzung ba sngon du 'gro ba dang / snying rje chen po yangs
279b6(rgyud): pa khong du chud par bya ba sngon du 'gro ba dang / 'jig rten gyi khams rnam par dbye ba'i rim pa shes pa sngon du 'gro ba dang / sems can gyi khams dang / nyon mongs pa'i
279b7(rgyud): spyod pa la 'jug pa sngon du 'gro ba dang / de bzhin gshegs pa'i spyod yul la 'jug cing rjes su 'gro ba shes pa yid la byed pa sngon du 'gro ba dang / stobs bcu
280a1(rgyud): @#/ /dang / mi 'jigs pa dang / sangs rgyas kyi chos ma 'dres pa la lhag par dmigs shing kun shes par bya ba sngon du 'gro ba dang / rnam pa thams
280a2(rgyud): cad kyi mchog dang ldan pa thams cad mkhyen pa'i ye shes la dbang bskur ba'i sa thob pa sngon du 'gro ba ste/ rigs kyi bu/ byang chub sems dpa' rnams kyi ye shes kyi pha rol
280a3(rgyud): tu phyin ba'i sngon du 'gro ba'i chos rnam pa bcu'o/ /de la pha rol tu phyin pa'i don gang zhe na/ spyod pa'i khyad par yongs su rdzogs par byed pa'i don ni pha rol tu phyin pa'i don
280a4(rgyud): no| |ye shes zab cing rgya che ba yongs su rdzogs par byed pa'i don ni pha rol tu phyin pa'i don no/ /'dus byas dang / 'dus ma byas la chags pa med pa'i don ni pha rol tu
280a5(rgyud): phyin pa'i don no/ /'khor ba'i nyes pa ji lta ba bzhin du rtogs pa'i don ni pha rol tu phyin pa'i don no/ /skye bo mi mkhas pa rnams khong du chud par byed pa'i don ni pha rol
280a6(rgyud): tu phyin pa'i don no/ /chos kyi mdzod zad mi shes pa yang dag par ston pa'i don ni pha rol tu phyin pa'i don no/ /sgrib pa med pa'i rnam par thar pa yongs su rdzogs par
280a7(rgyud): byed pa'i don ni pha rol tu phyin pa'i don no/ /sems can gyi khams rab tu shes par bya ba'i don ni pha rol tu phyin pa'i don no/ /sbyin pa mnyam pa nyid rjes su rtogs pa'i
280b1(rgyud): don ni pha rol tu phyin pa'i don no/ /tshul khrims mnyam pa nyid yongs su rdzogs par byed pa'i don ni pha rol tu phyin pa'i don no/ /bzod pa mnyam pa nyid yongs su rdzogs
280b2(rgyud): par byed pa'i don ni pha rol tu phyin pa'i don no/ /brtson 'grus mnyam pa nyid yongs su rdzogs par byed pa'i don ni pha rol tu phyin pa'i don no/ /bsam gtan mnyam
280b3(rgyud): pa nyid yongs su rdzogs par byed pa'i don ni pha rol tu phyin pa'i don no/ /shes rab kyi pha rol tu phyin pa la mkhas pa yongs su rdzogs par byed pa'i don ni pha rol tu
280b4(rgyud): phyin pa'i don no/ /chos thams cad rab tu shes par byed pa'i don ni pha rol tu phyin pa'i don no/ /mi skye ba'i chos la bzod pa yongs su rdzogs par byed pa'i don ni pha rol
280b5(rgyud): tu phyin pa'i don no/ /phyir mi ldog pa'i sa yang dag par thob par byed pa'i don ni pha rol tu phyin pa'i don no/ /sangs rgyas kyi zhing yongs su sbyang ba'i don ni pha rol tu
280b6(rgyud): phyin pa'i don no/ /sems can thams cad yongs su smin par byed pa'i don ni pha rol tu phyin pa'i don no/ /byang chub kyi snying po la sangs rgyas kyi ye shes yongs su rdzogs
280b7(rgyud): par bya ba'i don ni pha rol tu phyin pa'i don no/ /bdud thams cad gdul bar bya ba'i don ni/ pha rol tu phyin pa'i don no/ /'khor ba dang / mya ngan las 'das pa gnyis su med
281a1(rgyud): @#/ /par ston cing grol ba'i don ni pha rol tu phyin pa'i don no/ /yon tan thams cad kyi pha rol tu 'gro ba'i don ni pha rol tu phyin pa'i don no/ /phas
281a2(rgyud): kyi rgol ba thams cad tshar gcod pa'i don ni pha rol tu phyin pa'i don no/ /stobs bcu dang / mi 'jigs pa dang / sangs rgyas kyi chos ma 'dres pa bco brgyad yongs su
281a3(rgyud): rdzogs par byed pa'i don ni pha rol tu phyin pa'i don no/ /sangs rgyas kyi chos thams cad yongs su rdzogs par bya ba'i don ni pha rol tu phyin pa'i don no/ /bla na med
281a4(rgyud): pa yang dag par rdzogs pa'i byang chub tu mngon par rdzogs par byang chub par byed pa'i don ni pha rol tu phyin pa'i don no/ /chos kyi 'khor lo rnam pa bcu gnyis
281a5(rgyud): su bskor ba'i don ni pha rol tu phyin pa'i don no/ /rigs kyi bu/ de la byang chub sems dpa' sems dpa' chen po'i byang chub sems dpa'i sa dang po'i snga ltas ni
281a6(rgyud): stong gsum gyi stong chen po'i 'jig rten gyi khams gter bye ba khrag khrig brgya stong gis yongs su gang bar mthong ngo / /rigs kyi bu/ de la byang chub sems
281a7(rgyud): d pa' sems dpa' chen po'i byang chub sems dpa'i sa gnyis pa'i snga ltas ni gang stong gsum gyi stong chen po'i 'jig rten gyi khams lag mthil lta bur gyur pa la
281b1(rgyud): rin po che bye ba khrag khrig brgya stong du mas legs par brgyan par mthong ngo / /rigs kyi bu/ de la byang chub sems dpa' sems dpa' chen po'i byang chub sems dpa'i sa
281b2(rgyud): gsum pa'i snga ltas ni bdag nyid dpa' zhing lag cha dang / go cha sra ba thogs nas phas kyi rgol ba thams cad 'dul bar mthong ngo / /rigs kyi bu/ de la byang chub sems
281b3(rgyud): d pa' sems dpa' chen po'i byang chub sems dpa'i sa bzhi pa'i snga ltas ni phyogs bzhi nas rlung gi dkyil 'khor bzhis thams cad dang ldan pa'i sa'i dkyil 'khor chen
281b4(rgyud): po la me tog sna tshogs kyis mngon du 'thor bar mthong ngo / /rigs kyi bu/ de la byang chub sems dpa' sems dpa' chen po'i byang chub sems dpa'i sa lnga pa'i snga ltas
281b5(rgyud): ni rgyan thams cad kyis brgyan pa'i bud med kyis mgo la me tog tsam pa ka'i phreng ba 'dogs par mthong ngo / /rigs kyi bu/ de la byang chub sems dpa' sems dpa'
281b6(rgyud): chen po'i byang chub sems dpa'i sa drug pa'i snga ltas ni rdzing them skas bzhi dang ldan pa/ gser gyi bye ma bdal ba/ rnyog pa med zhing dwang la yan lag brgyad dang ldan pa'i
281b7(rgyud): chus yongs su gang ba/ me tog ut+pa la dang / ku mu da dang / pad+ma dkar pos brgyan pa'i chu mthong ste de la bdag nyid rtse dga' zhing yongs su spyod par mthong ngo / /rigs
282a1(rgyud): @#/ /kyi bu/ de la byang chub sems dpa' sems dpa' chen po'i byang chub sems dpa'i sa bdun pa'i snga ltas ni phyogs g.yas g.yon gnyis na sems can
282a2(rgyud): dmyal ba'i g.yang sa mthong ste de nas bdag nyid ma rmas mnyams par slar ldog pa mthong ngo / /rigs kyi bu/ de la byang chub sems dpa' sems dpa' chen po'i byang chub
282a3(rgyud): s ems dpa'i sa brgyad pa'i snga ltas ni phrag pa gnyis na ri dwags kyi rgyal po seng+ge ral pa can cod pan thogs pa gcan gzan phra mo thams cad skrag par byed cing 'dug par
282a4(rgyud): mthong ngo / /rigs kyi bu/ de la byang chub sems dpa' sems dpa' chen po'i byang chub sems dpa'i sa dgu pa'i snga ltas ni 'khor los bsgyur ba'i rgyal por mthong ste skye
282a5(rgyud): b o bye ba khrag khrig brgya stong phrag du mas yongs su bskor cing mdun gyis bltas la mgo bo'i steng na rin po che sna tshogs kyis spras pa'i gdugs dkar po 'dzin pa
282a6(rgyud): mthong ngo / /rigs kyi bu/ de la byang chub sems dpa' sems dpa' chen po'i byang chub sems dpa'i sa bcu pa'i snga ltas ni/ de bzhin gshegs pa'i sku mthong ste
282a7(rgyud): kha dog gser lta bu'i 'od 'dom gang ba/ tshangs pa bye ba khrag khrig brgya stong phrag du mas yongs su bskor cing mdun gyis bltas nas chos ston par mthong ste/ rigs kyi bu/
282b1(rgyud): bcu po 'di dag ni byang chub sems dpa' sems dpa' chen po rnams kyi byang chub sems dpa'i sa bcu po'i snga ltas yin no/ /de la rigs kyi bu/ ci'i phyir sa dang po la rab
282b2(rgyud): tu dga' ba zhes bya zhe na/ de ni thog mar 'jig rten las 'das pa'i sems sngon ma thob pa de mngon du gyur te don chen po'i bsam pa phun sum tshogs pa'i phyir rab tu
282b3(rgyud): dga' ba chen po skye bas sa dang po la rab tu dga' ba zhes bya'o/ /ltung ba phra mo'i dri ma dang / tshul khrims kyi nyes pa thams cad rnam par dag pa'i phyir sa gnyis pa ni
282b4(rgyud): dri ma med pa zhes bya'o/ /tshad med pa'i ye shes dang / ting nge 'dzin gyi 'od snang ba de bskyod par mi nus shing gang gis kyang zil gyis mi gnon pa dang / thos pa 'dzin pa'i
282b5(rgyud): gzungs la gnas pa'i phyir sa gsum pa ni 'od byed pa zhes bya'o/ /shes rab kyi mes nyon mongs pa thams cad sreg cing byang chub kyi phyogs kyi chos bsgoms pa'i me'i
282b6(rgyud): 'od 'phro ba cher gyur pas sa bzhi pa ni 'od 'phro ba zhes bya'o/ /de bsgom pa'i thabs dang / mchog gi ye shes la dbang bsgyur bar dka' ba dang / mthong ba dang /
282b7(rgyud): bsgoms pas spangs pa'i nyon mongs pa thul bar dka' ba thul ba'i phyir sa lnga pa shin tu sbyang bar dka' ba zhes bya'o/ /'du byed kyi chos bar chad med pa mngon du
283a1(rgyud): @#/ /gyur te mtshan ma med pa yid la byed pa thams cad mngon du byed pas sa drug pa la mngon sum pa zhes bya'o/ /zag pa med pa'i chos rnams la bar
283a2(rgyud): c had med cing mtshan ma med pa yid la byed pas rnam par grol ba'i ting nge 'dzin la rgyun ring du bsgoms pas sa de rnam par dag cing thogs pa med pa'i phyir sa bdun pa ni ring
283a3(rgyud): du song ba zhes bya 'o/ /mtshan ma med pa'i yid la byed pa bsgoms pa la dbang thob ste nyon mongs pa rnams kyis g.yo bar mi nus pas na sa brgyad pa ni g.yo ba zhes bya'o/ /
283a4(rgyud): rnam pa thams cad du chos ston pa la dbang du gyur pas kha na ma tho ba med cing blo gros shin tu yangs pa thogs pa med pa thob pa'i phyir sa dgu pa ni legs pa'i blo gros
283a5(rgyud): zhes bya'o/ /chos kyi sku nam mkha' lta bu la ye shes chen po'i sprin lta bus khyab par 'gebs pa'i phyir sa bcu ba ni chos kyi sprin ces bya'o/ /de la rigs kyi bu/ /chos
283a6(rgyud): dang | gang zag la mtshan ma can du mngon par zhen pa'i rmongs pa dang / 'khor ba dang / ngan song gi nyon mongs pas 'jigs pa'i rmongs pa dang / rmongs pa 'di gnyis
283a7(rgyud): kyis sa dang po la sgrib po/ /ltung ba phra mo'i 'khrul pa la rmongs pa dang / las dang / spyod pa sna tshogs mngon par skyed pa'i rmongs pa dang / rmongs pa 'di gnyis
283b1(rgyud): kyis sa gnyis pa la sgrib bo/ /ma thob pa thob par 'dod pa'i rmongs pa dang / gzungs dam pa'i mchog thob pa la rmongs pa dang / rmongs pa 'di gnyis kyis sa gsum pa
283b2(rgyud): la sgrib bo/ /mnyam par gzhag pa'i ro'i dga' ba la sred pa'i rmongs pa dang / chos rnam par dag pa la sred pa'i rmongs pa dang / rmongs pa 'di gnyis kyis sa bzhi pa
283b3(rgyud): la sgrib bo/ /'khor ba la shin tu skyo ba'i rmongs pa dang / mya ngan las 'das pa la mngon par gzhol ba'i rmongs pa dang / rmongs pa 'di gnyis kyis sa lnga pa la sgrib bo/ /'du
283b4(rgyud): byed kyi rgyu ba mngon du gyur pa'i rmongs pa dang / mtshan ma sbom po mngon du gyur pa'i rmongs pa dang / rmongs pa 'di gnyis kyis sa drug pa la sgrib bo/ /mtshan ma phra mo mngon du
283b5(rgyud): gyur pa'i rmongs pa dang / mtshan ma med pa'i yid la byed pa'i rmongs pa dang / rmongs pa 'di gnyis kyis sa bdun pa la sgrib bo/ /mtshan ma med pa la ched du rtsol ba'i rmongs pa
283b6(rgyud): dang | mtshan mar 'dzin pa la dbang thob pa'i rmongs pa dang / rmongs pa 'di gnyis kyis sa brgyad pa la sgrib bo/ /gang chos ston pa tshad med pa dang / tshig dang / yi ge
283b7(rgyud): tshad med pa la mkhas par ma gyur pa'i rmongs pa dang / spobs pa la dbang ma thob pa'i rmongs pa dang / rmongs pa 'di gnyis kyis sa dgu pa la sgrib bo/ /mngon par
284a1(rgyud): @#/ /shes pa chen po la dbang sgyur ba ma thob pa'i rmongs pa dang / don dang / las gsang ba phra mo la mkhas par ma gyur pa'i rmongs pa dang /
284a2(rgyud): rmongs pa 'di gnyis kyis sa bcu pa la sgrib bo/ /spyod yul shin tu phra ba thams cad la shes bya'i sgrib pa'i rmongs pa dang / nyon mongs pa shin tu phra ba'i gnas ngan len
284a3(rgyud): la rmongs pa dang / rmongs pa 'di gnyis kyis sangs rgyas kyi sa la sgrib bo/ /rigs kyi bu/ de la byang chub sems dpa'i sa dang po la gnas pa'i byang chub sems dpa' ni
284a4(rgyud): sbyin pa'i pha rol tu phyin pa gnon to/ /byang chub sems dpa'i sa gnyis pa la ni tshul khrims kyi pha rol tu phyin pa gnon to/ /sa gsum pa la ni bzod pa'i pha rol
284a5(rgyud): tu phyin pa gnon to/ /sa bzhi pa la ni brtson 'grus kyi pha rol tu phyin pa gnon to/ /sa lnga pa la ni bsam gtan gyi pha rol tu phyin pa gnon to/ /sa drug pa la ni shes rab kyi
284a6(rgyud): pha rol tu phyin pa gnon to/ /sa bdun pa la ni thabs mkhas pa'i pha rol phyin pa gnon to/ /sa brgyad pa la ni smon lam gyi pha rol tu phyin pa gnon to/ /sa dgu pa la ni
284a7(rgyud): stobs kyi pha rol tu phyin pa gnon to/ /sa bcu pa la ni ye shes kyi pha rol tu phyin pa gnon to/ /rigs kyi bu/ de la byang chub sems dpa' sems dpa' chen po'i sems
284b1(rgyud): bskyed pa dang po ni rin po che yang dag par 'phags pa'i ting nge 'dzin gyis yongs su bzung ste skye'o/ /sems bskyed pa gnyis pa ni gnas pa med pa'i ting 'dzin gyis
284b2(rgyud): yongs su bzung ste skye'o/ /sems bskyed pa gsum pa ni rab tu mi g.yo ba'i ting nge 'dzin gyis yongs su bzung ste skye'o/ /sems bskyed pa bzhi pa ni phyir mi ldog pa'i ting nge
284b3(rgyud): 'dzin gyis yongs su bzung ste skye'o/ /sems bskyed pa lnga pa ni rin po che'i me tog gi ting nge 'dzin gyis yongs su bzung ste skye'o/ /sems bskyed pa drug pa ni nyi ma'i 'od kyi gzi
284b4(rgyud): brjid kyi ting nge 'dzin gyis yongs su bzung ste skye'o/ /sems bskyed pa bdun pa ni don thams cad grub pa'i ting nge 'dzin gyis yongs su bzung ste skye'o/ /sems bskyed pa
284b5(rgyud): brgyad pa ni da ltar gyi sangs rgyas mngon sum du bzhugs pa'i ting nge 'dzin gyis yongs su bzung ste skye'o/ /sems bskyed pa dgu pa ni ye shes sgron ma'i ting nge 'dzin gyis
284b6(rgyud): yongs su bzung ste skye'o/ /sems bskyed pa bcu pa ni dpa' bar 'gro ba'i ting nge 'dzin gyis yongs su bzung nas skye ste/ rigs kyi bu/ 'di dag ni byang chub sems dpa'
284b7(rgyud): sems dpa' chen po rnams kyis sems bskyed pa bcu pa'o/ /rigs kyi bu/ de la byang chub sems dpa' sems dpa' chen po'i byang chub sems dpa'i sa dang po las khyad
285a1(rgyud): @#/ /par gyi byin gyis brlabs pa zhes bya ba'i gzungs 'di skye ste gzungs la/ tad+ya thA/ pUr+Na ma nor the/ du hu du hu du hu/ yA bta sUR+ya/ a ba b+hA sa tA/
285a2(rgyud): yA pad tsan+d+ra dau dat+te/ dA pa da ra kA mAn/ daN+Da pa ri hA ram ku ru swAhA/ rigs kyi bu/ gzungs 'di ni gang gA'i klung gcig gis bye ma snyed las 'das pa'i sangs rgyas
285a3(rgyud): bcom ldan 'das rnams kyis sa dang po'i byang chub sems dpa' srung ba'i phyir gsungs te/ su zhig gzungs sngags 'di 'don cing 'dzin na 'jigs pa thams cad las
285a4(rgyud): grol bar 'gyur ba ni/ 'di lta ste/ stag dang / seng ge la sogs pa gcan gzan ma rungs pa'i rigs dang / yi dwags thams cad dang / mi dang / mi ma yin pa
285a5(rgyud): la sogs te dgra dang / rkun po dang / gza' dang / nyon mongs pa rnams dang / sgrib pa rnam pa lnga las rnam par grol te sa dang po rjes su dran par 'gyur ro/ /rigs
285a6(rgyud): kyi bu| byang chub sems dpa' sems dpa' chen po sa gnyis pa la gzhan gyis mi thub pa zhes bya ba'i gzungs 'di skye'o/ /gzungs la/ tad+ya thA/ ut+to li/ tsi ri tsi ri/
285a7(rgyud): ut+to rA/ to ra NaM/ shan+to/ shan+to/ at+to li/ hu lu hu lu swA hA/ rigs kyi bu/ gzungs 'di ni gang gA'i klung gnyis kyi bye ma snyed las 'das pa'i sangs rgyas bcom
285b1(rgyud): ldan 'das rnams kyis sa gnyis pa'i byang chub sems dpa' bsrung ba'i phyir gsungs so/ /gang la la zhig gzungs sngags 'di klog cing 'dzin na 'jigs pa thams cad
285b2(rgyud): las rnam par grol te de gcan gzan ma rungs pa dang / yi dwags ma rungs pa dang / mi dang / mi ma yin pa la sogs pas gtse ba dang / pha rol gyi dgra dang / gza'
285b3(rgyud): dang | nyon mongs pa dang / sdug bsngal pa dang / sgrib pa rnam pa lnga las rnam par grol te sa gnyis pa rjes su dran par 'gyur ro/ /rigs kyi bu/ sa gsum pa la gnas pa'i
285b4(rgyud): byang chub sems dpa' sems dpa' chen po la rab tu gnas pa zhes bya ba'i gzungs 'di skye'o/ /gzungs la/ tad+ya thA/ daN+Thi ke /baN+Thi ke /ka ra Thi/ kaur Thi/ kai yU re dan+ti
285b5(rgyud): li swAhA/ /rigs kyi bu/ gzungs 'di ni gang gA'i klung gsum gyi bye ma snyed las 'das pa'i sangs rgyas bcom ldan 'das rnams kyis sa gsum pa'i byang chub sems dpa'
285b6(rgyud): bsrung ba'i phyir gsungs te su gzungs sngags 'di 'chang ba dang / 'don pa de 'jigs pa thams cad dang / gcan gzan ma rungs pa dang / gdon ma rungs pa dang / mi dang /
285b7(rgyud): mi ma yin pa la sogs pas gtse ba dang / gza' dang / pha rol gyi dgra dang / sdug bsngal rnam pa sna tshogs dang / sgrib pa rnam pa lnga las rnam par grol te sa gsum pa rjes su dran
286a1(rgyud): @#/ /par 'gyur ro/ /rigs kyi bu/ sa bzhi pa la gnas pa'i byang chub sems dpa' sems dpa' chen po la gdul dka' ba zhes bya ba'i gzungs
286a2(rgyud): 'di skye'o/ /gzungs la/ tad+ya thA/ shi ri shi ri/ di mi di mi ni/ da ri da ri Ni/ shi ri shi ri Ni/ bi shA lA/ bi shA la/ pa sha pa sha ni/ ban+d+ha ni ye swahA/ /rigs kyi bu/ gzungs
286a3(rgyud): ' di ni gang gA'i klung bzhi'i bye ma snyed las 'das pa'i sangs rgyas bcom ldan 'das rnams kyi sa bzhi pa'i byang chub sems dpa' bsrung ba'i phyir gsungs te sus
286a4(rgyud): gzungs sngags 'di 'don pa dang / 'chang ba de 'jigs pa thams cad dang / gcan gzan khro bo dang / yi dwags ma rungs pa dang / mi dang / mi ma yin pa la sogs te pha rol
286a5(rgyud): gyi dgra dang / sdug bsngal mang pos gtse ba dang / gza' dang / sgrib pa rnam pa lnga las kyang rnam par grol te sa bzhi pa la rjes su dran par 'gyur ro/ /rigs kyi bu/
286a6(rgyud): sa lnga pa la gnas pa'i byang chub sems dpa' sems dpa' chen po la yon tan sna tshogs kyis bkod pa ces bya ba'i gzungs 'di skye'o/ /gzungs la/ tad+ya thA/ ha
286a7(rgyud): ri ha ri Ni/ tsi ri tsi ri Ni/ ka ri mA Ni/ sang ka ri mA Ni/ sam b+ha sa ni/ dzam b+ha ni/ stam b+ha ni/ mo ha ni/ swa yam+duk+ke swAhA/ rigs kyi bu/ gzungs 'di ni gang gA'i
286b1(rgyud): k lung lnga'i bye ma snyed las 'das pa'i sangs rgyas bcom ldan 'das rnams kyis sa lnga pa la gnas pa'i byang chub sems dpa' bsrung ba'i phyir gsungs te sus gzungs sngags
286b2(rgyud): 'di 'don cing 'chang na 'jigs pa thams cad dang / gcan gzan khro bo dang / yi dwags ma rungs pa dang / mi dang / mi ma yin pa la sogs te pha rol po'i dgra dang /
286b3(rgyud): sdug bsngal rnam pa sna tshogs kyis gtse ba dang / gza' dang / sgrib pa rnam pa lnga las rnam par grol te sa lnga pa rjes su dran par 'gyur ro/ /rigs kyi bu/ sa drug pa la gnas
286b4(rgyud): pa'i byang chub sems dpa' sems dpa' chen po la ye shes kyi dkyil 'khor sgron ma zhes bya ba'i gzungs 'di skye'o/ /gzungs la/ tad+ya thA/ bi to ri bi to ri/ ma ri Ni/ ki li ki
286b5(rgyud): li| bi d+ho ha na ti/ lu lu lu lu/ tsu lu tsu lu/ to lu ba to lu ba/ sha sha/ shats+tsha/ pa ri sha swa sti/ sarba satwa nAn/ sid d+h+ya na tu mA ma/ man+d+ra pa dA ni swA hA/ rigs kyi bu/
286b6(rgyud): gzungs 'di ni gang gA'i klung drug gi bye ma snyed las 'das pa'i sangs rgyas bcom ldan 'das rnams kyis sa drug pa la gnas pa'i byang chub sems dpa' bsrung ba'i
286b7(rgyud): phyir gsungs te sus gzungs sngags 'di 'don cing 'chang na 'jigs pa thams cad dang / gcan gzan khro bo dang / yi dwags ma rungs pa dang / mi dang / mi ma yin pa la
287a1(rgyud): @#/ /sogs te pha rol gyi dgra dang / sdug bsngal rnam pa sna tshogs kyis gtse ba dang / gza' dang / sgrib pa rnam pa lnga las kyang rnam par grol te
287a2(rgyud): sa drug pa rjes su dran par 'gyur ro/ /rigs kyi bu/ sa bdun pa la gnas pa'i byang chub sems dpa' sems dpa' chen po la khyad par du 'phags pa zhes bya ba'i
287a3(rgyud): gzungs 'di skye'o/ /gzungs la/ tad+ya thA/ dza ha dza ha ru/ dza ha dza ha dza ha ru/ bai lu ke /bai lu le/ a mri ta g+ha Ne/ pa ru sha Ne/ bai ru ti ke /ba ru bat+te/ bi d+hi he ke /
287a4(rgyud): bin+da bi li ni/ a mr-i lu ti kai b+hai dzu yu/ b+hai dzu yu swAhA/ rigs kyi bu/ gzungs 'di ni gang gA'i klung bdun gyi bye ma snyed las 'das pa'i sangs rgyas bcom ldan 'das rnams
287a5(rgyud): kyis sa bdun pa la gnas pa'i byang chub sems dpa' bsrung ba'i phyir gsungs te sus gzungs sngags 'di 'don cing 'chang na 'jigs pa thams cad dang / gcan gzan khro bo dang /
287a6(rgyud): yi dwags ma rungs pa dang / mi dang / mi ma yin pa la sogs te pha rol gyi dgra dang / sdug bsngal rnam pa sna tshogs kyis gtse ba dang / gza'
287a7(rgyud): dang | sgrib pa rnam pa lnga las kyang rnam par grol te sa bdun pa rjes su dran par 'gyur ro/ /rigs kyi bu/ sa brgyad pa la gnas pa'i byang chub sems dpa' sems dpa'
287b1(rgyud): chen po la rnyog pa med pa'i rtog pa zhes bya ba'i gzungs 'di skye'o/ /gzungs la/ tad+ya thA/ shi ri shi ri/ shi ri Ni/ mi te mi te/ ka re ka re/ he ru he ru/ tsu ru tsu ru/ ban d+ha ni swAhA/
287b2(rgyud): rigs kyi bu/ gzungs 'di ni gang gA'i klung brgyad kyi bye ma snyed las 'das pa'i sangs rgyas bcom ldan 'das rnams kyis sa brgyad pa la gnas pa'i byang chub sems dpa'
287b3(rgyud): bsrung ba'i phyir gsungs te sus gzungs sngags 'di 'don cing 'chang na 'jigs pa thams cad dang / gcan gzan khro bo dang / yi dwags ma rungs pa dang / mi dang / mi ma yin pa las
287b4(rgyud): sogs pa ste pha rol gyi dgra dang / sdug bsngal rnam pa sna tshogs kyis gtse pa dang / gza' dang / sgrib pa rnam pa lnga las kyang rnam par grol te sa brgyad pa rjes su dran par 'gyur ro/ /rigs
287b5(rgyud): kyi bu| sa dgu pa la gnas pa'i byang chub sems dpa' sems dpa' chen po la sgo mtha' yas pa'i rgyun zhes bya ba'i gzungs 'di skye'o/ /gzungs la/ tad+ya thA/ ha ri tsaN+Da li ke/ /
287b6(rgyud): ku la mA b+ha te/ to ra shi pa ta pa ta si/ shi ri shi ri/ ga shi ri/ ga bi shi ri/ swasti sarba satwa nan swAhA/ rigs kyi bu/ gzungs 'di ni gang gA'i klung dgu'i bye ma snyed las 'das pa'i
287b7(rgyud): s angs rgyas bcom ldan 'das rnams kyis sa dgu pa la gnas pa'i byang chub sems dpa' bsrung ba'i phyir gsungs te sus gzungs sngags 'di 'don cing 'chang na 'jigs
288a1(rgyud): @#/ /pa thams cad dang / gcan gzan khro bo dang / yi dwags ma rungs pa dang / mi dang / mi ma yin pa las sogs te pha rol gyi dgra dang / sdug bsngal
288a2(rgyud): rnam pa sna tshogs kyis gtse ba dang / gza' dang / sgrib pa rnam pa lnga las kyang rnam par grol te sa dgu pa rjes su dran par 'gyur ro/ /rigs kyi bu/ sa bcu pa la gnas
288a3(rgyud): pa'i byang chub sems dpa' sems dpa' chen po la zad mi shes pa'i za ma tog ces bya ba'i gzungs 'di skye ste/ gzungs la/ ta d+ya thA/ sid+d+hi su sid+d+hi/ mo tsa ni/ mok+Sha ni/ bi
288a4(rgyud): muk+te/ a ma le/ bi ma le/ da ma le/ mAng+ga le/ hi ra N+ya gar+b+he/ rat+na gar+b+he/ sa man+ta b+ha dre/ sarba ar+thA/ sa d+ha ni/ ma na si/ mahA ma na si/ ad+b+hu te/ a t+yad+b+hu te/ a ra dze/ bi ra dze/
288a5(rgyud): a ts+yu te/ a mr-i te/ a ra dze/ bi ra dze/ brah+me brah+ma/ sA re pU ra Ni pU ra Na/ ma no ra the swAhA/ rigs kyi bu/ gzungs 'di ni bkra shis pa dang / spyi bo nas dbang bskur ba ste gang+gA'i
288a6(rgyud): k lung bcu'i bye ma snyed las 'das pa'i sangs rgyas bcom ldan 'das rnams kyis sa bcu pa la gnas pa'i byang chub sems dpa' sems dpa' chen po bsrung ba'i phyir
288a7(rgyud): gsungs te sus gzungs sngags 'di 'don cing 'chang na 'jigs pa thams cad dang / gcan gzan khro bo dang / yi dwags ma rungs pa dang / mi dang / mi ma yin pa
288b1(rgyud): las sogs te pha rol gyi dgra dang / sdug bsngal rnam pa sna tshogs kyis gtse pa dang / gza' dang / gdug pa can thams cad dang / sgrib pa rnam pa lnga la sogs pa las rnam par
288b2(rgyud): grol te sa bcu pa rjes su dran par 'gyur ro/ /de nas byang chub sems dpa' sems dpa' chen po seng+ge'i tog gi 'od zer snang ba thogs pa med pa zhes bya bas bcom ldan 'das
288b3(rgyud): k yis gzungs 'di dag bshad pa thos nas stan las langs te bla gos phrag pa gcig tu gzar nas pus mo g.yas pa'i lha nga sa la btsugs te thal mo sbyar ba btud nas zhabs
288b4(rgyud): la phyag btsal te tshigs su bcad pa 'dis bstod do/ /zab mo mtshan nyid med chos la/ /skye bo shes pa nyams pa rnams/ /bcom ldan nyag gcig sgrol mdzad pas/ /
288b5(rgyud): dpe med khyod la phyag 'tshal lo/ /de bzhin gshegs pa'i shes rab spyan/ /chos kyi mtshan nyid gcig mi gzigs/ /yang dag chos kyi spyan gyis ni/ /kun tu gsal ba bsam
288b6(rgyud): mi khyab/ /chos 'ga'ang skye ba med pa ste/ /'gog par yang ni mi 'gyur ro/ /de ltar mnyam par gzigs pa na/ /bla med gnas su bzhugs par gyur/ /'khor ba dag
288b7(rgyud): kyang mi 'jig la/ /mya ngan 'das la'ang mi bzhugs shing / /mtha' gnyis la ni mi gnas te/ /de phyir mya ngan las 'da' ba brnyes/ /dag dang ma dag phyogs la yang / /rnam
289a1(rgyud): @#/ /par dbye ba med pa'i phyir/ /bcom ldan ro gcig mkhyen pas na/ /rnam dag pa yi mtshog brnyes so/ /bcom ldan 'das kyi tshad med skus/ /tshig gcig ston pa
289a2(rgyud): med par yang / /'khor mang 'di dag thams cad la/ /chos kyi char gyis tshim par mdzad/ /sems can 'di dag thams cad kyi/ /mtshan nyid rnam par gzigs med kyang / /nyon mongs
289a3(rgyud): sdug bsngal thams cad las/ /bcom ldan rtag tu skyob par mdzad/ /bde dang sdug bsngal rtag mi rtag /bdag dang bdag med la sogs dang / /gcig dang tha dad ma yin dang / /
289a4(rgyud): skye ba med dang 'gog med pa'i/ /de 'dra'i don gyi rnam pa la/ /rnam par dbye zhing ston par mdzad/ /dper na brag cha stong par ni/ /de don sangs rgyas rnams kyis mkhyen/ /
289a5(rgyud): chos kyi dbyings ni dbyer med pas/ /theg pa mi mthun gzhan med de/ /sems can rnams ni bsgral ba'i phyir/ /gsum du rnam par dbye ba mdzad/ /de nas tshangs pa'i rgyal
289a6(rgyud): p o dbang phyug chen po stan las langs te bla gos phrag pa gcig tu gzar nas pus mo g.yas pa'i lha nga sa la btsugs te thal mo sbyar ba btud nas bcom ldan 'das kyi
289a7(rgyud): zhabs la mgo bos phyag btsal te bcom ldan 'das la 'di skad ces gsol to/ /gser 'od dam pa mdo sde'i rgyal po 'di shin tu dkon zhing dpag par dka' ba thog mar
289b1(rgyud): yang dge ba/ bar du'ang dge ba/ tha mar yang dge ba/ tshig 'bru bzang po/ ma 'dres pa/ yongs su rdzogs pa/ sangs rgyas kyi chos thams cad phun sum tshogs par mdzad pa 'di
289b2(rgyud): gang zhig 'chang ba dang / 'dzin pa de sangs rgyas bcom ldan 'das rnams kyis mdzad pa gzo ba lags so/ /de skad ces gsol pa dang / bcom ldan 'das kyis bka'
289b3(rgyud): stsal pa/ rigs kyi bu/ ji skad smras pa de bzhin te/ rigs kyi bu/ gang mdo 'di nyan par byed pa ni bla na med pa yang dag par rdzogs pa'i byang chub las phyir mi ldog par
289b4(rgyud): 'gyur ro/ /de ci'i phyir zhe na/ rigs kyi bu/ 'dis ni sa las phyir mi ldog pa'i byang chub sems dpa' rnams kyi dge ba'i rtsa ba mchog tu smin pa byed pa dang / chos kyi
289b5(rgyud): phyag rgya dam pa yin pa dang / mdo sde kun gyi rgyal por gyur pa ste de'i phyir mnyan pa dang / gzung ba dang / bklag pa dang / gdon par bya'o/ /de'ang rigs kyi bu/ dge
289b6(rgyud): ba'i rtsa ba ma bskyed pa dang / dge ba'i rtsa ba yongs su ma smin pa dang / sangs rgyas mang po la bsnyen bkur ma byas pa'i sems can de dag gis ni dam pa'i chos
289b7(rgyud): 'di mnyan par mi nus so/ /rigs kyi bu/ chos kyi rnam grangs 'di thos pa tsam gyis rigs kyi bu 'am/ rigs kyi bu mo dag lhag pa'i bsam pa yongs su dag cing
290a1(rgyud): @#/ /sangs rgyas mthong ba dang mi 'bral bar 'gyur ro/ /dam pa'i chos mnyan pa dang mi 'bral bar 'gyur ro/ /dge 'dun la bsnyen bkur byed pa dang
290a2(rgyud): mi 'bral bar 'gyur ro/ /rgya mtsho'i phyag rgya mi zad pa mngon par bsgrub pa'i gzungs dang mi 'bral bar 'gyur/ sems can gyi bsam pa dang / spyod pa dang / sgra la
290a3(rgyud): 'jug pa'i gzungs dang mi 'bral bar 'gyur/ nyi ma'i tog snang ba'i gzungs dang mi 'bral bar 'gyur/ zla ba'i tog snang ba'i gzungs dang mi 'bral bar
290a4(rgyud): 'gyur/ kun nas ldang ba thams cad rnam par gnon pa bsgrubs pa'i gzungs dang mi 'bral bar 'gyur/ rdo rje ltar sra zhing brtan pa'i ri rnam par 'joms pa'i gzungs
290a5(rgyud): dang mi 'bral bar 'gyur/ brjod du med pa'i don bstan pa la yang dag par gzhol ba'i gzungs dang mi 'bral bar 'gyur/ tshig dang / spyod pa dang / sgra thams cad la
290a6(rgyud): 'jug pa'i gzungs dang mi 'bral bar 'gyur/ nam mkha'i dkyil 'khor dri ma med pa bsgrub pa'i phyag rgyas btab pa'i gzungs dang mi 'bral bar 'gyur/ sangs rgyas kyi sku
290a7(rgyud): mtha' yas pa yongs su rdzogs pa bsgrub pa'i gzungs dang mi 'bral bar 'gyur ro/ /lha'i bu gzungs 'di dag thob pas byang chub sems dpa' rnams phyogs
290b1(rgyud): bcu'i sangs rgyas kyi zhing rnams su sangs rgyas kyi sku mngon par sprul nas chos ston to/ /chos nyid las kyang mi g.yo la/ 'gro ba 'ang med/ 'ong ba 'ang med do/ /sems can rnams
290b2(rgyud): yongs su smin par byed kyang sems can du dmigs pa'ang med do/ /chos ston kyang yi ge mnyam pa nyid las g.yo ba med do/ /'chi 'pho ba dang / skye ba ston kyang 'pho ba 'ang med/ skye
290b3(rgyud): ba 'ang med do/ /chos thams cad la rnam par rtag pa med pa'i phyir 'du byed rnams gang du 'ang 'gro bar mi 'gyur/ gang nas kyang 'ong bar yang mi 'gyur ro/ /chos kyi rnam grangs
290b4(rgyud): 'di bshad pa na byang chub sems dpa' sum stong gis mi skye ba'i chos la bzod pa thob par gyur to/ /byang chub sems dpa' tshad med pa rnams kyis ni byang chub kyi sems las ni
290b5(rgyud): phyir mi ldog par gyur to/ /dge slong dang / dge slong tshad med pa rnams kyis ni chos la chos kyi mig rnam par dag pa thob bo/ /sems can tshad med pa rnams kyis ni bla na med pa yang
290b6(rgyud): dag par rdzogs pa'i byang chub tu sems bskyed par gyur pa dang / de nas de'i tshe bcom ldan 'das kyis tshigs su bcad pa 'di dag gsungs so/ /'khor ba'i rgyun gcod dam
290b7(rgyud): chos 'di/ /zab cing phra la blta dka' ste/ /'dod pas bsgribs pa'i dmus yong dag /de ma mthong bas sdug bsngal len/ /de nas 'khor 'dus pa de dag stan las langs te bcom ldan
291a1(rgyud): @#/ /ldan 'das kyi zhabs la spyi bos phyag btsal nas 'di skad ces gsol to/ /bcom ldan 'das/ gser 'od dam pa mdo sde'i dbang po'i rgyal po
291a2(rgyud): 'di klog cing 'don pa dang / ston cing gnas pa der bdag cag thams cad mchis nas chos ston pa'i 'khor du bgyis te de la phan pa dang / bde ba stsal cing lus dang /
291a3(rgyud): sems bde bar bgyi'o/ /bdag cag gis sems rtse gcig tu gyur par mchod par bgyi'o/ /nyan pa'i 'khor rnams kyang bde bas tshim par bgyi'o/ /rgyal po'i yul
291a4(rgyud): der yang pha rol gyi dgra'i 'jigs pa dang / 'tshe ba dang / mu ge ya nga bas sdug bsngal ba ma mchis pa dang / skye bo mang pos rgyas shing yongs su dar bar bgyi'o/ /chos
291a5(rgyud): 'di bshad pa'i gnas kyi dkyil 'khor 'di lha dang / mi dang / lha ma yin la sogs pa thams cad dang / sems can thams cad kyis mi brdzi zhing gtsang mar bgyi'o/ /de
291a6(rgyud): ci'i slad du zhe na/ chos 'di bshad pa'i gnas 'di ni mchod rten lags pa'i slad du gdugs dang / rgyal mtshan dang / me tog dang / bdug pa dang / lhab lhub kyis
291a7(rgyud): yongs su mchod par bgyi'o/ /bdag cag gis kyang rtag tu bsrung zhing bskyabs te nyams pa ma mchis par bgyi'o/ /de nas bcom ldan 'das kyis 'khor 'dus
291b1(rgyud): ba de dag la bka' stsal pa/ rigs kyi bu/ khyed kyis mdo sde dam pa 'di sgrub pa la brtson par gyis shig dang / dam pa'i chos 'di 'jig rten 'dir yun ring du gnas par 'gyur ro//
291b2(rgyud): gser 'od dam pa mdo sde'i dbang po'i rgyal po las/ sa rnam par sbyong ba zhes bya ba'i le'u ste drug pa'o// //bam po lnga pa/ de nas bcom ldan 'das kyis rigs
291b3(rgyud): kyi lha mo byang chub yang dag par bsdus pa la 'di skad ces bka' stsal to/ /rigs kyi lha mo/ de'i tshe de'i dus na rgyal po gser gyi lag pa'i dbang po zhes bya ba des de bzhin gshegs
291b4(rgyud): pa thams cad la bstod pa pad+mo'i 'byung gnas 'dis 'das pa dang / ma 'ongs pa dang / da ltar byung ba'i sangs rgyas bcom ldan 'das rnams la mngon par bstod do/ /rgyal ba gang
291b5(rgyud): dag sngar 'gyur gang byung dang / /phyogs bcu'i 'jig rten dag na'ang gang 'tsho ba/ /rgyal ba de dag rnams la phyag bgyi'o/ /rgyal ba de dag kun la bdag gis bstod/ /thub dbang zhi zhing
291b6(rgyud): rab zhi rnam par dag / sku ni gser gyi mdog tu rab tu gda'/ /dbyangs rnams kun pas sangs rgyas gsungs snyan te/ /tshangs pa'i gsungs dbyangs rab tu bsgrags pa'i gsung / /bung
291b7(rgyud): ba rma bya ut+pal sngon po'i dbu/ /mthon mthing lcang lo bya ni tsa sha 'dra/ /kha ba dung ltar rab tu dkar ba'i tshems/ /rtag tu gser ltar rnam par mdzes par gda'/ /spyan ni ring zhing
292a1(rgyud): @#/ /mthon mthing dri ma med/ /ut+pal sngon po rab tu rgyas pa 'dra/ /ljags ni che zhing leb la pad+ma'i mdog /pad+ma 'drar snang pad+ma'i ze ba 'dra/ /zhal gyi
292a2(rgyud): mdzod spu pad rtsa dung dang 'dra/ /bai DUR+ya yi mdog 'dra g.yas su 'khyil/ /thub pa'i sku ni zla ba phra 'dra zhing / /zla ba zad 'dra spyan bkrag bung ba bzhin/ /zhal mtho shangs ni rtag
292a3(rgyud): tu lhang nge ste/ /'jam zhing sa yi gser ltar kha dog bzang / /rtag par rgyun tu rgyal ba thams cad kyi/ /ro mchog 'jam zhing dam pa mchog rab 'phags/ /spu yi bu ga nas ni re
292a4(rgyud): ro skyes/ /spu rnams skyes pa g.yas su 'khyil ba ste/ /mthon mthing 'dra bar 'tsher zhing lcang lo can/ /rma bya'i mgrin sdug 'dra bar sngo la mdzes/ /bltams ma thag tu sku yis snang
292a5(rgyud): bar bgyis/ /phyogs bcu'i 'jig rten dag ni thams cad gang / /'jig rten gsum na sdug bsngal mtha' yas zhi/ /bde ba kun gyis sems can rnams kyang tshim/ /sems dmyal
292a6(rgyud): 'gro dang dud 'gror 'gro ba dang / /yi dwags lha gnas mi yi gnas rnams su/ /sems can de dag thams cad bde bas tshim/ /ngan song 'gro ba rnams ni thams cad zhi/ /kha dog bzang
292a7(rgyud): ba gser dang 'dra ba'i 'od/ /btso ma'i gser ltar rab tu snang ba'i sku/ /bder gshegs zla ba rab tu dri med zhal/ /'dzum zhing rnam mdzes shin tu dri med zhal/ /gzhon nu btsas
292b1(rgyud): 'drar sku lus yan lag 'jam/ /seng+ge 'dra bar rtsal gyis gnon pa'i mchog /phyag ring phyag ni rab tu ring ba ste/ /sA la'i lcug ma rlung gis bskyod pa bzhin/ /'dom gang 'od
292b2(rgyud): 'bar 'od zer rab tu gtong / /nyi ma stong ltar rab tu lhang nge'o/ /thub pa'i dbang po sku mchog dri ma med/ /zhing rnams mtha' yas thams cad rab tu snang / /sangs rgyas 'od ni
292b3(rgyud): rnam par lhang nge bas/ /zhing rnams mtha' yas brgya stong rnams su yang / /mtshan byad zla ba nyi ma mang po dag /de dag thams cad 'od ni med par 'gyur/ /sangs rgyas nyi
292b4(rgyud): ma 'jig rten sgron ma ste/ /sangs rgya nyi ma brgya phrag stong rnams ni/ /zhing rnams mtha' yas stong phrag brgya dag na/ /de bzhin gshegs pa'i nyi ma sems can mthong /
292b5(rgyud): bsod nams stong phrag brgya dang ldan pa'i sku/ /yon tan kun gyis rab tu brgyan pa'i sku/ /glang chen dbang po'i sna 'dra rgyal ba'i sku/ /phyag dang zhabs 'od rab mdzes dri ma
292b6(rgyud): med| |sa yi steng gi rdul dang mtshungs 'dra snyed/ /phra ba'i rdul snyed sangs rgyas gang 'das dang / /gang dag phra ba'i rdul snyed 'byung ba dang / /gang dag phra ba'i rdul snyed bzhugs
292b7(rgyud): pa yi| |rgyal ba de dag la ni rab dwang ba'i/ /ngag yid lus kyis me tog dbul ba dang / /spos rnams dbul dang bsngags pa brgya dag dang / /dge ba'i sems kyis kyang ni phyag
293a1(rgyud): @#/ /'tshal lo/ /rgyal ba'i yon tan gang dag dge gyur pa/ /snying po mchog rab sna tshogs du ma ste/ /bdag gis bskal pa stong du lce brgya yis/ /
293a2(rgyud): sangs rgyas yon tan brjod par mi nus so/ /rgyal ba gcig gi yon tan rnams kyang ni/ /lce stong gis kyang cung zad brjod mi nus/ /bdag gis rgyal ba dag ni thams
293a3(rgyud): cad kyi/ /yon tan gcig rgyas brjod par ga la nus/ /lhar bcas 'jig rten thams cad mtshor gyur te/ /srid pa'i rtse mo man chad chus gang ba/ /skra yis rtse mos
293a4(rgyud): dpag par nus srid kyi/ /bde gshegs rnams kyi yon tan gcig la min/ /lus dang ngag dang yid rab dwang ba yis/ /rgyal ba kun la bdag gis bsngags bstod pas//
293a5(rgyud): bdag gis bsod nams 'bras bu mchog bsags gang / /des ni sems can rgyal ba reg gyur cig /de ltar rgyal pos sangs rgyas rnams bstod nas/ /rgyal po
293a6(rgyud): 'di ltar smon lam 'debs pa ni/ /ma 'ongs bskal pa mtha' yas rnams su yang / /gang dang gang du bdag ni skye ba na/ /rmi lam du ni 'di 'dra'i rda mthong zhing / /der
293a7(rgyud): ni bshags pa 'di 'dra thos par shog / rgyal bstod pad+ma 'byung rgyal 'di 'dra ba/ /tshe rabs de dang der ni rnyed gyur cig /sangs rgyas yon tan mtha' yas mtshungs med
293b1(rgyud): dang | |gang yang bskal pa stong du rnyed dka' ba/ /de dag rmi lam na yang thos par shog /nyin gyur tshe yang de dag ston gyur cig /sems can sdug bsngal mtsho las thar byed
293b2(rgyud): shog |pha rol phyin pa drug po rdzogs bgyis nas/ /phyin chad byang chub bla med thob par shog /bdag gi zhing ni 'gran zla med gyur cig /rnga phul rnam par smin pa'i 'bras
293b3(rgyud): bu dang / /rgyal ba thams cad la yang bstod pa'i rgyus/ /shAkya thub dbang mngon du mthong bar shog /der ni bdag gis lung bstan thob gyur cig /gser gyi lag pa'i dbang dang
293b4(rgyud): gser gyi 'od/ /bdag gi khye'u ni gang yin 'di gnyis kyang / /der ni bu pho de dag gnyi ga yang / /byang chub bla med lung bstan thob par shog /sems can gang dag gnas med rten med
293b5(rgyud): cing | |skyabs dang bral nas phongs par gyur pa dang / /de dag la yang ma 'ongs dus rnams na/ /skyob dang dpung gnyen skyabs dang rten gyur shog /sdug bsngal kun 'byung zad par
293b6(rgyud): byed gyur cig / bde ba kun gyi 'byung gnas gyur par shog /sngon mtha' 'das pa de dag ji srid pa/ /ma 'ongs bskal par byang chub spyod gyur cig /gser 'od dam pa yi ni
293b7(rgyud): bshags pa yis/ /bdag gi sdig pa'i rgya mtsho skems par shog /bdag gi las kyi rgya mtsho zad gyur cig /bdag gi nyon mongs rgya mtsho chad par shog /bdag gi bsod
294a1(rgyud): @#/ /nams rgya mtsho rdzogs gyur cig /ye shes dri med snang ba dam pa yis/ /bdag gi ye shes rgya mtsho rnam dag shog /yon tan kun gyi rgya mtshor
294a2(rgyud): 'gyur bar shog / byang chub yon tan yon tan rin chen rdzogs/ /gser 'od dam pa'i bshags pa'i stobs kyis ni/ /bdag gi bsod nams rab tu snang bar shog /bdag gi byang
294a3(rgyud): chub snang ba rnam dag gyur/ /ye shes dri med snang ba dam pa yis/ /bdag gi lus kyi 'od ni snang bar shog /bsod nams snang ba lhang nger bya ba'i phyir/ /'jig rten gsum na khyad
294a4(rgyud): par 'phags gyur cig / bsod nams stobs dang rtag tu ldan par shog /sdug bsngal rgya mtsho las ni sgrol ba dang / /bde ba kun gyi rgya mtsho 'dra ba yis/ /ma 'ongs bskal
294a5(rgyud): par byang chub spyad par bgyi/ /'jig rten gsum na sngon mthar ji snyed gshegs/ /de dag zhing ni rgyal ba thams cad kyi/ /yon tan mtha' yas khyad 'phags ci 'dra ba//
294a6(rgyud): yon tan mtha' yas rnams kyis bdag gi zhing / /ma 'ongs dus na de 'drar 'gyur bar shog /mdzes pa'i tog gis shes par byos/ /rgyal po gser gyi lag dbang gis//
294a7(rgyud): sngon tshe smon lam 'di btab ste/ /de nyid da ltar khyod yin no/ /sngon gyi dus kyi bu gnyis ni/ /gser gyi lag dang gser gyi 'od/ /de nyid dngul tog dngul 'od ces/ /
294b1(rgyud): ngas ni de tshe lung bstan to/ /'khor mang de dag 'di thos nas/ /kun gyis byang chub sems bskyed pa/ /da ltar ma 'ongs dus dag tu/ /rtag par bshags pa 'di byed shog /gser 'od
294b2(rgyud): dam pa mdo sde'i dbang po'i rgyal po las/ 'das pa dang / ma 'ongs pa dang / da ltar byung ba'i yang dag par rdzogs pa'i sangs rgyas kyi zhing thams cad la bstod pa'i le'u zhes bya
294b3(rgyud): ste bdun pa'o/ / //de nas bcom ldan 'das kyis 'khor de'i nang nas/ byang chub sems dpa' sems dpa' chen po bde bar gnas pa la 'di skad ces bka' stsal
294b4(rgyud): to| |rigs kyi bu/ gser can zhes bya ba'i gzungs 'di/ gang rigs kyi bu'am/ rigs kyi bu mo gang la las 'das pa dang / ma 'ongs pa dang / da ltar gyi sangs rgyas thams cad
294b5(rgyud): mngon du mchod cing bkur sti byed par 'dod pas gzungs 'di 'chang zhing gzung bar bya'o/ /de ci'i phyir zhe na/ gzungs 'di 'das pa dang / ma 'ongs pa dang / da ltar gyi sangs rgyas
294b6(rgyud): bcom ldan 'das rnams kyi yum yin pa'i phyir gzungs 'di 'dzin pa'i bsod nams kyi tshogs rgya cher 'phel bar 'gyur ro/ /'das pa'i sangs rgyas bcom ldan 'das dpag tu med
294b7(rgyud): pa dag la dge ba'i rtsa ba bskyed pa rnams kyis 'dzin cing 'chang bar 'gyur ro/ /tshul khrims rnam par dag pa ma nyams shing skyon med pa rnams kyis chos kyi rnam grangs shin tu zab mo
295a1(rgyud): @#/ /'di la 'jug nus par 'gyur ro/ /de nas bcom ldan 'das kyis bka' stsal pa/ gzungs sngags bsgrub pa'i cho ga ni sngar sangs rgyas bcom ldan
295a2(rgyud): 'das dang / byang chub sems dpa'i mtshan 'di dag brjod cing sems rtse gcig pas phyag 'tshal la de nas sngags 'di gdon par bya'o/ /phyogs bcu'i sangs rgyas thams
295a3(rgyud): cad la phyag 'tshal lo/ /byang chub sems dpa' sems dpa' chen po rnams la phyag 'tshal lo/ /nyan thos dang / rang sangs rgyas dang / 'phags pa thams cad la phyag 'tshal
295a4(rgyud): lo| |sangs rgyas shAkya thub pa la phyag 'tshal lo/ /shar phyogs kyi sangs rgyas mi 'khrug pa la phyag 'tshal lo/ /lho phyogs kyi sangs rgyas rin po che'i tog la phyag 'tshal lo//
295a5(rgyud): nub phyogs kyi sangs rgyas 'od dpag med la phyag 'tshal lo/ /byang phyogs kyi sangs rgyas rnga sgra'i rgyal po la phyag 'tshal lo/ /steng gi phyogs kyi sangs rgyas yang pa'i dpal
295a6(rgyud): la phyag 'tshal lo/ /'og gi phyogs kyi sangs rgyas snang ba dam pa'i dpal la phyag 'tshal lo/ /sangs rgyas rin chen snying po la phyag 'tshal lo/ /sangs rgyas kun tu 'od la
295a7(rgyud): phyag 'tshal lo/ /sangs rgyas kun tu snang ba la phyag 'tshal lo/ /sangs rgyas spos mchog brtsegs pa'i rgyal po la phyag 'tshal lo/ /sangs rgyas pad+ma dam pa la phyag 'tshal
295b1(rgyud): lo| |sangs rgyas mnyam par gzigs la phyag 'tshal lo/ /sangs rgyas rin chen gtsug tor can la phyag 'tshal lo/ /sangs rgyas rin chen bla ma la phyag 'tshal lo/ /
295b2(rgyud): sangs rgyas rin chen 'od la phyag 'tshal lo/ /sangs rgyas dri med 'od snang la phyag 'tshal lo/ /sangs rgyas spobs pas bkod par dgongs pa la phyag 'tshal lo//
295b3(rgyud): sangs rgyas zla 'od rnam dag grags pa'i tog gi rgyal po la phyag 'tshal lo/ /sangs rgyas phyag 'tshal lo/ /sangs rgyas me tog 'od bkod la phyag 'tshal lo/ /sangs rgyas 'od snang rgyal po la
295b4(rgyud): phyag 'tshal lo/ /sangs rgyas dge 'od dri ma med par grags pa'i rgyal po la phyag 'tshal lo/ /sangs rgyas spyan ras gzigs dbang mi 'jigs pa la phyag 'tshal lo//
295b5(rgyud): sangs rgyas 'jigs med grags pa la phyag 'tshal lo/ /sangs rgyas rab mchog rgyal po la phyag 'tshal lo/ /byang chub sems dpa' sems dpa' chen po spyan ras
295b6(rgyud): gzigs dbang phyug la phyag 'tshal lo/ /byang chub sems dpa' sems dpa' chen po sa'i snying po la phyag 'tshal lo/ /byang chub sems dpa' sems dpa' chen po
295b7(rgyud): nam mkha'i snying po la phyag 'tshal lo/ /byang chub sems dpa' sems dpa' chen po 'jam dpal la phyag 'tshal lo/ /byang chub sems dpa' sems dpa'
296a1(rgyud): @#/ /chen po phyag na rdo rje la phyag 'tshal lo/ /byang chub sems dpa' sems dpa' chen po kun tu bzang po la phyag 'tshal lo/ /byang chub sems dpa' sems
296a2(rgyud): dpa' chen po blo gros mi zad pa la phyag 'tshal lo/ /byang chub sems dpa' sems dpa' chen po mthu chen thob pa la phyag 'tshal lo/ /byang chub sems dpa' sems
296a3(rgyud): dpa' chen po byams pa la phyag 'tshal lo/ /byang chub sems dpa' sems dpa' chen po legs pa'i blo gros la phyag 'tshal lo/ /de dag la phyag 'tshal nas gzungs
296a4(rgyud): 'di gdon par bya'o/ /na mo rat+na tra yA ya/ tad+ya thA/ ku Ti ku Ti ni/ i mi ri to/ ko Sha Ni/ i mi ri Ni/ i ri swAhA/ de nas bcom ldan 'das kyi byang chub sems dpa'
296a5(rgyud): bde bar gnas pa la bka' stsal pa/ gzungs 'di ni dus gsum gyi sangs rgyas rnams kyi yum yin pa'i phyir rigs kyi bu 'am/ rigs kyi bu mo gang la la zhig gis
296a6(rgyud): gzungs 'di 'chang zhing 'dzin na bsod nams kyi tshogs tshad med dpag tu med pa dag 'phel bar 'gyur ro/ /grangs med pa'i sangs rgyas rnams la bkur sti dang / mchod pa
296a7(rgyud): dang | rim gro dang / bsngags par byas par 'gyur ro/ /sangs rgyas de rnams kyis kyang bla na med pa yang dag par rdzogs pa'i byang chub tu de la lung ston par 'gyur ro/ /bde
296b1(rgyud): bar gnas pa/ gang zhig gzungs sngags 'di 'chang ba des gos dang / bsod snyoms dang / rin po che dang / mang du thos shing mkhas pa dang / nad med cing tshe ring ba la sogs pa
296b2(rgyud): yid bzhin du 'thob ste bsod nams shin tu mang du 'phel lo/ /ci dang / ci 'dod pa de dang / de dag thams cad 'grub par 'gyur ro/ /bde bar gnas pa/ sngags 'di 'chang
296b3(rgyud): zhing 'dzin na bla na med pa yang dag par rdzogs pa'i byang chub ma thob kyi bar du rtag par byang chub sems dpa' gser gyi grong khyer ri bo dang / byang chub sems dpa' byams pa dang /
296b4(rgyud): byang chub sems dpa' rgya mtsho dang / byang chub sems dpa' kun tu spyan ras gzigs dbang phyug dang / byang chub sems dpa' 'jam dpal dang / byang chub sems dpa'
296b5(rgyud): ping ga la chen po la sogs pa dang lhan cig tu gnas te byang chub sems dpa' rnams kyis srung bar byed do/ /bde bar gnas pa/ gzungs 'di sgrub pa'i cho ga ni 'di yin
296b6(rgyud): par shes par rig par bya'o/ /thog mar bzlas brjod khri rtsa brgyad tshang bar bzlas pas bsnyen par bya'o/ /de nas khang pa dben pa'i nang du dkyil 'khor byas te tshes bcu
296b7(rgyud): drug gi nyin par khrus byas te gos sar pa gyon te bdug pa dang / me tog dang / zhal zas sna mang po la sogs pas mchod par bya zhing dkyil 'khor gyi nang du zhugs nas
297a1(rgyud): @#/ /thog mar sngar smos pa'i sangs rgyas dang / byang chub sems dpa' rnams kyi mtshan nas brjod de gus par phyag 'tshal zhing sdig pa bshags
297a2(rgyud): nas pus mo g.yas pa'i lha nga sa la btsugs te sngags de stong rtsa brgyad tshang bar bzla'o/ /de nas lus bsrang ste 'dug nas ci 'dod pa de bsam par bya'o/ /de nas nyi
297a3(rgyud): ma ma shar bar dkyil 'khor gyi nang du kha zas gtsang ma za gcig tu bza' bar bya'o/ /de nas zhag bco lnga lon pa dang gzod dkyil 'khor de nas byung bar byas te mi de ni
297a4(rgyud): bsod nams dang / gzi brjid kyi mthu bsam gyis mi khyab pa dang ldan zhing bsam pa thams cad yongs su rdzogs par 'gyur ro/ /gal te bsams pa ma grub na'ang
297a5(rgyud): dkyil 'khor der zhugs na bsam pa yongs su rdzogs par 'gyur bas de phyin chad kyang rtag par rjes su dran par bya'o/ /gser 'od dam pa mdo sde'i dbang po'i rgyal
297a6(rgyud): po las/ gser can zhes bya ba'i gzungs te le'u brgyad pa'o// //de nas bcom ldan 'das kyis gzungs de gsungs nas/ gzhan yang / byang
297a7(rgyud): chub sems dpa' sems dpa' chen po dang / lha dang / mi la sogs pa'i 'khor 'dus pa de dag la phan pa dang / bde ba'i phyir don dam pa'i bden pa stong pa'i
297b1(rgyud): mtshan nyid de bstan pa'i phyir de'i tshe tshigs su bcad pa 'di dag gsungs so/ /bsam gyis mi khyab mdo rnams gzhan dag tu/ /stong pa'i chos rnams rab tu rgyas bshad
297b2(rgyud): de| |de lta bas na mdo mchog dam pa 'dir/ /stong pa'i chos rnams mdo tsam bshad par bya/ /sems can blo chung rnam par mi shes pas/ /chos rnams thams cad shes par
297b3(rgyud): mi nus te/ /de lta bas na mdo mchog dam pa 'dir/ /stong pa'i chos rnams mdo tsam rab tu bshad/ /sems can kun gyis ci nas shes 'gyur dang / /sems can 'byung bya'i
297b4(rgyud): phyir ni snying rje'i dbang / /thabs dang tshul dang rgyu gzhan rnams kyis ni/ /mdo mchog dam pa dbang po 'di bshad do/ /lus 'di grong khyim stong pa ji bzhin te/ /dbang po rnams ni
297b5(rgyud): dmag dang chom rkun 'dra/ /de dag thams cad grong gcig gnas mod kyi/ /de dag phan tshun rnam par mi shes so/ /mig gi dbang po gzugs gyur rnams la rgyug /rna ba'i dbang
297b6(rgyud): po sgra la rnam par dpyod/ /sna yi dbang po sna tshogs dri rnams 'phrog /lce yi dbang po rtag tu ro la rgyug /lus kyi dbang po reg pa dag la rgyug /yid kyi dbang po chos rnams rnam
297b7(rgyud): par dpyod/ /dbang po drug po 'di dag phan tshun du/ /rang rang yul la rab tu 'jug par byed/ /sems ni sgyu ma lta bur g.yo ba yin/ /dbang po drug ni yul la rnam dpyod de/ /ji
298a1(rgyud): @#/ /ltar mi zhig grong stong rgyug pa dang / /dmag dang chom rkun dag dang gnas pa bzhin/ /ji ltar bya zhig yul drug gnas bcas shing / /dbang po'i spyod
298a2(rgyud): yul dag kyang rab shes pa/ /de ltar sems ni yul drug gnas bcas te/ /dbang po'i spyod yul rnams kyang rab tu shes/ /gzugs dang sgra dang de bzhin dri rnams dang / /
298a3(rgyud): ro dang reg bya de bzhin spyod yul chos/ /sems ni dbang po drug po thams cad la/ /dbang por zhugs pa bya bzhin g.yo bar 'gyur/ /dbang po gang dang gang du gnas bcas pa//
298a4(rgyud): dbang po de ni shes pa bdag nyid byed/ /lus ni g.yo ba med cing byed pa med/ /snying po med cing rkyen las byung ba yin/ /yang dag ma yin yongs su rtog las byung / /grong
298a5(rgyud): stong las kyi 'khrul 'khor 'dra bar gnas/ /sa dang me dang chu dang rlung rnams ni/ /grong gzhan gnas de phyogs dang phyogs na gnas/ /dper na sbrul gdug gnas
298a6(rgyud): gcig ji bzhin te/ /rtag tu phan tshun mthun pa ma yin bzhin/ /khams kyi sbrul rnams bzhi po de dag kyang / /gnyis ni steng 'gro gnyis ni thur du 'gro /phyogs dang
298a7(rgyud): phyogs mtshams rnams su gnyis gnyis te/ /khams sbrul de dag thams cad 'jigs par 'gyur/ /sa yi sbrul dang chu yi sbrul dag dang / /'di gnyis 'og tu zad par 'gyur
298b1(rgyud): ba yin/ /me yi sbrul dang rlung gi sbrul dag dang / /'di gnyis steng gi nam mkhar 'gro ba yin/ /ji ltar sngon chad byas pa'i las rnams kyis/ /sems dang rnam shes kun tu gnas
298b2(rgyud): nas dong / /lha dang mi dang ngan song gsum dag tu/ /ji ltar byas pa'i las kyis srid par skye/ /bad kan rlung dang mkhris pa zad gyur na/ /lus ni gcin dang ngan skyugs rnams kyis
298b3(rgyud): gang | |mngon par mi dga' srin bu'i phung por gyur/ /dur khrod dag na 'thor ba shing bzhin gyur/ /lha mo khyod ni chos 'di rnams la ltos/ /'di la sems can gang zag
298b4(rgyud): gang zhig yod/ /chos rnams 'di dag thams cad stong pa ste/ /ma rig pa yi rkyen las byung ba yin/ /'byung ba chen po 'di dag che 'byung min/ /ma byung ba las byung zhing mi
298b5(rgyud): 'byung ste/ /gang gi phyir ni 'byung ba mi 'byung ba/ /de phyir 'byung ba che zhes ngas brjod do/ /yod pa min zhing nam yang yod min la/ /ma rig pa yi rkyen las 'byung ba yin/ /ma
298b6(rgyud): rig 'di ni yod pa ma yin te/ /de bas ngas ni ma rig 'di bshad de/ /'du byed rnam shes ming dang gzugs bcas dang / /skye mched drug dang reg dang tshor ba dang / /sred dang len dang
298b7(rgyud): de bzhin srid pa dang / /skye dang rga shi mya ngan gnod pa rnams/ /'khor ba'i sdug bsngal bsam gyis mi khyab pa/ /'khor ba'i 'khor lo ji ltar gnas pa dag /ma byung ba las byung dang
299a1(rgyud): @#/ /mi 'byung dang / /tshul bzhin ma yin sems kyis rnam dpyad dang / /bdag gi lta bar gyur pa gcad par bgyis/ /ye shes ral gris nyon mongs rgya
299a2(rgyud): mo brtol/ /phung po'i gnas la stong par gyur par ltos/ /byang chub yon tan rgya chen reg par gyis/ /ngas ni bdud rtsi'i grong khyer sgo yang phye/ /bdud rtsi'i khu ba'i snod kyang kun
299a3(rgyud): tu bstan/ /ngas ni bdud rtsi'i grong khyer gnas der 'jug /ngas ni bdud rtsi'i khu bas bdag tshim byas/ /ngas ni chos kyi rnga chen dam pa brdungs/ /ngas ni chos kyi dung gi mchog
299a4(rgyud): kyang bus/ /ngas ni chos kyi sgron ma mchog 'bar byas/ /ngas ni chos kyi char pa dam pa phab/ /ngas ni nyon mongs dgra tshogs rnams las rgyal/ /ngas ni chos kyi rgyal mtshan
299a5(rgyud): dam pa bsgreng / /srid pa'i mtsho las sems can rab tu bsgral/ /ngas ni ngan song gsum gyi lam rnams bkag /sems can nyon mongs me yis gdungs gyur pa/ /rten med
299a6(rgyud): gyur cing dpung gnyen med pa dag / srog chags nyon mongs mes gdungs zhi byas nas/ /bdud rtsi'i khu ba bsil bas tshim par byas/ /gang phyir bskal pa du mar sngon chad ngas/ /
299a7(rgyud): 'dren pa bsam gyis mi khyab mchod pa byas/ /chos kyi sku de yongs su tshol ba na/ /brtul zhugs brtan pas byang chub phyir spyad de/ /lag pa dang ni mig dang rkang pa dang / /yan lag mchog
299b1(rgyud): dang bu sdug bu mo dang / /nor dbyig nor bu mu tig rgyan dang gser/ /bai DUR+ya dang rin chen sna tshogs btang / /stong gsum shing ljon thams cad dang / /rtswa dang rtswa rnams thams cad dang //
299b2(rgyud): nags tshal dag dang sa las ni/ /'khrungs pa thams cad gcad gtubs te/ /de dag thams cad phyer brlags nas/ /rab tu phra ba'i rdul 'drar byas/ /nam mkha'i dkyil 'khor
299b3(rgyud): ji tsam par/ /phye ma'i phung po spungs nas ni/ /'di la cha gsum dbye bar nus/ /sa la rdul ni yod pa rnams/ /stong gsum dag ni thams cad kyi/ /rdul khams bsam gyis mi khyab pa/ /
299b4(rgyud): sems can kun gyi shes pa gang / /de ni sems can gcig gir gyur/ /shes pa de yis rdul rnams kyi/ /phye ma bgrang bar byed na ni/ /sems can kun las rab 'phags pa/ /ye
299b5(rgyud): shes rab ldan mi rnams kyis/ /thams cad bgrang bar nus srid kyi/ /rgyal ba'i mkhyen pa mi nus so/ /thub pa chen po'i ye shes gang / /skad cig cig la 'jug pa yang / /bskal pa
299b6(rgyud): bye ba du mar ni/ /gang du 'ang bgrang bar mi nus so/ /gser 'od dam pa mdo sde'i dbang po'i rgyal po las/ stong pa nyid kyi le'u zhes bya ste dgu pa'o// //de nas
299b7(rgyud): lha mo rin chen 'od 'phros chos bstan pa shin tu zab mo de thos nas dga' ba dang / rangs pa skyes te 'khor 'dus pa de'i nang nas stan las langs te bla gos phrag pa
300a1(rgyud): @#/ /gcig tu gzar nas pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar ba btud nas bstan pa zab mo
300a2(rgyud): 'di la ji ltar rnal 'byor du bya ba zhu ba'i phyir bcom ldan 'das la tshigs su bcad de gsol pa/ /rgyal ba rkang gnyis gtso lags te/ /'jig rten kun tu snang mdzad pa/ /
300a3(rgyud): byang chub spyod pa yang dag tshul/ /bdag la thugs rjes bshad du gsol/ /rigs kyi lha mo la bka' stsal pa/ khyod la the tsom ci yod pa/ /'dri ba'i don de zhus shig
300a4(rgyud): dang | |rnam par phye ste bshad par bya/ /de nas yang rigs kyi lha mos bcom ldan 'das la gsol pa/ bdag dang gzhan la phan gdags phyir/ /byang chub sems
300a5(rgyud): dpa' rnams kyis ni/ /'khor dang mya ngan 'das bral ba'i/ /byang chub spyod pa ji ltar spyad/ /de nas bcom ldan 'das kyis rigs kyi lha mo la 'di skad ces bka' stsal to/ /
300a6(rgyud): lha mo/ chos kyi dbyings la gnas te byang chub kyi spyod pa spyad pas ni mnyam pa nyid la nan tan du bya'o/ /de skad ces bka' stsal pa dang rigs kyi lha mos bcom ldan 'das la
300a7(rgyud): 'di skad ces gsol to/ /btsun pa bcom ldan 'das/ ji ltar na chos kyi dbyings la gnas te byang chub kyi spyad pa spyod cing mnyam pa nyid la nan tan du bgyi ba lags/ bka'
300b1(rgyud): stsal pa/ lha mo/ de ni phung po lnga la chos kyi dbyings su 'dogs te chos kyi dbyings ni phung po lnga nyid do/ /phung po lnga'ang brjod du med pa/ phung po lnga ma yin pa'ang brjod du med
300b2(rgyud): pa ste| de la chos kyi dbyings de nyid phung po lnga yin na ni chad par 'gyur ro/ /gal te phung po lnga las gzhan par 'dod na ni rtag par 'gyur te mtshan ma gnyis dang bral ba/ mtha'
300b3(rgyud): gnyis la mi gnas pa/ bltar med pa/ blta bar bya ba las 'das pa/ ming dang / mtshan ma med pa de ni chos kyi dbyings zhes brjod do/ /rigs kyi lha mo/ phung po lnga las chos kyi
300b4(rgyud): dbyings su ji ltar gdags zhe na/ phung po lnga de ni rgyu dang / rkyen gyis ma bskyed pa ste/ de'ang gal te rgyu dang / rkyen las skye ba zhig yin na ni skyes zin pa skye 'am/ mi skye ba skye zhes bya/
300b5(rgyud): gal te skyes zin pa skye na ni rgyu dang / rkyen kyang mi dgos pa'i rigs so/ /gal te ma skyes pa skye na ni skye ba dmigs su med pa'i phyir ro/ /de ci'i phyir zhe na/ gang ma skyes pa'i
300b6(rgyud): chos rnams ni yod pa ma yin pa nyid pas ming med pa/ mtshan ma med pa/ gzhal ba dang / dpag pa dang / dper bya bas mi brjod pa ste rgyu dang / rkyen gyis bskyed par bya ba ma yin
300b7(rgyud): no| |rigs kyi lha mo/ dper na/ rnga'i sgra ni shing dang / ko ba dang / lag pa la brten te sgra 'byung mod kyi/ rnga'i sgra de ni 'das pa'ang stong / ma 'ongs pa'ang stong / da ltar byung ba'ang
301a1(rgyud): @#/ /stong ste/ rnga'i sgra de ni shing las kyang ma byung / ko ba dang / lag pa las kyang ma byung / dus gsum gyis ma bskyed pas mi skye ba ste gang mi skye ba de ni
301a2(rgyud): mi 'gog pa'o/ /gang mi 'gog pa de ni gang nas kyang ma 'ongs pa'o/ /gang nas kyang ma 'ongs pa de ni gang du'ang mi 'gro ba'o/ /gang du'ang mi 'gro ba de ni rtag pa dang / chad pa ma
301a3(rgyud): yin pas gcig pa'ang ma yin/ tha dad pa'ang ma yin pa'o/ /de ci'i phyir zhe na/ gal te gcig pa yin na chos kyi dbyings dang tha mi dad pas 'o na ni byis pa so so'i skye bo
301a4(rgyud): rnams kyis kyang don dam pa'i bden pa mngon du gyur pas mya ngan las 'das pa'i bde ba dam pa thob par 'gyur ba zhig na de lta ma yin pas de gcig pa ma yin no/ /
301a5(rgyud): gal te tha dad pa yin na ni sangs rgyas dang / byang chub sems dpa' rnams kyi spyod pa'ang / mtshan ma de nyid 'dzin pa yin pas rnam par grol bar yang mi 'gyur
301a6(rgyud): zhing nyon mongs pa'i 'ching ba dang ma bral bas de bla na med pa yang dag par rdzogs pa'i byang chub tu mngon par 'tshang mi rgya'o/ /de ci'i phyir zhe na/ 'phags pa rnams ni
301a7(rgyud): 'du byed dang / 'du byed ma yin pa yang dag pa'i ngo bor gcig pa'i phyir tha dad pa ma yin no/ /de bas na phung po lnga de ni yod pa'ang ma yin/ med pa'ang ma yin/ rgyu dang /
301b1(rgyud): rkyen gyis bskyed pa'ang ma yin/ rgyu dang / rkyen med pas bskyed pa'ang ma yin pa/ tshig gis thog tu mi phebs pa/ ming dang / mtshan ma med pa/ rgyu dang / rkyen med pa/ dpes
301b2(rgyud): bstan du med pa/ thog ma dang / tha mar dben pa/ rang gi ngang gis stong pa ste de ni 'phags pa rnams kyis mkhyen par bya ba yin gyi/ gzhan du spyod yul du ma gyur pa'o/ /de bas na
301b3(rgyud): phung po lnga la chos kyi dbyings su ston to/ /gzhan yang / rigs kyi lha mo/ gang rigs kyi bu 'am/ rigs kyi bu mo gang la la zhig gis bla na med pa yang dag par rdzogs pa'i byang
301b4(rgyud): chub don dam pa dang / kun rdzob gzhan dang / gzhan ma yin par 'dod pa de ni dpag par dka' ba ste 'phags pa dang / ma rabs kyi spyod yul ni gcig pa dang / tha dad pa'i rang
301b5(rgyud): bzhin ma yin te/ kun rdzob kyang ma spangs/ don dam pa dang yang bral bar ma gyur pa de ni chos kyi dbyings la gnas shing byang chub sems dpa'i spyad pa spyod pa'o/ /de'i tshe bcom ldan
301b6(rgyud): 'das kyis de skad ces bka' stsal pa dang / rigs kyi lha mo de rab tu dga' ba dang / yid bde ba skyes nas stan las langs te bla gos phrag pa gcig tu gzar nas pus
301b7(rgyud): mo g.yas pa'i lha nga sa la btsugs te thal mo sbyar ba btud de spyi bos phyag btsal nas bcom ldan 'das la 'di skad ces gsol to/ /bcom ldan 'das/ ji ltar
302a1(rgyud): @#/ /bcom ldan 'das kyis bka' stsal pa'i byang chub sems dpa'i spyod pa de la bdag gis bslab par 'tshal lo/ /de nas mi mjed kyi bdag
302a2(rgyud): po tshangs pa chen po 'khor 'dus pa de'i nang na 'dug pas rigs kyi lha mo rin chen 'od 'phro la 'di skad ces dris so/ /lha mo/ byang chub sems dpa'i spyod pa shin tu
302a3(rgyud): bsgrub par dka' ba 'di khyod ji ltar spyod pas de la dbang thob par 'gyur/ de nas rigs kyi lha mos tshangs pa chen po la 'di skad ces smras so/ /tshangs pa'i
302a4(rgyud): rgyal po chen po/ ji ltar bcom ldan 'das kyis gsungs pa'i don de shin tu zab pas so so'i skye bo thams cad kyis de'i don mi shes te 'phags pa rnams
302a5(rgyud): kyi spyod yul bas mchog tu phra ba shes par dka' ba'o/ /bdag ni chos 'di la brten te bde bar gnas pa thob bo/ /gal te tshig de bden pa lta na snyigs ma lnga'i 'jig rten gyi
302a6(rgyud): khams 'di dag ni tshad med grangs med dpag tu med pa'i sems can de dag thams cad gser gyi kha dog can du gyur te mtshan sum cu rtsa gnyis dang ldan pa/ skyes ba 'ang
302a7(rgyud): ma yin/ bud med kyang ma yin pa sha stag tu gyur te rin po che'i pad+ma la 'dug cing bde ba tshad med pa la longs spyod pa dang / lha'i me tog mchog gi char 'bab cing
302b1(rgyud): lha'i sil snyan dang / rol mo ma dkrol bar rang byung pa'i mchod pa de lta bu dang ldan par shog cig ces smras ma thag tu snyigs ma lnga'i 'jig rten gyi khams thams cad na sems
302b2(rgyud): can ji snyed 'khod pa de dag thams cad gser gyi kha dog can/ skyes bu chen po'i mtshan dang ldan pa/ skyes pa 'ang ma yin/ bud med kyang ma yin par gyur nas rin po che'i pad+ma
302b3(rgyud): l a 'dug cing bde ba tshad med pas longs spyod par gyur pa ni ji ltar gzhan 'phrul dbang byed lha'i gzhal med khang pa na ngan 'gro thams cad med cing rin po che'i ljon shing sna
302b4(rgyud): tshogs bres pa/ rin po che sna bdun gyi pad+mas 'jig rten gyi khams khyab par byas pa/ rin po che sna bdun dang / lha'i me tog gi char bab pa/ lha'i rol mo sna tshogs kyis longs
302b5(rgyud): spyod par gnas pa bzhin du gyur to/ /de nas rigs kyi lha mo rin chen 'od 'phro 'ang bud med kyi lus las tshangs pa'i lus su bsgyur cing 'dug go /byang chub sems dpa'
302b6(rgyud): rin chen 'od 'phro la tshangs pa'i rgyal pos 'di skad ces smras so/ /btsun pa/ khyod ji ltar byang chub sems dpa'i spyad pa spyod/ smras pa/ tshangs pa'i rgyal po chen po/ chu'i zla ba
302b7(rgyud): byang chub kyi spyad pa spyod pa bzhin bdag kyang byang chub kyi spyad pa spyod do/ /rmi lam byang chub kyi spyad pa spyod pa bzhin bdag kyang byang chub kyi spyad pa spyod do/ /smig rgyu byang chub kyi spyad pa spyod pa
303a1(rgyud): @#/ /bzhin bdag kyang byang chub kyi spyad pa spyod do/ /sgra brnyan byang chub kyi spyad pa spyod pa bzhin bdag kyang byang chub kyi spyad pa spyod do/ /de skad ces bshad
303a2(rgyud): pa tshangs pa chen pos thos nas byang chub sems dpa' la 'di skad ces smras so/ /btsun pa/ khyod don gang la gnas te tshig de skad ces smra/ lha mos smras pa/ tshangs pa'i rgyal po/
303a3(rgyud): chos gang yang bden pa'i mtshan nyid du ma grub cing rgyu dang / rkyen la brten nas grub pa'i phyir ro/ /tshangs pa'i rgyal pos smras pa/ gal te de lta na so so'i skye bo thams cad kyang bla
303a4(rgyud): na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i rigs so/ /smras pa/ skyes bu khyod/ ci'i phyir de skad ces smra/ byis pa 'ang gzhan/
303a5(rgyud): mkhas pa 'ang gzhan/ byang chub kyang gzhan/ byang chub ma yin pa 'ang gzhan/ rnam par grol pa 'ang gzhan/ rnam par grol ba ma yin pa 'ang gzhan ma yin mod kyi/ tshangs pa chen
303a6(rgyud): po| chos de dag thams cad ni chos kyi dbyings su mnyam pa nyid do/ /de so so ma yin pa/ yang dag par dbyer med pa/ bar mtshams med pa/ 'phel ba dang / 'grib pa med pa la mngon
303a7(rgyud): par chags shing 'dzin to/ /tshangs pa'i rgyal po/ dper na/ sgyu ma mkhan dang / de'i slob ma sgyu ma sprul pa la mkhas shing byang bar gyur ba zhig gis lam gyi bzhi mdor/ sa dang / bye ma
303b1(rgyud): dang | shing dang / rtswa dang / lo ma la sogs pa gnas gcig tu bsdus te sgyu ma sprul pa/ 'di lta ste/ rta dang / glang po che'i tshogs dang / dmag dang / shing rta la sogs pa'i tshogs dang /
303b2(rgyud): rin po che sna bdun gyi phung po dang / bang ba dang / mdzod la sogs pa rnam pa sna tshogs kun la ston to/ /de la sems can byis pa blun po mi shes pa'i rang bzhin can dag gis mthong
303b3(rgyud): na sgyu ma sprul par mi shes te/ rta dang / glang po che la sogs pa mthong ba dang / thos pa 'di dag ni yang dag par yod pa yin te gzhan ni brdzun pa snyam du sems shing phyis kyang de
303b4(rgyud): la zhib tu rtog par mi byed do/ /de la mkhas pa shes pa'i rang bzhin can rnams ni de lta ma yin te sgyu ma sprul pa yin par shes nas thos pa dang / mthong ba de dag la 'di snyam du
303b5(rgyud): sems te rta dang / glang po che la sogs pa bdag gis mthong ba 'di ni yang dag pa ma yin pa sgyu ma sprul pas 'gro ba'i mig slu bar byed pa ste rta dang / glang po che dang / bang mdzod
303b6(rgyud): la sogs pa 'di dag ni der snang ba tsam du zad de bdag gis mthong ba dang / thos pa bzhin du bden pa ma yin par yang 'dzin la phyis zhib tu brtags na 'ang brdzun pa slu
303b7(rgyud): ba'i chos su shes so/ /de lta bas na mkhas pa rnams kyis ni chos 'di dag thams cad ni yang dag pa ma yin pa'i rang bzhin du rtogs te ji ltar mthong ba dang / thos pa 'ang
304a1(rgyud): @#/ /yang kun rdzob tsam du de dag gi don mtshon pa dang / tshig gi tha snyad la brten nas yang dag pa'i don shes par bya ba tsam du zad kyi don dam pa ni de lta ma
304a2(rgyud): yin no snyam mo/ /yang tshangs pa chen po/ byis pa so so'i skye po 'phags pa 'jig rten las 'das pa'i shes rab kyi mig ma thob pa rnams kyis ni chos 'di dag thams cad kyi de
304a3(rgyud): bzhin nyid brjod du med par yang mi shes la/ gang mthong ba dang / thos pa dang / 'du byed dang / 'du byed ma yin pa'i chos rnams ji ltar brtags pa ltar bden pa nyid du mngon par zhen
304a4(rgyud): te chos rnams kyi de bzhin nyid brjod du med pa don dam pa'i tshul de shes par mi nus so/ /de la 'phags pa rnams kyis ni gang gzigs shing gsan pa dang / 'du byed dang /
304a5(rgyud): 'du byed ma yin pa'i chos rnams kyi mthu dang / las ji lta bu yin pa de la bden pa'o zhes mngon par mi zhen te 'du byed kyi chos kyang mi bden pa/ 'du byed kyi ma yin pa'i chos kyang
304a6(rgyud): mi bden pa/ yang dag pa ma yin pa'i rtog pas brtags pa tsam du 'du byed dang / 'du byed ma yin pa'i mtshan nyid kyang ming tsam du zad pa/ bden pa'i rang bzhin du mi grub pa
304a7(rgyud): ste 'phags pa rnams kyis kun rdzob kyi tha snyad la brten nas yang dag pa bden pa'i don de ston par byed do/ /de bzhin du tshangs pa chen po/ gang 'phags pa rnams ni 'phags
304b1(rgyud): pa'i ye shes dang / 'phags pa'i gzigs pas chos rnams kyi de bzhin nyid brjod du med pa bzhin 'du byed dang / 'du byed ma yin pa'i chos kyang de bzhin du lta ste kun rdzob tu ming dang / mtshan
304b2(rgyud): ma sna tshogs la brten nas gzhan la ston par byed do/ /de nas yang byang chub sems dpa' rin chen 'od 'phro la tshangs pa chen pos 'di skad ces smras so/ /sems can ji snyed cig gis chos zab
304b3(rgyud): mo 'di lta bu rtogs shing shes par nus/ smras pa/ tshangs pa chen po/ gang sprul pa mang po'i sems dang / sems las byung bas chos zab mo 'di yang dag par shes par gyur pa de snyed kyis
304b4(rgyud): shes so/ /tshangs pa'i rgyal pos smras pa/ sprul pa de dag nyid kyang rang bzhin yod pa ma yin na de dag gi sems dang / sems las byung ba gang nas skye bar 'gyur/ smras pa/ gang chos kyi dbyings
304b5(rgyud): yod pa 'ang ma yin med pa 'ang ma yin par yang dag par shes pa de dag gis zab mo de'i don shes par nus so/ /de nas tshangs pa chen pos bcom ldan 'das la 'di skad ces gsol to/ /bcom
304b6(rgyud): ldan 'das byang chub sems dpa' rin chen 'od 'phro 'di ni bsam gyis mi khyab pa ste chos kyi gzhung zab mo 'di la mkhas pa lags so/ /bcom ldan 'das kyis bka' stsal pa/ de de
304b7(rgyud): bzhin te/ tshangs pa chen po/ de ji ltar khyod kyis smras pa de bzhin no/ /byang chub sems dpa' rin chen 'od 'phro 'dis khyod la ji skad bstan pa bzhin du nan tan du sgrubs shig dang / mi skye
305a1(rgyud): @#/ /ba'i chos la bzod pa thob par 'gyur ro/ /de nas lha'i rgyal po tshangs pa chen po dang / gzhan yang / tshangs pa'i 'khor de dag stan las langs te bla gos phrag
305a2(rgyud): p a gcig tu gzar nas pus mo g.yas pa'i lha nga sa la btsugs te thal mo sbyar bas byang chub sems dpa' rin chen 'od 'phro'i rkang pa gnyis la spyi bos phyag btsal te tshig
305a3(rgyud): 'di skad ces smras so/ /deng skyes bu chen po khyed dang phrad cing bdag cag gis dam pa'i chos 'di lta bu thos bar gyur pa ngo mtshar che lags so/ /de nas bcom ldan 'das kyis tshangs pa
305a4(rgyud): chen po la bka' stsal pa/ byang chub sems dpa' rin chen 'od 'phro 'di ma 'ongs pa'i dus na rin po che'i dpal gyi snying po zhes bya ba/ de bzhin gshegs pa/ dgra bcom pa/ yang dag
305a5(rgyud): par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ bla na med pa/ skyes bu 'dul ba'i kha lo sgyur ba/ lha dang / mi rnams kyi ston
305a6(rgyud): pa| sangs rgyas bcom ldan 'das su 'gyur ro zhes bka' stsal to/ /de skad ces bka' stsal pa de'i tshe byang chub sems dpa' khri phrag sum stong gis bla na med pa yang dag par
305a7(rgyud): rdzogs pa'i byang chub las phyir mi ldog par gyur to/ /lha'i bu khri phrag brgyad stong dang / rgyal po dang / blon po la sogs pa tshad med grangs med pa rnams kyis rdul med rdul dang
305b1(rgyud): bral ba'i chos la chos kyi mig rnam par dag par gyur to/ /de nas 'khor 'dus pa de'i nang nas dge slong khri phrag lnga bcu byang chub sems dpa'i spyad pa spyod pa/ byang chub kyi sems
305b2(rgyud): las phyir mi ldog par sems pa de dag kyang byang chub sems dpa' rin chen 'od 'phros chos bstan pa 'di thos nas byang chub kyi sems phyir zhing brtan pa dang / bsam gyis mi khyab ba bla
305b3(rgyud): na med pa'i smon lam yongs su rdzogs nas kyang byang chub tu sems bskyed de so so nas rang rang gi gos gyon pa phud de/ byang chub sems dpa' la gsol nas bla na med pa'i mchog
305b4(rgyud): dam pa'i sems bskyed de/ smon lam 'di skad ces gsol to/ /bdag cag gi dge ba'i rtsa ba ci mchis pa de dag thams cad bla na med pa yang dag par rdzogs pa'i byang chub tu yongs
305b5(rgyud): su bsngo'o zhes smon lam btab bo/ /tshangs pa chen po/ dge slong de dag gis bsod nams de la brten nas ji skad smras pa bzhin nan tan du bsgrubs nas bskal pa chen po dgu
305b6(rgyud): bcu 'das pa na 'khor ba las yongs su 'das ba'i shes pa skyes par gyur to/ /de nas bcom ldan 'das kyis dge slong de dag la bka' stsal pa/ dge slong dag /khyed bskal pa
305b7(rgyud): grangs med pa sum cu 'das pa'i 'og tu bla na med pa'i sangs rgyas su gyur te bskal pa'i ming ni rgyal bar dka' ba'i 'od kyi rgyal po zhes bya ba/ yul gyi ming ni dri ma med pa'i
306a1(rgyud): @#/ /'od ces bya bar dus cig tu kun kyang bla na med pa yang dag par rdzogs pa'i byang chub tu mngon par rdzogs par 'tshang rgya ste de dag kun kyang mtshan smon
306a2(rgyud): lam rnam par bkod pa'i rgyal po zhes bya ba/ yon tan gyi mtshan bcu yongs su rdzogs par 'gyur ro zhes lung bstan to/ /gzhan yang / tshangs pa chen po/ gser 'od dam
306a3(rgyud): pa mdo sde'i dbang po'i rgyal po gang nyan pa dang / 'dzin pa de dag gi mthu dang / gzi brjid chen po dang ldan par 'gyur te/ dper na/ gang la la zhig gis thabs dang mi ldan pas
306a4(rgyud): pha rol tu phyin pa drug bskal pa chen po brgyad stong du spyod pa bas/ gang rigs kyi bu'am/ rigs kyi bu mo gang la la zhig gis gser 'od dam pa'i mdo sde'i dbang po'i rgyal po 'di glegs
306a5(rgyud): bam du bris te zla ba phyed phyed cing sems rtse gcig tu byas te klog cing 'don na/ bsod nams kyi phung po 'di la bsod nams kyi phung bo snga ma des brgya'i char yang nye bar mi phong
306a6(rgyud): pa nas grangs su bgrang ba dang / dper bsgrun par yang mi bzod do/ /tshangs pa chen po/ de lta bas na khyed kyis rtag tu yid la bya zhing nan tan du bsgrub pa dang / gzung
306a7(rgyud): zhing gzhan la 'ang yang dag par rgya cher bstan par bya'o/ /de ci'i phyir zhe na/ sngon 'das pa'i dus na nga byang chub sems dpa'i spyad pa spyod pa'i tshe ji ltar skyes bu dpa' bo
306b1(rgyud): g.yul ngor lus dang / srog la mi lta ba bzhin du ngas kyang mdo sde'i dbang po'i rgyal po 'di gzung zhing 'dzin pa dang / klog cing 'don pa dang / gzhan la 'ang rgya cher yang dag par ston
306b2(rgyud): pa la thogs pa med par gyur to/ /tshangs pa chen po/ dper na/ 'khor los bsgyur ba'i rgyal po nam 'jig rten na gnas kyi bar rin po che sna bdun yang med par yang mi 'gyur ro/ /
306b3(rgyud): gal te rgyal po mi bzhugs na rin po che sna bdun yang mod la med par 'gyur ro/ /tshangs pa chen po/ de ltar de bzhin du gser 'od dam pa mdo sde'i dbang po'i rgyal po 'di 'jig
306b4(rgyud): rten na gnas kyi bar du bla na med pa'i chos rin po che thams cad kyang nub par mi 'gyur ro/ /mdo sde'i dbang po 'di nam med pa na gzhan dag kyang nub par 'gyur ro/ /de lta bas na mdo sde'i
306b5(rgyud): rgyal po 'di sems rtse gcig tu byas te mnyan pa dang / gzung ba dang / klog pa dang / gzhan dag la'ang rgya cher bshad pa dang / yi ger 'drir 'jug pa dang / lus dang / srog la mi blta bas
306b6(rgyud): ngal ba dang / dub pa khyad du gsod cing brtson 'grus kyi pha rol tu phyin pa la spyad par bya ste bsod nams kyi nang na mchog yin par nga'i 'khor rnams kyis kyang de bzhin du bslab cing nan tan du bya'o//
306b7(rgyud): de nas tshangs pa'i rgyal po chen po la sogs te tshangs ba'i 'khor grangs med ba dang / brgya byin lha'i dbang po dang / rgyal po chen po bzhi dang / gzhan yang / gnod sbyin gyi dbang po la sogs pa de dag thams
307a1(rgyud): @#/ /cad stan las langs te bla gos phrag pa gcig tu gzar nas pus mo g.yas pa'i lha nga sa la btsugs te thal mo sbyar ba btud nas bcom ldan 'das
307a2(rgyud): la 'di skad ces gsol to/ /bcom ldan 'das/ bdag gis kyang gser 'od dam pa mdo sde'i dbang po'i rgyal po 'di bsrung ba dang / yongs su rgyas par bgyi'o/ /chos 'di ston
307a3(rgyud): pa'i tshe bgegs dang / bar chad kun bsal te dge bar 'gyur ba dang / kha dog dang / mthu yongs su rdzogs par 'gyur ba dang / spobs pa thogs pa med pa dang / lus
307a4(rgyud): dang | sems bde bar 'gyur ba dang / de'i 'khor rnams kyang bde ba nyams su myong ba dang / gang na gnas pa'i yul 'khor de'ang mu ge dang / dgra'i 'jigs pa dang / mi ma
307a5(rgyud): yin pas 'tshe ba zhig mchis na 'ang bdag cag lha'i 'khor gyis yongs su bsrungs pas de dag bde zhing skyid pa dang / gnod pa rnams ma 'byung bar gyur na/ de dag kyang bdag
307a6(rgyud): cag lha'i mthu lags par 'tshal bar bgyi 'o/ /gang la la zhig mdo sde 'di la mchod cing rim gro bgyid na de la bdag cag gis sangs rgyas bcom ldan 'das dang 'dra bar mchod
307a7(rgyud): cing rim gro bgyid do/ /de nas bcom ldan 'das kyis lha'i rgyal po tshangs pa chen po la sogs te tshangs pa'i 'khor de dag dang / rgyal po chen po bzhi dang / gnod sbyin gyi dbang po
307b1(rgyud): las sogs pa rnams la legs so zhes bka' stsal to/ /legs so/ /legs so/ /rigs kyi bu/ khyod kyis dam pa'i chos zab mo 'di 'ang thos/ mdo sde'i dbang po 'di dang 'di 'dzin pa dang /
307b2(rgyud): bsrung ba dang / bskyab pa'i sems bskyed pa des bsod nams kyi khyad par tshad med pa dang ldan pas myur du bla na med pa yang dag par rdzogs pa'i byang chub mngon par rdzogs par 'tshang rgya'o//
307b3(rgyud): bcom ldan 'das kyis de skad ces bka' stsal nas tshangs pa'i rgyal po la sogs pa bcom ldan 'das kyis gsungs pa la mngon par bstod do/ /gser 'od dam pa mdo sde'i dbang po'i rgyal
307b4(rgyud): po las/ stong pa nyid la brten nas bsam pa yongs su rdzogs pa zhes bya ba'i le'u ste bcu pa'o// // de nas rgyal po chen po rnam thos kyi bu dang / rgyal po chen po yul 'khor srung dang /
307b5(rgyud): rgyal po chen po 'phags skyes po dang / rgyal po chen po mig mi bzang stan las langs te bla gos phrag pa gcig tu bgos nas pus mo g.yas pa'i lha nga sa la btsugs te bcom ldan 'das
307b6(rgyud): ga la ba de logs su thal mo sbyar ba btud nas bcom ldan 'das la 'di skad ces gsol to/ /btsun pa bcom ldan 'das/ gser 'od dam pa mdo sde'i dbang po'i rgyal po 'di ni de
307b7(rgyud): bzhin gshegs pa thams cad kyis gsungs pa/ de bzhin gshegs pa thams cad kyis gzigs pa/ de bzhin gshegs pa thams cad kyis dgongs pa/ byang chub sems dpa'i tshogs
308a1(rgyud): @#/ /thams cad kyis yongs su bzung ba/ lha'i tshogs thams cad kyis phyag bgyis pa/ lha'i tshogs thams cad kyis mchod pa/ lha'i dbang po'i tshogs
308a2(rgyud): thams cad kyis mngon par bstod pa/ 'jig rten skyong ba thams cad kyis mchod cing bsngags te rjed pas rab tu bkur ba/ lha'i khang khyim thams cad snang bar bgyis pa/ sems can
308a3(rgyud): thams cad la mchog tu bde ba thams cad rab tu sbyin par bgyid pa/ sems can dmyal ba dang / dud 'gro'i skye gnas dang / gshin rje'i 'jig rten gyi sdug bsngal thams
308a4(rgyud): cad skems pa/ 'jigs pa thams cad kyi rgyun gcod pa/ pha rol gyi dmag tshogs thams cad rab tu zlog pa/ mu ge'i yang ba thams cad rab tu zhi bar bgyid pa/ nad kyi yang ba thams cad
308a5(rgyud): rab tu zhi bar bgyid pa/ gza'i gnod pa thams cad sel ba/ mchog tu zhi bar bgyid pa/ mya ngan dang / nyon mongs pa thams cad rab tu zhi bar bgyid pa/ gnod pa rnam pa sna tshogs rab tu zhi
308a6(rgyud): bar bgyid pa/ gnod pa 'bum rab tu 'joms par bgyid pa lags so/ /btsun pa bcom ldan 'das/ gser 'od dam pa mdo sde'i dbang po'i rgyal po 'di 'khor gyi nang du rgya cher yang dag
308a7(rgyud): par rab tu bshad na chos mnyan pa bdud rtsi'i khu ba 'dis bdag cag rgyal po chen po dpung dang g.yog tu bcas pa bzhi'i lha'i lus 'di gzi byin chen pos rnam par 'phel bar 'gyur ro/ /bdag
308b1(rgyud): cag gi lus la brtson pa dang / stobs dang / mthu'ang bskyed par 'gyur/ gzi brjid dang / dpal dang / phun sum tshogs pa'ang bdag cag gi lus la 'jug par 'gyur te/ btsun pa
308b2(rgyud): bcom ldan 'das/ bdag cag rgyal po bzhi ni che ba dang ldan pa/ chos smra ba/ chos kyi rgyal po lags te/ btsun pa bcom ldan 'das/ bdag cag ni chos kyis lha dang / klu dang / gnod sbyin
308b3(rgyud): dang | lha ma yin dang / nam mkha' lding dang / dri za dang / mi 'am ci dang / lto 'phye chen po rnams kyi rgyal po bgyi'o/ /'byung po'i tshogs mi bzad pa/ snying rje ma mchis pa/ gzhan gyi gzi
308b4(rgyud): byin 'phrog pa rnams bzlog par bgyi'o/ /btsun pa bcom ldan 'das/ bdag cag rgyal po chen po bzhi/ gnod sbyin gyi sde dpon chen po nyi shu rtsa brgyad dang / gnod sbyin 'bum phrag du
308b5(rgyud): ma dang lhan cig tu rtag par rgyun tu lha'i mig rnam par dag pa/ mi'i las 'das pas 'dzam bu'i gling thams cad la blta bar bgyi/ bsrung bar bgyi/ yongs su bskyang bar bgyi ste/ /
308b6(rgyud): btsun pa bcom ldan 'das/ de'i slad du bdag cag rgyal po chen po bzhi 'jig rten skyong ba zhes ming du chags so/ /btsun pa bcom ldan 'das/ gang su dag 'dzam bu'i gling 'dir pha
308b7(rgyud): rol gyi dmag tshogs kyis yul 'joms par 'gyur ram/ mu ge'i ya nga ba 'am/ nad kyi ya nga ba 'am/ gnod pa sna tshogs brgya dang / gnod pa stong dang / gnod pa 'bum dag gis
309a1(rgyud): @#/ /gtses par gyur na/ btsun pa bcom ldan 'das/ bdag cag rgyal po chen po bzhis gser 'od dam pa mdo sde'i dbang po'i rgyal po 'di 'dzin pa'i dge slong
309a2(rgyud): chos smra ba de dag la bskul bar bgyi'o/ /btsun pa bcom ldan 'das/ nam bdag cag rgyal po chen po bzhis rdzu 'phrul dang / byin gyis brlabs kyis dge slong chos smra ba de dag la
309a3(rgyud): bskul ba na/ yul gang dang / gang du mchi bar gser 'od dam pa mdo sde'i dbang po'i rgyal po 'di yul de dag tu rgya cher yang dag par ston par 'gyur te/ gang gnod pa sna tshogs
309a4(rgyud): brgya dang / gnod pa sna tshogs stong yul du 'byung ba 'di lta bu 'di dag rab tu zhi bar 'gyur ro/ /btsun pa bcom ldan 'das/ mi'i rgyal po gang gis yul du mdo sde'i dbang po 'dzin pa'i dge
309a5(rgyud): slong chos smra ba de dag mchi bar 'gyur ba'i yul de dag tu gser 'od dam ba mdo sde'i dbang po'i rgyal po 'di'ang bsnyen par 'gyur ro/ /btsun pa bcom ldan 'das/ nam mi'i rgyal pos
309a6(rgyud): gser 'od dam pa mdo sde'i dbang po'i rgyal po 'di mnyan te de thos nas mdo sde'i dbang po 'di 'dzin pa'i dge slong de dag phyir rgol ba thams cad las kun tu srung bar bgyid/ yongs
309a7(rgyud): su bskyab pa dang / yongs su 'dzin pa dang / yongs su skyong bar bgyid na/ btsun pa bcom ldan 'das/ bdag cag rgyal po chen po bzhis mi'i rgyal po de'i yul thams cad na gnas pa'i
309b1(rgyud): sems can rnams kun tu bsrung bar bgyi/ yongs su bskyab pa dang / yongs su gzung ba dang / yongs su bskyang ba dang / zhi ba dang / bde legs su 'gyur bar bgyi'o/ /btsun pa bcom ldan
309b2(rgyud): 'das/ mi'i rgyal pos nam dge slong ngam/ dge slong ma 'am/ dge bsnyen nam/ dge bsnyen ma mdo sde'i dbang po 'dzin pa la bde bar sbyar ba thams cad kyis bde bar bgyid na/ btsun pa bcom
309b3(rgyud): ldan 'das/ bdag cag rgyal po bzhis mi'i rgyal po de'i yul thams cad na gnas pa'i sems can rnams la bde ba'i yo byad thams cad kyis bde ba dang / yo byad thams cad phun sum
309b4(rgyud): tshogs par bgyi'o/ /btsun pa bcom ldan 'das/ nam mi'i rgyal pos dge slong ngam/ dge slong ma 'am/ dge bsnyen nam/ dge bsnyen ma mdo sde'i dbang po 'di 'dzin pa la bsti stang du bgyid/ bla mar
309b5(rgyud): bgyid/ rim gro bgyid cing mchod na/ btsun pa bcom ldan 'das/ bdag cag rgyal po chen po bzhis mi'i rgyal po chen po de la rgyal po thams cad pas ches bsti stang du bgyi/ ches bla mar bgyi/ ches
309b6(rgyud): rim gror bgyi/ ches mchod par bgyi ste yul thams cad du'ang rab tu bsngags par bgyi'o/ /gser 'od dam pa mdo sde'i dbang po'i rgyal po las/ rgyal po chen po bzhis lha dang / mi la rnam par blta
309b7(rgyud): ba zhes bya ba ste le'u bcu gcig pa'o/ / //bam po drug pa/ de nas bcom ldan 'das kyis rgyal po chen po bzhi la legs so zhes bya ba byin te/ rgyal po chen po dag legs so/ /legs so/ /
310a1(rgyud): @#/ /rgyal po chen po khyed yang legs so/ /legs so/ /'di lta ste/ khyed ni sngon gyi rgyal ba la lhag par bya ba byas pa/ dge ba'i rtsa ba rnams bskyed pa/ sangs
310a2(rgyud): rgyas bye ba khrag khrig 'bum phrag mang po la bsnyen bkur byas pa/ chos dang ldan pa/ chos smra ba/ chos kyi rgyal po/ chos kyis lha dang / mi rnams kyi rgyal po byed pa'o/ /'di lta ste/ khyed ni
310a3(rgyud): yun ring por sems can thams cad la phan pa'i sems dang ldan pa/ bde ba dang / byams pa'i sems dang ldan pa/ sems can thams cad la phan pa dang / bde bar bya ba'i lhag pa'i
310a4(rgyud): bsam pa la zhugs pa/ mi phan pa thams cad 'gog pa/ sems can thams cad la bde ba thams cad nye bar bsgrub par brtson pa yin te/ rgyal po chen po/ khyed bzhis mi'i rgyal po gser
310a5(rgyud): 'od dam pa mdo sde'i dbang po'i rgyal po 'di la mchod pa dang / rim gro byed par brtson pa de dag la kun tu bsrung bar gyis shig /yongs su bskyab pa dang / yongs su gzung ba dang / yongs su
310a6(rgyud): bskyang ba dang / zhi ba dang / bde legs su 'gyur bar gyis shig /de nas rgyal po chen po dpung dang / g.yog dang / gnod sbyin 'bum phrag du ma dang bcas pa khyed bzhis 'das pa dang / ma
310a7(rgyud): 'ongs pa dang / da ltar byung ba'i sangs rgyas bcom ldan 'das rnams kyi chos kyi tshul kun tu bsrung bar 'gyur ro/ /yongs su bskyang ba dang / yongs su gzung bar yang 'gyur ro/ /des
310b1(rgyud): na rgyal po chen po dpung dang / g.yog dang / gnod sbyin 'bum phrag du ma dang bcas pa khyed bzhis lha dang / lha ma yin du g.yul 'gyed pa na rgyal bar 'gyur ro/ /lha ma yin rnams pham par
310b2(rgyud): 'gyur ro/ /'di ltar gser 'od dam pa mdo sde'i dbang po'i rgyal po pha rol gyi dmag tshogs thams cad 'dul bar byed pa 'di'i phyir dge slong ngam/ dge slong ma 'am/ dge bsnyen nam/
310b3(rgyud): dge bsnyen ma mdo sde'i dbang po 'dzin pa de dag la kun tu bsrung bar gyis shig /yongs su bskyab pa dang / yongs su gzung ba dang / yongs su bskyang ba dang / zhi ba dang / bde legs su 'gyur bar gyis
310b4(rgyud): shig |de nas rgyal po chen po rnam thos kyi bu dang / rgyal po chen po yul 'khor srung dang / rgyal po chen po 'phags skyes po dang / rgyal po chen po mig mi bzang stan las langs te bla gos phrag pa
310b5(rgyud): gcig tu bgos nas pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /btsun pa bcom
310b6(rgyud): ldan 'das/ ma 'ongs pa'i dus na gser 'od dam pa mdo sde'i dbang po rgyal po 'di grong ngam/ grong khyer ram/ grong rdal lam/ ljongs sam/ yul 'khor ram/ rgyal po'i pho brang 'khor gang du spyod
310b7(rgyud): par 'gyur ba dang / mi'i rgyal po gang dang / gang gi yul du spyod par 'gyur ba dang / btsun pa bcom ldan 'das/ mi'i rgyal por 'gyur ba gang la la zhig lha'i dbang po'i dam tshig rgyal po'i bstan
311a1(rgyud): @#/ /bcos 'dis rgyal po bgyid cing rtag par rgyun tu gser 'od dam pa mdo sde'i dbang po'i rgyal po 'di nyan tam/ rim gro bgyid dam/ mchod pa bgyid ngam/
311a2(rgyud): dge slong ngam/ dge slong ma 'am/ dge bsnyen nam/ dge bsnyen ma 'am/ mdo sde'i dbang po'i rgyal po 'dzin pa de dag la'ang bsti stang du bgyid/ btsun par bgyid/ rim gror bgyid cing mchod
311a3(rgyud): d e rtag par rgyun tu gser 'od dam pa mdo sde'i dbang po'i rgyal po nyan na chos mnyan pa'i chu bo'i chu chos bdud rtsi'i khu ba 'dis bdag cag rgyal po chen po dpung dang g.yog tu bcas
311a4(rgyud): pa bzhi dang / gnod sbyin 'bum phrag du ma'i lha'i lus 'di dag gzi byin chen po rnam par 'phel bar 'gyur ro/ /bdag cag la brtson 'grus dang / mthu dang / stobs chen por yang
311a5(rgyud): bgyid par 'gyur/ bdag cag gi gzi byin dang / dpal dang / phun sum tshogs pa'ang rnam par 'phel bar 'gyur ro/ /btsun pa bcom ldan 'das/ bdag cag rgyal po chen po bzhi dpung
311a6(rgyud): dang g.yog tu bcas pa/ gnod sbyin 'bum phrag du ma dang lus ltar mi gda' bar bgyis te da ltar dang / ma 'ongs pa'i dus na grong ngam/ grong khyer ram/ grong rdal lam/ yul 'khor ram/
311a7(rgyud): pho brang 'khor gang na gser 'od dam pa mdo sde'i dbang po'i rgyal po 'di spyod par 'gyur ba de dag tu mchi bar bgyi'o/ /mi'i rgyal po gser 'od dam pa mdo sde'i dbang po'i rgyal po 'di nyan pa
311b1(rgyud): dang | rim gro bgyid pa dang / mchod pa bgyid pa de dag la kun tu bsrung bar bgyi'o/ /yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs
311b2(rgyud): su 'gyur bar bgyi'o/ /rgyal po'i pho brang 'khor de dag dang / yul 'khor de dag dang / yul de dag kyang kun tu bsrung bar bgyi'o/ /yongs su bskyab pa dang / yongs su gzung ba dang / yongs su
311b3(rgyud): bskyang ba dang / chad pa spang ba dang / zhi ba dang / bde legs su 'gyur bar bgyi'o/ /yul de dag kyang 'jigs pa dang / gnod pa dang / 'khrugs pa thams cad las yongs su thar bar bgyi'o//
311b4(rgyud): pha rol gyi dmag tshogs rnams kyang slar bzlog par bgyi'o/ /mi'i rgyal po gang la la gser 'od dam pa mdo sde'i dbang po'i rgyal po 'di nyan pa dang / rim gro bgyid pa dang / mchod pa bgyid
311b5(rgyud): ba de'i dgra zla 'dab nye ba'i rgyal po gzhan zhig mchis la/ btsun pa bcom ldan 'das/ nam dgra zla 'dab nye ba de'i rgyal po de 'di snyam du bdag dpung gi tshogs yan lag bzhi pa dang lhan cig tu
311b6(rgyud): yul der song ste yul de rnam par gzhig go snyam du sems bskyed na/ btsun pa bcom ldan 'das/ de'i tshe de'i dus na gser 'od dam pa mdo sde'i dbang po'i rgyal po 'di'i gzi brjid kyi mthus
311b7(rgyud): dgra zla 'dab nye ba'i rgyal po de rgyal po gzhan dag dang g.yul 'gyed par 'gyur/ rang gi yul du phyin na'ang yul 'khrug par 'gyur/ rgyal po'i 'khrug pa mi bzad pa'ang 'byung bar 'gyur/
312a1(rgyud): @#/ /yul du gza' dang / nad kyang 'byung bar 'gyur/ yul du brel ba sna tshogs brgya dag kyang 'byung bar 'gyur ro/ /btsun pa bcom ldan 'das/ nam dgra zla 'dab nye
312a2(rgyud): ba'i rgyal po de rang gi yul du phyin na gnod pa sna tshogs brgya dang / brel ba sna tshogs brgya 'di lta bu 'byung ngo / /btsun pa bcom ldan 'das/ dgra zla 'dab nye ba'i rgyal po de yan lag
312a3(rgyud): bzhi pa'i dmag bsogs te pha rol gyi dmag tshogs su mchi ba'i slad du rang gi yul nas byung ste dpung gi tshogs yan lag bzhi pa dang lhan cig tu yul der mchi 'tshal ba dang / gang
312a4(rgyud): na gser 'od dam pa mdo sde'i dbang po'i rgyal po 'di gnas pa'i yul de rnam par gzhig par 'tshal bar 'gyur na/ btsun pa bcom ldan 'das/ bdag cag rgyal po chen po bzhi dpung
312a5(rgyud): dang g.yog tu bcas pa dang / gnod sbyin 'bum phrag du ma dang lhan cig tu lus mi gda' bar bgyis te der mchi bar bgyi'o/ /pha rol gyi dmag tshogs de shul tu zhugs pa las kyang de
312a6(rgyud): nyid nas ldog par bgyi'o/ /brel ba sna tshogs brgya dag kyang nye bar bsgrub par bgyi'o/ /bgegs kyang bgyi'o/ /'di lta ste/ yul der pha rol gyi dmag tshogs de mchi bar yang mi nus na
312a7(rgyud): yul gzhig par bgyid pa lta ga la 'gyur/ de nas bcom ldan 'das kyis rgyal po chen po bzhi po de dag la legs so zhes bya ba byin te/ rgyal po chen po dag legs so/ /legs so/ /rgyal
312b1(rgyud): po chen po dag khyed yang legs so/ /khyed bskal ba grangs med pa bye ba khrag khrig 'bum phrag du mar yang dag par bsgrubs pa/ bla na med pa yang dag par rdzogs pa'i byang chub 'di'i phyir mi'i
312b2(rgyud): rgyal po gser 'od dam pa mdo sde'i dbang po'i rgyal po 'di nyan pa dang / rim gro byed pa dang / mchod pa byed pa de dag la kun tu srung bar gyis shig /yongs su bskyab pa dang / yongs su
312b3(rgyud): gzung ba dang / yongs su bskyang ba dang / chad pa spangs pa dang / zhi ba dang / bde legs su 'gyur bar gyis shig /rgyal po'i pho brang 'khor de dag dang / grong khyer de dag dang / yul 'khor
312b4(rgyud): de dag dang / yul de dag kyang kun tu srungs shig /yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs su 'gyur bar gyis shig /yul de dag
312b5(rgyud): kyang 'jigs pa dang / gnod pa dang / 'khrug pa thams cad las yongs su thar bar gyis shig /pha rol gyi dmag tshogs rnams kyang zlog par gyis shig /dzam+bu'i gling thams cad
312b6(rgyud): na gnas pa'i mi'i rgyal po de dag mi 'thab pa dang / 'tshang mi 'dru ba dang / mi rtsod pa dang / mi 'gyed par bya ba la spro bar gyis shig /rgyal po chen po dpung dang g.yog tu bcas pa khyed
312b7(rgyud): bzhis dzam+bu'i gling 'dir nam grong khyer brgyad khri bzhi stong de dag na rgyal po brgyad khri bzhi stong po de dag rang rang gi yul la mngon par dga' ba dang / rgyal srid kyi dbang phyug des
313a1(rgyud): @#/ /mngon par dga' ba dang / rang gi nor gyi phung pos phan tshun rnam par mi 'tshe ba dang / phan tshun rnam par 'tshe ba mi skyed pa dang / rang gis ji ltar sngon gyi
313a2(rgyud): las bsags pas rgyal po thob pa'i rang gi rgyal srid kyi dbang phyug gis dga' ba dang / phan tshun du yul 'jig par mi byed pa dang / yul gzhig pa'i phyir pha rol gyis mi
313a3(rgyud): gnod pa dang / nam dzam+bu'i gling 'dir grong khyer brgyad khri bzhi stong de dag na rgyal po brgyad khri bzhi stong de dag nang phan tshun du byams pa'i sems su 'gyur/ byams pa'i sems
313a4(rgyud): dang | phan pa'i sems su 'gyur te phan tshun du mi 'thab/ 'tshang mi 'dru/ mi rtsod mi 'gyed par rang rang gi yul dag na dga' bar 'gyur na de'i phyir rgyal po chen po dpung dang
313a5(rgyud): g.yog tu bcas pas khyed bzhis dzam+bu'i gling 'di rgyas par 'gyur/ lo legs par 'gyur/ nyams dga' bar 'gyur/ skye bo dang / mi mang pos gang bar 'gyur/ sa'ang byin can du 'gyur/ dus
313a6(rgyud): dang | zla ba dang / zla ba phyed pa dang / lo khyud kor thams cad kyang yang dag pa'i dus dang ldan par 'gyur/ gza' dang / rgyu skar dang / zla ba dang / nyi ma'ang nyin mtshan du legs par rgyu bar
313a7(rgyud): 'gyur/ char pa'i rgyun kyang sa la dus dus su 'bab par 'gyur/ 'dzam bu'i gling thams cad na gnas pa'i sems can rnams kyang nor dang 'bru thams cad 'byor par 'gyur/
313b1(rgyud): longs spyod che ba dang / ser sna med par 'gyur/ gtong ba dang ldan par 'gyur/ dge ba bcu'i las kyi lam dang ldan par 'gyur/ phal cher bde 'gro mtho ris kyi 'jig rten du skye bar
313b2(rgyud): 'gyur/ lha'i khang khyim rnams kyang lha dang / lha'i bu rnams kyis gang bar 'gyur ro/ /rgyal po chen po dag /gang la la zhig mi'i rgyal por 'gyur la gser 'od dam pa mdo sde'i dbang
313b3(rgyud): po'i rgyal po 'di nyan par gyur te rim gro byas/ mchod pa byas/ dge slong ngam/ dge slong ma'am/ dge bsnyen nam/ dge bsnyen ma mdo sde'i dbang po 'dzin pa de dag la'ang bsti stang du byed/
313b4(rgyud): bla mar byed/ rim gror byed/ mchod par byed cing rgyal po chen po khyed bzhi dpung dang g.yog tu bcas par gnod sbyin 'bum phrag du ma la snying brtse ba'i phyir rtag par rgyun tu gser 'od dam
313b5(rgyud): pa mdo sde'i dbang po 'di nyan na/ chos mnyan pa'i chu klung / chos bdud rtsi'i khu ba 'dis khyed cag gis lus 'di dag tshim par 'gyur ro/ /khyed kyi lha'i lus 'di dag gi gzi byin chen po'ang
313b6(rgyud): rnam par 'phel lo/ /khyed kyi brtson 'grus dang / mthu dang / stobs kyang skyed do/ /khyed kyi gzi brjid dang / dpal dang / phun sum tshogs pa'ang rnam par 'phel bar 'gyur ro/ /mi'i rgyal po des de bzhin
313b7(rgyud): gshegs pa dgra bcom pa yang dag par rdzogs pa'i sangs rgyas shAkya thub pa nga la'ang mchod pa bsam gyi mi khyab pa rgya chen po yangs pa byas par 'gyur ro/ /mi'i rgyal po des 'das pa dang / ma 'ongs pa
314a1(rgyud): @#/ /dang / da ltar byung ba'i de bzhin gshegs pa bye ba khrag khrig 'bum phrag du ma la'ang yo byad bsam gyis mi khyab pa/ rgya che ba/ yangs pa thams cad kyis mchod pa
314a2(rgyud): byas par 'gyur ro/ /des na mi'i rgyal po chen po de la bsrung ba chen po byas par 'gyur ro/ /de nas mi'i rgyal po de la kun tu bsrung ba dang / yongs su bskyab pa dang / yongs su gzung ba dang / yongs
314a3(rgyud): su bskyang ba dang / chad pa spang ba dang / zhi ba dang / bde legs su 'gyur ba byas par 'gyur ro/ /btsun mo dam pa dang / rgyal bu rnams dang / btsun mo'i 'khor thams cad dang / rgyal po'i pho brang 'khor
314a4(rgyud): thams cad kyang bsrung ba chen po byas par 'gyur ro/ /yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs su 'gyur ba byas par
314a5(rgyud): 'gyur ro/ /rgyal po'i pho brang 'khor na gnas pa'i lha thams cad kyang ches gzi byin dang ldan pa dang / ches stobs dang ldan pa dang / bde ba dang / yid bde ba bsam gyis mi khyab pa dang ldan
314a6(rgyud): par 'gyur/ dga' ba sna tshogs myong bar 'gyur/ grong khyer de dag dang / yul 'khor de dag kyang kun tu bsrung bar 'gyur/ yongs su bskyangs par 'gyur/ gnod pa med par 'gyur/
314a7(rgyud): dgra med par 'gyur/ pha rol gyi dmag tshogs thams cad kyis mi brdzi ba dang / gnod pa med pa dang / 'khrug pa med par 'gyur ro/ /de skad ces bka' stsal pa dang / bcom ldan 'das
314b1(rgyud): la rgyal po chen po rnam thos kyi bu dang / rgyal po chen po yul 'khor srung dang / rgyal po chen po 'phags skyes po dang / rgyal po chen po mig mi bzang dang / de dag gis 'di skad ces gsol to/ /
314b2(rgyud): btsun pa bcom ldan 'das/ mi'i rgyal po gang la la zhig gis gser 'od dam pa mdo sde'i dbang po'i rgyal po 'di'ang nyan 'tshal bar gyur/ bdag nyid la'ang bsrung ba chen po bgyid 'tshal
314b3(rgyud): bar gyur/ btsun mo dam pa dang / rgyal bu rnams dang / rgyal po'i bu mo rnams dang / btsun mo'i 'khor gyi tshogs rnams la'ang bsrung ba chen po bgyid 'tshal bar gyur/ rgyal po'i pho brang 'khor
314b4(rgyud): de dag thams cad la'ang zhi ba dang / bde legs su 'gyur ba chen po bsam gyis mi khyab pa/ mchog tu khyad par du 'phags pa/ bla na med pa bgyid 'tshal bar gyur/ tshe 'di nyid la bdag gis rgyal
314b5(rgyud): srid kyi dbang phyug chen po bsam gyis mi khyab pa rnam par 'phel bar bgyid 'tshal bar gyur/ rgyal po nyid bsam gyis mi khyab pa dang ldan par gyur/ bsod nams kyi phung po dpag tu ma mchis
314b6(rgyud): pa'ang yongs su 'dzin 'tshal bar gyur/ bdag gi yul thams cad kyang kun tu bsrung 'tshal bar gyur/ yongs su bskyang 'tshal bar gyur/ rang gi yul na gnod pa ma mchis pa dang / dgra ma
314b7(rgyud): mchis pa dang / pha rol gyi dmag tshogs kyis mi brdzi ba dang / nad 'go ba ma mchis pa dang / 'khrug pa ma mchis par bgyid 'tshal bar gyur na/ btsun pa bcom ldan 'das/ mi'i rgyal po
315a1(rgyud): @#/ /des g.yeng ba ma mchis pa'i sems dang / gus pa dang bcas pa dang / rim gro dang bcas pas gser 'od dam pa mdo sde'i dbang po'i rgyal po 'di bsti stang du bgyis
315a2(rgyud): te mnyan par bgyi'o/ /gser 'od dam pa mdo sde'i dbang po'i rgyal po 'di mnyan pa'i slad du mi'i rgyal po des rgyal po'i pho brang khyad par du 'phags par mchi bar bgyi'o/ /der mchis
315a3(rgyud): nas kyang rgyal po'i pho brang spos chab sna tshogs kyis chag chag btab cing / me tog sil ma sna tshogs dgram par bgyi'o/ /spos chab sna tshogs kyis chag chag btab pa der chos kyi khri
315a4(rgyud): mthon po rgyan sna tshogs kyis legs par brgyan pa bsham par bgyi'o/ /phyogs der gdugs dang / rgyal mtshan dang / ba dan sna tshogs kyis legs par brgyan par bgyi'o/ /mi'i
315a5(rgyud): rgyal po des lus bkru bar bgyi'o/ /gos dri rab tu bda' ba/ gos sar pa/ mdzes pa bgos nas/ rgyan sna tshogs kyis brgyan par bgyi'o/ /bdag gis stan rab tu dma' ba
315a6(rgyud): gding bar bgyis te stan de la mchis nas rgyal po'i rgyags pas dregs par mi bgyi'o/ /dar rgyal srid kyi dbang phyug la chags par mi bgyi'o/ /rgyags pa dang / nga rgyal dang /
315a7(rgyud): dregs pa thams cad rnam par spangs pa'i sems kyis gser 'od dam pa mdo sde'i dbang po'i rgyal po 'di mnyan par bgyi'o/ /dge slong chos smra ba de la'ang ston par 'du
315b1(rgyud): shes bskyed par bgyi'o/ /mi'i rgyal po des de'i tshe de'i dus na btsun mo dam pa dang / rgyal bu rnams dang / rgyal po'i bu mo rnams dang / btsun mo'i 'khor gyi tshogs rnams la sdug
315b2(rgyud): pa dang / phan pas blta bar bgyi'o/ /btsun mo dam pa rnams dang / rgyal bu rnams dang / rgyal po'i bu mo rnams la tshig snyan par smra bar bgyi'o/ /btsun mo'i 'khor gyi tshogs thams cad
315b3(rgyud): la'ang tshig snyan par smra bar bgyi'o/ /chos mnyan pa'i phyir mchod pa rnam pa sna tshogs sbyor du stsal bar bgyi'o/ /dga' ba bsam gyis mi khyab cing mtshungs pa ma mchis pas bdag tshim
315b4(rgyud): par bgyi'o/ /dga' ba dang / bde ba bsam gyis mi khyab pas bde bar bgyi'o/ /dbang po bde bar bgyi'o/ /bdag nyid don chen po thob par bsam par bgyi'o/ /bdag dga' ba chen pos dga'
315b5(rgyud): bar bgyi'o/ /rab tu dga' ba chen po bskyed nas chos smra ba bsu bar bgyi'o/ /de skad ces gsol pa dang / bcom ldan 'das kyis rgyal po chen po bzhi la 'di skad ces bka' stsal to/ /
315b6(rgyud): rgyal po chen po dag /de'i tshe de'i dus na mi'i rgyal po des gos thams cad dkar po sar pa mdzes par bgo bar bya'o/ /spud pa dang / rgyan sna tshogs kyis bdag legs par brgyan
315b7(rgyud): par bgyi'o/ /gdugs dkar po 'di gzung bar bgyi'o/ /rgyal po'i mthu chen po dang / rgyal po'i bkod pa chen pos bkra shis tha dad pa sna tshogs thogs te rgyal po'i pho brang de nas byung la
316a1(rgyud): @#/ /chos smra ba de bsu ba'i phyir der 'gro bar 'gyur ro/ /de ci'i phyir zhe na/ mi'i rgyal pos der gom pa ji snyed bor ba de snyed kyi bskal ba bye ba khrag khrig 'bum
316a2(rgyud): phrag dag gis 'khor ba phyir bsnyil bar 'gyur/ de snyed kyi 'khor los bsgyur ba'i rgyal rigs bye ba khrag khrig 'bum phrag thob par 'gyur/ der gom pa de snyed bor ba de snyed du
316a3(rgyud): tshe 'di la rgyal srid kyi dbang phyug chen po bsam gyis mi khyab pa 'phel bar 'gyur/ bskal pa bye ba khrag khrig 'bum phrag du mar gnas yangs shing rgya che ba lha'i gzhal
316a4(rgyud): med khang rin po che sna bdun las byas pa dag thob par 'gyur/ mi rnams kyi rgyal rigs dang / lha'i rgya che zhing rgya che ba 'bum phrag du ma thob par 'gyur/ skye bar thams cad du dbang
316a5(rgyud): phyug chen po thob par 'gyur/ tshe ring bar 'gyur/ yun ring du 'tsho bar 'gyur/ spobs pa dang ldan par 'gyur/ tshig gzung bar 'os par 'gyur/ grags pa dang ldan par 'gyur/
316a6(rgyud): brjod pa shin tu rgya cher bar 'gyur/ bsngags par 'os par 'gyur/ lha dang / mi dang / lha ma yin du bcas pa'i 'jig rten la phan par 'gyur/ lha dang / mi rnams kyi bde ba rgya che zhing
316a7(rgyud): rgya che ba thob par 'gyur/ stobs che bar 'gyur/ tshan po che chen po'i stobs kyi shugs dang ldan zhing gzugs bzang bar 'gyur/ mdzes pa dang / blta na sdug pa dang / kha dog bzang po rgyas
316b1(rgyud): pa mchog tu ldan par 'gyur/ skye ba thams cad du de bzhin gshegs pa dang phrad par 'gyur/ dge ba'i bshes gnyen rnams rnyed par 'gyur/ bsod nams kyi phung po dpag tu med pa yongs
316b2(rgyud): su gzung bar 'gyur te rgyal po chen po dag/ yon tan gyi phan yon 'di lta bu dag mthong nas mi'i rgyal po des dpag tshad tsam du chos smra ba bsu bar bya/ dpag tshad brgya dang / dpag tshad stong du'ang bsu
316b3(rgyud): bar bya/ chos smra ba de la ston par 'du shes bskyed par bya'o/ /yang 'di snyam du de bzhin gshegs pa dgra bcom pa yang dag par rdzogs pa'i sangs rgyas shAkya thub pa deng bdag gi rgyal po pho
316b4(rgyud): brang 'dir 'jug par 'gyur ro/ /deng de bzhin gshegs pa dgra bcom pa yang dag par rdzogs pa'i sangs rgyas shAkya thub pa bdag gi rgyal po'i pho brang 'dir bshos gsol bar 'gyur ro//
316b5(rgyud): deng bdag gis de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i chos 'jig rten thams cad dang mi mthun pa mnyan par bgyi'o/ /deng bdag gis chos mnyan
316b6(rgyud): par 'dis bla na med pa yang dag par rdzogs pa'i byang chub las phyir mi ldog par bgyi'o/ /deng bdag gis de bzhin gshegs pa bye ba khrag khrig 'bum phrag du ma mnyes par byas par
316b7(rgyud): 'gyur ro/ /deng bdag gis 'das pa dang / ma byon pa dang / da ltar byung ba'i sangs rgyas bcom ldan 'das rnams la mchod pa chen po bsam gyis mi khyab pa yangs shing rgya che ba byas par
317a1(rgyud): @#/ /'gyur ro/ /deng bdag gis sems can dmyal ba dang / dud 'gro'i skye gnas dang / gshin rje'i 'jig rten dag gi sdug bsngal thams cad shin tu rgyun chad par
317a2(rgyud): 'gyur ro/ /deng bdag gis tshangs pa'i dbang po'i rgyal po nyid kyi lus bye ba khrag khrig 'bum phrag du ma thob pa dag gis dge ba'i rtsa ba'i sa bon bskyed par 'gyur ro/ /deng bdag gis brgya byin
317a3(rgyud): nyid kyi lus bye ba khrag khrig 'bum phrag du ma thob bdag gi dge ba'i rtsa ba'i sa bon bskyed par 'gyur ro/ /deng bdag gis 'khor los bsgyur ba'i rgyal po nyid kyi lus bye ba khrag khrig 'bum phrag
317a4(rgyud): du ma thob pa dag gi dge ba'i rtsa ba'i sa bon bskyed par 'gyur ro/ /deng bdag gis bskal pa bye ba khrag khrig 'bum phrag du mar 'khor ba las yongs su thar bar byas par 'gyur ro/ /deng
317a5(rgyud): bdag gis bsod nams kyi phung po dpag tu med pa bla na med pa yangs shing rgya che ba bsam gyis mi khyab pa yongs su gzung bar 'gyur ro/ /deng bdag gis btsun mo'i 'khor gyi tshogs
317a6(rgyud): thams cad la bsrung ba chen po byas par 'gyur ro/ /deng bdag gis rgyal po'i pho brang 'khor 'dir zhi ba dang / bde legs su 'gyur ba bsam gyis mi khyab pa mchog tu khyad par du 'phags
317a7(rgyud): pa bla na med pa byas par 'gyur ro/ /deng bdag gis yul 'di dag thams cad kun tu bsrungs bar 'gyur ro/ /yongs su bskyangs pa dang / gnod pa med pa dang / dgra med pa dang / pha rol gyi
317b1(rgyud): dmag tshogs thams cad kyis mi brdzi ba dang / nad 'go ba med pa dang / 'khrug pa med par 'gyur ro snyam du sems bskyed par bya'o/ /rgyal po chen po dag/ dge slong ngam/ dge slong ma 'am/ dge
317b2(rgyud): bsnyen nam/ dge snyen ma gser 'od dam pa mdo sde'i dbang po'i rgyal po 'di 'dzin pa de dag la mi'i rgyal po de dam pa'i chos la gus pa de lta bus bsti stang du byed/ bla mar byed/ rim
317b3(rgyud): gror byed/ mchod par byed cing rgyal po chen po khyed bzhi dpung dang g.yog du bcas pa dang / lha'i tshogs de dag dang / gnod sbyin 'bum phrag du ma dag la shas kyi dam pa byin na mi'i rgyal
317b4(rgyud): po de bsod nams mngon par 'du byed pa dang / dge ba mngon par 'du byed pa de dang / tshe 'di'i lus kyi rgyal srid kyi dbang phyug chen po bsam gyis mi khyab pa des rnam par 'phel
317b5(rgyud): bar 'gyur/ tshe 'di la rgyal ba'i gzi brjid chen po bsam gyis mi khyab pa dang ldan par 'gyur ro/ /dpal dang / phun sum tshogs pa dang / gzi brjid kyis kyang brgyan par 'gyur ro//
317b6(rgyud): phyir rgol ba thams cad dang / dgra thams cad chos dang mthun par shin tu tshar chod par 'gyur ro/ /de skad ces bka' stsal pa dang / bcom ldan 'das la rgyal po chen po bzhi po de dag
317b7(rgyud): gis 'di skad ces gsol to/ /btsun pa bcom ldan 'das/ gang la la zhig mi'i rgyal por gyur la de chos la gus pa de lta bus gser 'od dam pa mdo sde'i dbang po'i rgyal po nyan la/ dge slong
318a1(rgyud): @#/ /ngam/ dge slong ma 'am/ dge bsnyen nam/ dge bsnyen ma mdo sde'i dbang po 'dzin pa de dag la'ang bsti stang du bgyid/ bla mar bgyid/ rim gror bgyid/ mchod par bgyid
318a2(rgyud): cing rgyal po chen po bdag cag gi slad du rgyal po'i pho brang de shin tu dag par phyag dar bgyid/ spos chab sna tshogs kyis chag chag legs par 'debs la bdag cag rgyal po chen po
318a3(rgyud): bzhi dang lhan cig thun mong du chos mnyan pa de dag nyan cing bdag dang / lha thams cad kyi slad du dge ba'i rtsa ba'i shas cung zad gcig sbyin par bgyid na/ btsun pa bcom
318a4(rgyud): ldan 'das/ dge slong chos smra ba de chos kyi stan la mchis ma thag tu mi'i rgyal po des bdag cag rgyal po chen po bzhi'i don gyi slad du spos sna tshogs kyis bdug par bgyi'o/ /
318a5(rgyud): btsun pa bcom ldan 'das/ gser 'od dam pa mdo sde'i dbang po'i rgyal po de la mchod pa'i slad du bdug pas bdugs ma thag tu spos sna tshogs rnams las spos dang /
318a6(rgyud): bdug pa sna tshogs kyi 'khri shing dag 'byung bar 'gyur te de dag skad cig thang cig yud tsam de la rgyal po chen po bdag cag bzhi'i rang rang gi khang pa'i steng gi bar snang la
318a7(rgyud): spos dang / bdug pa sna tshogs kyi 'khri shing dag gi gdugs rnams su gnas par 'gyur ro/ /spos dri rgya chen po'ang mnam par 'gyur/ gser gyi kha dog lta bu'i snang ba 'byung
318b1(rgyud): bar 'gyur zhing snang ba des bdag cag gi khang pa rnams kyang snang ba bgyis par 'gyur ro/ /btsun pa bcom ldan 'das/ spos dang / bdug pa sna tshogs kyi 'khri shing dag skad cig thang cig
318b2(rgyud): yud tsam de la mi mjed kyi bdag po tshangs pa dang / lha rnams kyi dbang po brgya byin dang / lha mo chen mo dbyangs can ma dang / lha mo chen mo brtan ma dang / gnod sbyin gyi sde dpon chen po
318b3(rgyud): yang dag shes dang / gnod sbyin gyi sde dpon chen po nyi shu rtsa brgyad dang / lha'i bu dbang phyug chen po dang / gnod sbyin gyi sde dpon chen po lag na rdo rje dang / gnod sbyin gyi sde dpon chen po nor bu
318b4(rgyud): bzang dang / 'phrog ma'i bu lnga brgya 'khor dang ldan pa dang / klu'i rgyal po chen po ma dros pa dang / klu'i rgyal po chen po rgya mtsho dang / de dag rang rang gi khang pa'i steng gi bar snang la byung ste spos
318b5(rgyud): dang / bdug pa sna tshogs kyis 'khri shing gdugs rnams su gnas par 'gyur/ spos dri sna tshogs rgya chen po'ang mnam par 'gyur/ khang pa rnams kyi nang du gser du snang bar 'byung
318b6(rgyud): bar 'gyur zhing snang ba des gnas thams cad snang bar bgyis par 'gyur ro/ /de skad ces gsol pa dang / bcom ldan 'das kyis rgyal po chen po bzhi la 'di skad ces bka' stsal
318b7(rgyud): to| |rgyal po chen po dag / rgyal po chen po khyed bzhi'i rang rang gi khang pa rnams kyi steng gi bar snang la spos dang / bdug pa sna tshogs kyi 'khri shing de dag gdugs rnams su gnas par ma
319a1(rgyud): @#/ /zad do/ /de ci'i phyir zhe na/ rgyal po chen po dag /mi'i rgyal po des gser 'od dam pa mdo sde'i dbang po'i rgyal po 'di la mchod pa'i phyir spos sna tshogs
319a2(rgyud): de dag gis bdugs ma thag tu lag na pog snod gcig thogs pa de las spos dang / bdug pa sna tshogs kyis 'khri shing rnams 'byung bar 'gyur te de dag skad cig thang
319a3(rgyud): cig yud tsam de la stong gsum gyi stong chen po'i 'jig rten gyi khams 'di dag thams cad na gang na zla ba bye ba phrag brgya dang / nyi ma bye ba phrag brgya dang / rgya mtsho chen po bye ba
319a4(rgyud): phrag brgya dang / ri'i rgyal po ri rab bye ba phrag brgya dang / ri'i rgyal po khor yug dang / khor yug chen po bye ba phrag brgya dang / gling chen po bzhi pa'i 'jig rten gyi khams bye
319a5(rgyud): ba phrag brgya dang / rgyal chen bzhi'i ris kyi lha bye ba phrag brgya dang / sum cu rtsa gsum bye ba phrag brgya nas/ 'du shes med/ 'du shes med min du nye bar song ba'i bar gyi lha
319a6(rgyud): bye ba phrag brgya dang / stong gsum gyi stong chen po'i 'jig rten gyi khams de dag thams cad du sum cu rtsa gsum gyi lha'i ris bye ba phrag brgya po thams cad na lha dang / klu dang /
319a7(rgyud): gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po'i tshogs rnams kyis rang rang gi khang pa dag gi steng gi bar snang la spos dang /
319b1(rgyud): bdug pa sna tshogs kyi 'khri shing de dag gdugs rnams su gnas par 'gyur/ spos kyi dri rgya chen po'ang mnam par 'gyur/ lha'i khang pa rnams su gser gyi kha dog lta bu'i snang ba'ang 'byung bar
319b2(rgyud): 'gyur zhing snang ba des kyang lha'i khang pa rnams snang bar byas par 'gyur ro/ /rgyal po chen po dag /'di ltar stong gsum gyi stong chen po'i 'jig rten gyi khams na lha'i khang pa thams cad kyi steng gi
319b3(rgyud): bar snang la spos dang / bdug pa'i 'khri shing de dag gdugs rnams su gnas pa de bzhin du/ gser 'od dam pa mdo sde'i dbang po'i rgyal po 'di la mchod pa'i phyir mi'i rgyal po des
319b4(rgyud): spos sna tshogs de dag gis bdugs ma thag tu gser 'od dam pa mdo sde'i dbang po'i rgyal po 'di'i gzi brjid kyi mthus spos dang / bdug pa sna tshogs kyi 'khri shing dag 'byung bar
319b5(rgyud): ' gyur te de dag skad cig thang cig yud tsam de la kun tu phyogs bcu'i 'jig rten gyi khams du ma gang gA'i klung gi bye ma snyed dag gi sangs rgyas kyi zhing bye ba khrag khrig 'bum phrag rnams
319b6(rgyud): su de bzhin gshegs pa bye ba khrag khrig 'bum phrag du ma gang gA'i klung gi bye ma snyed de dag gi bar snang la spos dang / bdug pa sna tshogs kyi 'khri shing rnams su gnas par 'gyur/
319b7(rgyud): de dag kyang sangs rgyas bye ba khrag khrig 'bum phrag du ma la spos dang / bdug pa sna tshogs rgya che zhing rgya che ba mnam par 'gyur/ gser gyi kha dog lta bu'i snang ba 'byung bar 'gyur
320a1(rgyud): @#/ /zhing snang ba des kyang sangs rgyas kyi zhing bye ba khrag khrig 'bum phrag du ma gang gA'i klung gi bye ma snyed dag snang ba byas par 'gyur ro/ /rgyal po chen po
320a2(rgyud): d ag |chos 'phrul chen po de lta bu de dag byung ma thag tu de bzhin gshegs pa bye ba khrag khrig 'bum phrag du ma gang gA'i klung gi bye ma snyed dag na chos smra ba de la dgongs par
320a3(rgyud): 'gyur te/ skyes bu dam pa legs so/ /legs so/ /skyes bu dam pa/ khyod gser 'od dam pa mdo sde'i dbang po'i rgyal po'i tshul 'di lta bu/ zab mo'i don 'di lta bu/ zab mor
320a4(rgyud): snang ba 'di lta bu/ yon tan bsam gyis mi khyab pa dang ldan pa 'di lta bu 'di rgya cher yang dag par rab tu 'chad par 'dod pa khyod yang legs so/ /legs so zhes bya ba sbyin par 'gyur
320a5(rgyud): ro| |su tha na gser 'od dam pa mdo sde'i dbang po'i rgyal po 'di nyan pa'i sems can de dag kyang dag ba'i rtsa ba ngan ngon dang ldan par mi 'gyur na gang dag 'dzin pa dang / 'chang ba dang /
320a6(rgyud): 'chad pa dang / klog pa dang / kun chub par byed pa dang / 'khor la rgya cher yang dag par rab tu ston pa lta smos kyang ci dgos te/ de ci'i phyir zhe na/ skyes bu dam pa/ gser 'od dam pa
320a7(rgyud): m do sde'i dbang po'i rgyal po 'di thos ma thag tu byang chub sems dpa' bye ba khrag khrig 'bum phrag du ma bla na med pa yang dag par rdzogs pa'i byang chub las phyir mi ldog par 'gyur
320b1(rgyud): ba'i phyir ro/ /de nas phyogs bcu kun tu sangs rgyas kyi zhing bye ba khrag khrig 'bum phrag du ma gang gA'i klung gi bye ma snyed dag na de bzhin gshegs pa bye ba khrag khrig 'bum phrag du
320b2(rgyud): ma rang rang gi sangs rgyas kyi zhing na bzhugs pa dag gis de'i tshe de'i dus na tshig mthun pa dang / ngag mthun pa dang / sgra skad mthun pas dge slong chos smra ba chos kyi khri stan la 'dug
320b3(rgyud): pa de la 'di skad ces bka' stsal to/ /skyes bu dam pa/ khyod ma 'ongs pa'i dus na byang chub kyi snying por 'gro bar 'gyur/ skyes bu dam pa/ khyod byang chub kyi snying po mchog dam par song ste
320b4(rgyud): shing gi rgyal po'i drung du 'dug nas 'jig rten gsum po thams cad las khyad par du 'phags pa sems can thams cad las rab tu 'das pa'i brtul zhugs dang / dka' thub spyod
320b5(rgyud): pa'i stobs bskyed pa'i byin gyis brlabs dka' ba spyod pa bye ba khrag khrig 'bum phrag du ma dag ston par 'gyur/ skyes bu dam pa/ khyod byang chub kyi snying po la legs par brgyan
320b6(rgyud): par byed par 'gyur/ skyas bu dam pa/ khyod stong gsum gyi stong chen po'i 'jig rten gyi khams thams cad yongs su skyob par 'gyur/ skyes bu dam pa/ khyod shing gi rgyal po'i drung du 'dug
320b7(rgyud): ste bdud kyi sde bsam gyis mi khyab pa/ gzugs rab tu 'jigs 'jigs ltar 'dug pa/ mi sdug pa ston pa/ gzugs mi sdug pa sna tshogs dag las rgyal bar 'gyur/ skyes bu dam pa/
321a1(rgyud): @#/ /khyod byang chub kyi snying po mchog dam par song ste bla na med pa yang dag par rdzogs pa'i byang chub dpe med par rab tu zhi ba/ rdul dang bral ba/ zab mo
321a2(rgyud): mngon par rdzogs par 'tshang rgya bar 'gyur/ skyes bu dam pa/ khyod rdo rje'i gdan snying po brtan pa la 'dug ste chos kyi 'khor lo rgyal ba thams cad kyis mngon par bstod pa/
321a3(rgyud): mchog tu zab pa/ bla na med pa rnam pa bcu gnyis rab tu bskor bar 'gyur/ skyes bu dam pa/ khyod chos kyi rnga chen po bla na med pa brdung bar 'gyur/ skyes bu dam pa/ khyod chos kyi dung
321a4(rgyud): bla na med pa 'bud par 'gyur/ skyes bu dam pa/ khyod chos kyi rgyal mtshan chen po bsgreng bar 'gyur/ skyes bu dam pa/ khyod chos kyi sgron ma bla na med pa 'bar bar byed par 'gyur/ skyes bu dam
321a5(rgyud): pa| khyod chos kyi char bla na med pa 'bebs par 'gyur/ skyes bu dam pa/ khyod nyon mongs pa'i dgra 'bum phrag du ma las rgyal bar 'gyur/ skyes bu dam pa/ khyod sems can bye ba khrag
321a6(rgyud): khrig 'bum phrag du ma shin tu 'jigs su rung ba 'jigs pa chen po'i rgya mtsho las sgrol bar 'gyur/ skyes bu dam pa/ khyod sems can bye ba khrag khrig 'bum phrag du ma dag 'khor ba'i
321a7(rgyud): 'khor lo las yongs su thar par byed par 'gyur/ skyes bu dam pa/ khyod sangs rgyas bye ba khrag khrig 'bum phrag du ma dag mnyes par byed par 'gyur ro zhes gsung bar 'gyur ro/ /de skad ces
321b1(rgyud): bka' stsal pa dang / bcom ldan 'das la rgyal po chen po bzhi po de dag gi 'di skad ces gsol to/ /btsun pa bcom ldan 'das/ mi'i rgyal po gser 'od dam pa mdo sde'i dbang po'i rgyal po'i
321b2(rgyud): yon tan tshe 'di dang / ma 'ongs pa na 'byung ba 'di lta bu 'di dag mthong ba/ sangs rgyas 'bum phrag du ma la dge ba'i rtsa ba skyed pa/ bsod nams kyi phung po dpag tu ma mchis pa yongs su 'dzin pa
321b3(rgyud): mthong nas snying brtse ba'i slad du/ btsun pa bcom ldan 'das/ bdag cag rgyal po chen po bzhi dpung dang g.yog tu bcas pa dang / gnod sbyin 'bum phrag du ma rang rang gi khang pa na mchis pa dag
321b4(rgyud): spos dang / bdug pa sna tshogs kyi 'khri shing dag gi gdugs kyis bskul ma thag tu lus mi gda' bar bgyis te/ mi'i rgyal po de'i khang pa brtsegs pa phyag dar ma mchis pa legs par phyag dar
321b5(rgyud): bgyis pa/ spos chab sna tshogs kyi chag chag legs par btab pa/ rgyan sna tshogs kyis legs par brgyan pa'i rgyal po'i pho brang ga la ba der chos mnyan pa'i slad du mchis par bgyi'o/ /mi
321b6(rgyud): mjed kyi bdag po tshangs pa dang / lha rnams kyi dbang po brgya byin dang / lha mo chen po dbyangs can ma dang / lha mo chen po dpal dang / sa'i lha mo brtan ma dang / gnod sbyin gyi sde dpon chen
321b7(rgyud): po yang dag shes dang / gnod sbyin gyi sde dpon chen po nyi shu rtsa brgyad dang / lha'i bu dbang phyug chen po dang / gnod sbyin gyi sde dpon chen po lag na rdo rje dang / gnod sbyin gyi sde dpon chen po nor bu
322a1(rgyud): @#/ /bzang dang / 'phrog ma'i bu lnga brgya'i 'khor can dang / klu'i rgyal po ma dros pa dang / klu'i rgyal po rgya mtsho dang / lha bye ba khrag khrig 'bum phrag du ma dag lus mi gda' bar
322a2(rgyud): bgyis te/ mi'i rgyal po de'i pho brang rgyan sna tshogs kyis brgyan pa de ga la ba dang / chos smra ba de'i chos kyi khri mthon po rgyan sna tshogs kyis legs par brgyan pa/ me tog bkram pa'i
322a3(rgyud): sa la bshams par gyur pa ga la ba der chos mnyan pa'i slad du mchis par 'gyur ro/ /btsun pa bcom ldan 'das/ bdag cag rgyal po chen po bzhi dpung dang g.yog tu bcas
322a4(rgyud): pa| gnod sbyin 'bum phrag du ma de dag thams cad mthun par bgyis te mi'i rgyal po dge ba'i grogs bgyid pa/ dge ba thob par bgyid pa/ bla na med pa/ chos kyi sbyin pa chen po
322a5(rgyud): sbyin pa de la chos kyi bdud rtsi'i khu ba 'dis tshim par gyur ma thag tu mi'i rgyal po de la kun tu bsrung bar bgyi'o/ /yongs su bskyab pa dang / yongs su gzung ba dang / yongs su bskyang ba
322a6(rgyud): dang | zhi ba dang / bde legs su 'gyur bar bgyi'o/ /mi'i rgyal po'i pho brang de dang / grong khyer de dang / yul de'ang kun tu bsrung bar bgyi'o/ /yongs su bskyab pa dang / yongs su gzung ba
322a7(rgyud): dang | yongs su bskyang ba dang / zhi ba dang / bde legs su 'gyur bar bgyi'o/ /chad pa spang bar yang bgyi'o/ /yul der yang 'jigs pa dang / gnod pa dang / nad 'go ba dang / 'khrug pa thams cad
322b1(rgyud): las yongs su thar par bgyi'o/ /btsun pa bcom ldan 'das/ gang la la zhig mi'i rgyal por gyur te mi'i rgyal po de'i yul du gser 'od dam pa mdo sde'i dbang po'i rgyal po 'di byung la/
322b2(rgyud): btsun pa bcom ldan 'das/ mi'i rgyal po de dge slong ngam/ dge slong ma 'am/ dge bsnyen nam/ dge bsnyen ma gser 'od dam pa mdo sde'i dbang po'i rgyal po 'di 'dzin pa dag la bsti
322b3(rgyud): stang du mi bgyid/ bla mar mi bgyid/ rim gror mi bgyid/ mchod par mi bgyid na bdag cag rgyal po chen po bzhi dang / gnod sbyin bye ba khrag khrig 'bum phrag du ma la chos mnyan pa 'di
322b4(rgyud): dang | chos bdud rtsi'i khu ba 'dis tshim par mi bgyid/ rim gror mi bgyid/ lha'i lus 'di dag gi gzi byin yang rnam par 'phel bar mi bgyid/ bdag cag gi brtson 'grus dang /
322b5(rgyud): mthu dang / stobs kyang mi skyed/ bdag cag gi lus la gzi brjid dang / dpal dang / phun sum tshogs pa'ang rnam par 'phel bar mi bgyid pa lags so/ /btsun pa bcom ldan 'das/
322b6(rgyud): bdag cag rgyal po chen po bzhi dpung dang g.yog tu bcas pa dang / gnod sbyin bye ba khrag khrig 'bum phrag du ma dag gis yul de yal bar dor bar bgyi'o/ /btsun pa bcom ldan 'das/
322b7(rgyud): bdag cag gis yul de yal bar bor na yul na gnas pa'i lha'i tshogs thams cad kyis kyang yul de yal bar 'dor bar 'gyur ro/ /btsun pa bcom ldan 'das/ lha rnams kyis yul de yal
323a1(rgyud): @#/ /bar bor na yul der yul rnam par 'khrug pa sna tshogs 'byung bar 'gyur/ rgyal po'i 'khrug pa mi bzad pa dag 'byung bar 'gyur/ yul na gnas pa'i sems can
323a2(rgyud): thams cad kyang 'thab pa skye ba dang / 'tshang 'dru ba skye ba dang / rtsod pa skye bar 'gyur/ dngogs pa dang / 'gyed par 'gyur ba dang / gza' dang / nad rnam pa sna tshogs yul du 'byung bar
323a3(rgyud): 'gyur/ phyogs tha dad pa nas skar mda' ltung bar 'gyur/ gza' dang / rgyu skar rnams kyang phan tshun mi mthun par gda' bar 'gyur/ dgung zla 'char ba na nyi ma lta bur gda' bar 'gyur/ zla
323a4(rgyud): ba'i gza' dang / nyi ma'i gza' 'byung bar 'gyur/ nyi ma dang / zla ba nam mkha' la gnas pa'ang rtag par rgyun tu sgra gcan gyi gnod pa dang ldan par 'gyur/ dus dus su nam mkha' la 'ja'i
323a5(rgyud): kha dog lta bu 'khyil bar 'gyur/ sa'ang g.yo bar 'gyur/ sa la gnas pa'i khron pa'ang sgra 'byin pa grag par 'gyur/ yul du rlung drag po ldang bar 'gyur/ char pa drag po 'bab bar
323a6(rgyud): 'gyur/ yul du mu ge'i yang ba 'byung ba 'gyur/ pha rol gyi dmag tshogs kyis yul 'joms par 'gyur/ yul de phung bar 'gyur/ sems can de dag kyang nyon mongs pa mang bar
323a7(rgyud): 'gyur/ yul de nyams mi dga' bar 'gyur ro/ /btsun pa bcom ldan 'das/ bdag cag rgyal po chen po bzhi dpung dang g.yog tu bcas pa dang / gnod sbyin 'bum phrag du ma dang / yul na
323b1(rgyud): gnas pa'i lha dang / klu rnams kyis yul de yal bar bor na yul der 'di lta bu'i gnod pa rnam pa sna tshogs brgya dang / gnod pa stong 'byung bar 'gyur ro/ /btsun pa bcom ldan 'das/ gang yul
323b2(rgyud): zhig mi'i rgyal por gyur la de bdag nyid la kun tu bsrung ba chen po bgyid 'tshal bar 'gyur/ rgyal po'i bde ba sna tshogs yun ring por myong bar 'tshal bar gyur/ bde ba thams cad bstabs
323b3(rgyud): pa'i sems kyis rgyal po nyid bgyid 'tshal bar gyur/ yul na gnas pa'i sems can thams cad bde bar bgyid 'tshal bar 'gyur/ pha rol gyi dmag tshogs thams cad pham par bgyid
323b4(rgyud): 'tshal bar gyur/ yul thams cad yun ring du yongs su skyong 'tshal bar 'gyur/ chos kyi rgyal po nyid bgyid 'tshal bar gyur/ rang gi yul yang 'jigs pa dang / gnod pa dang / nad 'go ba
323b5(rgyud): dang | 'khrug pa thams cad las yongs su thar par bgyid 'tshal bar gyur na/ btsun pa bcom ldan 'das/ mi'i rgyal po des gdon mi 'tshal bar gser 'od dam pa mdo sde'i dbang po'i
323b6(rgyud): rgyal po mnyan par bgyi/ dge slong ngam/ dge slong ma'am/ dge bsnyen nam/ dge bsnyen ma mdo sde'i dbang po 'dzin pa de dag la'ang bsti stang du bgyi/ bla mar bgyi/ rim gror bgyi/ mchod
323b7(rgyud): par bgyi/ bdag cag rgyal po chen po bzhi dpung dang g.yog tu bcas pa rnams kyang chos mnyan pa'i dge ba'i rtsa ba bsags pa 'di dang / chos bdud rtsi'i khu ba 'dis tshim par bgyi/ bdag
324a1(rgyud): @#/ /cag gi lha'i lus 'di dag gi gzi byin chen po'ang rnam par 'phel bar bgyi'o/ /de ci'i phyir zhe na/ btsun pa bcom ldan 'das/ mi'i rgyal po des gdon mi 'tshal bar
324a2(rgyud): gser 'od dam pa mdo sde'i dbang po'i rgyal po 'di mnyan par bgyi ste/ btsun pa bcom ldan 'das/ tshangs pa'i dbang pos 'jig rten dang / 'jig rten las 'das pa'i bstan bcos
324a3(rgyud): rnam pa sna tshogs ji snyed pa bstan pa dag dang / lha'i dbang po brgya byin gyis bstan bcos rnam pa sna tshogs ji snyed pa bstan pa dag dang / drang srong mngon par shes pa lnga can rnam pa sna
324a4(rgyud): tshogs dag gis sems can dag gi don gyi slad du 'jig rten pa dang / 'jig rten las 'das pa'i bstan bcos rnam pa sna tshogs ji snyed bstan pa dag pas ches mchog ches khyad par du
324a5(rgyud): 'phags pa gser 'od dam pa mdo sde'i dbang po'i rgyal po 'di ni/ btsun pa bcom ldan 'das/ tshangs pa'i dbang po 'bum phrag de dag dang / brgya byin bye ba khrag khrig 'bum phrag
324a6(rgyud): du ma dang / drang srong mngon par shes pa lnga can bye ba khrag khrig 'bum phrag du ma thams cad pas ches mchog ches khyad par du 'phags pa de bzhin gshegs pas sems can rnams kyi don gyi
324a7(rgyud): slad du rgya cher yang dag par rab tu bshad pa lags so/ /ci nas kyang 'dzam bu'i gling thams cad na gnas pa'i mi rnams kyi rgyal pos rgyal po nyid bgyi ba dang / ci nas
324b1(rgyud): sems can thams cad bde bar 'gyur ba dang / ci nas rang gi yul kun tu bsrungs bar 'gyur ba dang / yongs su bskyangs par 'gyur ba dang / ci nas yul thams cad na gnod pa dang / dgra
324b2(rgyud): ma mchis par 'gyur ba dang / ci nas pha rol gyi dmag tshogs rnams pham ste phyir phyogs par 'gyur ba dang / ci nas yul de dag na nad 'go ba ma mchis shing 'khrug pa ma mchis par 'gyur
324b3(rgyud): ba dang / ci nas yul thams cad chos kyis 'khrug pa ma mchis shing mi brdzi bar 'gyur ba dang / ci nas mi'i rgyal po de dag gis rang rang gi yul rnams su chos kyi sgron ma chen po 'bar bar
324b4(rgyud): bgyis shing snang bar bgyis par 'gyur ba dang / ci nas lha'i khang khyim thams cad lha dag dang / lha'i bu rnams kyis gang bar 'gyur ba dang / ci nas bdag cag rgyal po bzhi dpung dang
324b5(rgyud): g.yog tu bcas pa dang / gnod sbyin 'bum phrag du ma dang / 'dzam bu'i gling na gnas pa'i lha'i tshogs thams cad tshim pa dang / rim gror bgyid par 'gyur ba dang / ci nas bdag
324b6(rgyud): cag gi lha'i lus 'di dag gzi brjid chen pos rnam par 'phel bar 'gyur ba dang / ci nas bdag gi lus la brtson 'grus dang / stobs dang / mthu chen po bskyed par 'gyur ba dang / ci
324b7(rgyud): nas bdag cag gi lus la gzi brjid dang / dpal dang / phun sum tshogs pa rab tu 'jug par 'gyur ba dang / ci nas dzam+bu'i gling thams cad du lo legs shing nyams dga' la skye bo dang /
325a1(rgyud): @#/ /mi mang pos gang bar 'gyur ba dang / ci nas dzam+bu'i gling thams cad na gnas pa'i sems can rnams bde bar 'gyur ba dang / dga' ba sna tshogs myong bar 'gyur
325a2(rgyud): ba dang / ci nas sems can thams cad bskal pa bye ba khrag khrig 'bum phrag du mar lha dang / mi'i bde ba rgya che zhing rgya che ba dag myong bar 'gyur ba dang / sangs rgyas bcom ldan
325a3(rgyud): 'das rnams dang lhan cig gnas par 'gyur ba dang / ma 'ongs pa'i dus na bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de dag
325a4(rgyud): t hams cad da lta na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis tshangs pa'i dbang po bya ba khrag khrig 'bum phrag dag
325a5(rgyud): pas ches 'phags pa'i thugs rje chen po'i stobs dang ldan pa'i byin gyis brlabs dang / brgya byin bye ba khrag khrig 'bum phrag dag gis lha'i shes pa bas ches 'phags
325a6(rgyud): pa'i de bzhin gshegs pa'i mkhyen pa bla na med pa dang / drang srong mngon par shes pa lnga can rnam pa sna tshogs kyi tshogs bye ba khrag khrig 'bum phrag du ma thams cad pas
325a7(rgyud): c hes 'phags pa'i byin gyis brlabs kyis de bzhin gshegs pa dgra bcom pa yang dag par rdzogs pa'i sangs rgyas kyis sems can thams cad kyi don gyi don du gser
325b1(rgyud): 'od dam pa mdo sde'i dbang po'i rgyal po 'di dzam+bu'i gling 'dir rgya cher yang dag par rab tu bshad do/ /mi'i rgyal po'i dgos pa dang / rgyal po'i bstan bcos dang / rgyal po'i bgyi ba gang
325b2(rgyud): dag dzam+bu'i gling thams cad na mchis pa dang / gang dag gis sems can 'di dag thams cad bde bar 'gyur ba de dag thams cad bcom ldan 'das de bzhin gshegs pa dgra
325b3(rgyud): bcom pa yang dag par rdzogs pa'i sangs rgyas kyis gser 'od dam pa mdo sde'i dbang po'i rgyal po 'dir nye bar bstan/ yongs su brjod/ yang dag par rab tu bshad do/ /btsun pa
325b4(rgyud): bcom ldan 'das/ rgyu de dang / rkyen des mi'i rgyal po des gdon mi 'tshal bar gser 'od dam pa mdo sde'i dbang po'i rgyal po 'di gus par mnyan par bgyi/ gus par rim gro bgyi/ mchod
325b5(rgyud): par bgyi'o/ /de skad ces gsol pa dang / bcom ldan 'das kyis rgyal po chen po bzhi la 'di skad ces bka' stsal to/ /de'i phyir rgyal po chen po khyed bzhi dpung dang g.yog tu bcas pas
325b6(rgyud): gdon mi za bar mi'i rgyal po gser 'od dam pa mdo sde'i dbang po'i rgyal po 'di nyan pa dang / rim gro byed pa dang / mchod pa byed pa de dag kun tu bsrung ba'i phyir spro ba rgya cher gyis shig /
325b7(rgyud): rgyal po chen po dag /dge slong ngam/ dge slong ma 'am/ dge bsnyen nam/ dge bsnyen ma mdo sde'i dbang po'i rgyal po 'di 'dzin pa de dag kyang sangs rgyas kyi mdzad pa 'dzin du chug cig/
326a1(rgyud): @#/ /dang | de dag lha dang / mi dang / lha ma yin du bcas pa'i 'jig rten 'di la sangs rgyas kyi mdzad pa byed par 'gyur/ gser 'od dam pa mdo sde'i dbang po'i
326a2(rgyud): rgyal po 'di rgya cher yang dag par rab tu 'chad par 'gyur te/ rgyal po chen po khyed bzhis/ ci nas mdo sde'i dbang po 'di 'dzin pa'i dge slong ngam/ dge slong ma 'am/ dge bsnyen nam/
326a3(rgyud): dge bsnyen ma bsrung ba dang / gnod pa med pa dang / nad med pa dang / 'khrug pa med pa dang / sems bde bar 'gro zhing gser 'od dam pa mdo sde'i dbang po'i rgyal po 'di yang dag par
326a4(rgyud): rab tu ston par 'gyur bar dge slong ngam/ dge slong ma 'am/ dge bsnyen nam/ dge bsnyen ma mdo sde'i dbang po 'dzin pa de dag kun tu bsrung bar bya/ yongs su bskyab pa dang /
326a5(rgyud): yongs su gzung ba dang / yongs su bskyang ba dang / zhi ba dang / bde legs su 'gyur bar bya'o/ /de nas rgyal po chen po rnam thos kyi bu stan las langs te 'di skad ces gsol to/ /bcom
326a6(rgyud): ldan 'das/ bdag cag la yid bzhin gyi nor bu zhes bgyi ba'i gzungs mchis pa 'di sems can gang la la dag 'dzin cing 'chang bar mos pa de la bsod nams dpag tu
326a7(rgyud): ma mchis par 'gyur ba dang / rtag tu de la bdag gis bsrung zhing bskyabs pas de'i sdug bsngal thams cad bsal te bde bar gnas par bgyi'o/ /bsod nams dang / ye
326b1(rgyud): shes kyi tshogs kyang bskyed par bgyi'o/ /gang gzungs sngags 'di 'dzin par 'dod pas lus bsrung ba'i phyir sngags 'di sngar brjod par bgyi'o/ /na mo bai shra ba NA ya/ mahA rA dzA ya/
326b2(rgyud): tad+ya thA/ ra ra ra ra/ ku no ku no/ khu no khu no/ ru no ru no/ sa ba sa ba/ ka ra ka ra/ mahA bi kA raM/ mahA bi kA raM/ mahA kA la/ mahA rA dza/ rak+Sha rak+Sha tu mAM/ sarba satwA nAny+tsa swAhA/ bcom ldan
326b3(rgyud): 'das/ sngags 'di skud pa dkar po la sngags lan re bzlas shing mdud pa lan re bor te de ltar lan bdun byas nas dpung pa la btags na don de nges par 'grub par 'gyur ro/ /de
326b4(rgyud): nas khang pa dben pa'i nang du khrus byas la gos gtsang ma gyon te spos gu gul dang / tsan+dan dang / ga bur dang / du ru ska dang / a ga ru dang / spos dkar po las sogs pa 'di dag cha mnyam par
326b5(rgyud): sbyar ba'i spos kyis mchod cing sngags 'di bzlas pas rgyal po chen po rnam thos kyi bu spyan drang bar bya'o/ /na mo bai shra ba NA ya/ mahA d+hA na dA ya/ tsaN+De shwa rwa ya/ A kaR+Sha/ a pa ra dzi ta/ tsaN+De shwa rwa/
326b6(rgyud): pa ra ma/ ka ru Ni ka/ sarba satwa/ hi ta tsin+t+ra/ ma ma d+hA na bar+d+ho/ paR+ye sha swa yaM/ A kaR+Sha ya swAhA/ /sngags 'di lan bdun bzlas pa'i 'og tu rtsa ba'i sngags bzlas par bya'o/ /sngags 'di 'don
326b7(rgyud): pa'i dus su dkon mchog gsum dang / rgyal po chen po rnam thos kyi bu la sngar phyag 'tshal bar bya'o/ /rgyal po chen po rnam thos kyi bu ni sems can thams cad kyi bsam pa skong zhing
327a1(rgyud): @#/ /nor sbyin pas sems can thams cad bde bar mdzad pa'i phyir yid bzhin gyi nor bu zhes bya ba'i sngags 'di bzlas na sems can de dag yid bzhin du bde ba rnyed
327a2(rgyud): par 'gyur ro/ /de nas lha'i rgyal po rnam thos kyi bus bcom ldan 'das kyi spyan sngar yid bzhin gyi nor bu zhes bgyi ba'i sngags kyi snying po 'di smras so/ /na mo rat+na tra yA ya/ na mo bai shra ba
327a3(rgyud): NA ya| mahA rA dza ya/ tad+ya thA/ si mi si mi/ su mu su mu/ tsaN+Da tsaN+Da/ tsa ra tsa ra/ sa ra sa ra/ ka ra ka ra/ ki li ki li/ ku ru ku ru/ mu ru mu ru/ tsu ru tsu ru/ saM dA ya/ At+ma nAM/ ni ta t+yan/
327a4(rgyud): an+d+har+d+hA tu swA hA/ na mo bai shra ba NA ya swAhA/ d+hA na dA ya swAhA/ na mo ra tha pa ri pU ra ya swAhA/ sngags 'di sngar lan stong bzlas pa'i 'og tu khang pa dben pa'i nang du lci bas dkyil
327a5(rgyud): 'khor chung ngu zhig byas te bshos ci dang / ci 'byor pas mchod par bya'o/ /spos dam pa bsregs pa'i du ba'i rgyun mi 'chad par bya zhing nyin mtshan du sems rtse gcig pas sngags
327a6(rgyud): k yi snying po 'di bdag nyid kyis thos pa tsam du bzlas pa byas na de nas rgyal po chen po rnam thos kyi bu'i sras dzi nar sha b+ha zhes bya ba gzhon nu'i gzugs kyis de'i gan du mchis te
327a7(rgyud): nga'i yab la ci zhig gsol zhes dri bar byed do/ /de nas bdag ni dkon mchog gsum la mchod pa'i phyir nor zhig gsol gyi stsol cig ces smos shig /de nas sras dzi nar sha b+has
327b1(rgyud): yab la gsol pa/ skyes bu dam pa zhig dkon mchog gsum la mchod pa'i phyir nor zhig gsol lo zhes gsol ba dang / yab kyis khyod myur du song la nyin gcig bzhin du kar sha pa Ni
327b2(rgyud): brgya brgya byin cig ces bka' stsal to/ /de nas sngags sgrub pa des ltas de lta bu mthong nas don de grub par shes te gnas dben par bdag gcig bu spos bsregs la nyal khar sngas su dri'i
327b3(rgyud): za ma tog gcig bzhag ste nyal bar bya'o/ /de phyin chad nang gcig bzhin du za ma tog de'i nang nas nor ci 'byung ba las nor de de'i nyin bar dkon mchog gsum la mchod pa'i yo byad me
327b4(rgyud): tog dang / spos dang / zhal zas la sogs par sbyar ba dang / brel zhing phongs pa rnams la'ang sbyin zhing zad par bya'o/ /sems can thams cad la byams par bsam mo/ /khro ba dang / 'tsho ba'i
327b5(rgyud): bsam pa bskyed na de nyams par 'gyur bas khro ba'i sems mi skye bar rtag tu bsrung bar bgyi'o/ /de nas yang sngags 'di 'dzin pa des nyin gcig bzhin du lha'i rgyal po rnam thos kyi bu dang /
327b6(rgyud): gzhan yang sras dang / sras mo'i 'khor du bcas pa la rtag par bsam zhing bstod pa dang / bsngags pa bya'o/ /rtag par dge ba bcu'i las kyi lam gyis gtong zhing lha la sogs pa rnams kyi mthu
327b7(rgyud): dang | bsod nams mngon par 'phel par 'gyur ba dang / dge ba rgyas pa dang / bla na med pa'i byang chub kyang thob par 'gyur ro/ /lha de dag gis de ltar byed pa de mthong nas kun dga' zhing mgu rangs
328a1(rgyud): @#/ /pas 'ong zhing de la bsrung ba dang / skyob par byed do/ /sngags mkhan de nyid kyang tshe lo dpag tu med par gnas shing ngan song gsum yongs su spong ba dang /
328a2(rgyud): bgegs dang / bar chad thams cad kyang med par 'gyur ro/ /yid bzhin gyi nor bu 'di dag dang / gter gzhan dag kyang thob par 'gyur ro/ /rdzu 'phrul la dbang sgyur zhing bsams
328a3(rgyud): pa thams cad kyang grub par 'gyur ro/ /gal te longs spyod can du 'dod na'ang yid bzhin du grub pa dang / bya dang / gcan gzan gyi skad thams cad kyang shes par 'gyur ro/ /bcom ldan 'das/
328a4(rgyud): sngags sgrub pa des bdag mthong bar 'tshal na tshes brgyad dam/ tshes bco lnga'i nyin par ras dkar po la bcom ldan 'das kyi sku gzugs ka pi ta dang sbyar ba'i mtshon rtsis rgyan sna tshogs kyis
328a5(rgyud): brgyan pa/ ri mo mkhan gso sbyong yan lag brgyad dang ldan pas sangs rgyas kyi g.yon phyogs su ni dpal gyi lha mo'i gzugs bri/ sangs rgyas kyi g.yas phyogs su ni rgyal po chen po rnam thos kyi
328a6(rgyud): bu bdag bu smad dang / 'khor du bcas par bris te gnas der bkram nas me tog sna tshogs dang / dri sna tshogs mang po dang / mar me dam pa dang / zhal zas bda' ba sna tshogs kyis nyin mtshan
328a7(rgyud): rgyun mi 'chad par mchod par bya'o/ /sngags 'di zlos pas sems mi g.yeng bar bya zhing rgyal po chen po rnam thos kyi bu spyan drang ba'i sngags 'di bzlas par bya'o/ /na maHshrI kaN+ThA ya/ bud+d+ha ya/
328b1(rgyud): na mo bai shra ba NA ya/ yak+Sha rA dzA ya/ mahA rA dzA ya/ a ti rA dzA ya/ na maHshrI mahA de byai/ tad+ya thA/ ta ra ta ra/ tu ru tu ru/ ba ra ba ra/ su shud+ho su shud+ho/ ha na ha na/ ma ni ka na ka/ badzre bai DUR+ya/ muk+ti ka/
328b2(rgyud): a laM kriM ta sha rI rA ya/ sarba satwA hi ta kA ma/ be shra ba NA shrI ya de bI pra b+ha ya/ e hi e hi/ mA bi lam+ba/ g+hUr+Na g+hUr+Na/ pa ra s+ya pa ra s+ya/ da dA hi ma mA/ daR+sha na kA ma s+ya/ daR+sha naM/ ma ma ma na/ pra la ha
328b3(rgyud): dA ya swA hA/ bcom ldan 'das/ bdag gis sngags zlos pa de dang / mchod pa rgya chen po mthong nas bdag byams pa dang / dga' pa'i bsam pa skyes nas bdag de'i mdun du byis pa gzhon
328b4(rgyud): nu'i gzugs sam/ yang na rgan po 'am/ dge slong gi gzugs su byas te bdag lag na yid bzhin gyi nor bu gser gyi snod dang bcas pa thogs te dkyil 'khor gyi nang du zhugs nas lus kyi
328b5(rgyud): gus pa ston cing sangs rgyas kyi mtshan gcig tu brjod de sngags mkhan de la 'di skad ces smra'o/ /khyod ci dang / ci slong ba de dag thams cad grub par bya ste/ nags tshal dben par 'gro 'dod
328b6(rgyud): pa 'am/ nor bu rin po che 'dod pa'am/ mi mang po'i yid du 'ong bar 'dod pa'am/ gser dang / dngul la sogs pa'i nor 'dod pa'am/ sngags gzhan sgrub pa'i dngos grub 'dod pa 'am/
328b7(rgyud): rdzu 'phrul dang / mngon par shes pa dang / tshe ring bar 'dod pa dang / sman bcud kyis len 'dod pa la sogs pa thams cad bsam pa bzhin du grub par bya'o/ /bdag gis dngos po de dag la sogs
329a1(rgyud): @#/ /pa mdo tsam zhig smos par zad kyi/ de ma yin pa gzhan zhig 'dod pa na'ang thams cad bsam pa bzhin du yongs su grub par bya ste rin po che'i gter mi zad pa
329a2(rgyud): dang | bsod nams tshad med pa dang ldan par 'gyur ro/ /dper na/ nyi zla 'di sa la ltung bar 'gyur ba dang / sa chen po 'di gzhan du 'gyur ba'i dus ni yod kyang srid kyi/ bden pa'i tshig 'di
329a3(rgyud): ni nam yang slu bar mi 'gyur bas rtag tu bde ba dang / yid bzhin du skyid pa longs spyod pa thob par 'gyur ro/ /gzhan yang / bcom ldan 'das mdo sde'i dbang po'i rgyal po 'di gang zhig
329a4(rgyud): 'dzin cing 'chang ba dang / klog cing 'don pa'ang rung sngags 'di sgrub pa'ang rung ste tshegs chung ngus myur du grub par 'gyur ro/ /bcom ldan 'das/ bdag gis sems can dbul zhing
329a5(rgyud): phongs pa'i sdug bsngal gyis nyen pa rnams kyi ched du sngags 'di bshad pas de phyug cing bde ba'i mchog dang / phun sum tshogs pa tshe gcig tu 'byor par 'gyur ro/ /bdag gis
329a6(rgyud): kyang de yongs su bsrung zhing bskyab pa'i phyir rjes su 'brang zhing gnod pa dang / 'tshe ba thams cad ma mchis par bgyi'o/ /gzhan yang / gser 'od dam pa mdo sde'i dbang po'i rgyal po de 'dzin cing
329a7(rgyud): rgyas par byed pa dang / sngags 'di 'chang ba'i gang zag de gom pa brgya tshun chad 'od kyi snang bar byas te bdag gi 'khor gnod sbyin stong rnams kyis kyang rtag tu de'i g.yog tu bsgo zhing
329b1(rgyud): mngag gzhug yid bzhin du byed du gzhug go / bdag gi bden pa'i tshig 'di slu ba med par yang bcom ldan 'das kyis dgongs su gsol/ de nas rgyal po chen po rnam thos kyis bus sngags de
329b2(rgyud): skad ces smras pa dang / bcom ldan 'das kyis legs so/ /legs so zhes bka' stsal to/ /rgyal po chen po/ khyod kyis sems can thams cad sred pas gdungs pa'i sdug bsngal gyi dra ba thams cad
329b3(rgyud): bral bas phyug cing bde bar bya ba'i phyir sngags 'di smras pa dang / gzhan yang / mdo sde 'di 'jig rten du yongs su rgyas par bya ba'i phyir sngags 'di bshad pa ni legs so/ /legs so/ /de nas rgyal
329b4(rgyud): p o chen po bzhi stan las langs te bla gos phrag pa gcig tu gzar nas pus mo g.yas pa'i lha nga sa la btsugs te thal mo sbyar ba btud nas zhabs gnyis la spyi bo'i phyag btsal te de'i tshe
329b5(rgyud): mngon sum du tshul dang mthun pa'i tshigs su bcad pa 'di dag gis bcom ldan 'das la mngon par bstod do/ /rgyal ba zla ba dri ma med pa'i sku/ /rgyal ba nyi ma 'od zer stong gi 'od/ /rgyal
329b6(rgyud): ba pad+ma dri ma med pa'i spyan/ /rgyal ba me tog pad rtsa rdul med tshems/ /rgyal ba'i yon tan rgya mtsho lta bu ste/ /rin po che ni du ma'i 'byung gnas gyur/ /rgyal ba rgya mtsho ye shes chu yis
329b7(rgyud): gang | |ting 'dzin brgya phrag stong gis kun tu gang / /rgyal ba'i zhabs ni 'khor los bris 'dra ste/ /khor yug mu khyud de bzhin rtsib ma stong / /phyag dang zhabs ni dra bas sbras pa ste/
330a1(rgyud): @#/ /zhabs kyi dra ba ngang pa'i dbang po bzhin/ /gser gyi ri bo lta bur rab tu gda'/ /rgyal dbang dri med gser gyi ri dbang rgyal/ /yon tan thams cad ri
330a2(rgyud): dbang 'dra ba ste/ /sangs rgyas ri dbang rgyal la phyag 'tshal lo/ /de bzhin gshegs pa'i zla ba chu zla 'dra/ /nam mkha' dang yang mtshungs shing 'dra ba ste/ /sgyu ma smig rgyu lta
330a3(rgyud): bur chags med pa/ /rgyal ba dri ma med la phyag 'tshal lo/ /de nas bcom ldan 'das kyis rgyal po chen po bzhi la tshigs su bcad de bka' stsal pa/ stobs bcu
330a4(rgyud): dag gis gser 'od dam pa yi/ /mdo sde dbang po'i rgyal po rab mchog 'di/ /'jig rten skyong ba khyed cag rnams kyis ni/ /brtson 'grus rab tu brtan pas
330a5(rgyud): bskyang bar bya/ /'di ltar mdo sde dkon mchog zab mo 'di/ /sems can kun la bde ba sbyin byed pa/ /sems can rnams la phan dang bde ba'i phyir/ /'dzam bu'i
330a6(rgyud): gling 'dir yun ring gnas par 'gyur/ /'di ltar stong gsum gyi ni stong chen gyi/ /'jig rten dag na ngan song sdug bsngal dang / /sems can dmyal ba'i sems
330a7(rgyud): can rnams kyi ni/ /sdug bsngal thams cad zhi bar byed pa yin/ /'dzam gling 'di na 'dzam gling gnas pa yi/ /rgyal po gang dag yin pa thams cad kyis/ /rab
330b1(rgyud): tu dga' ba chen po bskyed nas ni/ /chos rnams kyis ni yul dag bskyang bar gyis/ /gang gis 'dzam bu'i gling 'dir bde ba dang / /shin tu lo legs nyams kyang dga' 'gyur zhing /
330b2(rgyud): 'dzam bu'i gling ni thams cad dag na yang / /sems can thams cad bde bar 'gyur bar gyis/ /'di ni mi yi dbang po gang rnams ni/ /yul la dga' dang bdag bde
330b3(rgyud): dga' ba dang / /rgyal srid rnam par 'byor pa dga' ba des/ /mdo sde'i dbang po 'di ni mnyan par bya/ /mdo sde'i dbang po mchog tu dge bar byed/ /pha rol dgra ni
330b4(rgyud): yang dag zad par byed/ /pha rol dmag tshogs zlog byed dge bar byed/ /mchog tu 'jigs pas phongs pa sel bar byed/ /dper na rin chen shing ljon rab mdzes
330b5(rgyud): pa| |yon tan kun 'byung khyim na yod pa ltar/ /rgyal po yon tan 'dod pa rnams kyis kyang / /mdo sde'i dbang po'i mchog 'di de ltar blta/ /dper na chu grang skom pa sel
330b6(rgyud): byed pas/ tsha bas nyam thag tshe ni rnyed par ltar/ /yon tan dag gis skom pa'i rgyal po la/ /mdo sde'i dbang po'i mchog 'di de bzhin no/ /dper na rin chen thams
330b7(rgyud): cad 'byung ba'i gnas/ /rin chen snod ni lag mthil yod pa ltar/ /mi yi dbang po'i tshogs la gser 'od mchog /mdo sde'i dbang po'i mchog 'di de bzhin no/ /'di
331a1(rgyud): @#/ /ni lha mi tshogs kyis mngon mchod pa/ /mdo sde'i dbang po lha dbang phyag byas pas/ /'jig rten skyong ba rdzu 'phrul chen po pa/ /bzhi po
331a2(rgyud): dag gis kun tu bsrungs pa yin/ /phyogs bcu dag na sangs rgyas rnams kyis kyang / /mdo sde'i dbang po 'di ni rtag tu dgongs/ /mdo sde'i dbang po 'di ni bshad
331a3(rgyud): pa na| / sangs rgyas rnams kyis legs zhes brjod pa byin/ /gnod sbyin bye ba stong phrag brgya rnams kyis/ /phyogs bcu dag tu yul yang srung bar byed/ /rab tu
331a4(rgyud): dga' zhing rab tu mgu sems kyis/ /mdo sde'i dbang po 'di ni nyan par byed/ /'dzam bu'i gling na gnas par gyur pa yi/ /lha yi tshogs rnams bsam gyis mi khyab
331a5(rgyud): pa| |lha tshogs de dag kun kyang rab dga' bas/ /mdo sde'i dbang po 'di ni nyan par byed/ /chos rnams mnyan par bya ba 'di yis ni/ /gzi brjid dang ni stobs
331a6(rgyud): dang brtson 'grus thob/ /gzi byin chen po yis ni lha yi lus/ /shin tu rgyas shing rnam par 'phel bar 'gyur/ /de nas rgyal po chen po bzhis bcom ldan 'das la
331a7(rgyud): tshigs su bcad pa 'di lta bu 'di dag thos pa dang / ngo mtshar du gyur/ rmad du byung bar gyur/ dga' bar gyur te/ de dag chos kyi shugs kyis yud tsam zhig tu ngus
331b1(rgyud): nas mchi ma phyis te/ de dag lus 'phar yan lag kun 'dar zhing dga' ba dang / bde ba dang / yid bde ba bsam gyis mi khyab pa dang ldan par gyur nas/ yang bcom ldan
331b2(rgyud): 'das la lha'i me tog man dA ra ba dag gis gtor/ mngon par gtor to/ /mngon par gtor nas kyang stan rnams las langs te bla gos phrag pa gcig tu bgos nas pus mo g.yas
331b3(rgyud): pa'i lha nga sa la btsugs te bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /btsun pa bcom ldan
331b4(rgyud): 'das/ bdag cag rgyal po chen po bzhi rgyal po chen po re re la yang gnod sbyin lnga brgya lnga brgya dag /chos smra ba de la bsrung pa dang / yongs su bskyang ba'i slad du rtag tu
331b5(rgyud): dge slong chos smra ba'i slad bzhin 'brang bar bgyi'o/ /gal te mdo sde 'di las tshig gi don 'ga' zhig brjed par gyur na'ang bdag cag gis de la dran pa dang / mi brjed
331b6(rgyud): pa'i mchog gi gzungs chos kyi rnam grangs yongs su rdzogs par bgyi'o/ /mdo sde'i dbang po 'di dag gang na bzhugs pa'i gnas de dag gi sems can rnams kyis yongs
331b7(rgyud): su rgyas par byed pas/ nam yang nub par mi 'gyur ro/ /de nas bcom ldan 'das kyis 'khor 'dus pa de dag la chos kyi rnam grangs 'di bshad pa'i tshe/ sems can de
332a1(rgyud): @#/ /dag gis ye shes dang / spobs pa dang / bsod nams kyi tshogs tshad med pa thob pas/ nyon mongs pa spangs pa'i bde ba dang ldan te/
332a2(rgyud): bstan bcos thams cad la mkhas shing 'khor ba yongs su spangs te/ bla na med pa yang dag par rdzogs pa'i byang chub las phyir mi ldog pa myur du thob par 'gyur ro/ /gser
332a3(rgyud): 'od dam pa mdo sde'i dbang po'i rgyal po las/ rgyal po chen po bzhis yul 'khor yongs su skyong ba'i le'u zhes bya ba ste bcu gnyis pa'o// //bam po bdun pa/
332a4(rgyud): de nas bcom ldan 'das kyis tshe dang ldan pa shA radwa ti'i bu la bka' stsal pa/ shA radwa ti'i bu/ 'di lta ste/ chags pa med pa'i gzungs zhes bya ba'i chos kyi rnam grangs
332a5(rgyud): 'di ni/ byang chub sems dpa' chos thams cad la bsgoms pa rnams kyi ma dang / byang chub sems dpa'i sngon gyi spyod pa dang / byang chub sems dpa' rnams kyi
332a6(rgyud): yongs su 'dzin pa yin no/ /de skad ces bka' stsal pa dang / bcom ldan 'das la tshe dang ldan pa shA radwa ti'i bus 'di skad ces gsol to/ /bcom ldan 'das/
332a7(rgyud): gzungs ni yul na mi gnas/ phyogs na mi gnas pa lags na/ bcom ldan 'das/ gzungs gzungs zhes bgyi ba'i gzungs kyi tshig gi don de gang lags/ de skad ces
332b1(rgyud): gsol pa dang / bcom ldan 'das kyis tshe dang ldan pa shA radwa ti'i bu la 'di skad ces bka' stsal to/ /shA radwa ti'i bu/ ji ltar khyod theg pa chen po la gnas pa dang /
332b2(rgyud): theg pa chen po la mos pa dang / theg pa chen po la lhag par bya ba byas pa yin na/ shA radwa ti'i bu/ ji ltar khyod gzungs ni yul na mi gnas/ phyogs na mi gnas
332b3(rgyud): shing | chos kyang ma yin/ chos ma yin pa'ang yin/ 'das pa'ang ma yin/ ma 'ongs pa'ang ma yin/ da ltar byung ba'ang ma yin/ dngos po can yang ma yin/ dngos
332b4(rgyud): po med pa can yang ma yin/ rkyen las byung ba'ang ma yin/ rkyen med pa las byung ba'ang ma yin/ 'gro ba las byung ba'ang ma yin/ 'gro ba med pa las byung ba'ang ma yin/ chos
332b5(rgyud): gang gi skye ba'ang ma yin/ 'gog pa'ang ma yin par chos ston mod kyi/ byang chub sems dpa' rnams la phan par bya ba'i phyir/ 'di lta ste/ sangs rgyas kyi yon tan dang / sangs rgyas
332b6(rgyud): kyi tshul khrims dang / sangs rgyas kyi bslab pa dang / sangs rgyas kyi dgongs pa dang / sangs rgyas 'byung ba/ 'di lta ste/ chags pa med pa'i gzungs zhes bya ba'i chos
332b7(rgyud): kyi rnam grangs sgrub pa'i lam gyi rig pa dang / stobs kyi gnas 'dri ba legs so/ /legs so/ /de skad ces bka' stsal pa dang / bcom ldan 'das la tshe dang ldan pa/
333a1(rgyud): @#/ /shA radwa ti'i bus 'di skad ces gsol to/ /bcom ldan 'das/ 'di lta ste/ gzungs thob pas gang la gnas na/ byang chub sems dpa'
333a2(rgyud): bla na med pa yang dag par rdzogs pa'i byang chub las phyir mi ldog par 'gyur ba dang / yang dag par dam bcas par 'gyur ba dang / rten med pa'i chos kyi
333a3(rgyud): rang bzhin gyi spobs pa can gyi slob dpon dang / lam la shin tu gnas par 'gyur ba'i gzungs kyi chos kyi rnam grangs bshad du gsol/ bde bar gshegs
333a4(rgyud): pa| bstan du gsol/ de skad ces gsol pa dang / bcom ldan 'das kyis tshe dang ldan pa shA radwa ti'i bu la 'di skad ces bka' stsal to/ /shA radwa ti'i bu/ legs
333a5(rgyud): so| |legs so/ /shA radwa ti'i bu/ de de bzhin te/ gzungs thob pa'i byang chub sems dpa' de la sangs rgyas nyid du brjod par bya ste/ shA radwa ti'i bu/ gang
333a6(rgyud): la la gzungs thob pa'i byang chub sems dpa' la bkur stir byed pa dang / bla mar byed pa dang / rim gror byed pa dang / mchod par byed pa des/ sangs rgyas la
333a7(rgyud): bkur stir byas par 'gyur ro/ /shA radwa ti'i bu/ gang la la gzungs 'di nyan par byed pa dang / gang dag gzungs 'di 'chang bar byed pa dang / gang dag mos par
333b1(rgyud): byed pa de rnams la byang chub kyi sems dang ma bral bas/ sangs rgyas la ji ltar mchod pa de bzhin du 'gyur ro/ /shA radwa ti'i bu/ gzungs de ni 'di yin te/ tad+ya thA/ san+d+ha
333b2(rgyud): ra Ni| ud d+hA ra Ni/ su saM pra tiSh+Thi te/ su nA ya/ su pra tiSh+Thi te/ bi dza ya la/ sat+t+ya pra ti dz+nyA/ su a ro hA/ dz+nyA na pra ti/ ut+pa da ni/ a ba nA ba ni/ a b+hi Shiny+tsa ni/ a b+hi bya hA ra/ shu b+ha ba ti/ su niH
333b3(rgyud): shri ta| ba hu gu b+ha/ a b+hi ba dA swAhA// //shA radwa ti'i bu/ chags pa med pa'i gzungs kyi tshig 'di byang chub sems dpa' gang gis shin tu gnas pa dang /
333b4(rgyud): par gzung ba byas nas 'chang bar byed pa de la bskal pa'am/ bskal pa bas lhag pa'am/ bskal pa stong ngam/ bskal pa brgya phrag stong du'ang smon lam zad
333b5(rgyud): par mi 'gyur la/ de'i lus la mtshon gyis chugs par mi 'gyur te/ dug gis ma yin zhing sprul gyis tshugs par mi 'gyur ro/ /de ci'i phyir zhe na/ shA radwa ti'i bu/ chags
333b6(rgyud): pa med pa'i gzungs 'di ni 'das pa'i sangs rgyas rnams kyi yum/ ma 'ongs pa'i sangs rgyas rnams kyi yum/ da ltar byung ba'i sangs rgyas rnams kyi yum ste/ 'di lta ste/
333b7(rgyud): chags pa med pa'i gzungs zhes bya ba'i chos kyi rnam grangs yin no/ /shA radwa ti'i bu/ gang dag gis stong gsum gyi stong chen po'i 'jig rten gyi khams grangs med pa
334a1(rgyud): @#/ /phrag bcu rin po che sna bdun gyis bkang ste/ sangs rgyas bcom ldan 'das rnams la yon du phul zhing sangs rgyas bcom ldan 'das rnams la
334a2(rgyud): bskal pa grangs med par na bza' dang / zhal zas gya nom par bzhugs par byed pa bas/ gang dag gis chags pa med pa'i gzungs kyi chos kyi rnam grangs 'di
334a3(rgyud): las tshig gcig tsam 'dzin par byed pa'i sems can de dag de bas ches bsod nams mang du skyed par 'gyur ro/ /de ci'i phyir zhe na/ tshe dang ldan pa shA radwa ti'i bu/
334a4(rgyud): 'di la chags pa med pa'i gzungs kyi chos kyi rnam grangs 'di ni/ sangs rgyas thams cad kyi yum yin no/ /gser 'od dam pa mdo sde'i dbang po'i rgyal po
334a5(rgyud): las| chags pa med pa'i gzungs zhes bya ba'i le'u ste bcu gsum pa'o/ / //de nas bcom ldan 'das kyis tshe dang ldan pa kun dga' bo la bka' stsal pa/
334a6(rgyud): kun dga' bo/ khyod kyis glog thams cad zlog pa/ so sor 'brang ba sngon gyi yang dag par rdzogs pa'i sangs rgyas rnams kyis gsungs pa/ nga yang da ltar 'chad
334a7(rgyud): kyi zungs shig / kun dga' bo/ shar phyogs na 'ong ba zhes bya ba'i glog yod/ kun dga' bo/ lho phyogs na skang brgya pa zhes bya ba'i glog yod/ kun dga' bo/
334b1(rgyud): nub phyogs na 'od nyams pa zhes bya ba'i glog yod/ kun dga' bo/ byang phyogs na rgyun gyi bdag po zhes bya ba'i glog yod/ kun dga' bo/ gang la la glog 'di rnams kyi
334b2(rgyud): ming shes pa dang / phyogs rnam par gnas pa shes pa de la glog gi 'jigs pa thams cad mi 'byung bar shes par bya'o/ /glog gi ming 'di dag yi ger bris te/ gnas
334b3(rgyud): gang dag tu bzhag pa'i gnas de dag tu glog thams cad mi 'bab bo/ /de nas bcom ldan 'das kyis de'i tshe/ drA bi Da'i sngags kyi tshig 'di dag bka' stsal to/ /tad+ya thA/
334b4(rgyud): ni mi ni mi/ ni min d+ha ri/ 'jig rten gsum snang bar byed pa/ lag na rtse gsum las phyogs 'dir glog thams cad la srungs shig /srungs shig swAhA/ yang de'i tshe byang
334b5(rgyud): c hub sems dpa' sems dpa' chen po 'phags pa spyan ras gzigs dbang phyug 'khor de nyid du 'dus par gyur te 'dug pa des bcom ldan 'das la 'di skad
334b6(rgyud): ces gsol to/ /bcom ldan 'das/ bdag cag gis kyang chos kyi rnam grangs 'di la/ drA bi Da'i gsang sngags kyi tshigs rnams brjod par bgyi'o/ /tad+ya thA/ ka Te bi ka Te/
334b7(rgyud): ni ka Te/ pra t+ya r+thi ke/ pra t+ya mi tre/ shud+d+he/ muk+te/ bi ma le/ pra b+ha sA re/ aN+Da re/ paN+Da re/ shwe te/ paN+Da ra bA si ni/ ha ri kaN+ka ri/ ka pi li/ piM ga la/ ak+Shi da d+hi mu
335a1(rgyud): @#/ /khi| dus ma yin par 'chi ba thams cad las bdag la srungs shig /srungs shig /'phags pa spyan ras gzigs dbang phyug gi gzi brjid
335a2(rgyud): kyis| bdag dus ma yin par 'chi ba thams cad mthong bar ma gyur cig swAhA/ de nas gsang ba pa'i bdag po lag na rdo rjes/ bcom ldan 'das ga la ba de logs
335a3(rgyud): su thal mo sbyar ba btud de/ bcom ldan 'das la 'di skad ces gsol to/ /bcom ldan 'das/ bdag gis kyang chos kyi rnam grangs 'di la gzungs kyi tshig
335a4(rgyud): rnams brjod par bgyi'o/ /tad+ya thA/ mu ni mu ni/ mu nin d+ha ri mu ni/ ma ti ma ti/ su ma ti/ mahA ma ti/ hA hA hA hA/ khyod la sdig pa med kyi ma 'jigs shig ces lag na
335a5(rgyud): rdo rjes smras kyis drA bi Da swAhA/ bcom ldan 'das/ bdag gi bsrung ba gzhan gyis mi thub pa 'di su'i snying la 'dzin tam/ yi ger bris pa de bdag gis rtag par
335a6(rgyud): rgyun du 'jigs pa thams cad las bsrung bar bgyi'o/ /dus ma lags par 'gum pa thams cad las thar bar bgyi'o/ /de nas mi mjed kyi bdag po tshangs pas/
335a7(rgyud): bcom ldan 'das la 'di skad ces gsol to/ /bcom ldan 'das/ bdag gis kyang sems can rnams kyi don dang / phan pa dang / bde ba bskyed pa'i slad
335b1(rgyud): du| chos kyi rnam grangs 'di la gzugs kyi gsang sngags kyi tshig rnams brjod par bgyi'o/ /tad+ya thA/ hi li mi li/ tsi li swAhA/ prah+ma pU re swAhA/ brah+ma swa re swAhA/ brah+ma bi
335b2(rgyud): su gar+b+he/ puSh+pa saM sta re swAhA/ bcom ldan 'das/ 'di ni bdag gi bsrung ba tshangs pa'i chad pa zhes bgyi ba ste/ dus ma lags par 'gum pa thams cad las yongs su
335b3(rgyud): skyob pa/ sdig pa thams cad las rab tu zhi bar bgyid pa lags so/ /de nas lha'i dbang po brgya byin gyis bcom ldan 'das ga la bde logs su thal mo sbyar ba btud
335b4(rgyud): de| bcom ldan 'das la 'di skad ces gsol to/ /bcom ldan 'das/ bdag gis kyang chos kyi rnam grangs 'di la gzungs kyi gsang sngags kyi tshig rnams brjod
335b5(rgyud): par bgyi'o/ /tad+ya thA/ ni ba rA Ne/ ban+d+ha mA dan+te ma ti ti/ ti ti gau rI/ gan+d+ha ri/ tsaN+Da li/ mA tang+gi/ par+Na le| hi na ma d+h+ya ma d+ha ri Ni ma la ni/ da la mad de/ tsakra bA krA+ai/ sha ba ri/
335b6(rgyud): sha ba ri swAhA/ btsun pa bcom ldan 'das/ 'di ni bdag gi rig sngags rdo rje'i lce 'bebs pa zhes bgyi ste/ 'jigs pa thams cad las thar bar bgyid pa/
335b7(rgyud): dus ma lags par 'gum pa thams cad yongs su skyob pa lags so/ /de nas rgyal po chen po yul 'khor srung dang / 'phags skyes po dang / mig mi bzang dang /
336a1(rgyud): @#/ /rgyal po chen po rnam thos kyi bus/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad
336a2(rgyud): ces gsol to/ /bcom ldan 'das/ bdag cag gis kyang skye bo mang po la phan pa dang / skye bo mang po la bde ba dang / 'jig rten la snying brtse ba'i slad du chos
336a3(rgyud): kyi rnam grangs 'di la gzungs kyi gsang sngags kyi tshig rnams brjod par bgyi'o/ /tad+ya thA/ puSh+pe su puSh+pe/ d+hu ma pa ri hA re/ AR+ya pu sha ste/ shAn+ti/ ni rmuk+te/
336a4(rgyud): mang+ga l+ya/ hi ra N+ya gar+b+he stu ste/ sta bi te swAhA/ btsun pa bcom ldan 'das/ 'di ni rgyal po chen po bzhi po bdag cag gi bsrung pa 'jigs pa ma mchis pa zhes
336a5(rgyud): bgyi ste/ 'jigs pa thams cad las mi 'jigs par bgyid pa/ tsha skyong ba dus ma lags par 'gum pa thams cad las yongs su skyob pa lags so/ /
336a6(rgyud): de nas klu'i rgyal po rgya mtsho dang / klu'i rgyal po glog 'od dang / klu'i rgyal po ma dros pa dang / klu'i rgyal po glog lce dang / klu'i rgyal po 'od zer brgya pas/ bcom
336a7(rgyud): ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das/ bdag cag gi bsrung ba chen/
336b1(rgyud): po yid bzhin gyi nor bu zhes bgyi ba/ glog thams cad zlog pa/ dus ma lags par 'gum pa thams cad sel ba/ dug rnams mi gdug par bgyid pa/ gshed byed dang
336b2(rgyud): byad stems dang / ro langs dang / bkra mi shis pa'i 'jigs pa zhi bar bgyid pa mchis na/ bcom ldan 'das/ bdag cag klu'i skye gnas 'di nas dbyung ba dang / se
336b3(rgyud): sna spang ba'i slad du thugs brtse bar dgongs te bzhes su gsol/ de ci'i phyir zhe na/ bcom ldan 'das/ bdag cag klu rnams ni ser sna can te/ sems ser snas bskor
336b4(rgyud): ba lags so/ /tad+ya thA/ AR+ya dze/ a ma ri/ a mr-i te/ ak+Sha ye/ a b+hi ye/ pu N+yai/ baR+ya ba te/ sarba pA paM/ pra sha ma nI ye swAhA/ AR+ya pu n+ya sau pA kI ye swAhA/ btsun pa bcom
336b5(rgyud): ldan 'das/ gsang sngags kyi tshig 'di dag skyes pa'am/ bud med gang la la lce la 'don dam/ yi ger bris pa de la glog gi 'jig pa thams cad ma mchis par rig
336b6(rgyud): par bya'o/ /rtsa ba'i dug gam/ mche ba'i dug gam/ dbyig dug gam/ gang dag /gzhan yang / yan lag las byung ba'i dug de dag gis de 'gum pa'i dus bgyid
336b7(rgyud): par mi 'gyur ro/ /bdag 'jigs pa thams cad dang / gnod pa thams cad las bde legs su gyur cig /de nas bcom ldan 'das kyis brgya byin dang / tshangs pa
337a1(rgyud): @#/ /dang | 'jig rten skyong ba dang / klu'i dbang po de dag la legs so zhes bya ba gnang ste/ bzhin bzang dag /khyed skye bo mang po la phan
337a2(rgyud): pa dang / skye bo mang po la bde ba'i phyir zhugs te/ chos kyi rnam grangs 'di rjes su yongs su bzung ba'i phyir drA bi Da'i gsang sngags kyi tshig rnams bshad pa
337a3(rgyud): legs so/ /legs so/ /phyogs rnams ni gnyid log pa dang / myos pa dang / rab tu myos pa rnams bsrung bar 'gyur ro/ /bcom ldan 'das kyis de skad ces
337a4(rgyud): bka' stsal nas/ dge slong de dag dang / brgya byin dang / tshangs pa dang / 'jig rten skyong ba de dag dang / klu'i bdag po de dag dang / lha dang / mi dang / lha
337a5(rgyud): ma yin dang / dri zar bcas pa'i 'jig rten yi rangs te bcom ldan 'das kyis gsungs pa la mngon par bstod do// //gser 'od dam pa mdo sde'i
337a6(rgyud): dbang po'i rgyal po las/ yid bzhin gyi nor bu'i gzungs kyi le'u zhes bya ste bcu bzhi pa'o// //de nas lha mo chen mo dbyangs can gyis bla gos phrag pa
337a7(rgyud): gcig tu bgos te/ pus mo g.yas pa'i lha nga sa la gtsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la
337b1(rgyud): 'di skad ces gsol to/ /btsun pa bcom ldan 'das/ lha mo chen mo dbyangs can bdag gis kyang / dge slong chos smra ba de'i tshig brgyan pa'i slad du spobs pa nye bar
337b2(rgyud): bsgrub par bgyi/ gzungs kyang stsal bar bgyi/ nges pa'i tshig gis brjod pa kun tu gzhag par bgyi/ dge slong chos smra ba de la shes pa'i snang ba chen po bgyi/ gser
337b3(rgyud): 'od dam pa mdo sde'i dbang po'i rgyal po 'di las tshig 'ga' 'am/ yi ge gang yang rung ba dag cig yongs su nyams par gyur tam/ bskyud na bdag gis dge slong chos
337b4(rgyud): smra ba de'i nges pa'i sgra dang / tshig dang / yi ge thams cad bsgrub par bgyi'o/ /ci nas sangs rgyas bcom ldan 'das 'bum phrag dag la dge ba'i rtsa ba bskrun pa'i sems
337b5(rgyud): can de dag gi don gyi slad du/ gser 'od dam pa mdo sde'i dbang po'i rgyal po 'di dzam+bu'i gling na yun ring du gnas shing myur du nub par mi 'gyur ba dang / sems can
337b6(rgyud): du ma dag gis gser 'od dam pa mdo sde'i dbang po'i rgyal po 'di thos nas shes rab rno ba bsam gyis mi khyab par 'gyur ba dang / shes rab kyi phung po bsam gyis
337b7(rgyud): mi khyab pa thob par 'gyur ba dang / tshe 'di la tshe phun sum tshogs pa rab tu thob par 'gyur ba dang / srog la phan gdags pa dang / bsod nams kyi phung po dpag tu ma
338a1(rgyud): @#/ /mchis par rab tu 'dzin par 'gyur ba dang / thabs sna tshogs rab tu 'tshal par 'gyur ba dang / bstan bcos thams cad la rab tu
338a2(rgyud): mkhas par 'gyur ba dang / bzo'i bgyi ba sna tshogs phun sum tshogs pa thob par 'gyur ba dang / bskyud pa ma mchis par bgyi ba'i slad du/ de la gzungs kyang
338a3(rgyud): stsal bar bgyi'o/ /dge slong chos smra ba de dang / sems can chos nyan pa de dag gi don gyi slad du sngags dang / sman dang ldan pa'i khrus kyi las brjod par bgyi ste/
338a4(rgyud): gza' dang / rgyu skar dang / skye ba dang / 'chi 'pho ba'i gnod pa dang / 'thab pa dang / rnyog pa dang / 'khrug long dang / khrag khrug dang / rmi lam ngan pa dang / log
338a5(rgyud): 'dren gyi gnod pa thams cad dang / byad dang / ro langs thams cad rab tu zhi bar 'gyur/ gang gis mkhas pa dag khrus bgyid du stsal ba'i sman dang / sngags
338a6(rgyud): ni| 'di dag ste/ shu dag gi wang spr-i ka dang / /sha mya sha myi shI ri shA/ /in+d+ra hasta skal ba che/ /dzA ma shing tsha a ga ru/ /shi ri bista sra rtsi pog /gu gul ra sa sha
338a7(rgyud): la ki |rdo dreg lo ma rgya spos dang / /tsan+dan dang ni ldong ros dang / /gi wang dang bcas ru rta dang / /gur gum gla sgang yungs kar dang / /dbyi mong sug smel na la dang / /
338b1(rgyud): na ga ge sar u shi ra/ /'di dag cha ni mnyam bgyis nas/ /skar ma rgyal la btags par bgyi/ /phye ma la ni sngags tshig 'di/ /lan brgya mngon par gdab par bgyi//
338b2(rgyud): tad+ya thA/ su te kr-i te/ ka ma ta li/ na le dza na ka ra te/ haM ka ra te/ in+d+ra dza li ni/ shaM ka ra dri pa shad dri/ a brta ka /se ken ku tra ku/ ka bi la/ ka bi la ma ti/ shI la
338b3(rgyud): ma ti| shI la ma ti/ san+d+hi/ d+hu d+hu ma ba ti/ shi ri shi ri/ sad t+ya s+thi ta swAhA/ lci bas dkyil 'khor bgyis nas ni/ /me tog sil ma dgram par bgyi/ /gser gyi snod
338b4(rgyud): dang dngul snod du/ /mngar ba'i khu ba gzhag par bgyi/ /skyes bu go cha bgos pa ni/ /bzhi zhig der yang gzhag par bgyi/ /rab tu brgyan pa'i bu mo bzhi/ /bum pa thogs pa
338b5(rgyud): gzhag par bgyi/ /rtag tu gu gul bdug par bgyi/ /sil snyan sna lnga bgyid du stsal/ /gdugs dang rgyal mtshan ba dan gyis/ /lha mo de ni legs par brgyan/ /bar bar
338b6(rgyud): dag tu me long gzhag / mda' dang mdung rtse sna sprad gzhag /de nas mtshams kyang bcad par bgyi/ /de yi 'og tu dgos pa brtsam/ /sngags kyi las ni 'di dag gis//
338b7(rgyud): mtshams gcad pa yang brtsam par bgyi/ /sAd+ya the di na/ a ka ra ke /na ya ne/ hi le mi le/ gi le/ khi khi le swAhA/ de nas bcom ldan 'das kyi snam logs su khrus
339a1(rgyud): @#/ /bgyis nas sngags 'di bzlas brjod bgyis na khrus kyis zhi bar sbyar ro/ /tad+ya thA/ sa ga De/ bi ga De/ bi ga ta ba ti swAhA/ phyogs bzhi
339a2(rgyud): dag na gang gnas pa'i/ /rgyu skar dag gis tshe srungs shig /btsas pa'i skar ma'i gnod pa dang / /phung po'i las kyi 'jigs 'byung dang / /'byung po'i khams rnams
339a3(rgyud): 'khrugs bgyid pa/ /'jigs pa mi bzad zhi gyur cig /tad+ya thA/ sa me bi sha me swAhA/ sa ga Da/ bi ga De swAhA/ bi ga De ba te swAhA/ sA ga ra saM bud+d+hA ya swAhA/ skan+d+ha mA tA ya swAhA/
339a4(rgyud): nI la kat+thA ya swAhA/ a pa ra dzi ta/ biR+ya ya swAhA/ hI ma ban+d+ha saM bud+d+ha ya swAhA/ a ni bi la bak+t+rA ya swAhA/ na mo b+ha ga ba te/ prah+mA Ne/ na ma swa ra swa t+yai/ mahA de byai sad+d+h+yan+tu maM/
339a5(rgyud): man+t+ra pa dA/ ta ra tu bi tsitaM/ prah+ma nu ma nu t+ya swAhA/ dge slong chos smra ba de la bsrung ba dang / chos mnyan pa de dag dang / yi ger 'dri ba de dag gi don gyi slad du/ khrus
339a6(rgyud): kyi las 'dis bdag nyid der mchi bar bgyi'o/ /lha'i tshogs thams cad dang lhan cig tu grong ngam/ grong khyer ram/ grong rdal lam/ gtsug lag khang der nad thams
339a7(rgyud): cad rab tu zhi bar bgyi'o/ /ci nas dge slong ngam/ dge slong ma'am/ dge bsnyen nam/ dge bsnyen ma mdo sde'i dbang po 'dzin pa de dag gi srog la phan gdags par
339b1(rgyud): 'gyur ba dang / 'khor ba las 'byung ba thob par 'gyur ba dang / bla na med pa yang dag par rdzogs pa'i byang chub las phyir mi ldog par 'gyur ba dang / myur du bla na med
339b2(rgyud): pa yang dag par rdzogs pa'i byang chub tu mngon par rdzogs par 'tshang rgya bar 'gyur ba dang / gza' dang / 'thab pa dang / rnyog pa dang / btsas pa'i skar ma'i gnod pa dang / rmi lam ngan pa dang / log 'dren
339b3(rgyud): gyi gnod pa thams cad dang / byad dang / ro langs thams cad rab tu zhi bar bgyi'o/ /de nas bcom ldan 'das kyis lha mo dbyangs can la/ lha mo chen mo dbyangs can
339b4(rgyud): khyod| skye bo mang po la phan pa dang / skye bo mang po la bde ba'i phyir zhugs te khyod kyi sngags dang / sman dang ldan pa'i tshigs 'di 'dra ba bshad pa ni legs so/ /legs
339b5(rgyud): so zhes bya ba byin te/ lha mo chen mo dbyangs can gyis bcom ldan 'das kyi zhabs la phyag btsal te phyogs gcig tu 'dug go /de nas slob dpon lung ston pa bram ze
339b6(rgyud): kauN+Di n+yas lha mo dbyangs can de bkug go / lha mo chen mo dbyangs can mchod 'os dka' thub che/ /'jig rten kun tu rnam grangs mchog sbyin yon tan che/ /rtser gnas mdzes
339b7(rgyud): ma dUr ba rtswa yis gos bskus pa/ /dUr ba'i rtswa yi gos gyon spang pa gcig gis gnas/ /lha rnams thams cad lhags nas 'di skad tshig smras te/ /sems can rnams la
340a1(rgyud): @#/ /dge ba'i tshig shod lce khrol mdzod/ /s+yad ya the da na/ mu re/ tsi re/ a ba dze/ a ba dza ba ti/ hing+gu le/ ming+gu le/ ping+ga la ba ti/ mung+ga She/ ma ri ts+yai/
340a2(rgyud): swa ma ti/ da sha ma ti/ a gri ta ma grI/ ta ra tsi/ ta ra tsa ba ti/ tsi ri tsi ri/ shi ri mi ri/ ma ri ts+yai/ pra na bri ye/ lo ka dz+yeSh+The/ lo ka shreSh+The/ lo ka pre ya/ sid+d+hi pra te/ b+hI ma mu
340a3(rgyud): khi| shu tsi tsa ri/ a pra ti ha te/ a pra ti ha ta bud+d+hi/ na mu tsi/ mahA na mu tsi/ mahA de byi/ pra ti grI hA/ na maska rA na/ bdag gi blo thogs pa med par gyur cig /bstan
340a4(rgyud): bcos dang / tshigs su bcad pa'i rgyu dang / sde snod dang / snyan dngags la sogs pa la/ bdag gi rig sngags dngos grub tu gyur cig /tad+ya thA/ mahA pra b+ha be/ hi
340a5(rgyud): li hi li/ mi li mi li/ bcom ldan 'das ma lha mo dbyangs can gyi mthus bdag rnam par rgyal bar gyur cig /kA ra te/ ke yU re/ ke yU ra ma te/ hi li mi li/ hi
340a6(rgyud): li mi li/ sangs rgyas kyi bden pa dang / chos kyi bden pa dang / dge 'dun gyi bden pa dang / dbang po'i bden pa dang / chu lha'i bden pas lha mo chen mo dgug par
340a7(rgyud): bya'o| |gang dag 'jig rten na bden pa smra ba de dag gi bden pa dang / bden pa'i tshig gis lha mo chen mo dbyangs can dgug par bgyi'o/ /tad+ya thA/ hi li mi li/ hi
340b1(rgyud): li mi li/ hi li mi li/ bdag rnam par rgyal bar gyur cig /bcom ldan 'das ma lha mo chen mo dbyangs can la phyag 'tshal lo/ /bdag la gsang sngags kyi tshig rnams
340b2(rgyud): grub par gyur cig swAhA/ de nas lha mo chen mo dbyangs can gyi gsang sngags kyi tshig de dag smras nas/ yang bram ze kauN+Di n+ya la 'di skad ces smras so/ /skyes bu chen po/
340b3(rgyud): khyod sems can thams cad la spobs pa dam pa dang / rdzu 'phrul dang / mngon par shes pa dang / shes rab che ba dang / nor dang / dbyig la sogs pa sbyin pas phan 'dogs
340b4(rgyud): shing myur du bla na med pa'i byang chub thob par byed pa legs so/ /legs so/ /mdo sde 'di 'dzin pa'i cho ga bstan pa'i phyir tshigs su bcad pa 'di dag smras so/ /gzungs
340b5(rgyud): 'di dang por su 'don pas/ /dkon mchog gsum la phyag btsal te/ /'khrul pa med par bzlas byas na/ /dngos grub dam pa thob par 'gyur/ /sangs rgyas rnams dang
340b6(rgyud): dam chos dang / /byang chub rang rgyal nyan thos dang / /tshangs pa dang ni brgya byin dang / /rgyal chen bzhi la phyag 'tshal zhing / /rtag tu tshangs par spyod pa dang / /rim gro gus
340b7(rgyud): par bsam byas te/ /zhi la dben pa'i gnas su ni/ /sgra bskyed gzungs dang bstod pa brjod/ /ji snyed sangs rgyas lha klu la/ /mchod pa rgya chen bsham par bya/ /skye bo'i
341a1(rgyud): @#/ /rigs ni mang po la/ /snying rje'i sems kyang bskyed par bya/ /bcom ldan gser mdog mtshan rab can/ /rtse gcig sems kyis bsam bya zhing //
341a2(rgyud): bcom ldan gsung rab dam chos kyis/ /dbang po so sor nges mdzad pa'i/ /de yi tshig don legs bsams te/ /stong nyid bsgrub la'ang gnas par byos/ /bcom
341a3(rgyud): ldan thams cad mngon sum du/ /rtse gcig sems kyis bsam byas na/ /ting nge 'dzin dang ye shes dang / /gzugs mchog dam pa thob par 'gyur/ /bcom ldan
341a4(rgyud): dpal mgur gsung chos kyis/ /dam pa'i dbyangs des 'khor rnams 'dul/ /ljags kyis stong gsum khebs mdzad cing / /so sor ci rigs ya mtshan ston//
341a5(rgyud): de lta'i gsung mchog dam pa la/ /rtag par bsam zhing 'jigs pa spongs/ /bsam mi khyab pa'i ljags mtshan 'di/ /smon lam rgya chen dbang gis brnyes/ /chos
341a6(rgyud): rnams med par ston mdzad pa/ /ji ltar mkha' la ma chags bzhin/ /sangs rgyas ljags mtshan gsung sgra la/ /de bsams smon lam tshad med 'grub/ /gang zhig
341a7(rgyud): dbyangs can mngon mchod dam/ /yang na slob mas man ngag bzhin/ /lung bzhin chos de gang sgrub pa/ /bkur sti mchog rnams thob par 'gyur/ /gang zhig ye
341b1(rgyud): shes mchog sgrub ba'ang / /rtse gcig sems kyis chos 'di zungs/ /bsod nams ye shes tshogs 'phel zhing / /nges par 'grub la yid gnyis spongs/ /gang zhig nor
341b2(rgyud): sgrub nor dang ldan/ /khe dang grags pa'ang de bzhin 'grub/ /'byung bar 'dod pa'ang rnam grol bar/ /nges par 'grub pas yid gnyis spongs/ /yon tan mang po tshad med
341b3(rgyud): dang | |bsam pa bzhin du kun grub pas/ /'di la tshul bzhin gang gnas pa/ /nges par 'grub pas yid gnyis spongs/ /dben par gtsang ma'i gos gyon te/ /dkyil
341b4(rgyud): 'khor ci ran byas pa der/ /bum pa rgyas pa bzhi bzhag ste/ /dus bzhin me tog bdug pas mchod/ /ba dan gdugs dang lda ldi bre/ /phye ma byug pas rgyas par brgyan//
341b5(rgyud): sangs rgyas dang ni dbyangs can mchod/ /lha de mthong 'dod mthong bar 'gyur/ /dbyangs can lha mo de mdun du/ /zhag bdun gsum du bzlas brjod de/ /gal te lha de
341b6(rgyud): ma mthong na/ /bsam pa brtan pas zhag dgur bzlas/ /de yi nub mo'ang ma mthong na/ /gzhan du shis pa'i gnas btsal te/ /tshul bzhin lha mo'i gzugs bris la/ /
341b7(rgyud): mchod cing bzlas brjod rgyun mi gcod/ /bdag dang gzhan don tshad med la/ /nyin mtshan rgyun tu brtson bskyed de/ /de yi 'bras bu gzhan la stobs/ /des ni bsam
342a1(rgyud): @#/ /pa 'grub par 'gyur/ /de ste'ang bsam pa ma grub na/ /zla ba gsum dang drug dang dgu/ /yang na brtson pas lor bzlas na/ /mngon shes drug la
342a2(rgyud): sogs pa'ang thob/ /de nas bram ze kauN+Di n+yas 'di skad ces bshad pa thos nas dga' ba dang / rangs pa tshad med pa skyes te/ 'khor 'dus pa de dag la 'di skad
342a3(rgyud): ces smras so/ /lha dang / mi la sogs pa'i 'khor thams cad kyis sems ma g.yeng bar bdag la nyon cig dang / bdag gis kun rdzob kyi bden pa la
342a4(rgyud): brten te dbyangs can lha mo mchog la bstod pa'i phyir tshigs su bcad de smra bar bgyi'o/ /phyag 'tshal lha mo mthu chen la/ /'jig rten khams 'dir dbang brnyes
342a5(rgyud): par| |sngon gyi drang srong gis bshad pas/ /de phyir bdag gis khyod la bstod/ /dpal ldan thugs ni bde ba dang / /thos 'dzin mdzes ldan grags ldan pa/ /
342a6(rgyud): 'jig rten 'di skyed yum yang yin/ /rtag tu dpal la brtson chen spyod/ /g.yul gyi gnas las rtag tu rgyal/ /snying rje bzod la dul bas bskyed/ /gshin rje'i
342a7(rgyud): sring mor lung ston cing / /rtag tu dar gos sngon po mnabs/ /mdzes dang mi mdzes kun sten cing / /sbyan mig sus mthong dwang ba skyed/ /spyod pa tshad med 'jig
342b1(rgyud): rten 'das/ /skyabs su su 'ongs rjes su 'dzin/ /bar 'ga' ri dang brag la gnas/ /bar 'ga' phug dang chu bo'i 'gram/ /yang na ljon sdong nags rnams su/ /gnas de dag
342b2(rgyud): ni lha mo'i rten/ /ji ltar ri brag mi rnams kyis/ /rma bya'i mdongs las gdugs byas shing / /rtag tu lha mo de mchod na/ /thams cad dus su 'jig rten skyob/ /stag dang
342b3(rgyud): seng ges 'khor byas shing / /bya dang phyugs dang de la brten/ /dri chen sgra dag mngon bsgrags pas/ /bin d+hu'i ri la'ang grags par gyur/ /phyag na tri shUl thor tshugs
342b4(rgyud): dbu| |yang na nyi zla'i ru mtshon bsnams/ /zla ba mar ngo'i bcu gcig gam/ /dag yi dus su mchod par bya/ /g.yul 'gyed dus su thugs brtse bas/ /'jig rten kun
342b5(rgyud): la gzigs pa'i phyir/ /lha mo ba su'i gzugs ston pas/ /lha mo'i mchog de dpe med pa'o/ /phyugs rdzi rgan mo'i gzugs ston cing / /lha dag 'thab pa'ang rtag tu
342b6(rgyud): rgyal| |yun ring 'jig rten bde bar gnas/ /bar 'ga' khros shing bar 'ga' zhi/ /bram zer smra zhing chos bzhi dang / /rdzu 'phrul gsang sngags kun la mkhas/ /drang
342b7(rgyud): srong lha mi dbang brnyes pas/ /sa chen 'di dang sa bon byed/ /lha mo 'du ba'i dus su yang / /rgya mtsho ltad bzhin nges par 'du/ /gnod sbyin klu la sogs rnams
343a1(rgyud): @#/ /kyis| |kun gyi gtso byed 'dul bar nus/ /mo rnams kun gyi tshangs spyod mchog /'jig rten gtso sbyin bdag la dgongs/ /rgyal bo'i gnas na'ang
343a2(rgyud): pad+ma bzhin/ /chu bo la yang gru dang gzings/ /zla ba nya bzhin zhal yang rgyas/ /mang du thos ldan rten yang byed/ /ri bo'i rtse bzhin spobs pa 'phags/ /bsam pas
343a3(rgyud): gling dang rab kyang ston/ /lha min la sogs lha rnams kyis/ /kun gyis yon tan bstod cing bsngags/ /spyan stong brgya byin lha rgyal yang / /gus pa'i sems kyis
343a4(rgyud): zhal du blta/ /sems can gang dag ci 'dod pa/ /de kun bsam pa myur du skong / /blo myur thos pa 'dzin pa yang / /sa chen 'di gnas kun gyi mchog /phyogs bcu'i
343a5(rgyud): 'jig rten khams dag tu/ /rtag tu sgron chen snang byed bzhin/ /bya dang gcan zan ri dwags kyi'ang / /kun gyis bsam pa yongs su skong / /bud med kyi mchog ri
343a6(rgyud): po bzhin/ /drang srong 'jig rten ri gnas bzhin/ /lha mo gzhon bzhin 'dod dang bral/ /mi mjed bdag bzhin bden par smra/ /'jig rten mthun par gzugs ston
343a7(rgyud): cing | |'dod khams bar gyi lha gnas su'ang / /khyod ni lha mo'i gtso yin pas/ /de las mchog pa'i sems can med/ /gal te g.yul dang 'jigs pa'i gnas//
343b1(rgyud): me yi dong du lhung gyur tam/ /chu bo g.yang sa mi rgod las/ /'jigs pa de las sgrol bar mdzad/ /rgyal po'i chad pas bcings pa yang / /yang na dgra yis bsad par
343b2(rgyud): yang | |rtse gcig sems ni ma g.yos na/ /sdug bsngal dag las thar bar 'gyur/ /dge dang mi dge kun las skyob/ /byams dang snying rjes mdun na gnas/ /de phyir bdag
343b3(rgyud): ni sems btud de/ /phyag 'tshal lha mo chen mo la'o/ /de nas yang slob dpon lung ston pa bram ze kauN+Di n+yas lha mo chen mo dbyangs can la tshigs su bcad pa 'di dag
343b4(rgyud): gis mngon par bstod do/ /'byung po'i tshogs rnams thams cad nga la nyan par gyis/ /lha dang dri za lha dbang bcas pa'i 'jig rten na/ /bud med dam pa lha mo mchog
343b5(rgyud): gis rab gang yin/ /lha mo dam pa mchog tu mdzes pa'i zhal la bstod/ /yon tan rnam pa sna tshogs bsags pas yan lag brgyan/ /dbyangs can zhes bya spyan ni
343b6(rgyud): yangs shing bsod nams 'bar/ /dri med ye shes yon tan rnams kyis rnam par brgyan/ /rin chen sna tshogs tha dad lta bur blta ba'i phyir/ /mchog rab dag
343b7(rgyud): gi yon tan khyad par de bstod do/ /dam pa mchog gi dngos grub byed pa dang / /yang dag bsngags pa yon tan byed pa dang / /dri med mchog dang pad+ma 'bar ba dang /
344a1(rgyud): @#/ /mig mchog dang ni mig gi dam pa dang / /dge ba'i gnas dang dge ba mthong ba dang / /yon tan bsam mi khyab pas brgyan pa dang / /zla ba dang
344a2(rgyud): 'dra dri ma med 'od dang / /ye shes 'byung gnas dran pa dam pa dang / /seng+ge mchog dang mi la zhon pa dang / /lag pa brgyad rnams kyis ni brgyan pa dang / /mda' gzhu mdung
344a3(rgyud): dang ral gri dgra sta dang / /be con lcags kyu 'khor lo zhags pa bsnams/ /zla ba nya ba lta bur snang ba'i zhal/ /yid du 'ong ba'i dag dang dbyangs snyan dang / /shes
344a4(rgyud): rab zab mo dang ni ldan pa dang / /dgos mchog sgrub byed sems can dam pa dang / /lha dang lha min dbang pos mchod pa dang / /lha dang lha min tshogs kun gnas
344a5(rgyud): brjod dang / /'byung po'i tshogs kyi gnas rtag mchod pa'i phyir/ /swAhA/ bdag cag lha mi 'di la phyag bya'o/ /bdag la yon tan khyad par kun stsol cig /
344a6(rgyud): dgos pa kun tu bdag la dngos grub stsol/ /dgra rnams khrod na bdag la rtag tu srungs/ /yi ge rdzogs shing tshig rgyas 'di dag ni/ /nang par langs nas gtsang
344a7(rgyud): mar brjod par bya/ /bsam pa dang ni nor 'bru thams cad rnyed/ /dngos grub dge ba rgya chen thob par 'gyur/ /de nas bcom ldan 'das kyis bram ze kauN+Di n+ya la
344b1(rgyud): legs so zhes bka' stsal te/ khyod kyis sems can la phan pa dang / bde ba'i phyir lha mo dbyangs can la bstod pa dang / dngos grub dam pa slong bas bsod nams tshad med pa dang ldan
344b2(rgyud): par 'gyur ro/ / //bam po brgyad pa/ de nas slob dpon lung ston pa bram ze kauN+Di n+ya sa bstod pa dang / gsang sngags kyi tshig gis lha mo chen mo dbyangs
344b3(rgyud): can la gsol nas/ yang 'khor de dag la smras pa/ skyes bu khyod kyis lha mo dbyangs can spyan drang ba dang / de'i thugs rjes bskyab cing / tshe 'di nyid la spobs pa thogs pa
344b4(rgyud): med pa dang / thos pa 'dzin cing shes rab chen po dang ldan par 'gyur ba dang / gtsug lag thams cad la mkhas shing / tshig sbyor ba'i rgyan la gsal zhing thogs pa med
344b5(rgyud): pa grub par 'dod pas/ bsam pa de des shing gus pa'i sems kyis lha mo dbyangs can spyan drang ba'i tshig 'di brjod par bya'o/ /sangs rgyas la phyag 'tshal
344b6(rgyud): lo| |chos la phyag 'tshal lo/ /dge 'dun la phyag 'tshal lo/ /byang chub sems dpa' dang / nyan thos dang / rang sangs rgyas thams cad la sogs pa dang /
344b7(rgyud): 'das pa dang / ma 'ongs pa dang / da ltar bzhugs pa'i 'phags pa thams cad la phyag 'tshal lo/ /phyogs bcu'i sangs rgyas bcom ldan 'das yang dag par bden
345a1(rgyud): @#/ /pa'i gsung la gnas pa/ so so'i dbang po dang mthun par bden pa ston pa la mi slu bar gsung ba/ bskal pa bye ba tshad med par yang
345a2(rgyud): dag par bden pa'i tshig rtag tu ston cing gsung pa de dag la rjes su yi rang ngo / /bden pa gsung bas ljags yangs la ring ba bkram ste dzam+bu'i gling dang / rgyal
345a3(rgyud): chen bzhi dang / stong gcig dang / stong gnyis dang / stong gsum gyi 'jig rten gyi khams 'di dang / phyogs bcu'i 'jig rten gyi khams tshad med pa thams cad
345a4(rgyud): rgyas par 'gengs shing / nyon mongs pa'i gdung ba thams cad sel ba'i sangs rgyas bcom ldan 'das thams cad la lus btud de phyag 'tshal lo/ /ljags
345a5(rgyud): kyi mtshan dam pa de 'dra ba dang / bdag spobs pa tshad med pa dang ldan par gyur cig /phyag 'tshal bcom ldan dbyangs can mchog /byang chub chen po
345a6(rgyud): dbyangs can mchog / 'phags pa rang rgyal dbyangs can mchog /zung bzhi ya brgyad dbyangs can mchog /bden pa bzhi gsung dbyangs can mchog /yang dag
345a7(rgyud): gzigs pa dbyangs can mchog / drang srong tshangs 'khor dbyangs can mchog /lha mo u ma dbyangs can mchog /skem byed lha yang dbyangs can mchog /gzi can
345b1(rgyud): klu yang dbyangs can mchog / mtshan mo lha mo dbyangs can mchog /rgyal chen bzhi po dbyangs can mchog /bde gnas lha sras dbyangs can mchog /rdo rje gsang bdag
345b2(rgyud): dbyangs can mchog / khyab 'jug lha yang dbyangs can mchog /lha mo be ma dbyangs can mchog /tshogs bdag lha yang dbyangs can mchog /dpal gyi lha mo dbyangs
345b3(rgyud): can mchog / dpal gyi blo gros dbyangs can mchog /hi ri tshig 'chang dbyangs can mchog /ma mo kun mchog dbyangs can mchog /'phrog ma mo yang dbyangs can
345b4(rgyud): mchog / gnod sbyin kun kyang dbyangs can mchog /phyogs bcu'i rgyal po dbyangs can mchog /bdag la las mchog kun gyis stobs/ /mtha' med dbyangs can
345b5(rgyud): mchog thob mdzod/ /slu med pa la phyag 'tshal lo/ /rnam par grol la phyag 'tshal lo/ /'dod chags bral la phyag 'tshal lo/ /bcings pa bcad la phyag
345b6(rgyud): 'tshal lo/ /rnam dag sems la phyag 'tshal lo/ /'od snang mdzad la phyag 'tshal lo/ /bden tshig gsung la phyag 'tshal lo/ /rdul dang bral la phyag 'tshal lo//
345b7(rgyud): don dam gnas la phyag 'tshal lo/ /'khor mang gtso la phyag 'tshal lo/ /dbyangs can lha la phyag 'tshal lo/ /bdag ni tshig la thogs med mdzod/ /bdag gis bsam
346a1(rgyud): @#/ /pa ci mchis pa/ /thams cad myur du grub par mdzod/ /nad med rtag tu bde ba dang / /tshe ring ba yang thob par shog /rig pa'i gnas
346a2(rgyud): la mkhas pa dang / /byang chub lam la brtson pa dang / /skye bo kun la phan mang mdzod/ /re ba thams cad myur du skongs/ /bdag gi yang dag bden tshig dang / /
346a3(rgyud): bdag gis mi slu tshig smras pa/ /dbyangs can lha mo mchog gis ni/ /bdag gi don de grub par mdzod/ /lha mo 'dir ni gshegs par gsol/ /bdag gi tshig
346a4(rgyud): la thogs med mdzod/ /lus dang ngag dang myur zhugs shing / /yid myur spobs pa rdzogs par mdzod/ /bdag gi lce yi dbang po la/ /bde gshegs spobs
346a5(rgyud): pa ldan par mdzod/ /tshig gi gzi brjid mthu des ni/ /sems can thams cad 'dul bar mdzod/ /bdag gis tshig ni ci smras pa/ /don de thams cad grub
346a6(rgyud): par shog / tshig la thams cad gus bskyed cing / /byed pa thams cad chud ma gzon/ /nam zhig bdag gi spobs 'dod pa/ /don de grub par ma gyur na/ /lha
346a7(rgyud): mo khyod kyi bden tshig ni/ /thams cad brdzun pa nyid du 'gyur/ /mtshams med lnga yi sdig bgyis pa/ /sangs rgyas bkas ni 'dul bar 'gyur/ /gang yang dgra
346b1(rgyud): bcom pa dag dang / /byas pa gzo ba'i tshig rnams dang / /shA ri'i bu dang maud gal dang / /bcom ldan 'khor gyi gtso bo ste/ /de la sogs pa'i bden tshig kyang / /thams
346b2(rgyud): cad bdag la grub par shog / sangs rgyas nyan thos 'khor rnams dang / /bdag gis deng 'dir spyan drang gi/ /bdag gi re ba bskang ba'i phyir/ /thams cad myur du
346b3(rgyud): gshegs par mdzod/ /yang dag bden pa'i tshig gsol pa/ /thams cad slu ba med par shog /srid pa'i rtse mo man chad dang / /gtsang ma'i gnas ni thams cad
346b4(rgyud): dang | |tshangs pa tshangs chen mdun 'don dang / /tshangs pa'i rgyal 'khor thams cad dang / /stong gsum 'khor ba'i bar dag dang / /mi mjed 'jig rten gtso bo
346b5(rgyud): dang | |de dang de yi 'khor rnams dang / /de kun deng 'dir spyan drangs te/ /thugs rjes bdag la dgongs mdzad cing / /brtse ba kun gyis gzung bar mdzod/ /
346b6(rgyud): gzhan 'phrul dbang byed lha dag dang / /gzhan yang 'phrul dga'i lha dag dang / /byams pa mngon par 'tshang rgya'i gnas/ /dga' ldan gnas kyi lha rnams dang / /'thang
346b7(rgyud): bral gyi ni lha rnams dang / /sum cu rtsa gsum lha rnams dang / /rgyal chen bzhi yi lha rnams dang / /gzhan yang lha 'khor thams cad dang / /sa chu me rlung lha dag
347a1(rgyud): @#/ /dang | |ri rab lhun la gnas pa dang / /chu bdun ri bo lha rnams dang / /de kun 'khor dang bcas pa dang / /zur phud lnga can nor rgyas
347a2(rgyud): dang | |nyi zla gza' dang rgyu skar dang / /de la sogs pa'i lha rnams dang / /'jig rten bde bar mdzad pa'i gnas/ /de la sogs pa'i lha thams cad/ /sdig pa'i
347a3(rgyud): las la ma mos pha/ /sangs rgyas la gus 'byung ba'i ma/ /bu rab gzhon la byams pa dang / /lha dang klu dang gnod sbyin rnams/ /dri za dang ni lha ma yin/ /gzhan
347a4(rgyud): yang mi'am ci dag dang / /lto 'phye che la sogs pa rnams/ /kun kyang bcom ldan mthu yis ni/ /bdag gis deng 'dir spyan drangs te/ /thugs rjes brtse ba'i
347a5(rgyud): dgongs pa yis/ /bdag la thogs med spobs pa bskyed/ /lha dang mi rnams thams cad kyi/ /gzhan gyi sems rig mkhyen pa rnams/ /kun gyi mthu yis byin
347a6(rgyud): brlabs shing / /bdag la spobs pa'i mchog stsol cig /ji snyed nam mkha' mtha' gtugs shing / /chos kyi dbyings kyi mtha' klas pa'i/ /sems can de
347a7(rgyud): dag thams cad kyis/ /bdag la spobs pa'i mchog stsol cig /de nas dbyangs can lha mo la bram ze kauN+Di n+yas de skad ces gsol pa dang / lha mos skyes bu chen
347b1(rgyud): po de la dge'o zhes smras te/ gang rigs kyi bu'am/ rigs kyi bu mo gang la la zhig gis tshigs su bcad pas bstod pa dang / gsang sngags kyi tshig de dag 'chang zhing
347b2(rgyud): 'dzin pa dang / dkon mchog gsum la skyabs su song ste/ sems 'dun pas rjes su dmigs shing ci 'dod pa'i don cho ga bzhin du bsgrubs na chud za bar mi 'gyur ro/ /
347b3(rgyud): gzhan yang / gser 'od dam pa mdo sde'i dbang po'i rgyal po shin tu phra zhing zab pa 'di 'dzin pa dang / 'chang ba dang / klog pa dang / 'don pa de bsam pa thams cad
347b4(rgyud): myur du 'grub par 'gyur te/ sems g.yeng bas byas pa ni ma gtogs so/ /de skad smras pa dang / bram ze kauN+Di n+ya rab tu dga' ba dang / yid bde ba skyes te thal mo sbyar
347b5(rgyud): ba byas nas rjes su 'dzin to/ /de nas bcom ldan 'das kyis lha mo dbyangs can la legs so zhes bka' stsal te/ lha mo/ khyod kyis dam pa'i chos 'di yongs su srung
347b6(rgyud): zhing yongs su rgyas par bya ba dang / mdo sde 'di 'dzin pa'i sems can thams cad la chos 'di lta bu bstan pas bde ba dang / bsod nams dang / spobs pa tshad med pa
347b7(rgyud): 'phel bar 'gyur te/ gang sems bskyed pa rnams kyang myur du bla na med pa yang dag par rdzogs pa'i byang chub thob par byas pa legs so/ /legs so/ /gser 'od
348a1(rgyud): @#/ /dam pa mdo sde'i dbang po'i rgyal po las/ lha mo dbyangs can gyi le'u zhes bya ste bco lnga pa'o// //de nas bcom ldan 'das
348a2(rgyud): la lha mo chen mo dpal gyis 'di skad ces gsol to/ /btsun pa bcom ldan 'das/ lha mo chen mo dpal bdag gis ci nas kyang / chos smra ba'i dge slong de yo
348a3(rgyud): byad thams cad phun sum tshogs par 'gyur ba dang / brel phongs pa ma mchis pa thob par 'gyur ba dang / sems brtas pa thob par 'gyur ba dang / sems bde
348a4(rgyud): bar gdugs mtshan bas par 'gyur ba dang / gser 'od dam pa mdo sde'i dbang po'i rgyal po 'di las tshig dang / yi ge rnam pa tha dad pa dag chub par 'gyur ba
348a5(rgyud): dang | rnam par rtog par 'gyur ba dang / yang dag par brjod par 'gyur ba dang / sangs rgyas 'bum phrag dag la dge ba'i rtsa ba bskrun pa'i sems can de dag
348a6(rgyud): gi don gyi slad du/ gser 'od dam pa mdo sde'i dbang po'i rgyal po 'di '+dzam+bu'i gling du yun ring du gnas par 'gyur zhing / myur du nub par mi 'gyur ba dang /
348a7(rgyud): sems can rnams kyang gser 'od dam pa mdo sde'i dbang po'i rgyal po 'di nyan par 'gyur ba dang / bskal pa bye ba khrag khrig 'bum phrag du mar lha dang / mi'i
348b1(rgyud): bde ba myong bar 'gyur ba dang / mu ge ma mchis par 'gyur ba dang / lo legs par 'gyur ba dang / sems can rnams kyang bde bar sbyar ba thams cad kyis bde bar 'gyur
348b2(rgyud): ba dang / de bzhin gshegs pa dang 'grogs par 'gyur ba dang / ma 'ongs pa'i dus na bla na med pa yang dag par rdzogs pa'i byang chub tu mngon par rdzogs par 'tshang rgya
348b3(rgyud): bar 'gyur ba dang / sems can dmyal ba dang / dud 'gro'i skye gnas dang / gshin rje'i 'jig rten gyi sdug bsngal thams cad shin tu rgyun chad par 'gyur ba/ 'di
348b4(rgyud): lta ste/ gos dang / zas dang / mal cha dang / stan dang / na ba'i gsos sman dang / sman zong dang / yo byad dang / 'tshog chas kyi bye brag gzhan dag gis kyang dge slong
348b5(rgyud): chos smra ba de spro par bgyi'o/ /de bzhin gshegs pa dgra bcom pa yang dag par rdzogs pa'i sangs rgyas rin chen me tog yon tan rgya mtsho bai DUR+ya dang / gser gyi ri kha
348b6(rgyud): dog bzang po gser du snang ba'i dpal zhes bya ba de la/ lha mo chen mo dpal gyis dge ba'i rtsa ba bskyed de/ des da ltar phyogs gang dang / gang du sems pa dang / phyogs
348b7(rgyud): gang dang / gang du lta ba dang / phyogs gang dang / gang du 'gro ba'i phyogs de dang / der sems can bye ba khrag khrig 'bum phrag du ma dag bde bar sbyar ba thams cad
349a1(rgyud): @#/ /kyis bde bar 'gyur/ /zas dang / skom dang / nor dang / 'bru dang / 'gron bu dang / gser dang / nor bu dang / mu tig dang / bai DUR+ya dang /
349a2(rgyud): dung dang / man shel dang / byu ru dang / dngul dang / sa le spram dang / yo byad gzhan dag gis kyang mi phongs par 'gyur/ sems can de dag yo byad thams cad
349a3(rgyud): 'byor par 'gyur ro/ /lha mo chen mo dpal gyi mthus de bzhin gshegs pa de la mchod par bya/ /spos dang / me tog dang / bdug pa yang dbul bar bya/ lha mo
349a4(rgyud): chen mo dpal gyi ming nas lan gsum brjod cing / de la spos dang / bdug pa dang / me tog kyang byin la ro sna tshogs kyang byin na de'i 'bru'i phung po chen po rnam
349a5(rgyud): par 'phel bar 'gyur ro/ /de la 'di skad ces bya ste/ sa la sa yi bcud dag rnam par 'phel/ /lha rnams rtag tu rab tu dga' bar 'gyur/ /'bras bu lo tog
349a6(rgyud): ldum sdong ljon shing rnams/ /lo tog shin tu sna tshogs rnams kyang bskyed/ /gser 'od dam pa mdo sde'i dbang po'i rgyal po'i ming brjod pa'i sems can de dag
349a7(rgyud): la lha mo chen mo dpal ni sems par 'gyur/ /de dag la dpal chen por byed par 'gyur ro/ /de nas bcom ldan 'das kyis dpal lha mo chen mo la legs
349b1(rgyud): so zhes bka' stsal te/ legs so/ /legs so/ /lha mo/ khyod kyis sngon byas pa rjes su dran pas/ de bzhin gshegs pa la mchod pa dang / sems can tshad med pa rnams
349b2(rgyud): la phan pa dang / bde bas phan 'dogs shing mdo sde 'di'ang yongs su rgyas par byed pa'i bsod nams zad mi shes pa dang ldan par 'gyur ro/ /gser 'od dam pa mdo sde'i
349b3(rgyud): dbang po'i rgyal po las/ lha mo dpal gyi le'u zhes bya ste bcu drug pa'o// //de nas lha mo dpal chen mos bcom ldan 'das la 'di skad ces gsol to/ /bcom
349b4(rgyud): ldan 'das/ 'di nas byang phyogs su mi ring ba zhig na/ lha'i rgyal po rnam thos kyi bu'i pho brang lcang lo can gyi 'khor na skyed mos tshal dam pa bsod nams kyi me tog
349b5(rgyud): 'od ces bya ba na/ rin po che sna bdun las byas pa'i khang bzang pad+ma dam pa gser gyi rgyal mtshan zhes bya ba na bdag gnas te/ mi gang la la zhig 'bru'i phung po spel
349b6(rgyud): bar 'dod pa des/ rang gi khyim phyag dar legs par bya/ khrus legs par bya/ gos dkar po gtsang ma bgo bar bya/ gos rab tu dri zhim par bgo bar bya'o/ /de bzhin
349b7(rgyud): gshegs pa dgra bcom pa yang dag par rdzogs pa'i sangs rgyas rin chen me tog yon tan rgya mtsho bai DUR+ya dang / gser gyi ri kha dog bzang po gser du snang ba'i dpal
350a1(rgyud): @#/ /de la phyag 'tshal zhing mtshan nas kyang lan gsum brjod/ lha mo chen mo dpal gyi lag nas/ de bzhin gshegs pa la mchod pa byed/ me tog
350a2(rgyud): dang / bdug pa dang / spos kyang 'bul/ ro bro ba sna tshogs kyang 'bul/ gser 'od dam pa mdo sde'i dbang po'i rgyal po'i ming yang lan gsum brjod/ bden pa'i
350a3(rgyud): tshig kyang brjod/ lha mo chen mo dpal la yang mchod cing me tog dang / bdug pa'ang 'bul/ ro bro ba sna tshogs kyang 'bul na/ gser 'od dam pa mdo sde'i dbang
350a4(rgyud): po'i rgyal po 'di'i mthus/ de'i tshe lha mo chen mo dpal khyim de la sems par 'gyur/ de'i 'bru'i phung po chen po'ang 'phel par 'gyur ro/ /lha mo chen mo dpal
350a5(rgyud): dgug par 'dod pa des rig pa'i gsang sngags 'di dag dran par bya'o/ /'das pa dang / ma 'ongs pa dang / da ltar byung ba'i sangs rgyas thams cad la phyag 'tshal
350a6(rgyud): lo| |sangs rgyas dang / byang chub sems dpa' thams cad la phyag 'tshal lo/ /bcom ldan 'das de bzhin gshegs pa rin chen gtsug tor can la phyag 'tshal lo//
350a7(rgyud): bcom ldan 'das de bzhin gshegs pa dri ma med par 'bar ba'i rin chen 'od zer snang ba'i tog la phyag 'tshal lo/ /de bzhin gshegs pa dzam+bu'i gser gyi rgyal
350b1(rgyud): mtshan gser du snang ba la phyag 'tshal lo/ /de bzhin gshegs pa gser du snang ba'i snying po la phyag 'tshal lo/ /de bzhin gshegs pa nyi ma brgya'i 'od snang ba'i snying po
350b2(rgyud): la phyag 'tshal lo/ /de bzhin gshegs pa gser ri rin chen 'byung gnas gdugs brtsegs la phyag 'tshal lo/ /de bzhin gshegs pa gser gyi me tog 'bar ba'i
350b3(rgyud): 'od zer gyi tog la phyag 'tshal lo/ /de bzhin gshegs pa sgrol ma chen po la phyag 'tshal lo/ /de bzhin gshegs pa rin chen tog la phyag 'tshal lo/ /shar phyogs
350b4(rgyud): kyi de bzhin gshegs pa mi 'khrugs pa la phyag 'tshal lo/ /lho phyogs kyi de bzhin gshegs pa rin chen tog la phyag 'tshal lo/ /nub phyogs kyi de bzhin gshegs
350b5(rgyud): pa tshe dpag med la phyag 'tshal lo/ /byang phyogs kyi de bzhin gshegs pa rnga sgra la phyag 'tshal lo/ /byang chub sems dpa' byams pa la phyag 'tshal lo/ /byang chub
350b6(rgyud): sems dpa' mdzes pa'i tog la phyag 'tshal lo/ /byang chub sems dpa' gser 'od dam pa la phyag 'tshal lo/ /byang chub sems dpa' gser gyi snying po la phyag
350b7(rgyud): 'tshal lo/ /byang chub sems dpa' rtag tu du la phyag 'tshal lo/ /byang chub sems dpa' chos 'phags la phyag 'tshal lo/ /byang chub sems dpa' rab gnas la
351a1(rgyud): @#/ /phyag 'tshal lo/ /de dag la phyag 'tshal nas rig pa 'di dag la sbyor bar bya ste/ rig sngags 'di bdag la 'byor bar gyur cig /s+yang
351a2(rgyud): ya the dan/ pra ti pur+NA tsa re/ sa man+ta daR+sha Ne/ mahA bi hA ra ga ti/ sa man+t+ra/ bi mA na ga te/ mahA kAR+ya/ pra ti pra ba Ni satwA/ ar+tha sa man+tA nu/ pra pU re/ a yA na d+harmA
351a3(rgyud): tA| mahA b+ho gi ni/ mahA mai tri/ u pa sang hi te/ hi tai Shi/ sang gr-i hI te/ sa mar thA nu bA la ne swA hA/ 'di dag ni spyi bo nas dbang bskur ba'i chos nyid kyis gsang
351a4(rgyud): sngags kyi tshig gcig tu de kho na yang dag par grub par sbyin pa mi slu ba'i don gyi tshig ste/ sems can bar ma la spyod pa rnams dge ba'i rtsa ba kha na ma tho ba
351a5(rgyud): med par dag gis/ lo bdun du 'don cing 'dzin pa dag yan lag brgyad pa'i bsnyen par gnas pa la bsnyen te bdag dang / sems can kun thams cad
351a6(rgyud): mkhyen pa'i ye shes yongs su rdzogs par bya ba'i phyir snga dro dang / phyi dro sangs rgyas thams cad la me tog dang / spos rnams kyis mchod nas des bdag gis
351a7(rgyud): bsam pa 'di 'byor par gyur cig / myur du 'byor par gyur cig /gtsug lag khang dang / dgon pa'i gnas kyang rung ste/ khyim de shin tu gtsang mar byas la/
351b1(rgyud): lci bas dkyil 'khor byas te/ spos dang / bdug pa'ang dbul bar bya/ stan gtsang ma'ang gding bar bya'o/ /sa la me tog gi sil ma bkram ste bsdad par bya'o/ /
351b2(rgyud): de nas skad cig de nyid la lha mo chen mo dpal 'ongs nas der gnas par 'gyur ro/ /de phyin chad khyim mam/ grong ngam/ grong khyer ram/ grong rdal lam/ gtsug lag khang
351b3(rgyud): dam| dgon pa'i gnas su nam yang brel cing phongs pa med par 'gyur ro/ /'gron bu dang / gser dang / rin po che dang / nor dang / 'bru dang / yo byad thams cad
351b4(rgyud): 'byor pa dang / bde bar sbyar ba thams cad kyis bde bar 'gyur ro/ /dge ba'i rtsa ba gang dag byed pa de dag thams cad las lha mo chen mo dpal la shes kyi mchog
351b5(rgyud): sbyin par bya ste/ de nas de ji srid 'tsho'i bar du de na gnas par 'gyur/ 'phang bar mi 'gyur/ de dag gi bsam pa thams cad yongs su rdzogs par 'gyur ro/ /
351b6(rgyud): gser 'od dam pa mdo sde'i dbang po'i rgyal po las/ lha mo chen mo dpal gyis nor yongs su spel ba'i le'u zhes bya ba ste bcu bdun pa'o// //de nas
351b7(rgyud): bcom ldan 'das la sa'i lha mo brtan mas 'di skad ces gsol to/ /btsun pa bcom ldan 'das/ gser 'od dam pa mdo sde'i dbang po'i rgyal po 'di da ltar dang /
352a1(rgyud): @#/ /ma 'ongs pa'i dus na/ grong ngam/ grong khyer ram/ grong rdal lam/ ljongs sam/ dgon pa'i phyogs sam/ ri'i sman ljongs sam/ pho
352a2(rgyud): brang 'khor gang du gnas par 'gyur ba'i grong ngam/ grong khyer ram/ grong rdal lam/ ljongs sam/ dgon pa'i phyogs sam/ ri'i sman ljongs sam/ pho brang 'khor
352a3(rgyud): der| btsun pa bcom ldan 'das/ sa'i lha mo brtan ma bdag mchi bar bgyi'o/ /btsun pa bcom ldan 'das/ gang na gser 'od dam pa mdo sde'i dbang
352a4(rgyud): po'i rgyal po 'di rgya cher yang dag par rab tu 'chad par 'gyur ba dang / sa phyogs gang dang / gang na dge slong chos smra ba de'i chos kyi khri shom par 'gyur ba
352a5(rgyud): dang | gang dang / gang du chos smra bstan la mchis nas/ gser 'od dam pa mdo sde'i dbang po'i rgyal po 'di rgya cher yang dag par rab tu bstan par 'gyur
352a6(rgyud): ba der/ btsun pa bcom ldan 'das/ sa'i lha mo brtan ma bdag sa phyogs de dang / de dag tu mchi bar bgyi'o/ /lus mi gda' bar chos kyi khri'i 'og logs
352a7(rgyud): su mchis te/ yan lag gi dam pa mgos dge slong chos smra ba de'i rkang mthil nas brten par bgyi'o/ /bdag kyang chos mnyan pa dang / chos bdud rtsi'i khu ba
352b1(rgyud): 'dis tshim par bgyi/ yang dag par rim gror bgyi/ yang dag par mchod par bgyi'o/ /bdag tshim par gyur/ rim gro bgyis ba bgyis par gyur rab tu dga' bar gyur
352b2(rgyud): nas| sa'i phung po dpag tshad stong phrag drug cu rtsa brgyad po 'di nas/ sa'i gzhi rdo rje la thug pa'i bar du sa'i bcud kyis rnam par 'phel bar bgyi/ yang dag par rim
352b3(rgyud): gro bgyi/ yongs su rdzogs par bgyi'o/ /steng du'ang rgya mtsho'i mtha' la thug pa'i sa'i dkyil 'khor 'di sa'i bcud kyi snum gyis brlan par bgyi'o/ /sa chen po 'di rab
352b4(rgyud): tu gzi byin dang ldan par bgyi'o/ /de nas dzam+bu'i gling 'dir rtswa dang / shing gel pa dang / sman dang / nags tshal sna tshogs rnams gzi byin dang rab tu ldan par 'khrung
352b5(rgyud): bar 'gyur/ kun dga' ra ba dang / nags tshal dang / shing ljon pa thams cad dang / lo ma dang / me tog dang / 'bras bu dang / me tog rnam pa sna tshogs pa thams cad
352b6(rgyud): kyang rab tu gzi byin dang ldan par bgyi/ dri dang rab tu ldan pa dang / snum dang rab tu ldan pa dang / ro zhim por 'gyur/ blta na rab tu sdug pa dang / rab tu che bar
352b7(rgyud): 'gyur ro/ /sems can de dag kyang btung ba dang / bza' ba rnam pa sna tshogs pa de dag 'tshal nas/ tshe dang / stobs dang / kha dog dang / dbang po rnams rnam par
353a1(rgyud): @#/ /'phel bar 'gyur ro/ /gzi byin dang / stobs dang / kha dog dang / gzugs dang rab tu ldan par gyur nas kyang / sa la mchis pa'i dgos pa
353a2(rgyud): rnam pa sna tshogs tha dad pa 'bum phrag du ma dag bgyid par 'gyur/ brtson par 'gyur/ 'bad par 'gyur/ stobs su bgyi ba'i las rnams bgyid par 'gyur ro//
353a3(rgyud): btsun pa bcom ldan 'das/ rgyu des dzam+bu'i gling thams cad zhi bar 'gyur ba dang / lo legs pa dang / rgyas ba dang / nyams dga' bar 'gyur/ skye bo dang / mi mang pos
353a4(rgyud): gang bar 'gyur/ dzam+bu'i gling gi sems can thams cad bde bar 'gyur/ dga' ba rnam pa sna tshogs myong bar 'gyur/ sems can de dag gzi byin dang / stobs
353a5(rgyud): dang | kha dog dang / gzugs dang ldan par 'gyur ro/ /gser 'od dam pa mdo sde'i dbang po'i rgyal po 'di'i slad du dge slong ngam/ dge slong ma'am/ dge bsnyen nam/ dge bsnyen ma
353a6(rgyud): mdo sde'i dbang po 'dzin pa de dag chos kyi khri stan la mchis pa'i gan du mchi bar 'gyur/ mchis nas kyang sems rab tu dang bas sems can thams cad kyi
353a7(rgyud): don dang / phan pa dang / bde ba dang / gser 'ong dam pa mdo sde'i dbang po'i rgyal po 'di rgya cher yang dag par rab tu bshad par bgyi ba'i slad du chos smra
353b1(rgyud): bde dag la gsol ba 'debs par 'gyur ro/ /de ci'i slad du zhe na/ btsun pa bcom ldan 'das/ gser 'od dam pa mdo sde'i dbang po'i rgyal po 'di rab tu bshad pa na
353b2(rgyud): sa'i lha mo brtan ma bdag g.yog dang bcas te/ rab tu gzi byin dang ldan pa dang / rab tu stobs dang ldan par 'gyur ro/ /bdag cag gi lus la stobs dang /
353b3(rgyud): brtson 'grus dang / mthu chen po bskyed par 'gyur/ bdag cag gi lus la gzi byin dang / dpal dang / phun sum tshogs pa'ang 'jug par 'gyur ro/ /btsun pa
353b4(rgyud): bcom ldan 'das/ sa'i lha mo brtan ma bdag chos bdud rtsi'i khu ba 'dis tshim par gyur/ gzi byin dang / stobs dang / brtson 'grus dang / mthu dang / shugs
353b5(rgyud): chen po thob par gyur na/ sa chen po dpag tshad stong phrag bdun pa'i '+dzam+bu'i gling 'di sa'i bcud chen pos rnam par 'phel bar 'gyur ro/ /sa chen po gzi byin
353b6(rgyud): dang rab tu ldan par 'gyur ro/ /btsun pa bcom ldan 'das/ sa la brten pa'i sems can 'di dag thams cad kyang 'phel zhing rgyas la yangs par 'gyur/ rgya chen
353b7(rgyud): por yang 'gyur ro/ /sa la gnas pa'i sems can de dag chen por gyur nas kyang / longs spyod dang / yongs su spyod pa sna tshogs la spyod par 'gyur/ bde ba dag
354a1(rgyud): @#/ /kyang myong bar 'gyur ro/ /de dag thams cad bza' ba dang / btung ba dang / bca' ba rnam pa sna tshogs dang / gos dang / mal cha dang / stan
354a2(rgyud): dang | gnas dang / khang pa dang / gzhal med khang dang / skyed mos tshal dang / chu bo dang / rdzing dang / chu mig dang / mtshe'u dang / mtsho dang / lteng ka dang /
354a3(rgyud): 'di lta bu'i yo byad bde ba rnam pa sna tshogs la gnas pa sa las 'byung ba sa la brten pa 'di dag la spyod par 'gyur ro/ /btsun pa bcom ldan 'das/ rgyu
354a4(rgyud): des na sems can de dag thams cad kyis bdag la byas pa gzo bar bgyi'o/ /gdon mi 'tshal bar gser 'od dam pa mdo sde'i dbang po'i rgyal po 'di
354a5(rgyud): bsti stang du bgyis te/ mnyan par bgyi/ bkur stir bgyi/ bla mar bgyi/ rim gror bgyi/ mchod par bgyi'o/ /btsun pa bcom ldan 'das/ gang gi tshe
354a6(rgyud): sems can de dag chos smra ba de'i gan du mchi ba'i slad du/ rigs tha dad pa dang / khyim tha dad pa dag nas byung ste mchis nas/ gser 'od dam pa mdo sde'i
354a7(rgyud): dbang po'i rgyal po 'di nyan par gyur la/ thos nas kyang rang rang gi rigs dang / khyim dang / grong dang / grong rdal tha dad pa dag tu zhugs nas/ rang rang gi
354b1(rgyud): khyim na gnas pa dag phan tshun du/ 'di skad ces/ bdag cag gis de ring chos mnyan pa zab mo thos so/ /de ring bdag cag gis bsod nams kyi phung po bsam gyis
354b2(rgyud): mi khyab pa yongs su bzung ngo / /bdag cag gis chos mnyan pa des de bzhin gshegs pa bye ba khrag khrig 'bum phrag du ma dag mnyes par byas so/ /deng bdag cag
354b3(rgyud): gis chos mnyan pa 'dis sems can dmyal ba las yongs su thar ro/ /dud 'gro'i skye gnas dang / gshin rje'i 'jig rten dang / yi dwags kyi yul las yongs su
354b4(rgyud): thar te/ deng bdag cag gis chos mnyan pa 'dis ma 'ongs pa'i dus na/ tshe rabs 'bum phrag du mar lha dang / mi'i skye ba yongs su bzung bar 'gyur ro zhes
354b5(rgyud): gtam zer bar 'gyur ro/ /khyim tha dad pa gnas par 'gyur ba de dag sems can gzhan dag la/ gser 'od dam pa mdo sde'i dbang po'i rgyal po 'di las tha na dpe gcig
354b6(rgyud): tsam brjod dam/ gser 'od dam pa mdo sde'i dbang po'i rgyal po 'di las tha na le'u gcig gam/ sngon byung ba gcig gam/ tha na byang chub sems dpa'i ming
354b7(rgyud): ngam| de bzhin gshegs pa'i mtshan gcig gam/ tha na tshig bzhi pa'i tshigs su bcad pa gcig gam/ tshig gcig gis sems can gzhan dag la thos par
355a1(rgyud): @#/ /bgyid dam/ tha na gser 'od dam pa mdo sde'i dbang po'i rgyal po 'di'i mtshan gzhan dag la rab tu ston tam/ btsun pa bcom ldan 'das/
355a2(rgyud): gang dang / gang na sems can rnam pa tha dad pa de dag phyogs rnam pa tha dad pa dag tu mdo sde'i gtan tshigs rnam pa sna tshogs 'di lta bu 'di dag gcig la
355a3(rgyud): gcig brjod dam/ thos par bgyid dam/ gtam rgyud brjod na/ btsun pa bcom ldan 'das/ phyogs de dag thams cad shin tu gzi byin dang ldan pa dang /
355a4(rgyud): shin tu snum par 'gyur ro/ /sa phyogs de dang / de dag tu sems can de dag thams cad kyi phyir sa'i bcud rnam pa sna tshogs dang / yo byad thams cad rgyas par
355a5(rgyud): skye bar 'gyur ro/ /rnam par 'phel bar 'gyur/ shin tu rgyas par 'gyur/ sems can de dag thams cad kyang bde bar 'gyur ro/ /nor che ba dang / longs spyod
355a6(rgyud): che ba dang / sbyin pa la mos par 'gyur/ dkon mchog gsum la mngon par dad par 'gyur ro/ /de skad ces gsol pa dang / bcom ldan 'das kyi sa'i lha
355a7(rgyud): mo brtan ma la 'di skad ces bka' stsal to/ /sa'i lha mo/ sems can gang la la dag gser 'od dam pa mdo sde'i dbang po'i rgyal po 'di las tha na tshig gcig nyan
355b1(rgyud): na| de dag mi'i 'jig rten 'di nas shi 'phos nas sum cu rtsa gsum gyi lha'i ris kyi nang du lha'i ris gang yang rung ba zhig tu skye bar 'gyur ro/ /sa'i lha mo/ sems can gang la
355b2(rgyud): la dag gser 'od dam pa mdo sde'i dbang po'i rgyal po 'di dag la mchod pa'i phyir gnas de dag legs par brgyan par byed dam/ tha na gdugs gcig gam /
355b3(rgyud): ba dan gcig gam/ ras bcos bu gcig gis g.yogs na/ sa'i lha mo/ rtag tu brgyan pa'i gnas de dag 'dod pa na spyod pa'i lha'i ris bdun po de dag tu lha'i
355b4(rgyud): rin po che sna bdun gyis gzhal med khang rgyan thams cad kyis legs par brgyan pa dag tu gnas par 'gyur ro/ /gang gi tshe sems can de dag mi'i 'jig rten
355b5(rgyud): 'di nas shi 'phos te/ rin po che sna bdun gyi gzhal med khang de dag tu skye ba de'i tshe/ sa'i lha mo/ rin po che sna bdun gyi gzhal med khang re rer yang lan bdun
355b6(rgyud): bdun du skye bar 'gyur ro/ /lha'i bde ba bsam gyis mi khyab pa dag kyang myong bar 'gyur ro/ /de skad ces bka' stsal pa dang / bcom ldan 'das la sa'i lha mo
355b7(rgyud): brtan mas 'di skad ces gsol to/ /btsun pa bcom ldan 'das/ des na sa'i lha mo brtan ma bdag dge slong chos smra ba chos kyi khri stan la mchis pa de'i tshe chos
356a1(rgyud): @#/ /kyi ston gyi 'og logs kyi sa phyogs de dang / de dag tu gnas par bgyi'o/ /ci nas kyang sangs rgyas 'bum phrag dag la dge ba'i rtsa ba bskrun
356a2(rgyud): pa'i sems can de dag gi don gyi slad du gser 'od dam pa mdo sde'i dbang po'i rgyal po 'di dzam+bu'i gling du gnas shing myur du nub par mi 'gyur ba dang / sems can rnams kyang gser 'od dam pa mdo sde'i dbang po'i rgyal po 'di nyan par 'gyur ba dang /
356a3(rgyud): ma 'ongs pa'i dus na bskal pa bye ba khrag khrig 'bum
356a4(rgyud): phrag du mar lha dang / mi'i bde ba bsam gyis mi khyab pa myong bar 'gyur ba dang / de bzhin gshegs pa dang 'grogs par 'gyur ba dang / ma 'ongs pa'i
356a5(rgyud): dus na bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba dang / sems can dmyal ba dang / dud 'gro'i
356a6(rgyud): skye gnas dang / gshin rje'i 'jig rten gyi sdug bsngal thams cad shin tu rgyun chad par 'gyur bar lus mi gda' bar bgyis te/ dge slong chos smra ba
356a7(rgyud): de'i rkang pa yan lag gi dam pa mgo bos brten par bgyi'o/ /de nas sa'i lha mo brtan mas 'di skad ces gsol to/ /bcom ldan 'das/ bdag la sngags
356b1(rgyud): kyi snying po zhig mchis pa 'di lha dang / mi thams cad la phan pa dang / bde bar 'gyur ba ste/ gang skyes pa'am/ bud med dam/ 'khor bzhi po gang la la zhig gis
356b2(rgyud): bdag mngon sum du mthong bar 'dod pa dang / nor dang / nor bu rin po che dang / dbyig la sogs pa 'dod pa dang / sman bzang pos tshe ring zhing nad med par 'dod pa
356b3(rgyud): dang | phas kyi dgra thams cad dang / phyir rgol ba thams cad 'jil bar 'dod na/ gnas dben par dkyil 'khor byas te khrus byas gos sar pa bgos te/ rtswa
356b4(rgyud): bting ba'i steng du 'dug nas sku gzugs ring bsrel can gyi mdun nam/ mchod rten ring bsrel can gyi mdun du me tog dang / bdug pa dang / zhal zas sna tshogs
356b5(rgyud): kyis mchod de skar ma rgyal dang sbyar ba'i tshes brgyad la sems rtse gcig gis gzungs sngags 'di bzlas pas spyan drangs par 'gyur te/ sngags la/ tad+ya thA/ tsi li
356b6(rgyud): tsi li| tsu ru tsu ru/ ku ru ku ru/ ku Tu ku Tu/ to Tu to Tu/ ba ha ba ha/ ba ri she/ ba ri she swAhA/ bcom ldan 'das/ 'khor bzhi po gang la la zhig gis bdag spyan drang
356b7(rgyud): ba'i phyir sngags kyi tshig 'di brgya rtsa brgyad bzlas na/ bdag de'i gan du mchi bar bgyi'o/ /gzhan yang / bcom ldan 'das/ sems can gang la la zhig bdag dang
357a1(rgyud): @#/ /mjal zhing smra bar 'tshal na/ cho ga snga ma'i tshul du bshams te sngags 'di bzlas par bya'o/ /tad+ya thA/ any+tsa ni kya li k+Sha ni/ shi shi
357a2(rgyud): d+ha ri| ha ha/ hi hi/ ku ru ba re swAhA/ bcom ldan 'das/ sngags kyi tshig 'di brgya rtsa brgyad bzlas te sngags snga ma bzlas pa byas na de'i mdun du lus bstan te
357a3(rgyud): nges par bsam pa rdzogs par bgyi'o/ /gang sngags 'di zlos par 'dod pas/ sngar lus bsrung ba'i phyir sngags 'di brjod do/ /tad+ya thA/ shi ri shi ri/ bA
357a4(rgyud): sha ka ti/ ta ti/ kuT+Ti/ pU ta/ pU te ri/ pU te ri Ti Te/ ba Ti ku ku Ti/ ka ba tsi li swAhA/ bcom ldan 'das/ gzungs sngags 'di sgrub pa'i tshe tshon skud sna lnga la sngags
357a5(rgyud): lan re gdab cing mdud pa re re bcing ngo / /de 'dra ba lan nyi shu rtsa gcig bzlas te dpung pa g.yon pa la btags na/ 'jigs pa thams cad bsal te
357a6(rgyud): lus bsrungs par 'gyur ro/ /sems mi g.yeng bar sngags 'di bzlas na/ bsam pa thams cad 'grub par 'gyur ro/ /bdag gi tshig 'di mi slu bar ni sangs
357a7(rgyud): rgyas dkon mchog dang / chos dkon mchog dang / dge 'dun dkon mchog rnams bdag la mngon du gzigs shing dgongs par gsol/ /de nas bcom ldan
357b1(rgyud): 'das kyis sa'i lha mo brtan ma la legs so zhes bka' stsal to/ /gang khyod kyis bden pa'i sngags kyi tshig 'dis mdo sde'i dbang po 'di dang / chos smra ba de la bsrung
357b2(rgyud): ba byas pa de ni legs so/ /legs so/ /de'i phyir khyod kyang bsod nams kyi tshogs dpag tu med pa dang ldan par 'gyur ro/ /gser 'od dam pa mdo sde'i dbang po'i
357b3(rgyud): rgyal po las/ sa'i lha mo brtan ma'i le'u zhes bya ste bco brgyad pa'o// //de nas gnod sbyin gyi sde dpon chen po yang dag shes gnod sbyin gyi sde dpon chen
357b4(rgyud): po nyi shu rtsa brgyad dang lhan cig tu stan las langs te bla gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la
357b5(rgyud): ba de logs su thal mo sbyar ba btud nas bcom ldan 'das la 'di skad ces gsol to/ /btsun pa bcom ldan 'das/ da ltar dang / ma 'ongs pa'i dus na/
357b6(rgyud): gser 'od dam pa mdo sde'i dbang po'i rgyal po 'di grong ngam/ grong khyer ram/ grong rdal lam/ ljongs sam/ dgon pa'i phyogs sam/ ri'i sman ljongs sam /
357b7(rgyud): pho brang 'khor gang du 'byung bar 'gyur bar der/ btsun pa bcom ldan 'das/ gnod sbyin gyi sde dpon chen po yang dag shes bdag gnod sbyin gyi sde dpon chen po
358a1(rgyud): @#/ /nyi shu rtsa brgyad po de dag dang lhan cig tu grong ngam/ grong khyer ram/ grong rdal lam/ ljongs sam/ dgon pa'i phyogs sam/ ri'i sman
358a2(rgyud): ljongs sam/ pho brang 'khor der mchi bar bgyi'o/ /lus mi gda' bar bgyi ste/ dge slong chos smra ba de la bsrung bar bgyi'o/ /yongs su bskyab pa dang /
358a3(rgyud): yongs su gzung ba dang / yongs su bskyang ba dang / chad pa spang ba dang / zhi ba dang / bde legs su 'gyur bar bgyi'o/ /skyes pa'am/ bud med dam/ khye'u'am
358a4(rgyud): bu mo chos nyan pa de dag thams cad dang / gang su dag gser 'od dam pa mdo sde'i dbang po'i rgyal po 'di las tha na tshig bzhi pa'i tshigs su bcad pa gcig
358a5(rgyud): nyan pa dang / tha na tshig gcig gam/ tha na gser 'od dam pa mdo sde'i dbang po'i rgyal po 'di las byang chub sems dpa'i ming gcig gam/ de bzhin gshegs
358a6(rgyud): pa'i mtshan cig tsam thos par gyur te gzung ba dang / tha na gser 'od dam pa mdo sde'i dbang po'i rgyal po 'di'i ming thos par 'gyur te/ gzung ba de thams cad
358a7(rgyud): kun tu bsrung bar bgyi'o/ /yongs su bskyab pa dang / yongs su gzung ba dang / yongs su bskyang ba dang / zhi ba dang / bde legs su 'gyur bar bgyi'o/ /rigs
358b1(rgyud): de dag dang / khyim de dag dang / grong de dag dang / grong khyer de dag dang / grong rdal de dag dang / dgon pa de dag dang / pho brang 'khor de dag kyang kun tu bsrung bar
358b2(rgyud): bgyi'o/ /yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs su 'gyur bar bgyi'o/ /btsun pa
358b3(rgyud): bcom ldan 'das/ rgyu gang gis bdag gnod sbyin gyi sde dpon chen po yang dag shes zhes ming du chags par gyur ce na/ 'di ni btsun pa bcom ldan 'das nyid
358b4(rgyud): kyis mngon sum lags te/ btsun pa bcom ldan 'das/ bdag gis chos thams cad 'tshal to/ /chos thams cad yongs su 'tshal to/ /chos thams cad khong
358b5(rgyud): du chud do/ /chos thams cad ji snyed pa dang / chos thams cad ji lta ba dang / chos thams cad gnas pa gang lags pa dang / chos thams cad gang dag lags
358b6(rgyud): pa dang / chos thams cad kyi rigs gang dag lags pa dang / btsun pa bcom ldan 'das/ chos thams cad bdag la mngon sum mo/ /btsun pa bcom ldan
358b7(rgyud): 'das/ chos thams cad la bdag gi ye shes snang ba bsam gyis mi khyab bo/ /ye shes kyi gsal ba bsam gyis mi khyab bo/ /ye shes kyi rgyu ba bsam gyis
359a1(rgyud): @#/ /mi khyab bo/ /ye shes kyi phung po bsam gyis mi khyab bo/ /btsun pa bcom ldan 'das/ chos thams cad la bdag gi ye shes kyi yul
359a2(rgyud): 'jug pa bsam gyis mi khyab bo/ /btsun pa bcom ldan 'das/ ji ltar bdag chos thams cad yang dag par 'tshal ba dang / yang dag par yongs su brtags
359a3(rgyud): pa dang / yang dag pa yongs su 'tshal ba dang / yang dag par rnam par blta ba dang / yang dag par khong du chud pa'i rgyu des na/ btsun pa bcom ldan 'das/
359a4(rgyud): bdag gnod sbyin gyi sde dpon chen po yang dag shes zhes ming du chags so/ /btsun pa bcom ldan 'das/ bdag gis dge slong chos smra ba de'i tshig brgyan par bgyi
359a5(rgyud): ba'i slad du spobs pa nye bar sgrub par bgyi'o/ /ci nas dge slong chos smra ba de'i lus mi ngal bar 'gyur ba dang / lus kyi dbang po bde bar 'gyur ba dang /
359a6(rgyud): rab tu dga' ba skye bar 'gyur ba dang / gang gi slad du sangs rgyas 'bum phrag dag la dge ba'i rtsa ba bskrun pa'i sems can rnams kyi don gyi slad du gser
359a7(rgyud): 'od dam pa mdo sde'i dbang po'i rgyal po 'di dzam+bu'i gling du yun ring du gnas shing myur du nub par mi 'gyur ba dang / sems can rnams kyang gser 'od
359b1(rgyud): dam pa mdo sde'i dbang po'i rgyal po 'di nyan par 'gyur ba dang / ye shes kyi phung po bsam gyis mi khyab pa thob par 'gyur ba dang / shes rab dang ldan par 'gyur
359b2(rgyud): ba dang / bsod nams kyi phung po rab tu 'dzin par 'gyur ba dang / ma 'ongs pa'i dus na bskal pa bye ba khrag khrig 'bum phrag du mar lha dang / mi'i bde ba bsam
359b3(rgyud): gyis mi khyab pa dag myong bar 'gyur ba dang / de bzhin gshegs pa dang 'grogs par 'gyur ba dang / ma 'ongs pa'i dus na bla na med pa yang dag par rdzogs pa'i
359b4(rgyud): byang chub tu mngon par rdzogs par 'tshang rgya bar 'gyur ba dang / sems can dmyal ba dang / dud 'gro'i skye gnas dang / gshin rje'i 'jig rten gyi sdug bsngal
359b5(rgyud): thams cad rab tu zhi bar bgyi ba'i slad du de'i spu'i bu ga rnams su gzi byin stsal bar bgyi'o/ /de'i lus la mthu dang / stobs dang / brtson 'grus chen po bskyed
359b6(rgyud): par bgyi'o/ /de'i ye shes kyi snang ba bsam gyis mi khyab par bgyi'o/ /de'i dran pa khong du chud par bgyi'o/ /de cher spro bar bgyi'o/ /de nas gnod sbyin gyi sde dpon
359b7(rgyud): chen po yang dag shes kyis 'di skad ces gsol to/ /bcom ldan 'das/ bdag la gzungs sngags shig mchis pa 'di sems can thams cad la phan pa dang /
360a1(rgyud): @#/ /snying brtse ba'i phyir bcom ldan 'das kyi spyan sngar bdag nyid kyis sngags 'di 'don par bgyi'o/ /sngags la/ na mo bud+d+ha ya/ na mo
360a2(rgyud): d+harmA ya/ na maHsaM g+hA ya/ na mo brah+ma ya/ na mo in+d+ra ya/ na maHtsa tu ra NAM/ mahA rA dzA nAn/ tad+ya thA/ hi li hi li/ mi li mi li/ gau ri/ mahA gau ri/ san+d+ha ri/ /
360a3(rgyud): mahA gan+d+ha ri/ dri mi Di/ mahA dri mi Di/ daN+Da khu khun+ta/ ha ha ha ha/ hi hi hi hi/ hu hu hu hu/ ha lo d+ha me/ gu d+ha me/ tsa tsa tsa tsa/ tsi tsi tsi tsi/ tsu tsu tsu tsu/ tsaN+De shwa ra/
360a4(rgyud): shi kha ra/ shi kha ra/ ut+ti Sh+Thi he b+ha ga bAn/ saM bid dz+nyA ya swAhA/ gang la la zhig gis rig sngags 'di 'chang zhing 'dzin na bdag gis de la 'tsho ba'i yo byad
360a5(rgyud): bsod snyoms dang / gos dang / me tog dang / 'bras bu dang / nor dang / rin po che la sogs pa thams cad stsal bar bgyi'o/ /gang la la zhig bu pho mo
360a6(rgyud): smos pa dang / bran pho dang / bran mo dang / gser dang / dngul dang / rin po che dang / rgyan la sogs pa'i yo byad 'dod na'ang bdag gis de la yid bzhin
360a7(rgyud): du so sor stsal bar bgyi'o/ /rig sngags 'di'i mthu dang / gzi brjid chen po dang ldan pa'i phyir gang gsang sngags 'di zlos pa'i tshe/ bdag myur du de'i gan
360b1(rgyud): du mchis te ci'ang thogs pa med par 'grub par bgyi'o/ /gsang sngags 'di sgrub pa'i cho ga ni/ thog mar gnod sbyin gyi bdag po chen po yang dag shes kyis
360b2(rgyud): gzugs/ srid chags bzhi pa'am/ lnga pa lag na dgra sta thogs pa bris pa'i mdun du dkyil 'khor gru bzhir byas pa'i grwa bzhir sbrang rtsi'am/ bu ram chus
360b3(rgyud): gang ba'i bum pa bzhi zhogs la/ byug pa dang / phye ma dang / bdug pa bsreg cing me tog gi phreng bas kyang mchod par bgyi'o/ /yang dkyil 'khor de'i mdun
360b4(rgyud): du sbyin sreg gi thab khung brkos pa la dud pa med pa'i nang du mar dang / yungs kar du bsres la/ sngags lan re bzlas shing thab de'i nang du sbyin sreg bya'o/ /
360b5(rgyud): de ltar lan brgya rtsa brgyad bsregs pa dang / bdag de la lus mngon par ston te/ khyod ci 'dod ces dri bar bya'o/ /de nas sngags grub pa des kyang ci 'dod pa de
360b6(rgyud): la smos shig dang / ci 'dod pa de thams cad sbyin par byed do/ /gang gser dngul 'dod pa dang / gter tshol bar 'dod pa dang / lha'i drang srong 'dod pa'ang
360b7(rgyud): 'grub ste nam mkha' la 'gro'o/ /gzhan yang / lha'i mig dang / pha rol gyi sems shes pa la sogs pa'i mngon par shes pa thams cad kyang thob par byed
361a1(rgyud): @#/ /do| |sems can thams cad la yid bzhin du dbang bsgyur zhing nyon mongs pa thams cad kyi rgyun bcad de rnam par grol ba thob par 'gyur
361a2(rgyud): ro| |de nas bcom ldan 'das kyis gnod spyin gyi sde dpon chen po yang dag shes la legs so zhes bka' stsal te legs so/ /legs so/ /gang khyod
361a3(rgyud): kyis sems can thams cad la phan zhing bde ba dang / dam pa'i chos 'di yongs su bsrung ba'i phyir gsang sngags kyi tshig 'di smras pas bsod nams
361a4(rgyud): dpag tu med pa 'phel bar 'gyur ro/ /gser 'od dam pa mdo sde'i dbang po'i rgyal po las/ gnod sbyin gyi dbang po yang dag shes kyi le'u zhes bya ste
361a5(rgyud): bcu dgu pa'o/ / //de nas sa'i lha mo brtan ma zhes bya ba de 'khor mang po de'i nang na 'dug pa stan las langs te/ bcom ldan 'das kyi
361a6(rgyud): zhabs la mgo bos phyag btsal nas / thal mo sbyar ba btud de 'di skad ces gsol to/ /bcom ldan 'das/ gang yul 'khor na mi'i rgyal po byed pas
361a7(rgyud): yang dag pa'i chos mi spyod na/ yul gyi srid 'dzin cing sems can mang po la bde ba dang / rang gi lus rgyal thabs mthon po'i sa na yun ring por gnas
361b1(rgyud): par mi 'gyur bas/ bcom ldan 'das/ thugs rje dang ldan pas rgyal po'i bstan bcos yang dag pas yul gyi srid ji ltar 'dzin pa bshad par gsol/ de thos
361b2(rgyud): pas mi'i rgyal po rnams chos de lta bus 'jig rten skyong zhing rgyal thabs dam pa la yun ring du gnas pas bde bar 'gyur ba dang / yul 'khor gyi skye bo de dag
361b3(rgyud): thams cad kyang yongs su bde par 'gyur ro/ /de nas bcom ldan 'das kyis 'khor mang po'i tshogs kyi nang na sa'i lha mo la 'di skad ces bka' stsal to/ /sa'i
361b4(rgyud): lha mo| khyod de'i phyir shin tu legs par nyon cig / sngon byung ba 'das pa'i dus na rgyal po stobs kyi dbang po'i tog ces bya ba la bu mdzes pa'i tog ces bya
361b5(rgyud): ba de| spyi bo nas dbang bskur nas ring por ma lon pa zhig na/ yab mchog gi rgyal po dbang po'i tog las blangs pa/ rgyal po'i bstan bcos lha'i dbang po'i
361b6(rgyud): dam tshig ces bya ba zhig yod de/ ngas rgyal po'i bstan bcos lha'i dbang po'i dam tshig des lo nyi khri'i bar du rgyal po nyid byas par gyur te tha na sems kyi skad
361b7(rgyud): cig gcig tsam gyis tshod kyang sngon chos ma yin pa'i phyogs 'ga' zhig la gnas par ma shes so/ /bu| rgyal po'i bstan bcos lha'i dbang po'i dam tshig
362a1(rgyud): @#/ /ces bya ba de gang zhe na/ de nas/ rigs kyi lha mo/ de'i tshe de'i dus na rgyal po stobs kyi dbang po'i tog ces bya bas bu rgyal po mdzes
362a2(rgyud): pa'i tog la rgyal po'i bstan bcos lha'i dbang po'i dam tshig ces bya ba tshigs su bcad pa 'di dag gis rgya cher yang dag par rab tu bstan to/ /sems can
362a3(rgyud): kun la phan byed pa/ /the tshom thams cad gcod pa po/ /nyes byas thams cad 'jig byed pa/ /rgyal po'i bstan bcos bshad par bya/ /rgyal po thams
362a4(rgyud): cad so so nas/ /dga' ba'i sems su 'gyur byos la/ /lha yi dbang po'i dam tshig kun/ /thal mo sbyar te nyan par byos/ /rdo rje'i 'byung gnas ri dbang
362a5(rgyud): 'dir/ /lha yi dbang po 'dus pa na/ /tshangs dbang la ni dri ba'i phyir/ /'jig rten skyong ba rnams kyang langs/ /khyod ni lha gtso tshangs pa ste/ /khyod ni lha
362a6(rgyud): rnams dbang phyug lags/ /khyod ni bdag cag the tshom gcod/ /bdag cag dogs pa bcad du gsol/ /mir skyes pa yi rgyal po la/ /ji lta bur ni lha zhes
362a7(rgyud): bgyi| |gang gis rgyus na rgyal po la/ /lha sras zhes ni bgyi bar 'gyur/ /gal te lha ni ji lta bur/ /mi yi 'jig rten 'dir skyes shing / /mi bdag gyur te
362b1(rgyud): mi rnams la/ /rgyal po nyid ni bgyid par 'gyur/ /'jig rten skyong bas tshangs dbang la/ /de skad yongs su dris pa dang / /lha yi gtso bo tshangs pa des/ /'jig rten
362b2(rgyud): skyong la 'di skad smras/ /de ltar 'jig rten skyong rnams kyis/ /de ltar bdag la dris pas na/ /sems can kun la phan pa'i phyir/ /bstan bcos dam pa kho bos
362b3(rgyud): bstan/ /mi yi gnas su skyes pa ni/ /rgyal po rnams kyi skye bo dang / /rgyu gang gis na yul rnams su/ /rgyal bor 'gyur ba bshad par bya/ /lha dbang rnams kyi
362b4(rgyud): byin brlabs kyi/ /ma yi rum du 'jug gyur te/ /lha yis sngar ni byin brlabs nas/ /phyi nas mngal du 'jug par 'gyur/ /mi yi 'jig rten skyes kyang ni/ /mi yi
362b5(rgyud): dbang por gyur ba yin/ /lha las skyes par gyur pas na/ /de ni lha yi sras zhes bya/ /khyod ni lha kun bu yin zhes/ /sum cu rtsa gsum lha dbang gis/ /rgyal po'i
362b6(rgyud): skal ba byin nas ni/ /mi rnams la ni dbang por sprul/ /nyes par byas pa rnams 'gog pa/ /chos ma yin pa gzhig pa dang / /sems can legs byed dgod pa
362b7(rgyud): dang | |lha yi gnas su dgye ba'i phyir/ /mi yi dbang po mi shas dang / /lha yis shas dang dri za'i shas/ /gdol pa'i shas dang srin shas kyis/ /nyes par byed
363a1(rgyud): @#/ /pa zlog par byed/ /legs par bya ba byed rnams la/ /mi yi dbang po pha ma'i shas/ /rnam smin 'bras bu bstan pa'i phyir/ /lha yi rgyal
363a2(rgyud): por byin gyis brlabs/ /tshe 'di legs par byas pa dang / /nyes pa byas pa'i las rnams kyi/ /rnam smin 'bras bu bstan pa'i phyir/ /lha yis rgyal por byin
363a3(rgyud): gyis brlabs/ /yul ni nye byas gnas pa dag /gang tshe rgyal pos yal bor zhing / /sdig pa can gyi skye bo la/ /mthun pa'i chad pas mi gcod cing / /nyes par
363a4(rgyud): byed pa yal bor ba/ /de tshe chos min shin tu 'phel/ /'thab mo dang ni g.yo rnams kyang / /yul 'khor der ni phyi phyir 'byung / /sum cu rtsa gsum khang pa na//
363a5(rgyud): lha yi dbang po 'khrug par 'gyur/ /yul na nyes byed gnas pa dag /gang tshe rgyal pos yal bor ba/ /de tshe g.yo ni mi bzad pa/ /drag po rnams kyis yul
363a6(rgyud): 'joms 'gyur/ /pha rol dmag tshogs lhags nas su/ /yul 'khor de ni rnam par 'jig /longs spyod rnams dang rigs kyang 'jig /gang gi nor bsags
363a7(rgyud): yod pa yang / /g.yo byed rnam pa mang po yis/ /phan tshun du ni 'phrog par 'gyur/ /bya ba gang gis rgyal po nyid/ /bya ba de ni mi byed na/ /glang chen dbang
363b1(rgyud): pos rdzing bu bzhin/ /rang gi yul 'khor rnam par 'jig /ma rungs pa yi rlung ldang zhing / /ma rungs pa yi char pa 'bab/ /nyi ma dang ni zla ba dang / /gza' dang rgyu skar ma rungs
363b2(rgyud): 'gyur/ /rgyal pos yal bar bor na der/ /sa bon lo tog me tog 'bras/ /legs par smin par mi 'gyur zhing / /mu ge dag kyang 'byung bar 'gyur/ /yul na nyes
363b3(rgyud): byed gnas pa dag / gang tshe rgyal pos yal por na/ /de tshe lha rnams khang pa na/ /yid ni dga' bar mi 'gyur ro/ /lha rgyal dbang po de dag kun/ /rgyal de chos dang mi
363b4(rgyud): ldan de/ /chos min phyogs la gnas pa'o zhes/ /phan tshun du ni smra bar 'gyur/ /rgyal 'dis ring por mi thogs par/ /lha rnams 'khrug par byed par 'gyur/ /
363b5(rgyud): lha rnams rab tu 'khrugs pas nas/ /de yi yul ni rnam par 'jig /yul du chos min 'byung gyur zhing / /mtshon chas kyang ni 'jig par 'gyur/ /g.yon rnams
363b6(rgyud): dang ni 'thab mo dang / /nad kyang kun tu 'byung bar 'gyur/ /lha dbang rnams ni rab khros shing / /lha rnams kyis kyang yal bar 'dor/ /yul 'khor de ni
363b7(rgyud): 'jig par 'gyur/ /rgyal po de ni mya ngan rnyed/ /spun nam yang na bu yang rung / /sdug pa rnams dang bral bar 'gyur/ /sdug pa'i chung ma dang yang 'bral/ /yang na
364a1(rgyud): @#/ /bu mo 'chi bar 'gyur/ /skar ma dag kyang ltung bar 'gyur/ /de bzhin nyi ma 'dra ba 'byung / /pha rol gyi ni dmag tshogs dang / /
364a2(rgyud): mu ge shin tu 'byung bar 'gyur/ /de yis glang po phangs pa dang / /blon po phangs pa 'chi bar 'gyur/ /de yi 'og tu rnga mo ni/ /phangs pa dag ni 'chi bar 'gyur//
364a3(rgyud): khyim dang longs spyod nor rnams kyang / /phan tshun du ni 'phrog par 'gyur/ /yul yul du ni mtshon cha yis/ /phan tshun du ni 'debs par 'gyur/ /'thab mo dag
364a4(rgyud): dang rtsod dang g.yo/ /yul rnams su ni 'byung bar 'gyur/ /yul 'khor du ni gdon 'jug cing / /mi bzad pa yi nad kyang 'byung / /de yi 'og tu sbyin gnas
364a5(rgyud): kyang | |chos dang ldan pa ma yin 'gyur/ /de yi 'khor dang blon po yang / /chos dang ldan pa ma yin 'gyur/ /chos dang mi ldan skye bo la/ /de yi 'og tu mchod
364a6(rgyud): byed 'gyur/ /chos dang ldan pa'i sems can la/ /rtag tu chad pas gcod par 'gyur/ /chos dang mi ldan skye bo bkur/ /chos ldan chad pas bcad pas na/ /
364a7(rgyud): der ni chu dang rgyu skar rlung / /rnam gsum rnam par 'khrug par 'gyur/ /chos min skye bo bzung bas na/ /dam chos ro yi snying po mdangs/ /sems can
364b1(rgyud): mdangs dang sa yi bcud/ /dngos po rnam gsum rnam par 'jig /skye bo ngan pa rab bkur cing / /skye bo dam ba smad pas na/ /'chi dang lce 'bab mu ge dang / /rnam pa
364b2(rgyud): gsum ni der 'byung 'gyur/ /'bras bu lo tog ro dang mdangs/ /de yi 'og tu med par 'gyur/ /sems can nad pa mang po dag /yul rnams su ni 'byung bar
364b3(rgyud): 'gyur/ /mngar zhing che ba'i 'bras bu dag /yul rnams na ni yod pa yang / /kha ba dang ni tsha ba dang / /chung ba dag ni nyid du 'gyur/ /rtse dang dgod dang dga' ba
364b4(rgyud): dang | |sngon chad dga' ba'i dngos po dag / dga' ba nyams shing mi dga' 'gyur/ /nyon mongs brgya yis rnam par 'khrugs/ /lo tog rnams dang 'bras bu yi/ /
364b5(rgyud): snum dngos khu ba zad pas na/ /lus dang khams dang dbang po la/ /de ltar tshim par mi 'gyur ro/ /sems can rnams ni mdog ngan cing / /mthu chung shin tu rid
364b6(rgyud): par 'gyur/ /kha zas mang po zos kyang ni/ /tshim par 'gyur ba ma yin no/ /stobs dang mthu dang brtson 'grus kyang / /de yi 'og tu med par 'gyur/ /sems can
364b7(rgyud): brtson 'grus nyams pa dag / yul rnams su ni 'byung bar 'gyur/ /sna tshogs nad kyis gzir ba yi/ /sems can nad mang 'byung bar 'gyur/ /srin po sna
365a1(rgyud): @#/ /tshogs las gyur ba'i/ /gza' dang rgyu skar 'byung bar 'gyur/ /chos min phyogs la rab gnas te/ /rgyal po chos dang mi ldan pas//
365a2(rgyud): 'jig rten gsum gyi dkyil 'khor na/ /khams gsum rnam par 'jig par 'gyur/ /gang tshe rgyal po phyogs gnas te/ /nyes byed yal bar 'dor ba'i tshe/ /
365a3(rgyud): 'di 'dra'i nyes pa du ma dag /yul rnams su ni 'byung bar 'gyur/ /lha dbang rnams kyis dgos gang phyir/ /rgyal po byin gyis brlabs pa yi/ /rgyal po nyid
365a4(rgyud): ni mi byed cing / /nyes byed yal bar 'dor na ni/ /legs par byas pas sems can rnams/ /lha yi gnas su lhar yang skye/ /nyes par byas pas yi dwags
365a5(rgyud): dang | |sems can dmyal dang dud 'gror skye/ /gang tshe rgyal po'i yul rnams na/ /nyes byed yal bar 'dor ba'i tshe/ /sum cu rtsa gsum lha gnas nas/ /nyes
365a6(rgyud): par byas pas ltung bar 'gyur/ /rgyal po nyid ni mi byed na/ /de ni bu yang ma yin la/ /lha yi rgyal po pha rnams kyi/ /gnas la nyes dang bcas par 'gyur/ /
365a7(rgyud): g.yo ni shin tu mi bzad pas/ /gang tshe yul 'khor 'jig 'gyur ba/ /de phyir lha yi dbang rnams kyis/ /mi'i gnas rgyal po byin gyis brlabs/ /nyes
365b1(rgyud): par byas pa zhi bya'i phyir/ /legs par byed la 'jud pa ste/ /tshe 'di la ni sems can la/ /yul gyi chos kyi don gyi phyir/ /rnam smin skyed pa rgyal po yin/ /legs byas
365b2(rgyud): dang ni nyes byas kyi/ /las kyi rnam par smin pa'i 'bras/ /rnam pa tha dad bstan pa'i phyir/ /byed pa gang yin rgyal por brjod/ /bdag gi don dang gzhan don dang / /
365b3(rgyud): yul gyi chos kyi don gyi phyir/ /lha tshogs rnams kyi byin gyis brlabs/ /lha rnams dag kyang rjes yi rang / /yul 'khor dag na skye bo ni/ /sdig can g.yon can
365b4(rgyud): 'dul ba dang / /yul gyi don gyi chos kyi phyir/ /srog kyang rgyal srid rnams kyang btab/ /chos ma yin pa bzod byed cing / /shes bzhin yal bar 'dor ba ni/ /yul
365b5(rgyud): na 'jigs pa mi bzad pa/ /de 'dra gzhan ni yod ma yin/ /ji ltar g.yo rnams 'byung ba la/ /g.yo byed chad par ma bcad na/ /yul du shin tu mi bzad pa'i/ /
365b6(rgyud): g.yo rnams phyir ni 'byung bar 'gyur/ /glang chen rnams kyis rdzing chen bzhin/ /yul 'khor de ni rnam par 'jig /lha dbang rnams kyang 'khrug par 'gyur/ /lha yi
365b7(rgyud): gnas ni rnam par 'jig / yul du dngos po thams cad ni/ /ma rungs par yang 'gyur bas na/ /de phyir sdig pa byed pa rnams/ /nyes pa'i rim bzhin gdul bar
366a1(rgyud): @#/ /bya| |chos kyi yul 'khor bskyang ba bya/ /chos ma yin pa spyad mi bya/ /srog kyang yongs su gtang bya zhing / /nyes mgon bya bar mi bya'o//
366a2(rgyud): skye bo gnyen dang skye bo gzhan/ /yul 'khor skye bo thams cad la/ /rgyal pos phyogs kyang gcig bya yi/ /phyogs su lhung bar gyur ta re/ /rgyal po chos dang ldan
366a3(rgyud): pa yi| |grags pa 'jig rten gsum gang ste/ sum cu rtsa gsum gnas rnams na/ /lha yi dbang po dgar gyur te/ /dzam+bu'i gling na nged kyi bu/ /'di ltar chos ldan
366a4(rgyud): rgyal po yin/ /chos kyi yul 'khor der bstan nas/ /legs par 'byung la skye bo bkod/ /rgyal po de ni legs byed pas/ /skye bo dag ni 'dir 'gyed de/ /
366a5(rgyud): lha dang lha yi bu rnams kyis/ /lha gnas gang bar byed snyam mo/ /chos kyi yul 'khor der bstan nas/ /rgyal po rnams ni rab tu dga'/ /lha dbang rab tu dwang
366a6(rgyud): gyur pas/ /mi yi rgyal po de la srung / /nyi zla dang ni de bzhin du/ /rgyu skar legs par rgyu bar 'gyur/ /rlung yang dus su ldang 'gyur zhing / /char yang dus su 'bab
366a7(rgyud): par 'gyur/ /lha gnas rnams dang de bzhin du/ /yul 'khor rnams su lo legs byed/ /lha dang lha yi bu rnams kyis/ /lha yi gnas rnams gang bar byed/ /de
366b1(rgyud): lta bas na rgyal po yis/ /bdag gi phangs pa'i srog btang gi /gang gis 'jig rten bde 'gyur ba/ /dkon mchog chos ni mi btang ste/ /yon tan rnams kyis gang
366b2(rgyud): brgyan pa/ /chos dang ldan pa bsten par bya/ /rang gi skye bos rtag dga' ba/ /rtag par sdig pa rnam par spongs/ /chos kyi yul 'khor bskyang bar bya/ /chos kyang yang
366b3(rgyud): dag bstan par bya/ /legs par byed la sems can dgod/ /nyes byed las ni bzlog par bya/ /gang tshe sdig pa byed pa rnams/ /tshul bzhin gdul bar byed pa'i
366b4(rgyud): tshe| |yul 'khor du ni lo legs shing / /rgyal po gzi brjid ldan par 'gyur/ /rgyal po grags dang ldan 'gyur zhing / /skye dgu rnams kyang bde bar skyong / /gser
366b5(rgyud): 'od dam pa mdo sde'i dbang po'i rgyal po las/ rgyal po'i bstan bcos lha'i dbang po'i dam tshig ces bya ba'i le'u ste nyi shu pa'o// //bam po dgu pa/ de
366b6(rgyud): nas de'i tshe bcom ldan 'das kyis tshigs su bcad pa 'di dag bka' stsal to/ /gang che 'khor los bsgyur ba'i rgyal por 'gyur/ /de tshe rgya mtshor bcas pa'i sa
366b7(rgyud): rnams dang / /gling bzhir rin chen gang bar bcas pa yang / /sngon gyi rgyal ba dag la ngas phul lo/ /chos kyi sku de yongs su btsal ba'i phyir/ /gang sngon yid
367a1(rgyud): @#/ /du 'ong zhing phangs pa yi/ /dngos po de dag ngas ni ma btang med/ /bskal pa du mar phangs pa'i srog kyang btang / /ji ltar sngon gyi bskal
367a2(rgyud): pa bsam yas na/ /rin chen gtsug tor can gyi bde bar gshegs/ /mya ngan 'das pa'i bde bar gshegs pa de'i/ /bstan la legs byung zhes bya'i rgyal
367a3(rgyud): po byung / /de ni gling bzhi'i dbang phyug 'khor los bsgyur/ /rgya mtshor thug pa'i sa la rab tu ston/ /rgyal dbang gsung phyir rgyal po'i pho brang na/ /de tshe rgyal po
367a4(rgyud): dam pa gnyid kyis log / rmi lam du ni sangs rgyas yon tan thos/ /chos smra rin chen sogs pa gnyid dkyil na/ /rnam pa lhang nger mdo sde'i rgyal po 'di/ /
367a5(rgyud): rab tu 'chad cing 'dug ba mthong bar 'gyur/ /rgyal po de ni gnyid kyis log las sad/ /de yi lus kun dga' bas khyab par gyur/ /mgu nas rgyal po
367a6(rgyud): khab nas sngon byung ste/ /nyan thos dge 'dun mchog gi gnas su song / /rgyal ba'i nyan thos rnams la mchod byed cing / /'phags pa'i dge 'dun 'di ni
367a7(rgyud): rin chen sogs/ /yon tan ldan pa'i dge slong gang yod ces/ /chos smra rin chen sogs pa kun tu dris/ /de yi tshe na rin chen sogs pa ni/ /phug
367b1(rgyud): gzhan zhig gi nang na 'dug gyur te/ /mdo sde'i rgyal po 'di ni rnam sems la/ /kha ton byed cing bde bar rab tu 'dug /dge slong chos smra rin chen sogs pa de/ /phun
367b2(rgyud): sum gzi brjid dpal gyis rab 'bar zhing / /phug gzhan zhig gi nang na 'dug gyur pa/ /de yi tshe na rgyal po de la bstan/ /'di na chos smra rin chen sogs pa 'di/ /rgyal
367b3(rgyud): po'i spyod yul zab mo 'dzin pa ste/ /gser 'od dam pa zhes ni bya ba yi/ /mdo sde'i dbang po'i rgyal po rtag tu ston/ /rin chen sogs pa'i rkang la phyag btsal te/ /rgyal po
367b4(rgyud): legs par byung bas 'di skad smras/ /gser 'od dam pa mdo sde'i dbang po'i rgyal/ /zla ba nya ba'i zhal 'dra bshad du gsol/ /rgyal po legs par byung ba de nyid
367b5(rgyud): la| |rin chen sogs pas khas ni blangs pas na/ /stong gsum pa yi 'jig rten thams cad du/ /lha rnams thams cad rab tu dga' bar gyur/ /de tshe mi yi dbang po sa
367b6(rgyud): phyogs ni/ /gtsang zhing mchog tu khyad par 'phags pa der/ /rin chen chu dang spos chus chag chag btab/ /me tog sil ma bkram ste khri bshams nas/ /rgyal pos
367b7(rgyud): khri de gdugs dang rgyal mtshan dang / /dar yug stong phrag du mas legs par brgyan/ /rgyal pos khri der tsan+dan dam pa dag /rnam pa sna tshogs rnams kyang mngon par
368a1(rgyud): @#/ /gtor/ /lha dang klu dang lha min mi 'am ci/ /gnod sbyin dbang dang gnod sbyin lto 'phye ches/ /lha yi me tog man dA ra ba'i char/ /khri de
368a2(rgyud): la ni mngon par rab tu phab/ /chos 'dod lha ni bye ba khrag khrig stong / /bsam gyis mi khyab gang dag lhags gyur pa/ /rin chen sogs pa mngon par byung ba na//
368a3(rgyud): sa la me tog dag gis mngon par 'thor/ /chos smra rin chen sogs pa de nyid kyang / /shin tu lus bkrus gtsang ma'i gos bgos te/ /khri der nye bar song bar
368a4(rgyud): byas nas ni/ /thal mo sbyar ba byas te phyag kyang btsal/ /lha dbang dang ni lha dang lha mo rnams/ /bar snang 'dus nas me tog man dA ra'i/ /char pa 'bebs shing
368a5(rgyud): sil snyan brgya stong phrag / bsam gyis mi khyab pa dag rab tu sgrogs/ /rin chen sogs pa dge slong chos smra des/ /phyogs bcu dag gi sangs rgyas bye ba stong /
368a6(rgyud): bsam gyis mi khyab pa dag dran byas nas/ /de ni mngon par 'dzegs te 'dug par gyur/ /sems can kun la snying brtse bskyed nas ni/ /snying rje'i sems kyang
368a7(rgyud): yang dag bskyed byas te/ /rgyal po legs par byung ba de la ni/ /de yi tshe na mdo sde 'di bstan te/ /rgyal po thal mo sbyar byas 'dug nas su/ /tshig gcig gis ni
368b1(rgyud): rjes su yi rang ste/ /chos kyi shugs kyis mig nas mchi ma byung / /de yi lus la dga' bas khyab par gyur/ /mdo sde 'di las chod pa bya ba'i phyir/ /de tshe rgyal po legs
368b2(rgyud): par byung ba yis/ /yid bzhin nor bu rin chen rgyal po blangs/ /sems can rnams phyir smon lam btab pa ni/ /rin chen bdun dang ldan pa'i rgyan rnams dang / /gang yang
368b3(rgyud): 'dzam bu'i gling 'dir sems can rnams/ /bde bar 'gyur ba'i nor bu rin po che'i/ /char pa de ring 'dzam bu'i gling du phob/ /de yi tshe na rin chen sna bdun dang / /
368b4(rgyud): dpung rgyan dang ni do shal rna cha mchog /de bzhin zas dang skom dang gos rnams kyang / /gling bzhi dag tu rab tu bab par gyur/ /rgyal po legs par byung bas 'dzam gling
368b5(rgyud): du| |rin chen char pa bab pa de mthong nas/ /gling bzhi rin chen gang bar bcas pa ni/ /rin chen gtsug tor can gyi bstan la phul/ /de bzhin gshegs pa shAkya thub
368b6(rgyud): pa nga | |rgyal po legs par byung zhes bya bar gyur/ /gling bzhi dag na rin chen gang bcas kyi/ /sa 'di de tshe nga yis yongs su btang / /gang gis rgyal po legs par
368b7(rgyud): byung de la/ /de tshe mdo sde 'di ni rab bstan pa/ /rin chen sogs pa chos smra dge slong de/ /de bzhin gshegs pa mi 'khrugs der gyur to/ /ngas gang de tshe mdo sde 'di thos
369a1(rgyud): @#/ /shing | |tshig gcig gis ni rjes su yi rang ste/ /ngas ni dge ba'i las ni de nyid dang / /chos nyan pa dang rjes su yi rang bas/ /gser gyi
369a2(rgyud): mdog dang bsod nams brgya yi mtshan/ /blta na sdug cing mig tu mngon mdzes la/ /lha stong bye ba rab tu dga' byed pa/ /skye bos mthong na dga' lus rtag tu
369a3(rgyud): thob| |bskal pa de ni bye ba brgya stong phrag / dgu bcu rtsa dgu 'khor los bsgyur rgyal gyur/ /bskal pa brgya stong du ma mang por yang / /ngas ni khams kyi rgyal po
369a4(rgyud): myong bar 'gyur/ /bskal pa bsam gyis mi khyab brgya byin gyur/ /tshangs pa'i dbang po yid bzhin de yin no/ /gang dag tshad ni nam yang yod min pa'i/ /
369a5(rgyud): stobs bcu dpag med ngas ni mnyes par byas/ /ngas gang mdo thos rjes su yi rang ba/ /bsod nams phung po de ltar tshad med mang / /bsam pa ji bzhin ngas
369a6(rgyud): ni byang chub thob/ /chos sku dam pa yang ni ngas thob bo/ /gser 'od dam pa mdo sde'i dbang po'i rgyal po las/ legs par byung ba'i le'u zhes bya ste nyi shu rtsa
369a7(rgyud): gcig pa'o/ / //dpal ldan lha mo/ rigs kyi bu'am/ rigs kyi bu mo dad pa gang la la zhig 'das pa dang / ma 'ongs dang / da ltar byung ba'i
369b1(rgyud): sangs rgyas bcom ldan 'das rnams la/ yo byad thams cad kyis mchod pa chen po shin tu rgyas shing rgya che ba bsam gyis mi khyab pa byed par 'dod cing 'das pa dang /
369b2(rgyud): ma 'ongs pa dang / da ltar byung ba'i sangs rgyas bcom ldan 'das rnams kyi sangs rgyas kyi spyod yul zab mo yongs su shes par 'dod pa des/ gtsug lag khang ngam/
369b3(rgyud): dgon pa'i phyogs kyang rung ste gang na gser 'od dam pa mdo sde'i dbang po'i rgyal po 'di rgya cher yang dag par rab tu ston pa'i sa phyogs der des gdon mi za bar
369b4(rgyud): g.yeng ba med pa'i sems kyis rna ba blags te/ gser 'od dam pa mdo sde'i dbang po'i rgyal po 'di mnyan par bya'o/ /de nas bcom ldan 'das kyis don 'di nyid
369b5(rgyud): 'khor la rgya cher brjod pa'i phyir de'i tshe tshigs su bcad pa 'di dag bka' stsal to/ /gang zhig sangs rgyas thams cad la/ /bsam yas mchod pa byed 'dod cing / /
369b6(rgyud): sangs rgyas kun gyi spyod yul ba/ /zab mo rab tu shes 'dod pa/ /gtsug lag khang ngam gnas khang ngam/ /gang na gser 'od dam pa yi/ /mdo sde'i dam pa 'di ston
369b7(rgyud): pa| |sa phyogs der ni 'gro bar bya/ /mdo 'di bsam gyis mi khyab ste/ /yon tan rgya mtsho mtha' yas pas/ /sdug bsngal rgya mtsho du ma las/ /sems can thams
370a1(rgyud): @#/ /cad thar bar byed/ /mdo sde yi ni thog ma dang / /dbus dang de bzhin mtha' ma mthong / /mdo sde dbang po rab zab ste/ /'di la dpe ni yod ma
370a2(rgyud): yin| |gang gA dang ni sa rnams dang / /rgya mtsho dang ni nam mkha' la/ /gnas pa'i rdul ni gang yang rung / /dper bya bar ni mi nus so/ /chos kyi dbyings la 'jug pa
370a3(rgyud): yis| |de yi tshe na 'jug par bya/ /chos kyi bdag nyid mchod rten ni/ /zab mor rab bstan gang yin pa/ /mchod rten de yi dbus na ni/ /rgyal ba shAkya thub pa mthong / /
370a4(rgyud): yid du 'ong ba'i dbyangs kyis su/ /mdo sde 'di ni rab tu ston/ /grangs med bsam gyis mi khyab pa'i/ /bskal pa bye ba ji snyed par/ /lha dag dang ni mi rnams
370a5(rgyud): kyi| |bde ba dag ni rjes su myong / /gang zhig mdo sde 'di nyan pa/ /de ltar bdag gi bsod nams kyi/ /phung po bsam yas bsgrub snyam du/ /de tshe des ni de ltar
370a6(rgyud): shes/ /mes gang 'obs kyis bskor ba yis/ /dpag tshad brgya dag 'da' byed cing / /tshor ba drag po bzod byas nas/ /mdo sde nyan par gang nus pa/ /gtsug
370a7(rgyud): lag khang ngam gnas khang du/ /zhugs nas de ma thag tu ni/ /sdig pa rnams ni med par 'gyur/ /rmi ngan mtshan nyid thams cad dang / /gza' dang rgyu skar gnod
370b1(rgyud): pa dang / /byad dang gdon ni mi bzad kyang / /zhugs nas de ma thag tu ni/ /thams cad gzhan du phyogs par 'gyur/ /klu yi rgyal po rnams kyis ni/ /rmi lam bstan pa ci
370b2(rgyud): 'dra ba/ /der ni pad+ma 'dra ba'i khri/ /de lta bu yang bshams par bya/ /khri de la ni 'dug nas su/ /mdo sde 'di ni rab tu bstan/ /yi ger bris pa bklag par bya/ /
370b3(rgyud): de bzhin yongs su chub par bya/ /khri de la ni babs nas su/ /yul gzhan song bar gyur na yang / /khri de la ni yod pa yi/ /cho 'phrul rnams kyang snang bar 'gyur/ /chos
370b4(rgyud): smra ba yi gzugs su yang / /des na res 'ga' snang bar gyur/ /res 'ga' sangs rgyas gzugs su ste/ /res 'ga' byang chub sems dpa' yang / /res 'ga' kun
370b5(rgyud): tu bzang po dang / /de bzhin 'jam dpal gzugs su te/ /res 'ga' byams pa'i gzugs su yang / /khri de la ni snang bar 'gyur/ /res 'ga' 'od ni 'ba' zhig
370b6(rgyud): snang | |res dga' lha rnams snang bar 'gyur/ /yud tsam zhig ni der snang nas/ /de nas mi snang bar yang 'gyur/ /sangs rgyas mthong na bsngags par 'gyur/ /thams
370b7(rgyud): cad du yang grub par byed/ /dpal yon bkra shis phun sum tshogs/ /mtshan ma sangs rgyas sprul pa yin/ /rgyal dang dpal dang grags par byed/ /phyir rgol ba yang
371a1(rgyud): @#/ /zlog par byed/ /pha rol dgra tshogs rab tu 'joms/ /g.yul du dgra rnams phung bar byed/ /rmi ngan thams cad zhi bar byed/ /sdig pa
371a2(rgyud): thams cad rab tu 'jig / sdig pa thams cad rab zhi byed/ /g.yul 'gyed pa na rgyal bar byed/ /dzam+bu'i gling 'dir thams cad du/ /grags pas rab tu
371a3(rgyud): gang bar 'gyur/ /de yi dgra rnams thams cad ni/ /shin tu pham pa nyid du 'gyur/ /rtag tu dgra ni choms par 'gyur/ /sdig pa thams cad rnam par
371a4(rgyud): spangs/ /g.yul ngo'i gdong las rnam par rgyal/ /dgra dang bral zhing mchog tu dga'/ /tshangs dbang sum cu rtsa gsum dbang / /de bzhin 'jig rten skyong
371a5(rgyud): rnams dang / /lag na rdo rje gnod sbyin dbang / /rgyal ba khyu mchog yang dag shes/ /klu yi rgyal po ma dros dang / /de bzhin du ni rgya mtsho dang / /mi 'am ci
371a6(rgyud): dbang lha min dbang / /de bzhin nam mkha' lding dbang pos/ /de dag la ni sogs pa dang / /lha rnams de dag thams cad kyang / /chos kyi mchod rten bsam
371a7(rgyud): yas la/ /rtag tu mchod pa byed par 'gyur/ /zhe sar bcas pa'i sems can rnams/ /mthong nas shin tu dga' bar 'gyur/ /lha yi dbang po mchog de
371b1(rgyud): dag |thams cad 'di snyam sems par 'gyur/ /lha rnams de dag thams cad kyang / /phan tshun du ni smre byed pa/ /bsod nams dpal dang gzi brjid dag /bsags
371b2(rgyud): pa de dag kun la bltos/ /gang dag mdo sde zab mo 'di/ /nyan pa'i don du 'dir lhags pa/ /mi de dag ni rab sbyangs pa'i/ /dge ba'i rtsa bas 'dir lhags so/ /
371b3(rgyud): dad pa bsam gyis mi khyab pas/ /chos kyi mchod rten gus dang bcas/ /de dag 'jig rten snying rjer ldan/ /de dag sems can phan byed pas/ /de dag zab mo'i
371b4(rgyud): chos rnams kyi/ /dam pa'i chos kyi ro yi snod/ /chos kyi dbyings la 'jug pa yi/ /de dag rab tu 'jug pa yin/ /gang dag gser 'od dam pa'i mdo/ /dge ba
371b5(rgyud): dam pa 'di nyan pas/ /de dag sngon chad sangs rgyas ni/ /brgya stong rnams la mchod pa yin/ /dge ba'i rtsa ba 'di yis ni/ /mdo 'di nyan pa de dag la/ /lha dbang
371b6(rgyud): rgyal po kun dang ni/ /dbyangs can dang ni de bzhin du/ /dpal ldan rnam thos bu dang ni/ /de bzhin rgyal po bzhi rnams dang / /gnod sbyin brgya phrag stong po dag /
371b7(rgyud): stobs chen rdzu 'phrul ldan rnams kyis/ /phyogs bzhi dag ni kun nas kyang / /srung ba shin tu byed par 'gyur/ /dbang po zla ba gshin rje dang / /rlung dang chu lha
372a1(rgyud): @#/ /nyid dang ni/ /skem byed 'jug sel dbyangs can dang / /bsreg bya za dang skye dgu dang / /stobs chen pha rol gnon byed pa/ /'jig rten
372a2(rgyud): skyong ba de kun kyang / /nyin mtshan g.yel ba med par ni/ /de dag rnams la srung bar byed/ /stobs chen gnod sbyin dbang gnyis dang / /sred med bu dang
372a3(rgyud): dbang phyug che/ /yang dag shes la sogs pa dag /gzhan yang nyi shu rtsa brgyad dang / /gnod sbyin brgya phrag stong po dag /stobs chen rdzu 'phrul ldan rnams
372a4(rgyud): kyis| |'jigs shing skrag pa thams cad las/ /de dag la ni srung bar byed/ /lag na rdo rje gnod sbyin dbang / /gnod sbyin dag ni lnga brgya dang / /byang chub
372a5(rgyud): sems dpa' thams cad kyang / /de dag la ni srung bar byed/ /gnod sbyin dbang po nor bu bzang / /de bzhin gang ba bzang po dang / /ji 'jigs dang ni 'brog
372a6(rgyud): gnas dang / /dmar ser dang ni ser skya dang / /gnod sbyin dbang po re re yang / /gnod sbyin lnga brgya dag gis ni/ /gang dag mdo sde 'di thos pas/ /de dag
372a7(rgyud): rnams la srung byed 'gyur/ /dri za sna tshogs sde dang ni/ /rgyal ba khyu mchog rgyal ba'i rgyal/ /nor bu'i mgul dang nges mgrin dang / /de bzhin char pa'i bdag
372b1(rgyud): bo dang / /kham po che dang nag po dang / /de bzhin gser 'dra'i skra dang ni/ /lngas rtsen dang ni ra rkang dang / /de bzhin skal ba chen po dang / /yur ba can dang chos skyong dang /
372b2(rgyud): spre'u dang de bzhin 'khri byed dang / /khab kyi spu dang gnyen bshes dang / /de bzhin rin chen skra dang ni/ /yul chen can dang khyim med dang / /'dod pa'i mchog dang
372b3(rgyud): tsan+dan dang / /mthu bo che dang gangs can dang / /bde ba'i ri nyid de bzhin te/ /stobs chen pha rol gnon byed pa/ /rdzu 'phrul ldan pa de kun kyang / /gang dag mdo
372b4(rgyud): sde 'di dga' ba/ /de dag la ni srung bar byed/ /klu yi dbang po ma dros dang / /de bzhin du ni rgya mtsho dang / /e la'i 'dab dang btang bzung dang / /dga' bo nye
372b5(rgyud): dga' gnyi ga dang / /klu ni brgya phrag stong po dag /stobs chen rdzu 'phrul ldan pa rnams/ /'jigs shing skrag pa thams cad las/ /de dag la ni srung bar byed/ /
372b6(rgyud): stobs chen sgra gcan mi gtong dang / /thag bzangs ris dang bde mchog dang / /rab sim byed dang phrag rtsub dang / /de bzhin lha min dbang gzhan dang / /lha
372b7(rgyud): min brgya phrag stong po dag / stobs chen rdzu 'phrul ldan rnams kyis/ /'jigs skrag byung bar gyur pa las/ /de dag la ni srung bar 'gyur/ /'byung po'i ma mo
373a1(rgyud): @#/ /'phrog ma ni/ /lnga brgya'i bu dang bcas pa yang / /'dug dang nyal dang ra ro'i tshe/ /de dag la ni srung bar byed/ /gdol pa mo dang
373a2(rgyud): gtum mo dang / /de bzhin gnod sbyin gtum mo dang / /dung can dang ni so brtsegs dang / /sems can kun gyi gzi 'phrog ma/ /stobs chen pha rol gnon byed
373a3(rgyud): pa| |rdzu 'phrul ldan pa de kun kyang / /phyogs bzhi dag ni kun nas su/ /de dag rnams la srung bar byed/ /dbyangs can dag la sogs pa rnams/ /lha mo
373a4(rgyud): bsam gyis mi khyab dang / /dpal la sogs pa de bzhin du/ /lha mo dag ni thams cad dang / /sa yi lha mo nyid dang ni/ /lo thog 'bras bu nags lha dang / /
373a5(rgyud): kun dga' shing ljon mchod rten la/ /gnas pa dag dang rlung lha dang / /lha rnams de dag thams cad 'dir/ /rab tu dga' ba'i sems kyis ni/ /gang dag
373a6(rgyud): mdo sde 'di dga' ba/ /de dag rnams la srung bar byed/ /tshe dang mdog dang stobs rnams la/ /sems can rnams ni sbyor bar byed/ /dpal dang bsod nams
373a7(rgyud): gzi brjid kyi/ /phun sum tshogs pas rtag tu brgyan/ /gza' dang rgyu skar gnod pa dag /de dag thams cad zhi bar byed/ /rgud dang sdig dang rmi ngan pa/ /
373b1(rgyud): de dag thams cad zhi bar byed/ /zab cing stobs chen ldan pa yi/ /sa yi lha mo nyid kyang ni/ /gser gyi 'od kyi dam pa yi/ /mdo sde'i dbang po'i ro
373b2(rgyud): yis tshim/ /dpag tshad dag ni brgya yi phrag /stong phrag drug cu rtsa brgyad nas/ /rdo rje'i gdan la thug bar du/ /sa yi bcud ni rab tu 'phel/ /dpag tshad
373b3(rgyud): brgyar ni tshang ba yi/ /'og tu sa yi bcud song ste/ /de ni phyir yang log nas su/ /sa yi steng dag snum par byed/ /mdo sde mnyan pa'i stobs kyis ni/ /lha rnams
373b4(rgyud): de dag thams cad kyang / /gser gyi 'od ni dam pa yi/ /mdo sde'i dbang po'i ros tshim 'gyur/ /gzi byin ldan par rab 'gyur zhing / /de bzhin rab tu stobs ldan
373b5(rgyud): 'gyur/ /bde bar 'gyur zhing tshim par 'gyur/ /dzam+bu'i gling 'di thams cad na/ /'bras bu lo thog nags lha rnams/ /sna tshogs ro yis tshim 'gyur zhing / /
373b6(rgyud): shin tu rab tu dga' bar 'gyur/ /mdo 'di'i ro yis tshim gyur nas/ /'bras bu rnams dang lo thog dang / /me tog rnam pa sna tshogs dang / /'bras bu shing ljon
373b7(rgyud): sna tshogs kyang / /kun nas rab tu skye bar byed/ /'bras bu shing ljon thams cad kyang / /kun dga' dag dang nags tshal rnams/ /me tog rab tu 'chag byed cing / /
374a1(rgyud): @#/ /sna tshogs dri ni rab tu 'byin/ /me tog rnam pa sna tshogs dang / /'bras bu sna tshogs ldan pa yi/ /rtswa dang nags tshal thams cad dag /sa
374a2(rgyud): yi steng na skye bar byed/ /dzam+bu'i gling 'di thams cad na/ /klu yi bu mo bsam mi khyab/ /rab tu dga' ba'i sems gyur nas/ /rdzing bu'i drung du nyer song ste/ /rdzing
374a3(rgyud): bu rnams ni thams cad du/ /ku mu da dang pad+ma dang / /ut+pa la dang de bzhin du/ /pad+ma dkar po sna tshogs skye/ /nam mkha' la ni du ba dang / /sprin gyi dra ba med cing
374a4(rgyud): dag |mun pa dang ni rdul med cing / /phyogs rnams rab tu 'od gsal lo/ /nyi ma 'od zer stong ldan yang / /'od zer dra bas 'od kyang 'gyed/ /snang ba dag
374a5(rgyud): ni zab mo yis/ /rab tu dga' ba 'char bar 'gyur/ /dbang po nyi ma lha yi bu/ /dzam+bu'i gling gi gser gyi ni/ /gzhal med khang na 'dug pa yang / /mdo
374a6(rgyud): sde 'dis ni rab tu tshim/ /dbang po nyi ma rab dga' nas/ /dzam+bu'i gling du 'char byed cing / /'od zer mtha' yas dra ba yis/ /kun nas rab tu snang bar
374a7(rgyud): byed| |de ni shar ba tsam gyis kyang / /'od zer dra ba rab gtong zhing / /rdzing bu sna tshogs khengs pa yi/ /pad+ma dag ni kha yang 'byed/ /dzam+bu'i gling ni thams
374b1(rgyud): cad du/ /lo thog 'bras bu sman sna tshogs/ /yang dag yongs su smin byed cing / /sa rnams thams cad sim par byed/ /zla ba dang ni nyi ma yang / /de tshe khyad 'phags
374b2(rgyud): snang bar 'gyur/ /rgyu skar yang dag 'byung 'gyur zhing / /rlung yang de bzhin ldan bar 'gyur/ /dzam+bu'i gling ni thams cad du/ /kun tu lo yang legs 'gyur te/ /gang
374b3(rgyud): na mdo sde 'di yod pa/ /yul 'khor de ni khyad par 'phags/ /gser 'od dam pa mdo sde'i dbang po'i rgyal po las/ gnod sbyin gyi gnas zhes bya ba kun tu srung
374b4(rgyud): ba'i le'u ste nyi shu rtsa gnyis pa'o/ / //de skad ces bka' stsal pa dang / bcom ldan 'das la rigs kyi lha mo byang chub yang dag par sdud pas/ 'di skad
374b5(rgyud): ces gsol to/ /btsun pa bcom ldan 'das/ 'bar ba'i khyad par gyi gzi brjid kyi rgyal po la sogs pa lha'i bu khri po dag rgyu gang dang / rkyen gang dang / dge ba'i
374b6(rgyud): rtsa ba sbyangs pa ci 'dra ba dang / gang bgyis shing bsags pas skyes bu dam pa gsum po 'di dag byang chub tu lung bstan pa thos nas da ltar sum cu rtsa gsum gyi
374b7(rgyud): gnas nas lhags te bcom ldan 'das la chos nyan pa'i slad du mchis te/ 'di lta ste/ byang chub sems dpa' mdzes pa'i tog skyes bu dam pa 'di ma 'ongs pa'i
375a1(rgyud): @#/ /dus na bskal pa bgrang ba las 'das pa/ grangs ma mchis pa/ bye ba khrag khrig 'bum phrag du ma 'das pa na 'jig rten gyi khams gser
375a2(rgyud): du snang ba zhes bya bar bla na med pa yang dag par rdzogs pa'i byang chub tu mngon par 'tshang rgya ste/ de bzhin gshegs pa/ dgra bcom pa/ yang dag par rdzogs
375a3(rgyud): pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha
375a4(rgyud): dang | mi rnams kyi ston pa/ sangs rgyas bcom ldan 'das gser dang / rin po che'i 'byung gnas gdugs brtsegs zhes bya ba 'jig rten du 'byung ngo / /ji
375a5(rgyud): tsam na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gser dang / rin po che'i 'byung gnas gdugs brtsegs
375a6(rgyud): de yongs su mya ngan las 'das nas dam pa'i chos nub ste de'i bstan pa yong ye thams cad du nub par gyur pa na/ khye'u dngul gyi tog 'di de bzhin gshegs
375a7(rgyud): p a de'i mtshams sbyor zhing 'jig rten gyi khams rdul med pa'i rgyal mtshan de nyid du de bzhin gshegs pa dgra bcom pa yang dag par rdzogs pa'i sangs rgyas
375b1(rgyud): gser dzam+bu'i gser gyi rgyal mtshan gyi 'od ces bya ba 'jig rten du 'byung ngo / /ji tsam na de bzhin gshegs pa dgra bcom pa yang dag par rdzogs pa'i sangs rgyas gser
375b2(rgyud): dzam+bu'i gser gyi rgyal mtshan gyi 'od de yongs su mya ngan las 'das nas de'i bstan pa yong ye thams cad du nub pa'i bar du gyur pa na/ khye'u dngul gyi 'od de bzhin gshegs
375b3(rgyud): p a de'i mtshams sbyor zhing 'jig rten gyi khams rdul dang bral ba'i rgyal mtshan de nyid du bla na med pa yang dag par rdzogs pa'i byang chub tu mngon par rdzogs par
375b4(rgyud): 'tshang rgya ste/ de bzhin gshegs pa/ dgra bcom pa/ yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig
375b5(rgyud): rten mkhyen pa/ skyes bu 'dul ba'i kha lo sgyur ba/ bla na med pa/ lha dang / mi rnams kyi ston pa/ sangs rgyas bcom ldan 'das gser brgya'i 'od zer du snang ba'i
375b6(rgyud): snying po zhes bya ba 'jig rten du 'byung ngo zhes de dag thams cad bcom ldan 'das kyis de ltar bla na med pa yang dag par rdzogs pa'i byang chub tu lung bstan to/ /de
375b7(rgyud): nas bcom ldan 'das la rigs kyi lha mo byang chub yang dag par bsdus pa 'di skad ces gsol to/ /btsun pa bcom ldan 'das/ 'bar ba'i khyad par gyi gzi
376a1(rgyud): @#/ /brjid kyi rgyal po la sogs pa lha'i bu khri bo de dag ni de tsam du byang chub sems dpa'i spyod pa rlabs po cher yang ma gyur/ sngon pha rol
376a2(rgyud): tu phyin pa drug po dag la spyad skad kyang mi gda'/ rkang pa dang / mig dang / lag pa dang / yan lag gi dam pa mgo dang / bu dang / chung ma dang / bu mo phangs
376a3(rgyud): pa dag sngon yongs su btang skad kyang mi gda'/ nor dang / 'bru dang / 'gron bu dang / gser dang / nor bu dang / mu tig dang / bai DUR+ya dang / dung dang / man shel dang /
376a4(rgyud): byu ru dang / dngul dang / sa le sbram dang / rin po che rnams sngon yongs su btang skad kyang mi gda'/ bza' ba dang / btung ba dang / bzhon pa dang / gos dang /
376a5(rgyud): mal cha dang / stan dang / khang khyim dang / gzhal med khang dang / kun dga' ra ba dang / rdzing bu dang / lteng ka dag sngon yongs su btang skad kyang mi gda'/
376a6(rgyud): glang po che dang / ba lang dang / rta pho rgod dang / bran pho dang / bran mo sna tshogs sngon yongs su btang skad kyang mi gda'/ 'di lta ste/ byang chub sems dpa'
376a7(rgyud): b ye ba khrag khrig 'bum phrag grangs ma mchis pa du ma de dag ni sangs rgyas bcom ldan 'das rnams las de bzhin gshegs pa'i ming du lung bstan pa ma
376b1(rgyud): t hob kyi bar du sngon bskal pa bye ba khrag khrig 'bum phrag grangs ma mchis pa du ma nas de dag ni de bzhin gshegs pa bye ba khrag khrig 'bum phrag grangs ma mchis pa du
376b2(rgyud): ma dag la mchod pa sna tshogs tha dad pa 'bum phrag bsam gyis mi khyab pa du ma dag dang / yo byad thams cad kyis mchod par bgyis/ yongs su gtang bar bgyi ba'i
376b3(rgyud): dngos po thams cad kyang yongs su btang / lag pa dang / rkang pa dang / mig dang / yan lag gi dam pa mgo dang / bu dang / chung ma dang / bu mo phangs pa yongs su
376b4(rgyud): gtang bar bgyi ba rnams kyang yongs su btang / nor dang / 'bru dang / 'gron bu dang / gser dang / nor bu dang / mu tig dang / bai DUR+ya dang / dung dang / man shel
376b5(rgyud): dang | byu ru dang / dngul dang / sa le sbram rnams yongs su gtang bar bgyi ba rnams kyang yongs su btang / bza' ba dang / btung ba dang / bzhon pa dang / gos dang /
376b6(rgyud): mal cha dang / stan dang / khang khyim dang / gzhal med khang dang / kun dga' ra ba dang / skyed mos tshal dang / rdzing bu dang / lteng ka dang / glang po che dang / ba lang dang /
376b7(rgyud): rta pho rgod dang / bran pho dang / bran mo yongs su gtang bar bgyi ba rnams kyang yongs su btang zhing rim gyis pha rol tu phyin pa drug po thams cad yongs su rdzogs par
377a1(rgyud): @#/ /bgyid/ rim gyis pha rol tu phyin pa drug po dag rdzogs par bgyis nas bde ba 'bum phrag mang po'ang 'byor par 'gyur na/ btsun pa bcom
377a2(rgyud): ldan 'das/ rgyu gang dang / rkyen gang dang / dge ba'i rtsa ba sbyangs pa ci 'dra ba zhig gis 'bar ba'i khyad par gyi gzi brjid kyi rgyal po la sogs pa lha'i bu khri po 'di dag bcom
377a3(rgyud): l dan 'das la chos nyan pa'i slad du mchis pa 'di dag bcom ldan 'das kyis 'di ltar ma 'ongs pa'i dus na bskal pa bye ba khrag khrig 'bum phrag grangs med pa
377a4(rgyud): du ma na 'jig rten gyi khams sA la'i dbang po mthong po'i rgyal mtshan dang ldan pa zhes bya ba de nyid du rigs dang / rus gcig pa dang / ming gcig tu rim gyis bla
377a5(rgyud): n a med pa yang dag par rdzogs pa'i byang chub tu mngon par rdzogs par 'tshang rgya bar 'gyur te rab tu dang ba'i zhal ut+pa la'i dri brtsegs pa zhes bya ba sangs rgyas
377a6(rgyud): khri 'jig rten du 'byung ste/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang /
377a7(rgyud): mi rnams kyi ston pa/ sangs rgyas bcom ldan 'das su 'gyur ro zhes da ltar bla na med pa yang dag par rdzogs pa'i byang chub tu lung bstan pa lags/ de skad ces
377b1(rgyud): gsol pa dang / bcom ldan 'das kyis rigs kyi lha mo byang chub yang dag par bsdus pa la 'di skad ces bka' stsal to/ /rigs kyi lha mo/ 'bar ba'i khyad par gyi gzi brjid
377b2(rgyud): k yi rgyal po la sogs pa lha'i bu khri po 'di dag gang byas shing bsags bas chos mnyan pa'i phyir da ltar sum cu rtsa gsum gyi gnas nas 'dir lhags pa de'i dge ba'i rtsa ba
377b3(rgyud): sbyangs pa yod/ de'i rgyu yod/ de'i byed rgyu yod de/ rigs kyi lha mo/ skyes bu dam pa 'di gsum gyis byang chub tu lung bstan pa 'di thos nas thos ma thag tu gser 'od
377b4(rgyud): dam pa mdo sde'i dbang po'i rgyal po 'di las shin tu ri mor byed cing dga' ba dang / dang ba thob par gyur to/ /de tsam du bai DUR+ya dri ma med pa ltar yongs su dag pa'i
377b5(rgyud): sems dang ldan par gyur to/ /dri ma med la shin tu rgya che zhing rgyas pa'i nam mkha' ltar zab pa'i sems rab tu dwang ba dang ldan par gyur to/ /bsod nams kyi phung po
377b6(rgyud): dpag tu med pa yongs su bzung ba dang ldan par gyur to/ /rigs kyi lha mo/ 'bar ba'i khyad par gyi gzi brjid kyi rgyal po la sogs pa lha'i bu khri po 'di dag de tsam
377b7(rgyud): du gser 'od dam pa mdo sde'i dbang po'i rgyal po 'di thos ma thag tu lhag par ri mor byed pa dang / rab tu dwang ba thob par gyur to/ /de tsam du bai DUR+ya dri ma med pa ltar
378a1(rgyud): @#/ /yongs su dag pa'i sems dang ldan par gyur te de'i phyir lung bstan pas rjes su ston to/ /rigs kyi lha mo/ chos mnyan pa'i dge ba'i rtsa ba
378a2(rgyud): bsags pa 'di dang / sngon gyi smon lam gyi stobs kyis 'bar ba'i khyad par gyi gzi brjid kyi rgyal po la sogs pa lha'i bu khri po 'di dag /da ltar bla na med pa yang dag
378a3(rgyud): par rdzogs pa'i byang chub tu lung bstan to/ /gser 'od dam pa mdo sde'i dbang po'i rgyal po las/ lha'i bu stong phrag bcu lung bstan pa zhes bya ba'i le'u ste nyi shu
378a4(rgyud): rtsa gsum pa'o/ / //rigs kyi lha mo/ sngon gyi smon lam de dag gang zhe na/ rigs kyi lha mo/ sngon byung ba 'das pa'i dus na bskal pa grangs med pa'i
378a5(rgyud): ches grangs med pa/ rgyas pa/ bsam gyis mi khyab pa/ tshad med par gyur pa de'i tshe de'i dus na de bzhin gshegs pa/ dgra bcom pa/ yang dag par rdzogs pa'i
378a6(rgyud): sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang / mi rnams
378a7(rgyud): kyi ston pa/ sangs rgyas bcom ldan 'das rin chen gtsug tor can zhes bya ba 'jig rten du byung ngo / /rigs kyi lha mo/ de'i tshe de'i dus na de bzhin gshegs pa dgra
378b1(rgyud): c om pa yang dag par rdzogs pa'i sangs rgyas rin chen gtsug tor can de yongs su mya ngan las 'das nas dam pa'i chos nub par gyur te dam pa'i chos ltar bcos par gyur
378b2(rgyud): pa na rgyal po lha'i dbang phyug 'od ces bya ba/ chos can chos kyi rgyal po/ chos kyis rgyal srid skyong gi /chos ma yin pas ma yin te yul thams cad na gnas pa'i sems can rnams
378b3(rgyud): kyi pha mar gyur pa lta bu zhig byung ngo / /rigs kyi lha mo/ de'i tshe de'i dus na rgyal po lha'i dbang phyug 'od kyi yul du tshong dpon ral pa 'dzin ces bya ba/ sman pa gso bar byed pa khams
378b4(rgyud): la mchog tu mkhas pa/ tshe'i rig byed yan lag brgyad kyi rgyud dang ldan pa zhig byung bar gyur to/ /kye rigs kyi lha mo/ de'i tshe de'i dus na tshong dpon ral pa 'dzin ces bya ba de'i
378b5(rgyud): tshong dpon gyi bu chu 'bebs zhes bya ba/ gzugs bzang ba/ mdzes pa/ lta na sdug pa/ kha dog bzang po/ rgyas pa/ mchog dang ldan pa/ bstan bcos sna tshogs la mkhas pa/
378b6(rgyud): bstan bcos thams cad rtogs par khong du chud pa/ yi ge dang / grangs dang / lag rtsis dang / rtsis rnams shin tu bslabs par gyur pa zhig byung ngo / /rigs kyi lha mo/ de'i tshe de'i
378b7(rgyud): dus na rgyal po lha'i dbang phyug 'od de'i yul de na sems can 'bum phrag du ma nad sna tshogs kyis btab par gyur cing / nad sna tshogs kyis yongs su gzir te sdug bsngal mi
379a1(rgyud): @#/ /bzad pa/ rtsub pa/ drag po yid du mi 'ong ba'i tshor ba rnams myong bar gyur to/ /rigs kyi lha mo/ de'i tshe de'i dus na tshong dpon gyi bu chu
379a2(rgyud): 'bebs de sems can nad sna tshogs kyis btab pa/ nad sna tshogs kyis gzir ba 'bum phrag du ma de dag gi don gyi phyir snying rje chen po sems skyes par gyur to//
379a3(rgyud): sems can 'bum phrag du ma de dag ni nang sna tshogs kyis btab cing nad sna tshogs kyis yongs su gzir te de ltar sdug bsngal mi bzad pa/ rtsub pa/ drag po yid du
379a4(rgyud): mi 'ong ba'i tshor ba rnams myong la/ bdag gi pha tshong dpon ral pa 'dzin sman pa gso bar byed pa/ khams la mchog tu mkhas pa/ tshe'i rig byed yan lag brgyad kyi
379a5(rgyud): rgyud dang ldan pa 'di ni rgas/ 'khogs/ gtugs/ lam du zhugs/ na tshod rjes su thob/ 'khar ba la brten cing 'dar te grong dang / grong khyer dang / grong rdal
379a6(rgyud): dang | ljongs dang / yul 'khor dang / rgyal po'i pho brang 'khor rnams su 'gro bar mi nus na sems can nad sna tshogs kyis btab pa/ nad sna tshogs kyis gzir
379a7(rgyud): ba| 'bum phrag du ma de dag nad sna tshogs las yongs su thar bar bya ba'i phyir bdag nyid bdag gi pha ral pa 'dzin gyi nang du song la/ nad kyi phyir khams
379b1(rgyud): la mkhas par bya ba yongs su dris te khams la mkhas par bya ba dris pa des bdag grong dang / grong khyer dang / grong rdal dang / ljongs dang / yul 'khor dang / rgyal
379b2(rgyud): po'i pho brang 'khor rnams su 'gro bar bya'o/ /song nas kyang sems can nad sna tshogs kyis btab pa/ nad sna tshogs kyis gzir ba/ 'bum phrag du ma dag nad sna tshogs
379b3(rgyud): las yongs su thar bar bya'o snyam nas rigs kyi lha mo/ de'i tshe de'i dus na tshogs dpon gyi bu chu 'bebs rang gi pha ral pa 'dzin gal ba der song ste phyin nas rang gi pha ral
379b4(rgyud): pa 'dzin gyi rkang pa la mgo bos phyag btsal te thal mo sbyar nas phyogs gcig tu 'dug go / phyogs gcig tu 'dug nas kyang tshong dpon gyi bu chu 'bebs kyis rang
379b5(rgyud): gi pha ral pa 'dzin la tshigs su bcad pa 'di dag gis khams la mkhas par bya ba dris pa/ ji ltar dbang po 'jig 'gyur zhing / /khams rnams kyang ni yongs su
379b6(rgyud): 'gyur/ /gang gi dus na lus can la/ /nad kyi rigs rnams 'byung bar 'gyur/ /dus dang dus min zas zos pa/ /ji lta bur ni bde bar 'gyur/ /rang gi lus kyi nang
379b7(rgyud): du ni| |lus kyi mi la gnod mi 'gyur/ /rlung las gyur dang mkhris gyur dang / /'dus las gyur dang bad kan gyur/ /nad rnams zhi bar bgyi slad du/ /ji lta bur ni gso
380a1(rgyud): @#/ /par bgyi/ /gang gis mi la gnod gyur pas/ /rlung ni gang gi dus na g.yo/ /gang gi dus na mkhris pa g.yo/ /bad kan gang gis dus na g.yo//
380a2(rgyud): de nas tshong dpon ral pa 'dzin gyis tshong dpon gyi bu chu 'bebs la tshigs su bcad pa 'di dag gis khams la mkhas par bya ba rnam par bstan to/ /zla gsum
380a3(rgyud): dbyar te zla gsum ston du shes/ /gsum ni dgun te gsum ni dpyid yin no/ /de ltar zla ba'i go rims dus ni drug /lo gcig la ni zla ba bcu gnyis
380a4(rgyud): 'dod/ /gsum gsum du ni tshigs rnams sdud par shes/ /zla ba gnyis gnyis shing ni dus su bstan/ /zas dang skom ni de ltar 'jug par 'gyur/ /sman pa
380a5(rgyud): dang ni khams dang dus kyang bstan/ /dbang po dang ni khams rnams de dag kyang / /lo gcig nang gi tshigs tshigs yongs su 'gyur/ /dbang po dag ni yongs su
380a6(rgyud): 'gyur ba na/ /lus can rnams la sna tshogs nad kyang 'byung / /de nyid la ni sman pas zla gsum bzhi/ /tshigs kyi bar dang dus drug rnams dang ni/ /khams drug
380a7(rgyud): mkhas par bya ba shes par bya/ /zas skom sman rnams go rims ji bzhin te/ /rlung gi shas che'i nad ni dbyar na ldang / /ston du gyur pa na ni mkhris pa g.yo/ /dgun gyi dus
380b1(rgyud): su de bzhin 'dus pa ste/ /bad kan shas che'i nad ni dpyid ldang ngo / /dbyar ni snum dro lan tshwa skyur ba'i ro/ /ston ni mngar dang snum dang bsil bag go /dgun ni mngar dang skyur
380b2(rgyud): dang snum pa ste/ /dbyid kyi dus na rtsu ba ro tsha ba 'o/ /bad kan che ba zos ma thag tu ldang / /mkhris pa che ba 'ju ba'i dus na ldang / /rlung shas che ba zhu ma thag tu ldang / /khams
380b3(rgyud): gsum g.yo ba de ni de lta 'o/ /rlung gi bdag nyid la ni bcud kyis gso/ /bkru sman gyis ni mkhris pa bsal bar bya/ /'dus pa la ni gsum dang mthun ldan pa/ /bad
380b4(rgyud): kan tshigs su bab na skyugs sman gtang / /rlung shas che dang mkhris dang 'dus pa dang / /bad kan shas che'i tshigs rnams shes par bya/ /dus gang khams gang lus ni gang
380b5(rgyud): yin pa/ /de yi sman dang bza' btung bsten par bya/ /de nas tshong dpon gyi bu chu 'bebs kyis khams la mkhas par bya ba 'di lta bu de tsam zhig yongs su dris ba des tshe'i rig
380b6(rgyud): byed kyi yan lag brgyad po thams cad khong du chud par gyur to/ /rigs kyi lha mo/ de'i tshe de'i dus na tshong dpon gyi bu chu 'bebs rgyal po lha'i dbang phyug 'od kyi yul na grong
380b7(rgyud): dang | grong khyer dang / grong rdal dang / ljongs dang / yul 'khor dang / rgyal po'i pho brang 'khor thams cad du song nas sems can nad sna tshogs kyis btab pa/ nad sna tshogs kyis
381a1(rgyud): @#/ /gzir ba 'bum phrag du ma de dag la kho bo ni sman pa'o/ /kho bo ni sman pa'o zhes bdag nyid kyis khas 'ches te kho bos khyed
381a2(rgyud): rnams nad sna tshogs las yongs su thar bar bya'o zhes dbugs phyung ngo / /rigs kyi lha mo/ tshong dpon gyi bu chu 'bebs kyis 'di lta bu'i tshig brjod
381a3(rgyud): pa de thos ma thag tu srog chags 'bum phrag du ma de dag thams cad rab tu dga' ba chen po skyes par gyur to/ /dbugs phyin pa rnyed nas kyang
381a4(rgyud): dga' ba dang / bde ba dang / yid bde ba bsam gyis mi khyab pa dang ldan par gyur to/ /de'i tshe de'i dus na sems can nad sna tshogs kyis btab pa/
381a5(rgyud): nad sna tshogs kyis gzir ba 'bum phrag du ma de dag nad sna tshogs las yongs su thar te nad med par gyur to/ /nad med par gyur nas kyang snga mkho
381a6(rgyud): bzhin du mthu dang / stobs dang / brtson 'grus dang ldan par gyur to/ /de'i tshe de'i dus na sems can nad sna tshogs kyis btab pa nad sna tshogs kyis
381a7(rgyud): gzir ba/ 'bum phrag du ma de dag gi nang nas gang su dag nad drag pos btab pa de dag thams cad tshong dpon gyi bu chu 'bebs ga la ba der dong nas
381b1(rgyud): phyin pa dang / sems can nad sna tshogs kyi btab pa/ nad sna tshogs kyis gzir ba/ 'bum phrag du ma de dag la tshong dpon gyi bu chu 'bebs kyis sman dpyad gang
381b2(rgyud): ci bstan pa des sems can de dag thams cad kyi nad thams cad rab tu zhi bar byas so/ /nad med pa dang / nad nyung bar gyur nas kyang snga mkho bzhin du mthu
381b3(rgyud): dang | stobs dang / brtson 'grus dang ldan par gyur to/ /rigs kyi lha mo/ de'i tshe de'i dus na rgyal po lha'i dbang phyug 'od kyi yul na grong dang / grong khyer dang /
381b4(rgyud): grong rdal dang / ljongs dang / yul 'khor dang / rgyal po'i pho brang 'khor thams cad na sems can nad sna tshogs kyis btab pa/ nad sna tshogs kyis gzir
381b5(rgyud): ba 'bum phrag du ma de dag thams cad tshong dpon gyi bu chu 'bebs kyis nad sna tshogs las yongs su thar bar byas par gyur to/ /gser 'od dam pa mdo
381b6(rgyud): sde'i dbang po'i rgyal po las/ nad thams cad rab tu zhi bar byas pa'i le'u zhes bya ste nyi shu rtsa bzhi pa'o// //rigs kyi lha mo/ gzhan yang /
381b7(rgyud): rgyal po lha'i dbang phyug 'od kyi yul du tshong dpon gyi bu chu 'bebs kyis sems can thams cad nad med par byas nas nyung zhing snga mkho bzhin du spro pa dang /
382a1(rgyud): @#/ /ldan pa'i lus su gyur to/ /rgyal po lha'i dbang phyug 'od kyi yul na sems can thams cad dga' zhing rtse la dga' mgur spyod
382a2(rgyud): de sbyin pa dag kyang sbyin par byed/ bsod nams dag kyang byed de tshong dpon gyi bu chu 'bebs la'ang tshong dpon gyi khye'u chu 'bebs rgyal bar gyur cig /
382a3(rgyud): rgyal bar gyur cig /sman pa'i rgyal po/ sems can thams cad kyi nad gso ba/ mngon sum du byang chub sems dpar nges pa/ tshe'i rig byed yan lag
382a4(rgyud): brgyad pa thams cad rtogs pa zhes mngon par 'du byed do/ /rigs kyi lha mo/ tshong dpon gyi khye'u chu 'bebs de la chung ma chu'i pad+ma'i snying po zhes bya ba zhig
382a5(rgyud): yod de/ rigs kyi lha mo/ chu'i pad+ma'i snying po de la khye'u gnyis yod de/ gcig gi ming ni chu'i gos zhes bya/ gcig gi ming ni chu'i snying po zhes bya'o/ /
382a6(rgyud): rigs kyi lha mo/ de nas tshong dpon gyi bu chu 'bebs kyis khye'u de gnyis dang lhan cig tu mthar gyis grong dang / grong khyer dang / grong rdal dang / ljongs
382a7(rgyud): dang / yul 'khor dang rgyal po'i pho brang 'khor rnams su 'gro'o/ /rigs kyi lha mo/ de nas dus gzhan zhig na tshong dpon gyi bu chu 'bebs 'brog khong khong
382b1(rgyud): zhig tu phyin to/ /de nas 'brog khong khong der sha za ba'i khyi dang / spyang ki dang / wa dang / khwa dang / bya dag 'brog khong khong na rdzing zhig yod pa ga la ba
382b2(rgyud): der rgyug pa mthong nas de 'di snyam du sems te ci'i phyir sha za ba'i khyi dang / sbyang ki nas/ bya'i bar 'di dag phyogs 'dir rgyug snyam mo/ /de nas yang 'di snyam
382b3(rgyud): du sems te bdag khyi dang / spyang ki dang / wa dang / khwa dang / bya rnams phyogs gang du rgyug pa'i phyogs der 'gro bar bya'o snyam mo/ /rigs kyi lha mo//
382b4(rgyud): de nas tshong dpon gyi bu chu 'bebs mthar gyis rgyu zhing song song nas 'brog khong khong na rdzing zhig ga la yod pa der phyin to/ /rdzing chen po de na nya khri zhig
382b5(rgyud): gnas te des der nya brgya phrag mang po zhig chu dang bral bar mthong nas des de la snying rje ba'i sems skyes pa dang / de na lha mo shing las lus phyed tsam phyung
382b6(rgyud): ba zhig mthong ste lha mo des tshong dpon gyi bu chu 'bebs la 'di skad ces smras so/ /rigs kyi bu legs so/ /legs so/ /gang gi phyir chu 'bebs zhes
382b7(rgyud): bya ba khyod kyis nya 'di rnams la chu byin cig / rnam pa gnyis kyi phyir chu 'bebs zhes bya ste gang chu 'bebs pa dang / gang chu sbyin pa'o/ /de bas na rang
383a1(rgyud): @#/ /gi ming dang mthun par bya ba byos shig /chu 'bebs kyis slar smras pa/ lha mo/ nya 'di dag la ji snyed cig mchis/ lha
383a2(rgyud): mos smras pa nya khri tha ma pa'o/ /rigs kyi lha mo/ de nas tshong dpon gyi bu chu 'bebs cher mchog tu snying rje ba'i sems skyes so/ /rigs kyi lha mo/ de'i tshe
383a3(rgyud): ' brog khong khong na yod pa'i rdzing bu chen po de na chu'i lhag ma cung zad tsam zhig lus te de nas nya khri 'chi ba'i sgor zhugs shing chu dang bral ba de dag rgyug
383a4(rgyud): cing rnam par rgyug go / rigs kyi lha mo/ de nas tshong dpon gyi khye'u chu 'bebs kyis phyogs bzhir rgyugs pa dang / nya khri po de dag tshong dpon gyi khye'u
383a5(rgyud): chu 'bebs gang du 'gro ba'i phyogs de logs su chu 'bebs la snying rje rje ltar ba lta'o/ /rigs kyi lha mo/ de nas tshong dpon gyi khye'u chu 'bebs kyis
383a6(rgyud): phyogs bzhir brgyugs te chu btsal kyang der chu ma snyed nas phyogs bzhir bltas pa dang / des ha cang yang thag mi ring ba zhig na shing ljon pa chen po mang
383a7(rgyud): p o zhig mthong nas shing ljon pa de dag la 'dzegs te shing gi yal ga rnams bcad nas shing gi yal ga de dag khyer te rdzing chen po ga la ba der song ste
383b1(rgyud): phyin pa dang / shing gi yal ga de rnams kyis nya khri po de dag la shin tu bsil ba'i gri ba mar byas so/ /rigs kyi lha mo/ de nas tshong dpon gyi khye'u chu 'bebs
383b2(rgyud): rdzing der chu 'bab pa tshol te gang nas chu 'bab ces de phyogs bzhir brgyugs pa dang chu ma rnyed nas der myur ba myur bar chu'i rgyun de nyid kyi srol du song ste/ rigs kyi lha mo/
383b3(rgyud): 'brog khong khong na yod pa'i rdzing der chu 'bab pa zhes bya ba'i chu klung chen po de las der chu 'bab pa'i klung de'ang de'i tshe sdig pa can gyi sems
383b4(rgyud): can zhig gis nya khri po de dag gi phyir ci nas kyang nya de dag la chu 'bab par mi 'gyur bu de lta bu'i phyogs kyi grog po chen por klung de phab bo/ /des de mthong
383b5(rgyud): nas kyang bsam pa/ klung 'di ni skye bo stong gis kyang srol de nyid du dbab par mi nus na bdag gis lta dbab par ga la nus snyam nas de phyir log go /rigs
383b6(rgyud): kyi lha mo/ de nas tshong dpon gyi khye'u chu 'bebs rangs pa rings par rgyal po lha'i dbang phyug 'od ga la ba der song ste phyin nas rgyal po lha'i dbang phyug 'od
383b7(rgyud): kyi rkang pa la ma go bos mchod de phyogs gcig tu 'dug nas de dag rgyus kyis smras te bdag gis lha'i chags 'og tu grong dang / grong khyer dang / grong rdal thams
384a1(rgyud): @#/ /cad du sems can rnams kyi nad kyi rgyun ni bkum na gnas che ge mo zhes bgyi ba zhig 'brog khong khong na yod ces bgyi ba'i
384a2(rgyud): r dzing zhig mchis pa de na nya khri zhig gnas pa chab dang bral nas gdugs kyis gdugs shing mchis te ji ltar mi rnams la stsal ba ltar ci nas dud
384a3(rgyud): 'gro'i skye gnas su gyur pa/ de dag la'ang srog stsol bar 'tshal na lhas glang po che nyi shu zhig bdag la stsal du gsol/ rgyal po lha'i dbang phyug
384a4(rgyud): 'od kyis sman pa'i rgyal po la glang po che nyi shu zhig byin cig ces blon po rnams la bsgo'o/ /blon po rnams kyis smras pa/ sems can chen po /
384a5(rgyud): glang po che'i lhas ga la ba der song la glang po che nyi shu khrid de sems can rnams la phan gdags pa dang / bde ba gyis shig /rigs kyi lha mo/
384a6(rgyud): de nas tshong dpon gyi khye'u chu 'bebs rang gi bu chu'i gos dang / chu'i snying po dang lhan cig tu glang po che nyi shu khrid nas glang po che'i rdzi bo las ba
384a7(rgyud): l ang gi rkyal pa brgya blangs te slar log nas chu 'bab ces bya ba'i chu klung chen po gang du bab pa der song ste rkyal pa de dag chus bkang nas glang po che'i
384b1(rgyud): rgyab tu chu bkal te myur ba myur bar 'brog khong khong na yod pa'i rdzing ga la ba der song nas phyin pa dang / chu de glang po che'i steng nas phab ste phyogs bzhi nas rdzing bu
384b2(rgyud): chus bkang nas phyogs bzhir 'gro ba dang / tshong dpon gyi khye'u chu 'bebs gang dang / gang du 'gro ba de dang / de logs su nya khri po de dag rgyug go /rigs kyi lha mo/ de nas
384b3(rgyud): tshong dpon gyi khye'u chu 'bebs 'di snyam du sems te ci'i phyir nya khri po 'di dag bdag ga la ba de logs su rgyug snyam mo/ /de'ang 'di snyam du sems te nya khri po
384b4(rgyud): 'di dag ni bkres pa'i mes yongs su nyen nas bdag la bza' ba slong du nges kyi/ bdag gis kha zas sbyin par bya'o snyam mo/ /rigs kyi lha mo/ de nas tshong
384b5(rgyud): dpon gyi khye'u chu 'bebs kyis rang gi bu chu'i gos la 'di skad ces smras so/ /bu/ glang po che thams cad kyi nang nas mgyogs pa'i mchog la zhon te bdag cag
384b6(rgyud): gi khyim du myur ba myur bar song ste mes po tshong dpon la/ kye mes po/ chu 'bebs kyi mchid nas khyim 'di na pha ma dang / spun dang / sring mo dang / bran pho dang /
384b7(rgyud): bran mo dang / las bgyid pa rnams kyi kha zas sbyar ba gang ci mchis pa thams cad gcig tu bsdus te chu'i gos glang po che la zhon pa'i lag tu myur bar rdzongs
385a1(rgyud): @#/ /shig ces mchi'o zhes de skad gyis shig /de nas khye'u chu'i gos glang po che de la zhon nas myur ba myur bar rgyug cing rab tu
385a2(rgyud): r gyug ste rang gi khyim ga la ba der song nas phyin pa dang de dag rgyus kyis zhib tu smras te de nas khye'u chu'i gos kyis sngar smos pa'i kha zas sbyar ba de thams
385a3(rgyud): cad glang po che'i rgyab du bkal nas glang po che de la zhon te 'brog khong khong na yod pa'i rdzing ga la ba dar dong ba dang / chu 'bebs kyis rang gi bu chu'i gos
385a4(rgyud): m thong nas dga' mgu ste bu las zan blangs nas phrul te rdzing der gtor nas nya khri po de dag tshim par byas nas 'di snyam du bdag gis dus gzhan
385a5(rgyud): zhig na dgon pa'i gnas shig na dge slong theg pa chen po klog pa las thos na/ su 'chi ba'i dus kyi tshe de bzhin gshegs pa rin chen gtsug tor
385a6(rgyud): can gyi mtshan thos pa de bde 'gro mtho ris kyi 'jig rten du skye'o zhes thos kyi/ bdag gis nya de dag la rten cing 'brel bar 'byung ba'i chos zab mo'ang
385a7(rgyud): bshad la de bzhin gshegs pa dgra bcom pa yang dag par rdzogs pa'i sangs rgyas rin chen gtsug tor de'i mtshan kyang bsgrags par bya'o snyam mo/ /
385b1(rgyud): de'i tshe na dzam+bu'i gling 'di na sems can rnams kyi lta ba gnyis gyur te kha cig ni theg pa chen po la mngon par dad do/ /kha cig ni smod do/ /de nas tshong dpon
385b2(rgyud): g yi khye'u chu 'bebs kyis de'i tshe rdzing bu der rkang pa gnyis ka'i pus mo nub tsam du 'bogs te bcom ldan 'das de bzhin gshegs pa dgra bcom pa
385b3(rgyud): yang dag par rdzogs pa'i sangs rgyas rin chen gtsug tor can de la phyag 'tshal lo zhes ched du brjod pa de skad du ched du brjod do/ /de bzhin gshegs pa
385b4(rgyud): r in chen gtsug tor can sngon byang chub sems dpa' spyad pa spyod pa na phyogs bcu dag na gang su dag 'chi ba'i dus kyi tshe nga'i ming thos pa de dag de nas shi
385b5(rgyud): 'phos nas sum cu rtsa gsum gyi lha rnams dang skal ba mnyam par skye bar gyur cig ces smon lam de skad btab po/ /de nas tshong dpon gyi khye'u chu 'bebs
385b6(rgyud): kyis dud 'gro'i skye gnas su gyur pa de dag la chos 'di bshad de/ 'di lta ste/ 'di yod pa'i phyir 'di 'byung / 'di skyes pas 'di skye ba ste/ 'di lta ste/
385b7(rgyud): ma rig pa'i rkyen gyis 'du byed rnams/ 'du byed kyi rkyen gyis rnam par shes pa/ rnam par shes pa'i rkyen gyis ming dang / gzugs/ ming dang / gzugs kyi
386a1(rgyud): @#/ /rkyen gyis skye mched drug /skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/
386a2(rgyud): sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang /
386a3(rgyud): sdug bsngal ba dang / yid mi bde ba dang / 'khrugs pa rnams 'byung bar 'gyur te/ de ltar sdug bsngal gyi phung po chen po 'ba' zhig po 'di dag
386a4(rgyud): 'byung bar 'gyur ro/ /'di lta ste/ ma rig pa 'gags pas 'du byed rnams 'gag par 'gyur ba nas/ de ltar sdug bsngal gyi phung po chen po 'ba'
386a5(rgyud): zhig po 'di'ang 'gag par 'gyur ro zhes bya ba'i bar du'o/ /rigs kyi lha mo/ de ltar de'i tshe de'i dus na tshong dpon gyi bu chu 'bebs kyis dud 'gro'i skye
386a6(rgyud): gnas su gyur pa de dag la chos dang ldan pa'i gtam 'di brjod nas rang gi bu chu'i gos dang / chu'i snying po dang lhan cig tu rang gi khyim du phyin pa'i bar
386a7(rgyud): du'o| |de nas dus gzhan zhig na tshong dpon gyi khye'u chu 'bebs dus ston chen po zos nas chang gis ra ro ste mal na nyal ba dang / de'i tshe de'i dus na
386b1(rgyud): ltas chen po byung bar gyur te mtshan mo de 'das pa dang / nya khri po de dag 'chi ba'i dus byas par gyur nas sum cu rtsa gsum gyi lha rnams dang skal ba mnyam par
386b2(rgyud): skyes so/ /skyes ma thag tu de dag 'di lta bu'i tshul gyis sems kyi rnam par rtog pa skyes te bdag cag dge ba'i las kyi rgyu gang gis sum cu rtsa gsum
386b3(rgyud): gyi lha rnams kyi nang 'dir skyes snyam mo/ /de dag yang 'di snyam du sems te bdag cag dzam+bu'i gling de na nya khrir gyur te bdag cag dud 'gro'i skye gnas
386b4(rgyud): su gyur pa las tshong dpon gyi khye'u chu 'bebs kyis chu mang po dang / kha zas kyi mchog gis tshim par byas te bdag cag la rten cing 'brel par 'byung ba zab
386b5(rgyud): mo'i chos kyang bstan/ de bzhin gshegs pa dgra bcom pa yang dag par rdzogs pa'i sangs rgyas rin chen gtsug tor can gyi mtshan kyang bsgrags
386b6(rgyud): pas dge ba'i chos kyi rgyu de dang / rkyen des bdag cag lha rnams kyi nang 'dir skyes kyi/ bdag cag tshong dpon gyi khye'u chu 'bebs ga la ba der song
386b7(rgyud): s te phyin nas de la mchod par bya'o snyam nas de nas lha'i bu khri po de dag sum cu rtsa gsum gyi lha rnams kyi nang nas mi snang bar gyur nas tshong dpon
387a1(rgyud): @#/ /gyi bu chu 'bebs kyi khyim du lhags te de'i tshe tshong dpon gyi khye'u chu 'bebs mal na nyal zhing 'dug pa de la lha'i bu de dag
387a2(rgyud): gis mu tig gi se mo do khri ni mgo'i thad kar bzhag / mu tig gi se mo do khri ni rkang pa'i drung du bzhag /mu tig gi se mo do khri ni g.yas logs su bzhag/
387a3(rgyud): mu tig gi se mo do khri ni g.yon logs su bzhag ste pus mo nub tsam du me tog man dA ra ba'i char chen po yang phab/ lha'i sil snyan rnams kyang dkrol/
387a4(rgyud): nas des dzam+bu'i gling pa thams cad kyang sad/ tshong dpon gyi bu chu 'bebs kyang sad do/ /de nas lha'i bu khri po de dag nam mkha' la dong ste lha'i bu
387a5(rgyud): de dag rgyal po lha'i dbang phyug 'od kyi yul gyi gnas dang / gnas gzhan dag tu'ang me tog man dA ra ba'i char 'bebs shing nags khong khong na
387a6(rgyud): y od pa'i rdzing chen po ga la ba der dong nas de dag gis rdzing chen po der me tog man dA ra ba'i char chen po mngon par phab ste de nyid du mi snang bar gyur nas
387a7(rgyud): slar yang lha'i gnas su dong ste de nas 'dod pa'i yon tan lnga po dag gis dga' zhing rtse ste dga' mgur spyod cing dpal dang / skal ba bzang po
387b1(rgyud): chen po dag kyang myong ngo / /dzam+bu'i gling du nam langs pa dang de nas rgyal po chen po lha'i dbang phyug 'od kyis skar mkhan dang / blon po chen po rnams
387b2(rgyud): la smras pa/ ci'i phyir mdangs sum ltas 'di dag byung / de dag gis smras pa/ lha/ mkhyen par mdzad du gsol/ tshong dpon gyi khye'u chu 'bebs kyi
387b3(rgyud): khyim du mu tig gi se mo do bzhi khri'i char bab cing me tog man dA ra ba'i char yang phab bo zhes byas pa dang / khyed dong la tshong dpon gyi bu chu 'bebs la
387b4(rgyud): snyan pa'i tshig gis bos shig / de nas skar mkhan dang / blon po chen po rnams chu 'bebs kyi khyim ga la ba der dong ste phyin nas tshong dpon gyi bu chu 'bebs
387b5(rgyud): la 'di skad ces smras so/ /rgyal po lha'i dbang phyug 'od khyod la 'bod do/ /de nas tshong dpon gyi khye'u chu 'bebs blon po rnams dang lhan cig tu rgyal po lha'i
387b6(rgyud): dbang phyug 'od ga la ba der song pa dang / rgyal pos smras pa/ chu 'bebs/ mdangs sum de 'dra ba'i ltas byung ba 'di ci'i ltas shes sam/ de nas tshong
387b7(rgyud): dpon gyi khye'u chu 'bebs kyis rgyal po lha'i dbang phyug 'od la 'di skad ces smras so/ /lha/ bdag gis 'tshal te nya khri po de dag gum par gyur du nges so/ /
388a1(rgyud): @#/ /rgyal pos smras pa/ ji ltar shes/ chu 'bebs kyis smras pa/ lha/ chu'i gos rdzing der nya khri po de dag gum mam/ ma gum bltar
388a2(rgyud): stsal to/ /rgyal pos smras pa/ de ltar gyis shig /de nas tshong dpon gyi bu chu 'bebs kyis khye'u chu'i gos la 'di skad ces smras so/ /'brog khong khong
388a3(rgyud): na yod pa'i rdzing gi nya khri po de dag shi'am/ ma shi ltos shig /de nas khye'u chu'i gos myur ba myur bar 'brog khong khong na yod pa'i rdzing chen po ga la ba
388a4(rgyud): der song ba dang / nya khri po de dag shi ba'i dus byas par gyur cing me tog man dA ra ba'i char chen po bab pa'ang mthong nas slar logs te pha la smras pa/ nya rnams
388a5(rgyud): gum par gyur to/ /de nas tshong dpon gyi bu chu 'bebs kyis khye'u chu'i gos la tshig de thos pa dang / rgyal po lha'i dbang phyug 'od ga la ba der song nas
388a6(rgyud): de dag rgyus nas zhib tu smras te/ lha/ mkhyen par mdzad du gsol/ nya khri po de dag thams cad ni gum par gyur nas sum cu rtsa gsum gyi lha rnams
388a7(rgyud): kyi nang du skyes te de dag bdag gis mthus mdang sum de lta bu'i dge ba'i ltas de dag byung ste bdag gi khyim du'ang mu tig gi se mo do bzhi khri dang / lha'i
388b1(rgyud): me tog man dA ra ba'i char yang phab po/ de nas rgyal po de dga' zhing mgu zhing dga' ste yi rangs par gyur to/ /de nas bcom ldan 'das kyis rigs kyi lha mo byang chub yang
388b2(rgyud): dag par bsdus pa la 'di skad ces bka' stsal to/ /rigs kyi lha mo/ de'i tshe de'i dus na rgyal po lha'i dbang phyug 'od ces bya bar gyur pa de gzhan zhig yin
388b3(rgyud): snyam du khyod sems na de de ltar mi blta'o/ /de ci'i phyir zhe na/ shAkya lag na be con can de'i tshe de'i dus na rgyal po lha'i dbang phyug 'od ces bya bar gyur
388b4(rgyud): to| |rigs kyi lha mo/ de'i tshe de'i dus na tshong dpon ral pa 'dzin ces bya bar gyur pa de gzhan zhig yin snyam du khyod sems na de de ltar mi blta'o/ /de ci'i
388b5(rgyud): phyir zhe na/ rgyal po zas gtsang ma de'i tshe de'i dus na tshong dpon ral pa 'dzin ces bya bar gyur to/ /rigs kyi lha mo/ de'i tshe de'i dus na tshong dpon gyi bu chu 'bebs
388b6(rgyud): zhes bya bar gyur pa de gzhan zhig yin snyam du khyod sems na de de ltar mi blta'o/ /de ci'i phyir zhe na/ de'i tshe de'i dus na nga tshong dpon ral pa 'dzin gyi bu chu 'bebs
388b7(rgyud): zhes bya bar gyur to/ /rigs kyi lha mo/ de'i tshe de'i dus na chung ma chu'i pad+ma'i snying po zhes bya bar gyur pa de gzhan zhig yin snyam du khyod sems na de de ltar mi blta'o/ /
389a1(rgyud): @#/ /de ci'i phyir zhe na/ shAkya'i bu mo sa 'tsho ma de'i tshe de'i dus na tshong dpon gyi bu chu 'bebs kyi chung ma chu'i pad+ma'i snying po zhes bya bar gyur
389a2(rgyud): to| |sgra gcan zin ni de'i tshe de'i dus na khye'u chu'i gos zhes bya bar gyur to/ /kun dga' bo ni de'i tshe de'i dus na khye'u chu'i snying po zhes bya bar gyur to/ /rigs kyi
389a3(rgyud): lha mo| |de'i tshe de'i dus na nya khri por gyur pa de dag gzhan zhig yin snyam du khyod sems na de de ltar mi blta'o/ /de ci'i phyir zhe na/ 'bar ba'i khyad par gyi
389a4(rgyud): gzi brjid kyi rgyal po la sogs pa lha'i bu khri po 'di dag de'i tshe de'i dus na nya khrir gyur to/ /gang dag ngas chu dang / kha zas kyi mchog gis tshim par byas
389a5(rgyud): shing | rten cing 'brel par 'byung ba'i zab mo'i chos kyang bstan/ de bzhin gshegs pa dgra bcom pa yang dag par rdzogs pa'i sangs rgyas rin chen
389a6(rgyud): g tsug tor can gyi mtshan yang bsgrags pa ste dge ba'i las kyi rgyu des nga'i gan du 'dir lhags te des na de ltar bla na med pa yang dag par rdzogs pa'i byang
389a7(rgyud): chub tu lung bstan te rab tu dga' ba dang / rab tu dang ba dang / mchog tu dga' ba dang / gus par chos mnyan pas thams cad lung bstan pa thob par bya ba'i
389b1(rgyud): ming thob par gyur to/ /rigs kyi lha mo/ de'i tshe de'i dus na shing gi lha mor gyur pa de gzhan zhig yin snyam du khyod sems na de de ltar mi blta'o/ /de ci'i phyir zhe na/ rigs kyi lha mo/
389b2(rgyud): khyod de'i tshe de'i dus na shing gi lha mor gyur to/ /rigs kyi lha mo/ rnam grangs 'dis na 'khor ba na 'khor ba'i tshe ngas ji ltar sems can mang po byang chub tu yongs su smin par
389b3(rgyud): byas te de dag thams cad bla na med pa yang dag par rdzogs pa'i byang chub tu lung bstan pa'i sa thob par 'gyur bar rig par bya'o/ /gser 'od dam pa mdo sde'i dbang po'i rgyal
389b4(rgyud): po las/ chu 'bebs kyis gdul bya'i nya'i sngon byung ba'i le'u zhes bya ste nyi shu rtsa lnga pa'o// //bam po bcu pa/rigs kyi lha mo/ gzhan yang / byang chub sems dpa' ni gzhan la phan
389b5(rgyud): pa'i phyir lus kyang yongs su gtong ngo / /de ji lta zhe na/ dri ma med cing shin tu rgyas pa'i yon tan rnam pa sna tshogs brgya'i 'od zer snang ba dang / lha yul du rnam par 'phro ba thogs pa
389b6(rgyud): med pa'i ye shes mthong ba dang / stobs kyis pha rol gnon pa'i bcom ldan 'das dge slong stong gis yongs su bskor te yul lnga len gyi ljongs su ljongs rgyu zhing gshegs nas
389b7(rgyud): nags sna tshogs zhig tu byon pa dang / des der sngo zhing 'jam la mthing kar 'dug pa'i spang gi ngos la me tog dri zhim pa rnam pa sna tshogs kyis rab tu brgyan pa'i sa phyogs shig
390a1(rgyud): @#/ /gzigs so/ /gzigs nas kyang bcom ldan 'das kyis tshe dang ldan pa kun dga' bo la bka' stsal pa/ kun dga' bo/ sa phyogs 'di ni mdzes pa
390a2(rgyud): ste 'di na gtam gyi gnas kyi mtshan ma yod kyi/ da de bzhin gshegs pa'i gdan things shig /de nas des bcom ldan 'das kyi bka' bzhin du gtan bting
390a3(rgyud): ngo| |gdan bting nas kyang bcom ldan 'das la 'di skad ces gsol to/ /gdan bting lags na bcom ldan gtso bo mchog /mi la mchog stsol dam pa srid
390a4(rgyud): bcings dkrol/ /bzhugs te mi la sman slad mthar bgyid kyi/ /bka' mchid dam pa bdud rtsi gsung du gsol/ /de nas bcom ldan 'das gdan de la bzhugs
390a5(rgyud): nas dge slong rnams la bka' stsal pa/ dge slong dag /khyed bya dka' ba byed pa'i byang chub sems dpa'i rus pa rnams blta bar 'dod dam/ de skad ces
390a6(rgyud): bka' stsal pa dang / bcom ldan 'das la dge slong dag gis 'di skad ces gsol to/ /drang srong dam pa sems can mchog gi snying po pa/ /bzod dang brtson
390a7(rgyud): 'grus che la zhi dang dul dga' zhing / /blo gros dran dga' yon tan dpag med gnas gyur gyi/ /rus pa bdag cag blta ba'i dus lags de legs shod/ /de nas
390b1(rgyud): bcom ldan 'das kyis zhabs kyi mthil 'khor lo rtsibs stong gi ri mo can dang / me tog ka ma la gsar du kha bye ba ltar 'jam pa'i phyag gis sa'i ngos la brdabs te bsnun ma thag
390b2(rgyud): tu sa rnam pa drug tu g.yos te nor bu dang / gser dang / dngul las byas pa'i mchod rten zhig de nas byung ngo / /de nas bcom ldan 'das kyis tshe dang ldan pa kun dga' bo la
390b3(rgyud): bka' stsal pa/ kun dga' bo/ mchod rten 'di phye zhig /de nas tshe dang ldan pa kun dga' bos bcom ldan 'das kyi ltar mnyan nas mchod rten de phye ba dang / des der gser gyi 'od
390b4(rgyud): 'phro ba can gyi nor bu dang / mu tig gis khebs par g.yogs pa'i gser gyi za ma tog gcig mthong ngo / /mthong nas kyang bcom ldan 'das la 'di skad ces gsol to/ /bcom
390b5(rgyud): ldan 'das/ gser gyi za ma tog dag cig mchis so/ /bcom ldan 'das kyis bka' stsal pa/ za ma tog bdun po 'di dag thams cad phye zhig /de bzhin du thams cad kha phye ba dang /
390b6(rgyud): des der rus pa'i kha dog kha ba dang / me tog ku mu da 'dra ba dag gcig mthong ngo / /mthong nas kyang bcom ldan 'das la 'di skad ces gsol to/ /bcom ldan 'das/ rus pa
390b7(rgyud): dag gcig gda'o/ /bcom ldan 'das kyis bka' stsal pa/ kun dga' bo/ skyes bu chen po'i rus pa rnams khyer te shog /de nas tshe dang ldan pa kun dga' bos rus pa de
391a1(rgyud): @#/ /dag blangs te sangs rgyas bcom ldan 'das la phul ba dang / bcom ldan 'das kyis rus pa rnams dge 'dun gyi mdun du bsnams te phyag
391a2(rgyud): bzhes nas bka' stsal pa/ rus pa 'di dag yon tan mchog rab tshogs ldan blo gros mchog /dul dang bsam gtan bzod pa spro ba grags mchog dam pa ste/ /
391a3(rgyud): blo gros ldan rnams phyir zhing rtag tu byang chub 'di la ni/ /spro brtan mos dang blo gros mchog tu sbyin la dga' bar byas/ /de nas bcom ldan 'das kyis dge slong
391a4(rgyud): rnams la bka' stsal pa/ dge slong dag /byang chub sems dpa'i rus pa tshul khrims dang / yon tan gyis yongs su bsgos pa/ mchog tu mthong bar dka' ba/
391a5(rgyud): bsod nams kyi zhing du gyur pa rnams la phyag tshol cig /de nas dge slong de dag gis thal mo sbyar te 'dun pa'i yid kyis rus pa rnams la phyag btsal to/ /de nas
391a6(rgyud): tshe dang ldan pa kun dga' bos thal mo sbyar te bcom ldan 'das la 'di skad ces gsol to/ /bcom ldan 'das/ de bzhin gshegs pa ni 'jig rten thams
391a7(rgyud): cad las mngon par 'phags pa sems can thams cad kyi phyag bgyis pa lags na ji ltar de bzhin gshegs pa nyid rus pa 'di dag la phyag bzhes/ de nas
391b1(rgyud): bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ rus pa 'di dag gis nga 'di ltar myur du bla na med pa yang dag
391b2(rgyud): par rdzogs pa'i byang chub tu mngon par rdzogs par sangs rgyas so/ /kun dga' bo/ sngon byung ba 'das pa'i dus rgyal po shing rta chen po zhes bya ba bzhon pa dang /
391b3(rgyud): stobs du ma dang ldan pa/ thogs pa med pa'i stobs kyis pha rol gnon pa zhig byung ste de la bu lha gzhon nu dang 'dra ba gsum zhig yod de sgra chen po dang / lha
391b4(rgyud): chen po dang / snying stobs chen po'o/ /de nas rgyal po chen po rtse ba'i phyir skyed mos tshal gyi sar byung ba dang / gzhon nu de dag skyed mos tshal de'i yon tan la
391b5(rgyud): chags shing me tog 'dod pas phan tshun du rgyu ste nags khrod chen po bcu gnyis su zhugs so/ /de nas rgyal po'i bu dag dong ba dang / gzhon nu'i rim gro pa rnams
391b6(rgyud): kyang rgyal bus bskrad nas phan tshun du dong ste kun tu bsrungs pa'i skyed mos tshal chen po'i nags khrod bcu gnyis su zhugs so/ /de nas sgra chen pos nu bo gnyis
391b7(rgyud): la smras pa/ kho bo'i snying la 'jigs pas non na 'dir bdag cag gcan gzan gyis bsad du 'ong gi tshur shog /lha chen pos smras pa/ bdag la 'jigs pa /
392a1(rgyud): @#/ /ni ma mchis na skye bo sdug pa dang bral ba snyam bgyid pa'i snying du gyur to/ /snying stobs chen pos smras pa/ thub pas bsngags pa'i nags
392a2(rgyud): khrod dben pa 'dir/ /bdag ni mi 'jigs mya ngan ma mchis kyi/ /shin tu rgyas mchog don chen rnyed snyam ste/ /bdag gi snying 'di rab tu dga' bar gyur//
392a3(rgyud): de nas rgyal bu gzhon nu de dag nags khrod bcu gnyis po de dag gi khrod du rgyu ba na stag mo bu byung nas zhag drug gam/ zhag bdun zhig lon par gyur la
392a4(rgyud): bu lngas bskor te bkres shing skom pas nyams su smad nas lus shin tu nyam chung bar gyur pa de 'dra ba zhig mthong ngo / /mthong nas kyang sgra chen pos smras
392a5(rgyud): pa| kye ma'o/ nyon mongs ma 'di bu byung nas zhag drug gam/ zhag bdun zhig lon par gyur la de ltar zas ma rnyed pas yang na ni rang gi bu la za bar 'gyur/
392a6(rgyud): yang na ni bkres pas 'chi ba'i dus byed par 'gyur ro/ /snying stobs chen pos smras pa/ nyon mongs ma 'di'i zas ci/ sgra chen pos smras pa/ 'dir gang
392a7(rgyud): sha sar pa dang / khrag dron mo yod na de ni stag dang / dom dang / dred dang / seng ge rnams kyi zas yin no zhes zer ro/ /lha chen pos smras pa/ 'dir nyon mongs
392b1(rgyud): ma 'di bkres pa dang / skom pa dang ldan pa'i lus su gyur pas srog gi lhag ma cung zad gcig lus te rab tu nyam chung ba 'dis gnas 'dir zas skom tshol ni mi
392b2(rgyud): nus na 'di'i srog yongs su bsrung ba'i phyir su zhig rang gi lus yongs su gtong bar byed par 'gyur zhig gu / sgra chen pos smras pa/ kye/ rang gi lus yongs
392b3(rgyud): su btang ba ni bya dka' ba'o/ /snying stobs chen pos smras pa/ bdag cag lta bu srog dang / lus la mngon par chags pa blo chung ba rnams la ni tshul 'di bya
392b4(rgyud): dka' ba lags kyi/ gzhan lus yongs su gtong ba la zhugs pa/ gzhan la phan par brtson pa'i skyes bu dam pa rnams la ni bya dka' ba ma lags so/ /
392b5(rgyud): yang | brtse ba'i snying rje las byung 'phags pa'i sems can dag /lha yul dang ni sa 'dir rang lus rnyed snyam ste/ /gzhan gyi srog phyir mthun pa'i dga' ba'i yid
392b6(rgyud): kyis ni/ /'gyur ba med par 'dir ni rnam pa brgya yis gtse/ /de nas rgyal bu gzhon nu de shin tu mi dga' ste stag mo de la mig mi 'dzums par ring zhig tu bltas
392b7(rgyud): nas song ngo / /de nas snying stobs chen po 'di snyam du sems te da ni bdag gis lus 'di yongs su btang ba'i dus la bab bo/ /de ci'i phyir zhe na/ 'jig cing 'gyes
393a1(rgyud): @#/ /pa'i chos can mthar 'byed mthar ngan pa/ /rnag can lus 'di zas dang skom dang mal cha dang / /bzhon pa 'os pa chen po
393a2(rgyud): dag gis ring bsrungs kyang / /sngar med rang gi rang bzhin mi 'dor byas don med/ /yang na thams cad du mi gtsang bar gyur pas na de'i 'tsho ba med
393a3(rgyud): kyi| de bdag gis de las bzang po'i las la sbyar bar bya'o/ /de'i phyir bdag skye ba dang / 'chi ba'i rgya mtsho las bsgral ba'i gru bo che lta bur 'gyur ro/ /
393a4(rgyud): yang | snying po med lus dbu ba 'dra la srin bu brgyas gang byas pa chud gzon pa/ /'bras dang 'dra ba'i srid pa brgya ldan gcin dang phyi sas gang ba 'di
393a5(rgyud): btang ste/ /mya ngan med cing 'gyur med phung med dri med bsam gtan la sogs yon tan gyis/ /kun tu gang ba'i chos sku yon tan brgyas gang rdul dang bral
393a6(rgyud): ba thob par bya/ /de snying rje chen po mchog dang ldan pa'i snying du gyur pas de ltar btul nas khyed gnyis gshegs su gsol/ bdag ni rang gi bgyi ba zhig
393a7(rgyud): gi slad du nags khrod chen po bcu gnyis su 'jug go zhes de gnyis bskrad do/ /de nas rgyal pu gzhon nu snying stobs chen po nags 'dab de nas slar log
393b1(rgyud): ste stag gi gnas su song nas nags kyi yal ga la gos gzar te/ bdag ni 'gro la phan phyir byang chub mtshungs pa med pa zhi ba thob 'dod de/ gzhan
393b2(rgyud): gyis btang bar dka' ba'i lus ni blo gros 'gyur ba med pa'i snying rjes sbyin/ /bdag gis skyon med byang chub ring med rgyal sras rnams kyis gnyer ba thob par
393b3(rgyud): shog |bdag gis srid ba'i rgya mtsho rab tu 'jigs las 'jig rten gsum po bsgral bar bya/ zhes smon lam btab bo/ /de nas snying stobs chen pos stag
393b4(rgyud): mo'i mdun du nyal ba dang / de nas byams pa dang ldan pa'i byang chub sems dpa' la stag mos ci'ang ma byas so/ /de nas byang chub sems dpas/ kye ma'o/
393b5(rgyud): 'di ni nyam chung pas mi nus so snyam nas langs te/ snying brtse ba'i blo gros kyis mtshon cha btsal na gang nas kyang mtshon cha ma rnyed nas de nas 'od ma'i yal
393b6(rgyud): ga lo brgya lon pa sra ba zhig blangs te bdag gis mgul ba bcad nas stag mo'i mdun du 'gyel to/ /byang chub sems dpa' 'gyel ma thag tu chu'i dbus
393b7(rgyud): su son pa'i gru rlung gis bskyod pa bzhin du sa 'di rnam pa drug tu g.yos so/ /nyi ma'ang sgra gcan gyis zin pa bzhin du 'od zer rnams kyis mdzes pa med
394a1(rgyud): @#/ /do| |lha'i spos dang / phye ma dang 'dres pa'i me tog gi char yang bab bo/ /de nas lha zhig gis ngo mtshar du gyur pa'i yid kyis byang chub
394a2(rgyud): sems dpa' la bstod pa/ blo gros bzang po khyod 'dir ji ltar thugs rjes sems can rnams khyab ste/ /mi yi dbang po rab tu dgyes pas ji ltar sku 'di
394a3(rgyud): btang bas na/ /skye ba dang ni 'chi ba'i don dang bral ba zhi ba'i gnas kyi mchog /zhi ba gtsang ma khyod kyis 'dir ni tshegs med ring por mi thogs brnyes/
394a4(rgyud): de nas stag mo des byang chub sems dpa'i lus khrag gis sbags pa la bltas nas yud tsam gyis sha dang / khrag med par rus pa tsam zhig lus par
394a5(rgyud): byas so/ /de nas sgra chen pos sa g.yos pa de la bsams nas lha chen po la 'di skad ces smras so/ /ji ltar phyogs bcur rgya mtsho mthar thug rgya mtshor
394a6(rgyud): bcas pa yi/ /sa 'di rab tu g.yos shing nyi ma'ang 'od ni med gyur la/ /me tog char pa 'bab cing kho po'i yid kyang 'khrugs pas na/ /da gzod bdag gi
394a7(rgyud): nu bos rang gi lus ni btang yang dag / lha chen pos smras pa/ de ni ji ltar snying rje'i tshig smra la/ /bkres dang ldan zhing sdug bsngal brgyas gtses pa/ /shin
394b1(rgyud): tu nyam chung rang gi bu la yang / /za bar chas la lta bas bdag kyang dogs/ /de nas rgyal bu gzhon nu de gnyis rab tu mya ngan gyis non nas mchi mas mig gang ste lam
394b2(rgyud): de nyid la slar log nas stag mo'i drung du phyin pa dang / gos thams cad ni 'od ma'i yal ga dag la gzar/ rus pa rnams ni bye zhing bral/ khrag ni rdzab du
394b3(rgyud): gyur| skra ni phyogs dang / phyogs mtshams su 'thor ba mthong ngo / /mthong nas kyang brgyal te rus pa'i steng du 'gyel nas ring zhig lon pa dang / 'du shes
394b4(rgyud): rnyed de langs nas lag pa bsgreng ste nyam thag pa'i sgra phyung ngo / /kye ma'o nu bo sdug pa dang ni rgyal po dang / /de bzhin du ni bu la rab tu gdung ba'i ma/ /pad+ma
394b5(rgyud): 'dra ba'i mig ring khyod kyis gar bzhag ces/ /ma ni bdag cag la yang tha chung 'dri bar 'gyur/ /kye ma bdag cag gnyis ni sa phyogs 'di nyid du/ /shi na legs
394b6(rgyud): kyi gson pa de lta ma yin no/ /snying stobs chen po med par gyur pas bdag cag la/ /pha ma dag gis ji ltar lto ba ster bar 'gyur/ /de nas rgyal bu gzhon nu de gnyis snying
394b7(rgyud): rje rje'i skad du rnam pa mang por dus nas dong ngo / /de nas rgyal bu gzhon nu'i rim gro pa rnams kyang gzhon nu tshol zhing phyogs dang / phyogs mtshams su rgyug pa dang / gcig
395a1(rgyud): @#/ /gis gcig mthong nas/ gzhon nu ga re/ gzhon nu ga re zhes 'dri'o/ /de'i tshe btsun mo mal na nyal ba'i rmi lam na sdug pa dang bral
395a2(rgyud): bar rmis pa la/ 'di lta ste/ nu ma gnyis bcad pa dang / so phyung ba dang / thi ba'i phrug gu skrag pa gsum zhig rnyed pa las gcig khras khyer bar rmis so/ /de nas
395a3(rgyud): btsun mo sa g.yos pas snying dngangs te mod la sad nas sems pa la zhugs te/ 'byung po'i rten ma rgya mtsho'i gos can 'di ni kun tu rab g.yo ci zhig gu/ /nyi ma'i
395a4(rgyud): 'od zer med par gyur pas nga yi snying la mya ngan 'gyur ba ston/ /nga yi lus ni zhum zhing mig kyang g.yo la rang gi nu ma bcad rmis pa/ /nga yi bu rnams nags khrod
395a5(rgyud): 'dir ni rtser dong ba la dge bar 'gyur ram kye/ /de nas de snyam du bsams pa dang / bran mo'ang snying myos te 'ongs nas btsun mo la smras pa/ jo mo/ gzhon nu'i
395a6(rgyud): rim gro pa dag gzhon nu tshol zhing mchis na jo bo stor ces gda'o/ /de skad ces thos ma thag tu btsun mo'i snying 'dar zhing mig dang / gdong mchi mas gang ste
395a7(rgyud): rgyal po'i gan du song nas smras pa/ lha/ bdag gi bu sdug pa stor ces thos so/ /rgyal po'ang snying 'dar zhing shin tu myos te/ kyi hud/ bdag gi bu sdug pa dang bral
395b1(rgyud): ba lta zhes smras so/ /de nas rgyal pos btsun mo dbugs dbyung ba'i phyir/ nga gzhon nu btsal ba la nan tan du byed kyi bzang mo/ mya ngan ma byed cig /der gzhon nu tshol ba la
395b2(rgyud): zhugs pa dang / skye bo'i tshogs dag rong rong por gyur to/ /de nas ring po ma lon par rgyal pos rgyal bu gzhon nu gnyis rgyang ring po nas 'ong ba mthong ngo / /mthong nas kyang
395b3(rgyud): smras pa/ gzhon nu de dag ni 'ong na thams cad ni ma yin te/ kyi hud/ bu dang bral ba zhes bya ba ni sdug bsngal pa'o/ /ji ltar bu dang bral bar gyur na yid ni mi bde ba
395b4(rgyud): mi rnams bu rnyed pa ni de ltar dga' ba ma yin no/ /'jig rten na ni gang dag bu med pa dang shi ba'am/ /mi rnams gang dag bu gson de dag bde ba yin nam ci/ /de nas
395b5(rgyud): btsun mo shin tu mya ngan gyis non nas rnga mo gnad du bsnun pa bzhin du shin tu mi bzad pa'i sgra byung ngo / /de ltar bu gsum dag ni g.yog gi tshogs bcas te/ /me
395b6(rgyud): tog rnams kyis gang ba'i nag khrod zhugs pa las/ /bdag gi bu dge tha chung 'ongs par ma gyur na/ /bdag gi snying dang 'dra ba'i tha chung de ga re/ /de nas de gnyis
395b7(rgyud): lhags pa dang / rgyal pos bu la dris pa/ khye'u tha chung ga re zhes gzhon nu gnyis la dris pa dang / de nas mya ngan gyis nyam thag cing mig mchi mas gang ste rkan dang /
396a1(rgyud): @#/ /mchu dang / kha dang / so bskams nas cang mi zer ro/ /btsun mos smras pa/ kho mo'i bu sdug tha chung de ga re/ kho mo'i snying 'di gsal
396a2(rgyud): thug gyur cing / /lus ni mi bzad rab tu gzir gyur te/ /kho mo'i dran pa nyams gyur myur du smros/ /de nas gzhon nu de gnyis kyis ji ltar gyur pa de zhib tu
396a3(rgyud): smras so/ /de thos ma thag tu rgyal po dang / btsun mo myos bar gyur te myos pa sangs nas snying rje rje'i skad du ngu zhing phyogs der dong ngo / /de nas rgyal po dang /
396a4(rgyud): btsun mos rus pa de dag sha dang / khrag dang / rgyus pa med cing / skra phyogs dang / phyogs mtshams su 'thor ba mthong nas shing rlung gis btab pa bzhin du
396a5(rgyud): 'gyel to/ /de nas mdun na 'don pa dang / blon po de dag de ltar gyur pa de mthong nas/ chu dang / ri ma la ya'i tsan+dan gyi lde gus rgyal po dang / btsun mo'i
396a6(rgyud): lus sim par byas so/ /de nas ring zhig lon pa dang 'du shes rnyed nas rgyal po langs te snying rje rje'i skad du 'bod pa/ kyi hud bu sdug yid 'ong mthong
396a7(rgyud): dga' ba/ /'chi bdag dbang du ci phyir myur du song / /'chi bdag ci phyir nga la sngar ma 'ongs/ /de la sdug bsngal 'di las gzhan mi 'byung / /btsun mo'ang myos
396b1(rgyud): pa las sangs nas/ skra zhig cing lag pa gnyis kyis brang la brdungs te nya thang la phyung ba bzhin du sa'i steng du 'gre ldog cing ma he be'u stor ba dang / rnga mo rde'u
396b2(rgyud): stor ba bzhin du snying rje rje'i skad du ngu'o/ /kyi hud sdug cing gces pa'i bu ni pad+ma 'di/ /su yis sa yi steng du bshig nas rab tu gtor/ /yid 'ong mig ldan zla
396b3(rgyud): 'dra'i bzhin can bdag gi bu/ /bdag gi dgra bo gang gi de ring sa 'dir bcom/ /kyi hud sa 'dir bu mchog bsad mthong ba/ /lus 'di ci phyir de ring zhig ma gyur/ /
396b4(rgyud): sdug bsngal 'di 'dra mthong yang ma gas pa/ /bdag gi snying 'di lcags ni yin yang dag /de ring rmi lam du ni bdag gi nu ma 'ga' zhig gis ni ral gris bcad/ /so yang
396b5(rgyud): phyung bas de ring bdag gi bu sdug de ni myur du ma rung gyur/ /bdag gis thi ba'i phru gu gsum zhig rnyed pa gcig 'dir ji ltar khras khyer bzhin/ /bdag ni bu
396b6(rgyud): gsum dag gis bskor ba las kyang gcig ni de ring 'chi bdag khyer/ /kyi hud sdig pa can gyi rmi lam de yi 'bras bu grub pa ni 'di yin no/ /de nas rgyal po dang
396b7(rgyud): btsun mo snying rje rje'i skad du rnam pa mang po smre zhing rgyan thams cad bkrol nas/ skye bo'i tshogs chen po dang lhan cig tu bu'i rus pa la mchod pa byas nas
397a1(rgyud): @#/ /gzhon nu'i rus pa rnams sa phyogs 'dir bzhag go/ kun dga' bo/ de'i tshe de'i dus na rgyal bu gzhon nu snying stobs chen po zhes
397a2(rgyud): bya bar gyur pa de gzhan zhig yin snyam du khyod sems na de de ltar mi lta'o/ /de ci'i phyir zhe na/ nga nyid de'i tshe de'i dus na rgyal bu gzhon nu snying stobs
397a3(rgyud): chen po zhes bya bar gyur to/ /kun dga' bo/ 'dod chags dang / zhe sdang dang / gti mug las yongs su ma grol ba de'i tshe'ang sems can dmyal ba la
397a4(rgyud): s ogs pa'i sdug bsngal las ngas 'gro ba mtha' dag la phan btags nas skyon thams cad dang bral te yang dag par rdzogs par sangs rgyas pa da ltar
397a5(rgyud): lta smos kyang ci dgos/ de ltar sems can re re'i phyir yang sems can dmyal ba rnams su bskal par gnas par spro zhing skye bo'i 'khor ba las
397a6(rgyud): rnam par grol lo/ /sems can gyi snying pos shin tu bya dka' ba rnam pa sna tshogs du mas 'gro ba mtha' dag la phan btags so/ /de nas bcom ldan
397a7(rgyud): 'das kyis de'i tshe tshigs su bcad pa 'di dag bka' stsal to/ /byang chub mchog 'di yongs su tshol ba na/ /bskal ba mang por ngas ni lus btang ste/ /ji
397b1(rgyud): ltar rgyal po dang ni rgyal bur gyur/ /de ltar ngas ni lus rnams yongs su btang / /sngon gyi tshe rabs rnams ni rjes dran te/ /shing rta chen po zhes bya'i rgyal po
397b2(rgyud): byung | |de la bu ni gtong ba che ldan pa/ /snying stobs che zhes bya ba dam pa yod/ /de la phu bo dag ni gnyis yod de/ /ming ni sgra chen po dang lha chen po/ /spun
397b3(rgyud): tshogs de dag nags tshal khrod du dong / /de dag stag mo bkres pas gzir ba mthong / /de la sems can mchog de snying rje skyes/ /stag mo 'di ni bkres skom
397b4(rgyud): gzir bas na/ /bdag bu de dag za bar 'gyur 'ong gi/ /de ltar bdag lus da ni btang bar bya/ /shing rta che la bu ni snying stobs che/ /stag mo bkres mthong
397b5(rgyud): stag phrug rnams/ /thar bar bya phyir snying rje yis/ /ri ngos gzar ba mchongs pa dang / /sa ni ri dang bcas su g.yos/ /bya tshogs rnam mang rnam par 'thor/ /
397b6(rgyud): ri dwags tshogs skrag 'jig rten 'di/ /mun pas thibs por gnas par gyur/ /de yi phu po sgra chen dang / /de bzhin lha chen de gnyis kyis/ /nags tshogs
397b7(rgyud): chen po der bltas na/ /snying stobs chen po ma rnyed nas/ /shin tu mya ngan zug rngu'i snying / /dran med nags kyi nang na rgyu/ /nu po de ni yongs tshol zhing / /
398a1(rgyud): @#/ /gdong la mchi zag nags khrod rgyu/ /sgra chen de bzhin lha chen po/ /rgyal bu gzhon nu de dag gnyis/ /stag mo
398a2(rgyud): nyam chung gar nyal ba/ /der ni nye bar song ba dang / /stag mo dang ni stag phug gi/ /stag gi mchu la khrag chags mthong / /skra dang rus
398a3(rgyud): pa cung zad cig / sa la rnam par 'thor ba mthong / /de yi khrag gi thigs pa ni/ /nyung zhig sa la yod par gyur/ /rgyal po'i bu ni de gnyis
398a4(rgyud): kyis| |khrag chags pa yi sa de mthong / /rab tu brgya la te sa 'di la/ /'gyel nas yid ni nyams par gyur/ /lus rnams la ni rdul gyi
398a5(rgyud): gos| |dran dbang nyams shing sems kyang myos/ /de dag gi ni 'khor rnams kyang / /snying rjer ngu zhing mya ngan non/ /de dag chus ni rab
398a6(rgyud): 'thor zhing / /lag pa bsgreng ste du zhing gnas/ /de ni 'gyel ma thag tu yang / /btsun mo gces mchog bskyed pa'i ma/ /bud med dag ni
398a7(rgyud): lnga brgya dang / /pho brang nang na der 'dug ba/ /nu sor gnyis ka'i rtse mo nas/ /'o ma khrag tu 'byung zhing 'dzag /de yi lus dang yan lag
398b1(rgyud): kun| |khab kyis btsags pa bzhin du tsha/ /snying ni rab tu mya ngan gang / /bu bral mya ngan drag mangs phog /rgyal po'i gan du nyer song ste/ /mya ngan rab gdungs
398b2(rgyud): yid mi dga'/ /snying rje'i sgra yis rab du zhing / /rgyal po shing rta che la smras/ /mi dbang rgyal po bdag la gson/ /bdag lus mya ngan ma yis tshig /
398b3(rgyud): bdag gi nu sor rtse gnyis nas/ /'o ma khrag tu rab tu 'byung / /bdag lus khab kyis btsags bzhin tsha/ /bdag gi snying yang gsal thug /ji ltar
398b4(rgyud): sdug pa'i bu rnams ni/ /phyin chad mi mthong 'di 'dra'i ltas/ /bdag gi bu rnams de ltar 'tshal/ /thugs rje mdzod de bdag srog stsol/ /de ring
398b5(rgyud): bdag gi rmi lam na/ /thi ba'i phru gu gsum rnyed na/ /bdag gi thi ba'i phru gu ni/ /sdug cing yid 'ong gang lags pa/ /der ni khra mchis bdag gi ni/ /
398b6(rgyud): thi ba phru gu da khras 'tshal/ /bdag gi rmi lam 'di 'dra yi/ /mya ngan snying 'dir rab tu zhugs/ /sems ni mya ngan rab gdungs pas/ /bdag ni ring por
398b7(rgyud): mi thogs 'gum/ /bdag gi bu rnams de ltar 'tshal/ /thugs rjes ldan pa bdag srog rtsol/ /de skad smras nas btsun mo mchog /brgyal nas sa
399a1(rgyud): @#/ /der 'gyel bar 'gyur/ /dran pa'i dbang po rnam par nyams/ /sems kyang stor cing dran pa med/ /btsun mo'i 'khor tshogs
399a2(rgyud): thams cad kyang / /snying rje'i skad kyi rab tu du/ /btsun mo dam pa brgyal gyur te/ /sa la 'gyel ba mthong nas ni/ /de ma thag tu rgyal dbang ste/ /bu dang
399a3(rgyud): bral ba'i mya ngan non/ /blon po dang ni 'khor rnams kyang / /gzhon nu rnams ni btsal phyir dong / /grong khyer kun gyi skye bo dag /tha dad khyim nas byung
399a4(rgyud): zhing 'khod/ /du zhing gdong nas mchi ma zag /lam kar snying stobs che de 'dri/ /gson tam 'on te shi'am ci/ /snying stobs chen po de gar song / /
399a5(rgyud): bdag cag de ring mthong zhig gam/ /yid 'ong sems can mthong re dga'/ /de ring mi snyan thos gyur cing / /yun ring mya ngan mi bzad rlung / /sgra mi
399a6(rgyud): phyin cing rgyu mtha' yas/ /drag po'i sgra bcas ldang zhig gam/ /rgyal po shing rta che langs te/ /mya ngan non cing ngu bzhin du/ /btsun mo dam pa
399a7(rgyud): sar 'gyel la/ /bdag nyid chu yi rgyun kyang 'thor/ /ji srid dran rnyed ldan 'gyur ba/ /de srid du ni chu yis gtor/ /bdag bu gum mam gson
399b1(rgyud): zhig ces/ /zhum pa'i yid kyis 'dri bar byed/ /rgyal po shing rta chen po yis/ /btsun mo'i mchog la 'di skad smras/ /blon po dag dang 'khor rnams
399b2(rgyud): kyang | |gzhon nu rnams ni chos phyir dong / /khyod ni rab tu yid zhum zhing / /rtag tu mya ngan snying ma byed/ /de ltar shing rta chen po yis/ /btsun mo dam pa
399b3(rgyud): spro bsrings te/ /rgyal po'i pho brang nang nas byung / /mya ngan non cing ngu bzhin du/ /blon po'i tshogs kyis yongs bskor te/ /yid ni rab zhum lus kyang zhan/
399b4(rgyud): srog chags brgya phrag mang po yang / /ngu zhing mchi ma zag bzhin rgyug /rgyal bu rnams ni btsal ba'i phyir/ /grong khyer gyi ni mchog nas byung / /rgyal po
399b5(rgyud): byung ba mthong nas ni/ /rgyal po'i phyi bzhin kun tu 'brang / /rgyal po shing rta chen po ni/ /grong khyer nas byung de ma thag /sdug pa'i bu ni blta ba'i phyir/ /
399b6(rgyud): rgod pa'i mig gis phyogs su bltas/ /mgo bregs yan lag khrag spags shing / /lus la rdul gyis gos gyur la/ /gdong la mchi zag ngu bzhin du/ /'ong
399b7(rgyud): ba'i mi zhig mthong nas ni/ /shing rta chen po'i snying la yang / /rab tu mi bzad mya ngan gnas/ /ngu zhing gdong la mchi ma zag /lag pa bsgreng ste ngu zhing 'dug/
400a1(rgyud): @#/ /de nas blon po gzhan zhig ni/ /rgyang ring myur du rings par 'ongs/ /'ongs nas mi dbang rgyal po ni/ /shing rta che la 'di
400a2(rgyud): skad smras/ /mi dbang thugs ngan ma mdzad cig /khyod sras yid du 'ong bar mchis/ /ring po mi thogs khyod kyi gan 'dir ni/ /sras mchog yid
400a3(rgyud): 'ong mchi ba khyod kyis gzigs/ /rgyal po yud tsam lam du zhugs pa dang / /de nas blon po chen po gnyis pa 'ongs/ /rdul chags dri ma can gyi gos
400a4(rgyud): gyon cing / /mchi ma'i gdong gis rgyal la 'di skad smras/ /rgyal po chen po khyod kyi sras gnyis ni/ /mya ngan me yis rab tu gdungs shing gnas/ /
400a5(rgyud): rgyal po khyod kyi sras mchog gcig mi gda'/ /snying stobs chen po mi rtag nyid kyis zin/ /stag mo bu byung ring por ma lon pa/ /rang gi bu rnams za bar
400a6(rgyud): 'dod par mthong / /de dag la ni gzhon nu sems can chos/ /snying rje chen po ldan pas sems bskyed nas/ /byang chub de ni smon lam che btab pa/ /
400a7(rgyud): sems can thams cad bdag gis dgrol bar bya/ /byang chub zab mo rgya chen 'dod pa la/ /ma 'ongs pa na bdag gis reg par bya/ /sems can
400b1(rgyud): chen po ri ngos gzar nas mchongs/ /stag mo bkres pas non pa de langs te/ /yud tsam gyis ni lus la sha med byas/ /rgyal po'i bu ni rus pa nyi tshe lus/ /ma
400b2(rgyud): rungs pa yi tshig ni de thos nas/ /rgyal po shing rta chen po brgyal gyur te/ /sa la 'gyel nas sems kyang stor bar gyur/ /mya ngan me ni shin tu mi bzad
400b3(rgyud): 'bar/ /'khor dang blon pos snying rje'i skad kyis ni/ /ngu zhing mya ngan non bzhin de dag kyang / /chus 'thor lag pa bsgreng ste rab tu ngu / /blon po gsum
400b4(rgyud): pas rgyal la smras pa ni/ /bdag gis de ring gzhon nu gnyis po dag /nags chen de na rab tu brgyal gyur te/ /sa la 'gyel te sems kyang stor mthong nas/
400b5(rgyud): dran pa rnyed de langs kyi bar du ni/ /bdag cag rnams kyis chab kyis rab tu gtor/ /phyogs bzhi dag nas kun nas 'bar bar mthong / /yud tsam 'greng
400b6(rgyud): nas slar yang sa la 'gyel/ /snying rje'i skad kyis smre sngags rab tu 'don/ /rtag par lag pa bsgreng ste gnas nas ni/ /nu bo de yi bsngags pa rab tu
400b7(rgyud): brjod/ /rgyal po de ni rab tu sems zhum zhing / /bu dang phra bas na non nas sems kyang 'khrugs/ /mya ngan rab tu gdungs shing smre sngags 'don/ /rgyal
401a1(rgyud): @#/ /po de ni 'di snyam yongs su sems/ /bdag bu sdug cing yid 'ong gcig po ni/ /sems can chen po mi rtag nyid kyis zin/ /bdag
401a2(rgyud): gi bu ni gnyis po de dag kyang / /mya ngan me yis srog ni zad 'ong gi /'di ltar bdag nyid myur du deng song la/ /mthong na dga' ba'i bu dag blta bar bya/ /
401a3(rgyud): bzhon pa mgyogs pas rgyal po'i pho brang gi/ /rgyal po'i khab tu myur du bkri bar bya/ /de dag rnams ni skyed pa'i ma yi snying / /mya ngan me yis gang bar 'gyur
401a4(rgyud): du 'ongs/ /bu gnyis mthong nas zhi ba thob gyur to/ /srog dang bral bar 'gyur ba ma yin no/ /rgyal po blon po'i tshogs kyis yongs bskor nas/ /glang chen zhon te bu
401a5(rgyud): rnams blta phyir song / /bu gnyis snying rje'i skad kyis rab du zhing / /nub bo'i ming 'bod lam nas 'ong ba mthong / /rgyal pos bu de gnyis ni khrid nas su/ /rab tu du
401a6(rgyud): zhing khyim du song nas ni/ /de yis skyen par la gor myur du yang / /btsun mo la ni rang gi bu rnams bstan/ /shAkya thub pa de bzhin gshegs pa dang / /sngon gyi rgyal po shing
401a7(rgyud): rta chen po yi/ /bu de snying stobs chen po mchog gyur cing / /gang gis stag mo bde bar byas pa yin/ /rgyal po'i dbang po dam pa zas gtsang ni/ /shing rta che zhes bya ba'i rgyal por
401b1(rgyud): por gyur/ /btsun mo'ang btsun mo dam pa sgyu 'phrul gyur/ /sgra chen po ni byams par gyur pa yin/ /rgyal po lha chen po yang de bzhin du/ /de ni 'jam dpal gzhon nur gyur pa
401b2(rgyud): yin| |stag mor gyur pa skye dgu'i bdag mo che/ /stag phrug dag ni dge slong lnga por gyur/ /de nas rgyal po shing rta chen po dang / btsun mos snying rje bar smre sngags rnam pa mang po bton
401b3(rgyud): n as rgyan thams cad bkrol te skye bo'i tshogs chen po dang lhan cig tu bu'i rus pa la mchod pa byas nas snying stobs chen po de'i rus pa 'di dag phyogs 'di nyid du bzhag ste rin
401b4(rgyud): po che sna bdun gyi mchod rten 'di byas so/ /snying stobs chen po 'dis stag mo la lus yongs su btang nas lus yongs su btang ba 'dis phyi ma ma 'ongs pa'i dus na bskal pa bgrang ba
401b5(rgyud): las shin tu 'das pa rnams su'ang sems can rnams la sangs rgyas kyi mdzad pa bya'o zhes smon lam de skad btab bo/ /bstan pa 'di bshad pa na lha dang / mir bcas pa'i skye dgu'i sems can
401b6(rgyud): grangs med pa dpag tu med pa yang dag par rdzogs pa'i byang chub tu sems bskyed do/ /mchod rten 'di 'dir bstan pa'i rgyu ni 'di yin no/ /rkyen ni 'di yin no/ /mchod rten de'ang sangs rgyas kyi byin
401b7(rgyud): gyis brlabs kyis sa de nyid kyi nang na zhugs so/ /gser 'od dam pa mdo sde'i dbang po'i rgyal po las/ stag mo la lus yongs su btang ba'i le'u zhes bya ste nyi shu rtsa drug pa'o// //
402a1(rgyud): @#/ /de nas byang chub sems dpa' 'bum phrag du ma de dag de bzhin gshegs pa gser dang / rin po che'i 'byung gnas gdugs brtsegs
402a2(rgyud): ga la ba der song ste phyin nas bcom ldan 'das de bzhin gshegs pa gser dang / rin po che'i 'byung gnas gdugs brtsegs kyi zhabs la mgo bos phyag btsal te
402a3(rgyud): phyogs gcig tu 'khod do/ /phyogs gcig tu 'khod nas kyang byang chub sems dpa' brgya stong phrag du ma de dag gis thal mo sbyar te de bzhin gshegs pa gser
402a4(rgyud): dang | rin po che'i 'byung gnas gdugs brtsegs de la tshigs su bcad pa 'di dag gis mngon par bstod do/ /rgyal ba'i sku mdog gtso ma'i gser 'dra ste/ /
402a5(rgyud): sku lus gser gyi mdog tu rnam par gda'/ /gser gyi ri dbang lta bur gser gyi mdog /thub pa pad+ma dkar po'i gser mdog can/ /bzang po'i mtshan gyis sku
402a6(rgyud): lus rnam par brgyan/ /dpe byad bzang po sna tshogs sku lus spras/ /gser gyi 'od ltar mdzes pa rnam par 'bar/ /shin tu dri med zhi ba ri dbang 'dra/ /tshangs
402a7(rgyud): pa'i sku dang sgra snyan tshangs pa'i dbyangs/ /seng ge'i sgra dang 'brug sgra bsgrags pa'i dbyangs/ /yan lag drug cu'i sgra bsgrags dri med sgra/ /rgyal dbyangs rma bya
402b1(rgyud): ka la ping ka'i sgra/ /shin tu dri med dri bral gzi 'od mdzes/ /rgyal ba bsod nams brgya yi mtshan gyis brgyan/ /mkhyen pa'i rgya mtsho dri med dri bral mchog /rgyal ba
402b2(rgyud): yon tan kun ldan ri rab 'dra/ /sems can rnams la phan par thugs brtse'i mchog /'jig rten dag na ba de ba sbyin pa'i mchog /rgyal ba dam pa'i don rnams ston
402b3(rgyud): pa ste| |mya ngan 'das pa'i bde la 'dzud pa lags/ /'chi ba med pa'i bde ba gsol ba ste/ /rgyal ba bdud rtsi'i chos ni rab tu ston/ /'chi ba med pa'i grong khyer
402b4(rgyud): 'dzud pa ste/ /bde ba kun gyi 'byung gnas bde ba'i gnas/ /rgyal ba 'gro ba'i sdug bsngal thar bar mdzad/ /sdug bsngal rgya mtsho las ni skye dgu sgrol/ /zhi ba'i lam
402b5(rgyud): la skye dgu rab tu 'dzud/ /skye dgu rnams la bde ba kun stsol ba/ /khyod la dpe ni bgyi bar mi nus te/ /ji snyed 'dren pa'i ye shes yon tan mtsho/ /srog chags kun
402b6(rgyud): la khyod kyi thugs rje dang / /byams pa'i stobs dang thabs dang brtson 'grus dang / /khyod kyi yon tan ye shes rgya mtsho las/ /bskal pa bye ba stong phrag mang por yang //
402b7(rgyud): yon tan thigs pa gcig tsam rab bstan pa/ /lhar bcas 'gro ba'i nang na nus ma mchis/ /yon tan mtsho las yon tan thigs blangs te/ /de ltar bdag gis mdor
403a1(rgyud): @#/ /bsdus cung zad bshad/ /bdag gis bsod nams gang bsags de yis ni/ /sems can de dag byang chub mchog reg shog /gser 'od
403a2(rgyud): dam pa mdo sde'i dbang po'i rgyal po las/ byang chub sems dpa' thams cad kyis bstod pa'i le'u zhes bya ste nyi shu rtsa bdun pa'o// //de nas byang
403a3(rgyud): c hub sems dpa' mdzes pa'i tog stan las langs te bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la
403a4(rgyud): ba de logs su thal mo sbyar ba btud nas tshigs su bcad pa 'di dag gis bcom ldan 'das la mngon par bstod do/ /thub dbang khyod ni bsod nams brgya
403a5(rgyud): pa'i mtshan/ /dpal stong mdzes pa'i yon tan rnams kyis brgyan/ /kha dog rgya chen mchog tu zhi ba ston/ /nyi ma stong ltar 'od ni rnam par 'phro/ /'od zer du ma
403a6(rgyud): 'bar bas 'od kyis khyab/ /kha dog sna tshogs gang bas rin chen 'dra/ /sngon po dkar po ser po baiDUR+ya/ /zangs dang skya reng shel gyi 'od lta bus/ /rdo rje ri
403a7(rgyud): dbang ri rab thal mdzad cing / /zhing rnams bye ba du mar snang mdzad de/ /sdug bsngal mi bzad drag po zhi bar mdzad/ /bde ba'i mchog gis sems can tshim par
403b1(rgyud): mdzad/ /mdog dang dbang po gsal ba blta na mdzes/ /gzugs bltas mi ngoms skye bos blta na dga'/ /rma bya'i mdog 'dra'i dbu skra rnam par mdzes/ /bung ba mang pos
403b2(rgyud): gang ba'i 'od dang 'dra/ /thugs rjes rnam dag yon tan rnams kyis brgyan/ /ting 'dzin byams pa bsod nams dam pa bsags/ /dpe byad bzang dang kha dog sna tshogs
403b3(rgyud): ldan| |ting 'dzin byang chub yan lag yon tan brgyan/ /khyod ni rab tu tshim mdzad phan pa mdzad/ /bde mdzad bde ba kun gyi 'byung gnas 'byung / /yon tan zab mo sna
403b4(rgyud): tshogs rnams kyis brgyan/ /zhing rnams bye ba dag tu lhang nge ste/ /me yi 'od ltar 'od zer rnams kyis mdzes/ /ji ltar nam mkha'i nyi dkyil rdzogs pa bzhin/ /ri
403b5(rgyud): rab lta bur yon tan kun ldan par/ /'jig rten khams rnams kun tu rab tu gda'/ /ba zho ku mu da dang zla 'dra zhing / /kha ba'i mdog dang dkar po bzang 'dra ba'i//
403b6(rgyud): tshems kyi phreng bas khyod kyi zhal mdzes pa/ /ngang pa'i rgyal pos bar snang ji bzhin no/ /khyod kyi zhi zhal mtshan gnas zla ba 'dra/ /g.yas su 'khyil cing khong chud 'dra
403b7(rgyud): ba lags/ /bai DUR+ya 'dra'i spu 'od dkar rnams kyis/ /nam mkha'i dkyil na nyi ma lta bur mdzes/ /gser 'od dam pa mdo sde'i dbang po'i rgyal po las/ de bzhin
404a1(rgyud): @#/ /gshegs pa thams cad la bstod pa'i le'u zhes bya ste nyi shu rtsa brgyad pa'o// //de nas rigs kyi lha mo byang chub yang dag
404a2(rgyud): par bsdus pas de'i tshe tshigs su bcad pa 'di dag gis bcom ldan 'das la bstod pa/ rnam par dag pa'i chos la spobs pa'i blo mnga' pa/ /las ngan lam dang bral
404a3(rgyud): pa'i bdag nyid blo mnga' zhing / /srid dang srid min mkhyen pa'i rnam dag blo mnga' ba/ /sangs rgyas rnam dag blo mnga' ba la phyag 'tshal lo/ /kye ma'o kye ma'o sangs
404a4(rgyud): rgyas gzi brjid mtha' yas te/ /kye ma'o kye ma'o rgya mtsho dang ni ri rab 'dra/ /kye ma'o kye ma'o sangs rgyas spyod yul mtha' yas te/ /u dum bA ra'i me tog bzhin
404a5(rgyud): du shin tu dkon/ /sems can dag ni thams cad rjes su gzung slad du/ /gang gis mdo sde dam pa 'di 'dra rab gsungs pa/ /mi dbang nyi ma shAkya'i dbang po'i
404a6(rgyud): rigs kyi tog / kye ma'o kye ma'o de bzhin gshegs pa thugs rje ldan/ /de bzhin gshegs pa shAkya thub pa dbang po zhi/ /zhi ba dam pa zhi pa'i grong khyer rab tu
404a7(rgyud): zhugs/ /ting 'dzin zab cing zhi la rdul dang bral ba ni/ /rgyal ba sangs rgyas spyod yul der yang rab tu zhugs/ /de ltar nyan thos rnams kyi lus ni stong pa ste//
404b1(rgyud): rkang gnyis dam pa rnams kyi gnas pa'ang stong pa lags/ /chos rnams de dag thams cad rang bzhin stong lags na/ /sems can rnams ni stong pa'i bdag nyid
404b2(rgyud): ma 'tshal to/ /rtag par khor yug tu ni rgyal ba dran par bgyid/ /rgyal ba mthong bar yang ni rtag tu mya ngan bgyid/ /rdzogs pa'i sangs rgyas nyi ma mthong bar bgyi slad
404b3(rgyud): du| |rtag par yang ni smon lam rab tu 'debs par bgyid/ /bdag ni rtag tu dog sar pus mo btsugs nas su/ /rgyal ba'i gzugs kyis skom pas rab tu mya ngan
404b4(rgyud): sems/ /'dren pa'i slad du snying rje'i skad kyis du bar bgyid/ /bdag ni bde bar gshegs pa mthong bar rab tu skom/ /mya ngan me yis kun tu rab tu 'bar bar
404b5(rgyud): gyur| |mthong ba'i chu bsil bdag la rtag par stsal du gsol/ /bdag nyid khyod kyi gzugs la blta bas rab tu skom/ /thugs rje'i chab kyis bdag la rab tu tshim
404b6(rgyud): par mdzad/ /'dren pa khyod ni bdag la thugs rjer mdzad du gsol/ /zhi ba'i gzugs mthong ba ni bdag la stsal du gsol/ /khyod ni lha dang bcas pa'i 'gro ba'i
404b7(rgyud): skyob pa ste/ /'di ltar nyan thos rnams kyi lus ni stong pa lags/ /sems can thams cad dag ni rmi lam rang bzhin te/ /nam mkha' 'dra zhing nam mkha'i ngo bo nyid
405a1(rgyud): @#/ /kyang lags/ /sgyu ma smig rgyu dang ni chu yi zla ba 'dra/ /'dren pa khyed kyi ston pa tshe dang ldan pa lags/ /de nas bcom ldan 'das gdan las
405a2(rgyud): bzhengs te tshangs pa'i sgra skad kyis bka' stsal pa/ rigs kyi lha mo/ khyod legs so/ /legs so/ /khyod yang legs so/ /bcom ldan 'das kyis de skad ces
405a3(rgyud): bka' stsal nas/ rigs kyi lha mo byang chub yang dag par bsdus pa dang / lha mo chen po dbyangs can la sogs pa'i lha'i bu mo de dag thams cad dang / lha mo
405a4(rgyud): chen mo dpal la sogs pa lha mo'i tshogs de dag thams cad dang / rnam thos kyi bu la sogs pa'i rgyal po de dag thams cad dang / thams cad dang ldan pa'i
405a5(rgyud): 'khor de dag dang / lha dang / mi dang / lha ma yin dang / dri zar bcas pa'i 'jig rten yi rangs te bcom ldan 'das kyis gsungs pa la mngon par bstod do//
405a6(rgyud): 'phags pa gser 'od dam pa mdo sde'i dbang po'i rgyal po las/ mjug sdud kyi le'u zhes bya ste nyi shu rtsa dgu pa'o// //'phags pa gser
405a7(rgyud): 'od dam pa mdo sde'i dbang po'i rgyal po zhes bya ba theg pa chen po'i mdo rdzogs so/ / //rgya gar gyi paN+Di ta dzi na mi tra dang / shI len+d+ra bo d+hi dang / zhus
405b1(rgyud): chen gyi lots+tsha ba ban d+he ye shes sdes zhus te skad gsar bcad kyis bcos nas gtan la phab pa'o/ / //rgya gar skad du/ AR+ya su bar+Na pra b+hA sot+ta ma sU tren+d+ra rA dza nA
405b2(rgyud): ma mahA yA na sU tra/ bod skad du/ 'phags pa gser 'od dam pa mdo sde'i dbang po'i rgyal po zhes bya ba theg pa chen po'i mdo/ /bam po dang po/ 'das pa dang / ma
405b3(rgyud): byon pa dang / da ltar byung ba'i sangs rgyas dang / byang chub sems dpa' dang / rang sangs rgyas dang / 'phags pa nyan thos thams cad la phyag 'tshal lo/ /'di skad
405b4(rgyud): bdag gis thos pa dus gcig na/ bya rgod phung po chos kyi dbyings/ /zab mo sangs rgyas spyod yul na/ /de bzhin gshegs pa bzhugs nas ni/ /dag cing rdul rnams
405b5(rgyud): med pa yi/ /byang chub sems dpa' mchog rnams la/ /mdo sde'i dbang po'i rgyal po ste/ /mnyan na shin tu zab pa dang / /yongs su brtags na zab pa nyid/ /gser 'od
405b6(rgyud): dam pa 'di 'chad do/ /phyogs bzhir sangs rgyas rnams kyis ni/ /byin gyi rlabs kyis byin brlabs pa/ /mi 'khrugs pas ni shar phyogs su/ /rin chen tog gis lho
405b7(rgyud): phyogs su/ /'od dpag med kyis nub phyogs su/ /rnga sgra yis ni byang phyogs su/ /sdig pa thams cad gzhig pa'i phyir/ /bshad pa dam pa bkra shis pa/ /sdig pa'i
406a1(rgyud): @#/ /las rnams zad byed pa/ /bde ba thams cad sbyin byed pa/ /sdug bsngal thams cad 'jig byed pa/ /thams cad mkhyen pa nyid kyi
406a2(rgyud): gzhi| |dpal kun gyis ni legs brgyan pa/ /byin gyis brlabs te brjod par bya/ /sems can gang dag dbang po nyams/ /tshe zad pa dang tshe nyams dang / /
406a3(rgyud): phun sum tshogs min gang chags dang / /lha rnams rgyab kyis phyogs pa dang / /mdza' sdug skye bo sdang ba dang / /bran bza' la sogs gtses pa dang / /phan
406a4(rgyud): tshun mthun pa ma yin dang / /nor 'gribs pas ni gnod pa dang / /mya ngan ngal dang gnod pa dang / /'jigs pa dang ni phongs pa dang / /gza' dang rgyu skar
406a5(rgyud): byad stems dang / /mi bzad gdon gyis nyen pa dang / /mya ngan ngal las byung ba yi/ /rmi lam sdig pa mthong na yang / /des ni rab bkrus gtsang ma yin/ /
406a6(rgyud): mdo snga dam pa mnyan par bya/ /gang dag yid dge sems dwang zhing / /gos gtsang rnams kyis rab brgyan te/ /zab mo sangs rgyas spyod yul ba/ /mdo sde
406a7(rgyud): mnyan par byed na ni/ /mdo sde 'di yi gzi brjid kyis/ /srog chags kun gyi gnad pa dang / /shin tu mi bzad 'di 'dra ba/ /de dag rtag tu zhi bar 'gyur//
406b1(rgyud): 'jig rten skyong ba bdag nyid dang / /blon po tshogs kyi dbang phyug bcas/ /gnod sbyin bye ba du ma yis/ /de dag la ni srung bar byed/ /lha mo chen mo dbyangs can dang /
406b2(rgyud): rany+dza nar gnas pa dang / /'byung po'i ma mo 'phrog ma dang / /sa yi lha mo brtan ma dang / /tshangs pa'i dbang dang lha dbang dang / /klu dbang mthu chen rnams dang ni/ /
406b3(rgyud): mi 'am ci dbang lha min dbang / /de bzhin nam mkha' lding dbang rnams/ /sde dang stobs dang bzhon pa dang / /bcas te de dag der lhags nas/ /nyin dang mtshan mo
406b4(rgyud): mi g.yel bar/ /de dag la ni srung bar byed/ /zab mo sangs rgyas spyod yul ba/ /sangs rgyas kun gyi gsang ba ste/ /bskal ba bya bar rnyed dka' ba/ /mdo 'di rab tu
406b5(rgyud): bshad par bya/ /gang dag mdo 'di nyan pa dang / /gang dag gzhan la thos byed dang / /gang su rjes su yi rang dang / /gang dag mchod pa byed pa rnams/ /de dag lha dang klu
406b6(rgyud): dag dang / /mi dang mi 'am ci dag dang / /lha min gnod sbyin du ma yis/ /bskal pa bye bar mchod par 'gyur/ /srog chags bsod nams med pa rnams/ /de dag
406b7(rgyud): bsod nams phung po ni/ /mtha' yas grangs kyang med pa dang / /bsam gyis mi khyab skye bar 'gyur/ /phyogs bcu'i rdzogs pa'i sangs rgyas dang / /de bzhin zab mor
407a1(rgyud): @#/ /sbyod pa yis/ /byang chub sems dpa' rnams kyis kyang / /rab tu gzung bar 'gyur pa yin/ /gtsang ma'i gos rnams rab bgos la/ /
407a2(rgyud): dri zhim pa yi gos 'chang zhing / /byams pa'i sems ni nyer bzhag nas/ /g.yel ba med par mchod par bya/ /rang gi sems ni dri med cing / /rgya che bar yang
407a3(rgyud): rab byed la/ /sems kyang shin tu dwang byed kyis/ /mdo sde dam pa mnyan par gyis/ /gang dag mdo 'di nyan pa ni/ /de dag mi nang legs par 'ongs/ /mi yi
407a4(rgyud): srid pa legs par thob/ /'tsho ba bde bas 'tsho bar 'gyur/ /gang gi rna ba'i bu gar yang / /bshad pa 'di ni grag 'gyur ba/ /de dag dge rtsa sbyangs pa ste//
407a5(rgyud): sangs rgyas mang pos rab tu bsngags/ /gser 'od dam pa mdo sde'i dbang po'i rgyal po las/ /gleng gzhi'i le'u zhes bya ba ste dang po'o// // yang de'i
407a6(rgyud): tshe de'i dus na rgyal po'i khab kyi grong khyer chen po na/ byang chub sems dpa' sems dpa' chen po mdzes pa'i tog ces bya ba/ /sngon gyi rgyal ba la bsnyen bkur
407a7(rgyud): byas pa/ dge ba'i rtsa ba bskyed pa/ sangs rgyas bye ba khrag khrig brgya stong phrag mang po la rim gro byas pa zhig gnas pa de 'di snyam du sems te/ rgyu gang dang / rkyen
407b1(rgyud): gang gis bcom ldan 'das shAkya thub pa/ 'di lta ste/ lo brgyad cu zhig thub ste 'di ltar sku tshe thung snyam nas de'ang 'di snyam du sems te bcom ldan 'das kyis kyang
407b2(rgyud): 'di skad du/ rgyu gnyis dang / rkyen gnyis kyis tshe ring par 'gyur te gnyis gang zhe na/ 'di lta ste/ srog gcod pa spangs pa dang / kha zas rab tu sbyin pa'o zhes gsungs te
407b3(rgyud): b com ldan 'das shAkya thub pas ni bskal pa bye ba khrag khrig brgya stong grangs med pa mang po nas srog gcod pa spangs par gyur pa nas dge ba bcu'i las kyi lam gyi
407b4(rgyud): bar du yang dag par blangs par gyur/ /zas dang / phyi nang gi dngos po rnams sems can dag la yongs su btang ste tha na rang gi lus kyi sha dang / khrag dang / rus
407b5(rgyud): ba dang / rkang gis kyang sems can ltogs pa rnams tshim par mdzad na zas gzhan gyis lta ci smos snyam mo/ /de nas skyes bu dam pa de sangs rgyas la song ba'i yid la
407b6(rgyud): byed pa dag las 'di lta bu'i tshul gyis bsam pa 'di dag sems pa na de'i khyim yangs shing rgya che la bai DUR+ya sngon po las grub pa/ lha'i rin po che du mas spras pa/ de
407b7(rgyud): bzhin gshegs pas kha dog bsgyur ba/ lha'i las 'das pa'i spos kyis khyab par gyur to/ /khyim de'i phyogs bzhi nas lha'i rin po che'i khri bzhi byung bar gyur te khri de
408a1(rgyud): @#/ /dag las kyang lha'i ras bcos bu'i rin po che'i phrugs rnams bting ba dag byung bar gyur to/ /khri de dag las kyang lha'i me tog pad+ma rin
408a2(rgyud): po che du mas spras pa/ de bzhin gshegs pas kha dog bsgyur ba dag byung ngo / /pad+ma de dag las kyang sangs rgyas bcom ldan 'das bzhi byung bar gyur te/ shar phyogs
408a3(rgyud): nas ni de bzhin gshegs pa mi 'khrugs pa byung / lho phyogs nas ni de bzhin gshegs pa rin chen tog byung / nub phyogs nas ni de bzhin gshegs pa tshe dpag med
408a4(rgyud): b yung | byang phyogs nas ni de bzhin gshegs pa rnga sgra byung ste seng ge'i khri de dag las sangs rgyas bcom ldan 'das de dag byung ma thag tu de nas de'i tshe rgyal po'i
408a5(rgyud): khab kyi grong khyer chen po snang ba chen pos khyab par gyur to/ /stong gsum gyi stong chen po'i 'jig rten gyi khams kyi bar dang / phyogs bcu kun tu 'jig rten gyi khams
408a6(rgyud): kyi bar dang / phyogs bcu kun tu 'jig rten gyi khams gang gla'i klung gi bye ma snyed kyi bar dag snang bas khyab par gyur/ lha'i me tog dag gi char yang bab/ lha'i sil
408a7(rgyud): snyan gyi sgra'ang byung ngo / /sangs rgyas kyi mthus stong gsum gyi stong chen po'i 'jig rten gyi khams 'dir sems can thams cad kyang lha'i bde ba dang ldan par gyur te
408b1(rgyud): sems can dbang po ma tshang ba rnams ni dbang po thams cad dang ldan par gyur/ sems can dmus long dag ni mig gis gzugs rnams mthong / sems can 'on pa dag ni
408b2(rgyud): rna bas sgra rnams thos/ sems can smyos pa dag ni dran pa so sor rnyed/ sems can sems g.yeng ba dag ni sems mi g.yeng par gyur/ sems can sgren mo dag ni gos
408b3(rgyud): bgos par gyur/ /sems can bkres pa dag ni lto 'grangs par gyur/ sems can sgom pa dag ni skom ngoms par gyur/ sems can nad kyis btab pa dag ni nad
408b4(rgyud): dang bral bar gyur/ lus kyi dbang po nyams pa dag ni dbang po rnams chang bar gyur te 'jig rten du ngo mtshar rmad du byung ba'i chos rnams rgya cher byung bar gyur to/ /
408b5(rgyud): de nas byang chub sems dpa' mdzes pa'i tog gis sangs rgyas bcom ldan 'das de dag mthong nas ngo mtshar rmad du gyur te de tshim zhing mgu la yi rangs shing
408b6(rgyud): rab tu dga' ste dga' ba dang / yid bde ba skyes nas sangs rgyas bcom ldan 'das de dag ga la bde sogs su thal mo sbyar par btu nas sangs rgyas bcom
408b7(rgyud): l dan 'das de dag rnams rjes su dran la bcom ldan 'das shAkya thub pa'i yon tan rjes su dran zhing bcom ldan 'das shAkya thub pa'i sku tshe'i tshad la the tshom za bar gyur
409a1(rgyud): @#/ /te bcom ldan 'das shAkya thub pa 'di ltar lo brgyad cu zhig thub ste sku tshe thung ba 'di ji lta bu 'di ci zhig snyam du bsam pa de sems shing
409a2(rgyud): 'dug par gyur to/ /de sangs rgyas bcom ldan 'das de dag gis dgongs shing mkhyen bzhin du byang chub sems dpa' mdzes pa'i tog de la 'di skad ces
409a3(rgyud): bka' stsal to/ /rigs kyi bu/ khyod 'di snyam du bcom ldan 'das shAkya thub pa 'di ltar sku tshe thung ngo snyam du ma sems shig /de ci'i phyir zhe na/ rigs
409a4(rgyud): kyi bu/ de bzhin gshegs pa dgra bcom pa yang dag par rdzogs pa'i sangs rgyas rnams ma gtogs par lha dang bcas pa'i 'jig rten dang / bdud dang bcas
409a5(rgyud): pa dang / tshangs pa dang bcas pa dang / dge sbyong dang / bram zer bcas pa'i skye dgu dang / lha dang / mi dang / lha ma yin du bcas pa'i nang na bcom ldan 'das de
409a6(rgyud): bzhin gshegs pa shAkya thub pa'i sku tshe'i chod kyi mtha' phyi ma'i mtha'i mu'i bar du'ang rtogs par nus pa nged kyis su'ang ma mthong ngo / /sangs rgyas bcom
409a7(rgyud): l dan 'das de dag gis de bzhin gshegs pa'i sku tshe'i tshad bshad pa brjod ma thag tu de nas de'i tshe sangs rgyas kyi mthus lha'i bu 'dod pa na spyod pa rnams
409b1(rgyud): dang | gzugs na spyod pa rnams dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po'i bar dag dang / byang chub
409b2(rgyud): sems dpa' bye ba khrag khrig brgya stong phrag du ma 'dus nas byang chub sems dpa' mdzes pa'i tog gi khyim der lhags so/ /de nas de bzhin gshegs pa de dag gis
409b3(rgyud): thams cad dang ldan pa'i 'khor de la bcom ldan 'das shAkya thub pa'i sku tshe'i tshang bshad pa tshigs su bcad de mdor bka' stsal pa/ rgya mtsho'i chu rnams thams cad kyi/ /
409b4(rgyud): thigs pa dag ni bgrang bar nus/ /shAkya thub pa'i sku tshe'i tshad/ /sus kyang bgrang bar mi nus so/ /ri rab rnams ni thams cad kyang / /phra rab rdul du bgrang bar nus/ /
409b5(rgyud): shAkya thub pa'i sku tshe'i tshad/ /sus kyang bgrang bar mi nus so/ /sa la gang dag yod pa yi/ /rab tu phra rdul ji snyed pa/ /thams cad bgrang bar nus srid kyi/ /rgyal ba'i
409b6(rgyud): sku tshe'i tshad mi nus/ /gal te la las nam mkha' la/ /sna 'ga' zhig gis dpag 'dod kyang / /shAkya thub pa'i sku tshe'i tshad/ /sus kyang bgrang bar mi nus so/ /rdzogs
409b7(rgyud): pa'i sangs rgyas 'di srid bzhugs/ /bskal pa dag ni 'di snyed cig/ bskal pa bye ba brgya dag ces/ /grangs ni rnyed par mi rung ngo / /gang phyir de yi rgyu dang ni/ /
410a1(rgyud): @#/ /rkyen yang rnam pa gnyis yin te/ /sdig pa'i 'tshe ba spangs pa dang / /kha zas mang po byin pa ste/ /de phyir bdag nyid chen po de'i/ /sku tshe'i tshad
410a2(rgyud): grangs mi rnyed do/ /bskal pa 'di snyed cig ce 'am/ /grangs med pa yang de bzhin te/ /de bas the tshom med par 'gyur/ /the tshom cung zad ma za zhig /rgyal pa'i sku tshe
410a3(rgyud): tha ma yi/ /grangs ni gang du mi dmigs so/ /de nas de'i tshe 'khor der slob dpon lung ston pa bram ze kau D+Ni n+ya zhes bya ba dang / bram ze stong phrag du mas bcom
410a4(rgyud): l dan 'das la mchod pa byas te de bzhin gshegs pa yongs su mya ngan las 'das pa chen po'i sgra thos nas 'phral la 'dus te bcom ldan 'das kyi zhabs gnyis
410a5(rgyud): la gtugs nas bcom ldan 'das la gsol pa/ gal ta bcom ldan 'das sems can thams cad la thugs brtse ba/ /thugs rje chen po dang ldan pa/ phan par
410a6(rgyud): bzhed pa/ sems can thams cad la pha ma lta bu/ mi mnyam pa dang mnyam par gyur pa/ zla ba lta bur snang bar mdzad pa/ shes rab dang / ye shes chen po'i nyi
410a7(rgyud): ma shar ba lta bu lags shing gal te khyod sems can thams cad la sgra gcan zin bzhin du gzigs na bdag la dam pa zhig stsal du gsol/ bcom ldan 'das
410b1(rgyud): cang mi gsung bar gyur to/ /de nas sangs rgyas kyi mthus 'khor der lits+tsha bI gzhan nu 'jig rten thams cad kyis mthong na dga' ba zhes bya ba de spobs pa skyes nas slob dpon
410b2(rgyud): lung ston pa bram ze kauD+Ni n+ya la 'di skad ces smras so/ /ci bram ze chen po/ khyod bcom ldan 'das la dam pa cig gsol lam/ bdag gis khyod la dam pa zhig sbyin no/ /
410b3(rgyud): bram zes smras pa/ lits+tsha bI gzhon nu/ bdag ni bcom ldan 'das la mchod pa dang / ring bsrel gyi phye ma bgos pa'i phyir bcom ldan 'das kyi ring bsrel yungs 'bru
410b4(rgyud): tsam la bsten par 'dod do/ /ring bsrel yungs 'bru tsam de mngon par mched na sum cu rtsa gsum pa'i lha rnams kyi bdag po 'ba' zhig thob ces grags so/ /kye
410b5(rgyud): lits+tsha bI gzhon nu/ gser 'od dam pa'i mdo nyan thos dang / rang sangs rgyas thams cad kyi shes par dka' ba/ khong du chud par dka' ba de lta bu'i mtshan nyid dang /
410b6(rgyud): yon tan dang ldan pa gser 'od dam pa'i mdo 'chad ces grag gi nyon cig /kye lits+tsha bI gzhon nu/ gser 'od dam pa'i mdo ni de ltar shes par dka' zhing rtogs par
410b7(rgyud): d ka' bas na kho bo cag mtha' 'khob kyi gling gi bram ze rnams ni gang bcangs pa na sems can rnams myur du sum cu rtsa gsum pa'i bdag po 'thob par 'gyur ba'i ring
411a1(rgyud): @#/ /bsrel yungs 'bru tsam za ma tog gi nang du bcug la bcangs kyang rung ngo / /kye li ts+tsha ba'i gzhon nu/ khyod ci de bzhin gshegs pa las ring
411a2(rgyud): bsrel yungs 'bru tsam gsol nas ring bsrel za ma tog tu bcug ste bcangs pas sems can rnams sum cu rtsa gsum pa'i bdag po thob par mi 'dod dam / kye lits+tsha bi gzhon nu/
411a3(rgyud): kho bos ni dam pa de lta bu gsol to/ /de nas lits+tsha bI gzhon nu 'jig rten thams cad kyis mthong na dga' bas/ slob dpon lung ston pa
411a4(rgyud): bram ze kauN+Di n+ya la tshigs su bcad pa dag gis slar smras pa/ nam zhig gang gla'i chu rgyun la/ /me tog rnams ni skye ba dang / /bya rog dmar po 'gyur ba dang //
411a5(rgyud): khu byug dung mdog 'drar 'gyur dang / /'dzam bur ta la'i 'bru chags dang / /'bra gor a mra'i dogs pa chags/ /de yi tshe na yungs 'bru tsam/ /ring bsrel
411a6(rgyud): du ni gsal bar 'gyur/ /nam zhig rus sbal spu rnams las/ /gos su legs par btags gyur te/ /dgun gyi grang ba sel byed pa/ /de tshe ring bsrel
411a7(rgyud): yod par 'gyur/ /nam zhig sbrang bu'i rkang lag las/ /yang thog legs par byas gyur te/ /brtan zhing rab tu mi g.yo ba/ /de tshe ring bsrel yod par
411b1(rgyud): 'gyur/ /nam zhig srin bu pad+ma kun/ /so ni dkar po skyes gyur te/ /rno zhing chen por gyur pa na/ /de tshe ring bsrel yod par 'gyur/ /mtho ris su ni 'dzeg
411b2(rgyud): pa'i phyir/ /nam zhig ri bong rwa rnams las/ /skas ni legs par byas gyur pa/ /de tshe ring bsrel yod par 'gyur/ /nam zhig skas ni der 'dzegs te/ /byi
411b3(rgyud): bas zla ba bza' ba dang / /sgra gcan la yang gnod byed pa/ /de tshe ring bsrel yod par 'gyur/ /grong na rgyu ba'i sbrang bu yis/ /nam zhig rdza ma'i chang 'thungs
411b4(rgyud): te| |khyim na gnas par byed 'gyur ba/ /de tshe ring bsrel yod par 'gyur/ /nam zhig bong bu bde 'gyur la/ /mchu dmar bim pa 'drar gyur cing / /
411b5(rgyud): glu gar rnams la mkhas gyur pa/ /de tshe ring bsrel yod par 'gyur/ /nam zhig 'ug pa bya rog rnams/ /dben par dong nas rtse ba dang / /phan tshun
411b6(rgyud): mthun par gyur pa na/ /de tshe ring bsrel yod par 'gyur/ /pa la sha yi lo ma rnams/ /rin chen sna gsum gdugs gyur te/ /char 'bab skyab
411b7(rgyud): su nam gyur pa/ /de tshe ring bsrel yod par 'gyur/ /nam zhig rgya mtsho'i gru bo che/ /'khrul 'khor dang ni g.yor mor bcas/ /thang la byung ste
412a1(rgyud): @#/ /'gro ba na/ /de tshe ring bsrel yod par 'gyur/ /nam zhig bya ni 'ug pa yis/ /ri po spos kyi ngad ldang ba/ /mchu
412a2(rgyud): la thogs te 'gro 'gyur ba/ /de tshe ring bsrel yod par 'gyur/ /slob dpon lung ston pa bram ze kauN+Di n+yas tshigs su bcad pa 'di dag thos nas/
412a3(rgyud): lits+tsha bI gzhon nu 'jig rten thams cad kyis mthong na dga' ba la tshigs su bcad pa 'di dag gis slar smras pa/ legs so legs so gzhon nu
412a4(rgyud): mchog / rgyal ba'i sras po tshig po che/ /dpa' zhing thabs la mkhas ldan pa/ /lung bstan pa ni dam pa thob/ /'jig rten mgon po skyob pa po/ /de
412a5(rgyud): bzhin gshegs pa che ba nyid/ /bsam gyis mi khyab go rims bzhin/ /gzhon nu bdag las mnyan par gyis/ /sangs rgyas yul ni bsam mi
412a6(rgyud): khyab| |de bzhin gshegs rnams mtshungs pa med/ /sangs rgyas thams cad rtag tu zhi/ /sangs rgyas thams cad yang dag 'byung / /sangs rgyas thams
412a7(rgyud): cad kha dog mtshungs/ /'di ni sangs rgyas chos nyid yin/ /bcom ldan 'das ni bcos ma min/ /de bzhin gshegs pa ma skyes te/ /rdo rje lta bur sra
412b1(rgyud): ba'i sku/ /sprul pa'i sku ni ston par mdzad/ /drang srong chen po'i ring bsrel ni/ /yungs 'bru tsam zhes bya ba med/ /sku la rus pa khrag med na/ /ring bsrel yod
412b2(rgyud): par ga la 'gyur/ /sems can rnams la phan pa'i phyir/ /thabs kyis ring bsrel bzhag par mdzad/ /rdzogs pa'i sangs rgyas chos kyi sku/ /de bzhin gshegs
412b3(rgyud): pa chos kyi dbyings/ /chos ston mdzad pa ci 'dra ba/ /bcom ldan 'das kyi sku de 'dra/ /bdag gis 'di thos shes nas ni/ /bdag gis dam pa gsol bar byas/ /
412b4(rgyud): de nyid kho na lung bstan phyir/ /gtam gleng ba ni bdag gis byas/ /de nas lha'i bu sum khri nyis stong gis de bzhin gshegs pa'i sku tshe'i tshad bstan pa zab mo
412b5(rgyud): d e lta bu de dag thos nas thams cad kyis bla na med pa yang dag par rdzogs pa'i byang chub tu sems bskyed de de dag yid kyis kun tu rtog pa rab tu dga' nas sgra
412b6(rgyud): dbyangs gcig tu tshigs su bcad pa 'di dag smras so/ /sangs rgyas mya ngan yong mi 'da'/ /chos kyang nub par mi 'gyur te/ /sems can yongs su smin mdzad
412b7(rgyud): phyir| |yongs su mya ngan 'da' ba ston/ /sangs rgyas bcom ldan bsam mi khyab/ /de bzhin gshegs pa rtag pa'i sku/ /sems can rnams la phan pa'i
413a1(rgyud): @#/ /phyir| |bkod pa rnam pa sna tshogs ston/ /de nas byang chub sems dpa' mdzes pa'i tog gis sangs rgyas bcom ldan
413a2(rgyud): 'das de dag dang / skyes bu dam pa de gnyis las bcom ldan 'das shAkya thub pa'i sku tshe'i tshad bstan pa thos nas tshim zhing mgu la yi rangs shing rab
413a3(rgyud): tu dga' ste dga' ba dang / yid bde ba skyes nas dga' ba dang / mgu ba rgya chen pos khyab par gyur to/ /de bzhin gshegs pa'i sku tshe'i tshad bstan pa
413a4(rgyud): 'di bshad pa'i tshe sems can tshad med grangs med pa dag bla na med pa yang dag par rdzogs pa'i byang chub tu sems skyes so/ /de bzhin gshegs pa de dag
413a5(rgyud): kyang mi snang bar gyur to/ /gser 'od dam pa mdo sde'i dbang po'i rgyal po las/ de bzhin gshegs pa'i sku tshe'i tshad bstan pa'i le'u zhes bya ba ste gnyis pa'o// //
413a6(rgyud): de nas byang chub sems dpa' mdzes pa'i tog gnyid kyis log pa'i rmi lam na gser gyi rnga kun tu snang ba/ 'di lta ste/ nyi ma'i dkyil 'khor 'dra ba zhig mthong
413a7(rgyud): n go| |phyogs thams cad na'ang sangs rgyas bcom ldan 'das grangs med dpag tu med pa dag rin po che'i shing drung na rin po che bai DUR+ya'i khri rnams la bzhugs
413b1(rgyud): shing 'khor brgya stong du mas yongs su bskor te/ mdun gyis bltas nas chos ston pa mthong ngo / /de nas yang skyes bu bram ze'i gzugs lta bu zhig rnga de
413b2(rgyud): rdung ba mthong ste rnga'i sgra de las bstan pa'i tshigs su bcad pa 'di lta bu dag byung ba thos so/ /de nas byang chub sems dpa' mdzes pa'i tog gnyid
413b3(rgyud): sad ma thag tu bstan pa'i tshigs su bcad pa de dag rjes su dran no/ /rjes su dran nas kyang de'i mtshan mo zad pa dang / rgyal po'i khab kyi grong khyer chen po
413b4(rgyud): nas byung ste srog chags stong phrag du ma dang lhan cig tu bya rgod phung po'i ri ga la ba dang / bcom ldan 'das ga la ba der song ste phyin nas/ bcom ldan
413b5(rgyud): 'das kyi zhabs la mgo bos phyag btsal te bcom ldan 'das la lan gsum bskor ba byas nas phyogs gcig tu 'dug go / phyogs gcig tu 'dug
413b6(rgyud): n as byang chub sems dpa' mdzes pa'i tog gis bcom ldan 'das ga ba de logs su thal mo sbyar ba btud nas rmi lam na gang rnga'i sgra las bstan pa'i tshigs su
413b7(rgyud): bcad pa thos pa de dag gsol to/ /gser 'od dam pa mdo sde'i dbang po'i rgyal po las/ rmi lam mthong ba'i le'u zhes bya ba ste gsum pa'o// //nub
414a1(rgyud): @#/ /gcig g.yel ba med par yang / /bdag gis rmi lam rmis pa ni/ /mdzes pa'i rnga chen mthong ba ste/ /thams cad du ni gser gyi 'od//
414a2(rgyud): nyi ma ji lta bzhin du 'bar/ /kun tu rnam par lhang nge ste/ /phyogs bcu rnams su snang bar gyur/ /kun tu rin chen shing drung na/ /rin chen bai DUR+ya dag gi/
414a3(rgyud): khri la sangs rgyas rnams bzhugs te/ /brgya stong phrag ni du ma yi/ /'khor dbus mdun gyis bltas pa mthong / /bram ze'i gzugs ni 'dra ba zhig /rnga chen
414a4(rgyud): rab tu brdung ba mthong / /de yis de la brdungs pa dang / /tshigs su bcad pa 'di dag byung / /gser 'od dam pa'i rnga chen sgra yis ni/ /stong gsum 'jig
414a5(rgyud): rten 'jig rten gsum 'di na/ /ngan song sdug bsngal gshin rje'i sdug bsngal dang / /dbul ba'i sdug bsngal ma lus zhi bar shog /rnga bo che yi sgra skad
414a6(rgyud): 'di yis ni/ /'jig rten rmongs pa thams cad zhi gyur cig /ji ltar thub dbang 'jigs med 'jigs zhi ltar/ /sems can 'jigs med 'jigs
414a7(rgyud): dang bral bar shog / ji ltar 'khor bar kun mkhyen thub dbang po/ /'phags pa'i yon tan kun dang ldan pa ltar/ /skye dgu ting 'dzin byang chub yan
414b1(rgyud): lag gi / yon tan ldan zhing yon tan rgya mtshor gyur/ /rnga bo che yi sgra skad 'di yis ni/ /sems can thams cad tshangs pa'i dbyangs ldan gyur/ /sangs rgyas
414b2(rgyud): byang chub dam pa mchog reg shog / chos kyi 'khor lo dge ba bskor gyur cig /bskal pa bsam gyis mi khyab bzhugs par shog /'gro la phan phyir chos
414b3(rgyud): kyang ston gyur cig / nyon mongs 'joms gyur sdug bsngal sel bar shog /'dod chags zhe sdang gti mug zhi gyur cig /sems can gang dag ngan song sar gnas
414b4(rgyud): te| |rus pa'i lus la me lce rab 'bar ba/ /de dag rnga chen bsgrags pa thos gyur cig /sangs rgyas phyag 'tshal lo zhes tshig thos shog /sems can
414b5(rgyud): kun gyis che rabs brgya dag dang / /skye ba stong phrag bye bar skye dran shog /thub pa'i dbang po rtag tu dran gyur cing / /de dag gi ni rgya chen gsung thos shog /
414b6(rgyud): rnga po che yi sgra skad 'di yis ni/ /sangs rgyas rnams dang rtag tu 'grogs rnyed gyur/ /sdig pa'i las rnams rnam par spong bar shog /bya ba dge ba rnams
414b7(rgyud): ni spyod gyur cig / mi dang lha dang srog chags thams cad kyis/ /de dag bsam dang smon lam gang yin pa/ /rnga bo che yi sgra skad 'di yis ni/ /de dag
415a1(rgyud): @#/ /rnams kyi de kun rdzogs gyur cig /sems can gang dag sems dmyal mi bzad skyes/ /lus la me lce kun tu rab tu 'bar/ /
415a2(rgyud): skyabs med mya ngan bcas shing yongs 'khyam pa/ /me rnams de dag rab tu zhi bar shog /sems dmyal yi dwags mi yi 'jig rten na/ /sems
415a3(rgyud): can sdug bsngal mi bzad drag po gang / /rnga bo che yi sgra skad 'di yis ni/ /de dag rnams kyi sdug bsngal kun zhi shog /rten med dpung gnyen
415a4(rgyud): med pa dang / /skyabs med par yang gyur pa dag /de rnams la ni skyob pa dang / /dpung gnyen rten mchog bdag gyur cig /sangs rgyas rkang
415a5(rgyud): gnyis dam pa dag / thugs brtse thugs rje ldan pa'i thugs/ /gang dag phyogs bcu'i 'jig rten na/ /bzhugs pa bdag la dgongs su gsol//
415a6(rgyud): bdag gi sngon chad sdig pa'i las/ /shin tu mi bzad gang bgyis pa/ /stobs bcu'i spyan sngar bdag mchis te/ /de dag thams cad bshags par
415a7(rgyud): bgyi| |pha ma dag tu mi 'dzin dang / /sangs rgyas rnams su mi 'dzin dang / /dge ba dag tu mi 'dzin pas/ /sdig pa bdag gis gang bgyis pa/ /
415b1(rgyud): phyug pa'i rgyags pas dregs pa dang / /rigs dang longs spyod rgyags pa dang / /bzhon pa'i rgyags pas dregs pa yis/ /bdag gis sdig pa gang bgyis
415b2(rgyud): dang | |nyes bsams nyes par smras pa dang / /nyes par bgyis pa'i las rnams dang / /nyes pa'i dmigs su ma brtas pas/ /bdag gis sdig pa gang
415b3(rgyud): bgyis dang / /byis pa'i blo yi 'jug pa dang / /mi shes mun pa'i sems dang ni/ /sdig pa'i grogs po'i dbang gyur dang / /nyon mongs rnam par 'khrug
415b4(rgyud): sems dang / /rtsed mo dga' ba'i dbang nyid dang / /mya ngan dang ni nad dbang dang / /nor gyis mi chog nyes pa yis/ /bdag gis sdig pa gang bgyis dang / /
415b5(rgyud): 'phags min skye bo 'dre ba dang / /phrag dog ser sna'i sgyu dang ni/ /g.yo dang dbul ba'i nyes pa yis/ /bdag gis sdig pa gang bgyis dang / /phongs pa byung ba'i
415b6(rgyud): dus kyi tshe/ /'dod pa rnams kyi 'jigs rgyu dang / /phyug po ma yin gyur pa yis/ /bdag gis sdig pa gang bgyis dang / /g.yo ba'i sems kyis dbang nyid
415b7(rgyud): dang | |'dod dang khro ba'i dbang dag dang / /bkres dang skom gyis nyen pa yis/ /bdag gis sdig pa gang bgyis dang / /bza' ba dag dang btung ba dang / /
416a1(rgyud): @#/ /bud med rgyu dang gos kyi phyir/ /nyon mongs gdung ba sna tshogs kyis/ /bdag gis sdig pa gang bgyis dang / /lus
416a2(rgyud): dang ngag dang yid kyi sdig / nyes par spyad pa rnam gsum bsags/ /'di 'dra'i tshul gyis gang bgyis pa/ /de dag thams cad bdag 'chags
416a3(rgyud): so| |sangs rgyas rnams dang chos rnams dang / /de bzhin nyan thos rnams la yang / /gus pa ma lags gang bgyis pa/ /de dag thams cad
416a4(rgyud): bdag 'chags so/ /gang yang rang sangs rgyas rnams dang / /byang chub sems dpa' rnams la yang / /gus pa ma lags bgyis pa rnams//
416a5(rgyud): de dag thams cad bdag 'chags so/ /dam chos smra ba rnams la yang / /gus pa ma lags bgyis pa dang / /chos la'ang gus par ma bgyis
416a6(rgyud): pa| |de dag thams cad bdag 'chags so/ /bdag gis rtag tu mi shes pas/ /dam pa'i chos ni spangs pa dang / /pha ma rnams la ma gus
416a7(rgyud): dang | |de dag thams cad bdag 'chags so/ /blun pa dang ni byis pa dang / /'dod chags zhe sdang gti mug dang / /nga rgyal dregs pas
416b1(rgyud): bsgribs bgyis pa/ /de dag thams cad bdag 'chags so/ /bdag gis phyogs bcu'i 'jig rten du/ /stobs bcu rnams la mchod par bgyi/ /
416b2(rgyud): bdag gis phyogs bcur sems can rnams/ /sdug bsngal kun las 'don par bgyi/ /sems can bsam gyis mi khyab kun/ /sa bcu la ni dgod
416b3(rgyud): par bgyi/ /sa bcu la ni gnas nas kyang / /thams cad de bzhin gshegs gyur cig /ji srid sdug bsngal rgya mtsho las/ /de kun thar bgyi nus srid
416b4(rgyud): du| |sems can re re'i phyir yang ni/ /bskal pa bye bar spyad par bgyi/ /gser 'od dam pa zhes bgyi ba/ /las rnams thams cad byang bgyid pa/ /
416b5(rgyud): zab mo dag ni ston pa ni/ /sems can de dag bstan par bgyi/ /gang gis bskal pa stong rnams su/ /sdig pa shin tu mi bzad bgyis/ /lan cig
416b6(rgyud): rab tu bshags pa yis/ /de dag thams cad byang bar 'gyur/ /gang gis las kyi sgrib pa rnams/ /myur du yang dag zad 'gyur ba/ /gser 'od
416b7(rgyud): dam pa dge ba yis/ /bshags pa 'di dag bshags nas ni/ /rin chen 'byung gnas mchog bcu po/ /sa bcu la ni gnas par bgyi/ /sangs rgyas
417a1(rgyud): @#/ /yon tan snang bar bgyi/ /srid pa'i mtsho las bsgral bar bgyi/ /sangs rgyas rgya mtsho chu bo dang / /yon tan rgya mtsho zab
417a2(rgyud): mo dang / /sangs rgyas yon tan bsam yas kyis/ /thams cad mkhyen du rdzogs par bgyi/ /ting 'dzin brgya phrag stong rnams dang / /gzungs rnams
417a3(rgyud): bsam gyis mi khyab dang / /dbang stobs byang chub yan lag gi/ /stobs bcu dam par 'gyur bar bgyi/ /dgongs pa'i thugs kyis sangs rgyas
417a4(rgyud): rnams/ /bdag la rnam par gzigs su gsol/ /thugs rje ldan pa'i thugs kyis ni/ /nongs pa rab tu gzung du gsol/ /bdag gis bskal pa brgya
417a5(rgyud): rnams su/ /sngon chad sdig pa gang bgyis pa/ /de phyir bdag ni mya ngan sems/ /phongs dang mya ngan 'jigs pas gzir/ /sdig pa'i las la 'jigs
417a6(rgyud): par bgyid/ /yid ni rtag tu dman par 'gyur/ /gang dang gang du spyod bgyid pa/ /bdag ni gang du'ang dga' ma mchis/ /sangs rgyas thams cad thugs
417a7(rgyud): rje ldan/ /'gro ba kun gyi 'jig sel bas/ /nongs par rab tu gzung du gsol/ /'jigs pa dag las bdag thar mdzod/ /bdag gi nyon mongs las
417b1(rgyud): rnams kyi/ /dri ma de bzhin gshegs pas sol/ /sangs rgyas rnams kyis bdag la ni/ /snying rje'i chu yis bkru bar gsol/ /sdig pa thams cad bshags
417b2(rgyud): par bgyi/ /sngon chad bdag gis gang bgyis dang / /da ltar bdag gi sdig pa gang / /de dag thams cad bdag 'chags so/ /nongs par bgyis pa'i
417b3(rgyud): las rnams kun/ /slan chad mi bgyid bsdam par bgyi/ /bdag gis nongs par bgyis pa gang / /sdig de bcab par mi bya'o/ /lus kyi las ni rnam
417b4(rgyud): gsum dang / /ngag gi rnam pa bzhi dag dang / /yid kyi rnam pa gsum po rnams/ /de dag thams cad bdag 'chags so/ /lus kyis bgyis dang ngag
417b5(rgyud): gi las/ /yid kyis rnam par bsams pa dang / /las rnams bcu po bgyis pa dag /de dag thams cad bdag 'chags so/ /mi dge las bcu spangs
417b6(rgyud): nas su/ /dge ba bcu po bsten bgyis pa/ /sa bcu la bdag gnas par bgyi/ /stobs bcu mchog tu 'gyur bar bgyi/ /bdag gis sdig pa'i las
417b7(rgyud): gang dag / mi 'dod 'bras bu thob bgyid pa/ /sangs rgyas spyan sngar mchis nas ni/ /de dag thams cad bshags par bgyi/ /'dzam bu'i gling 'dir
418a1(rgyud): @#/ /gang dag dang / /'jig rten khams ni gzhan dag tu/ /gang rnams dge ba'i las bgyid pa/ /de dag kun la yi rang ngo / /
418a2(rgyud): lus dang ngag dang yid kyis kyang / /bdag gis bsod nams gang bsgrubs pa/ /bdag ni dge ba'i rtsa ba des/ /byang chub mchog la reg par bgyi/ /
418a3(rgyud): srid 'gro nyam ngar byis pa'i blo yis ni/ /shin tu mi bzad sdig pa gang bgyis pa/ /stobs bcu mi nyams spyan sngar mchis nas ni/ /sdig pa de kun so
418a4(rgyud): sor bshags par bgyi/ /skye ba nyam nga srid pa nyam nga dang / /'jig rten nyam nga g.yo sems nyam nga dang / /lus kyi spyod pa nyam nga sna tshogs kyis//
418a5(rgyud): bdag gis sdig pa gang bsags de 'chags so/ /byis pa blun byas nyon mongs nyam nga dang / /sdig pa'i grogs dang phrad pa nyam nga dang / /srid pa nyam
418a6(rgyud): nga 'dod chags nyam nga dang / /zhe sdang nyam nga gti mug nyam nga dang / /ngal ba'i nyam nga dus kyi nyam nga dang / /bsod nams bsgrubs pa nyam nga dag
418a7(rgyud): gis kyang / /rgyal ba mi mnyam mngon sum mchis nas ni/ /sdig pa de kun so sor bshags par bgyi/ /sangs rgyas gser mdog ri snang ri rab 'dra//
418b1(rgyud): yon tan rgya mtsho 'dra la phyag 'tshal lo/ /rgyal ba de dag rnams la skyabs su mchi/ /rgyal ba de dag kun la mgos phyag 'tshal/ /gser mdog gser ni dri ma
418b2(rgyud): med pa gser gyi 'od/ /dri med rnam dag bai DUR+ya yi yan lag spyan/ /sangs rgyas nyi ma dpal gzi grags 'bar 'byung ba'i gnas/ /thugs rje'i 'od zer dag gis
418b3(rgyud): mun pa mun nag bsal/ /yan lag rab tu dri med rab bzang rnam par mdzes/ /sangs rgyas nyi ma yan lag dri med gser 'dras khyab/ /nyon mongs mes
418b4(rgyud): gdungs yid can 'bar ba'i me 'dra ba/ /thub pa'i zla ba'i 'od zer dra bas tshim par mdzad/ /mtshan mchog sum cu gnyis kyis dbang po yan lag mdzes/ /
418b5(rgyud): dpe byad bzang po dag gis yan lag rnam par mdzes/ /dpal gzi bsod nams 'bar 'khrugs 'od zer dra ba yis/ /'jig rten gsum na mun khrod nyi ma
418b6(rgyud): bzhin du bzhugs/ /dri med rgya chen kha dog sna tshogs bai DUR+ya/ /skya rengs dmar dang dngul dang shel bzhin yan lag dmar/ /'od zer dra ba rnam pa sna
418b7(rgyud): tshogs legs brgyan pas/ /thub chen khyod ni nyi ma bzhin du de bzhin mdzes/ /mya ngan 'khrug pa 'chi chu rgal ba'i dba' rlabs can/ /'khor ba'i klung chen phongs
419a1(rgyud): @#/ /pa'i chu bor ltung ba la/ /sdug bsngal rgya mtsho mchog tu rtsub cing shugs drag pa/ /bde gshegs nyi ma'i 'od zer mang po rnams
419a2(rgyud): kyis skems/ /yan lag gser gyi mdog tu rnam par snang / /ye shes 'byung gnas 'jig rten gsum kun mchog /rab mdzes mtshan gyis yan lag
419a3(rgyud): rnams spras pa/ /sangs rgyas gser sku 'bar la phyag 'tshal lo/ /ji ltar rgya mtsho'i chu ni dpag med dang / /ji ltar sa la sa rdul mtha' yas dang / /ji ltar
419a4(rgyud): ri rab rdo mtha' mtshungs med dang / /ji ltar nam mkha'i mtha' ma mtha' yas pa/ /de bzhin sangs rgyas yon tan mtha' yas te/ /sems can kun gyis
419a5(rgyud): shes par mi nus so/ /bskal pa du mar gzhal cing bsams kyang ni/ /yon tan mtha' ma shes par mi nus so/ /chu ni skra yi rtse mo'i tshad tsam dang / /
419a6(rgyud): rdor bcas ri bcas rgya mtshor bcas pa ni/ /bskal pa bgrangs na shes par nus kyang srid/ /sangs rgyas yon tan pha mthar shes mi nus/ /yon tan kha dog snyan
419a7(rgyud): dang grags pa dang / /dge ba'i mtshan gyis brgyan pa'i sku lus dang / /dpe byad bzang po brgyad cus brgyan pa yis/ /sems can thams cad de 'drar 'gyur
419b1(rgyud): bar shog / bdag gi dge ba'i las rnams 'di dag gis/ /'jig rten mi ring sangs rgyas 'gyur bar bgyi/ /'gro la phan phyir chos kyang bstan par bgyi/ /sems can sdug
419b2(rgyud): bsngal mang gzir thar bar bgyi/ /stobs bcas sder bcas bdud las rgyal bar bgyi/ /chos kyi 'khor lo dge ba bskor bar bgyi/ /bskal pa bsam gyis mi khyab
419b3(rgyud): gnas par bgyi/ /bdud rtsi'i chu yis sems can tshim par bgyi/ /ji ltar sngon gyi rgyal bas rdzogs pa ltar/ /pha rol phyin drug bla med rdzogs par bgyi/ /nyon
419b4(rgyud): mongs gzhom zhing sdug bsngal bsal bar bgyi/ /'dod chags zhe sdang gti mug zhi bar bgyi/ /skye ba brgya dang skye ba bye ba stong / /bdag ni rtag tu skye ba dran
419b5(rgyud): par bgyi/ /thub pa'i dbang po rtag tu dran par bgyi/ /de yi gsung ni rgya chen thos par bgyi/ /bdag ni dge ba'i las rnams 'di dag gis/ /rtag tu sangs rgyas
419b6(rgyud): 'grogs pa rnyed par bgyi/ /sdig pa'i las rnams rnam par spang bar bgyi/ /dge ba'i 'byung gnas dge rnams spyad par bgyi/ /zhing rnams kun na srog chags
419b7(rgyud): thams cad kyang / /'jig rten dag na sdug bsngal kun zhi gyur/ /sems can dbang po ma tshang yan lag nyams/ /de kun de'u re dbang po tshang par shog /gang dag
420a1(rgyud): @#/ /nad btab nyam chung lus nyams dang / /phyogs bcu dag na skyabs med gyur pa rnams/ /de kun myur du nad las thar gyur cig /nad med stobs
420a2(rgyud): dang dbang po rnyed par shog / gang dag rgyal po chom rkun bred bsdigs bsad thug dang / /sdug bsngal rnam pa sna tshogs brgya yis phongs gyur pa/ /sems can nyam
420a3(rgyud): thag gyur cing sdug bsngal de dag kun/ /'jigs mchog mi bzad brgya po de las thar gyur cig /gang dag brdegs shing bcing pas bcings gzir ba/ /phongs
420a4(rgyud): pa sna tshogs dag na gnas gyur cig / nyon mongs stong phrag du mas dkrugs nas kyang / /'jigs pa mi bzad mya ngan sna tshogs rnyed/ /de dag thams cad bcings las grol gyur
420a5(rgyud): cing | |brdeg pa dag ni brdeg las thar bar shog / bsad pa rnams kyang srog dang ldan gyur cig /phongs gyur thams cad 'jigs pa med par shog /sems can gang
420a6(rgyud): dag bkres sred skom gyis gzir/ /de dag zas skom sna tshogs rnyed par shog /long bas gzugs rnams sna tshogs mthong gyur cig /'on pas yid 'ong sgra rnams thos par
420a7(rgyud): shog |gcer bu rnams kyi sna tshogs gos rnyed gyur/ /sems can dbul pos gter rnams rnyed par shog /nor 'bru rin chen sna tshogs mang po yis/ /sems can
420b1(rgyud): thams cad bde dang ldan par shog / gang yang sdug bsngal tshor bas gnod ma gyur/ /sems can thams cad blta na sdug pa dang / /gzugs bzang mdzes shing tshul du shis par
420b2(rgyud): shog |rtag tu bde ba du ma rdzogs gyur cig / yid kyis zas skom rab 'byor bsod nams dag /bsams ma thag tu de dag grub gyur cig /rdza rnga cang te'u pi wang sgra snyan dang / /chu
420b3(rgyud): mig mtshe 'u dang rdzing bu lteng ka dang / /gser gyi pad+ma ut+pal pad+ma can/ /zas skom gos nor mu tig nor bu dbyig /rgyan gser rin chen sna tshogs bai DUR+ya/ /de dag bsams ma thag
420b4(rgyud): tu grub gyur cig / 'jig rten gang na'ang sdug bsngal sgra ma byung / /sems can gcig kyang mi 'phrod mthong ma gyur/ /de dag thams cad kha dog rgya chen dang / /phan tshun du
420b5(rgyud): ni 'od byed gyur par shog / mi yi 'jig rten phun sum tshogs gang yod/ /de dag gang du bsams par skye bar 'gyur/ /bsam pa thams cad bsams ma thag tu yang / /
420b6(rgyud): bsod nams 'bras bu yongs su rdzogs par shog /spos dang phreng ba dag dang byug pa dang / /gos dang phye ma me tog sna tshogs dag /ljon shing dag las dus gsum 'bab
420b7(rgyud): par shog / sems can de dag len cing dgar gyur cig /de bzhin gshegs pa bsam yas thams cad dang / /rdzogs pa'i byang chub sems dpa' nyan thos dang //
421a1(rgyud): @#/ /rdul bral dri med brtan pa'i chos la yang / /phyogs bcu rnams su mchod pa byed par shog/ 'gro ba dman pa thams cad spong gyur cig/ mi
421a2(rgyud): khom brgyad po dag las 'das par shog / dal ba'i rgyal po dam pa thob gyur cig/ rtag tu sangs rgyas 'grogs pa thob par shog/ rtag tu mthon po'i rigs su skye bar
421a3(rgyud): shog| nor dang 'bru yi mdzod rnams 'byor gyur cig / snyan dang grags dang gzugs dang kha dog gis/ /bskal pa du mar legs par brgyan par shog/ bud med
421a4(rgyud): thams cad rtag tu phor gyur te/ /dpa' zhing rtul phod mkhas shing gsal bar shog/ de kun rtag tu byang chub phyir spyod gyur/ /pha rol phyin pa drug la spyod par shog/
421a5(rgyud): phyogs bcu dag na rin chen shing dbang drung / /sangs rgyas bde bzhugs rin chen bai DUR+ya'i/ /khri la bzhugs pa dag ni mthong gyur cig/ chos bstan pa yang de dag
421a6(rgyud): thos 'gyur shog / bdag gis sdig pa'i las rnams bsgrubs pa ni/ /srid pa nyam ngar sngon chad gang bsgrubs pa/ /sdig las gang dag mi 'dod 'bras thob pa/ /de
421a7(rgyud): dag thams cad ma lus zad gyur cig / sems can gang dag srid par bcings nas su/ /'khor ba'i zhags pa'i thag pas dam bcings pa/ /shes rab lag gis
421b1(rgyud): bcings pa dkrol bar shog / sdug bsngal rnams las myur du thar gyur cig /sems can gang dag 'dzam bu'i gling 'di dang / /gang dag 'jig rten khams ni gzhan rnams ni/ /
421b2(rgyud): bsod nams sna tshogs zab mo rnams byed pa/ /de dag kun la rjes su yi rang ngo / /lus dang ngag dang yid kyis bsgrubs pa yi/ /bdag gis rjes su yi rang bsod nams de/ /bdag
421b3(rgyud): ni smon grub 'bras bu yod par shog/ byang chub rdul bral bla med thob gyur cig /gang dag rtag dang dri ma bral ba dang / /dri med yid kyis phyag 'tshal bstod pa dang / /yongs su bsngo ba
421b4(rgyud): brjod pa 'di yis ni/ /bskal pa drug cur ngan song spong bar gyur/ /tshigs su bcad pa brjod pa 'di dag gis/ /skyes pa bud med bram ze rgyal rigs las/ /thal sbyar 'dug ste
421b5(rgyud): rgyal ba gang bstod pa/ /tshe rabs kun tu skye ba dran par 'gyur/ /yan lag dbang po kun gyis yan lag brgyan/ /bsod nams yon tan sna tshogs rnams dang ldan/ /mi dbang rgyal
421b6(rgyud): pos rtag tu de mchod de/ /de dang de dag tu ni de 'drar 'gyur/ /gang dag rna ba'i bu gar bshags pa 'di ni grags 'gyur ba/ /de dag sangs rgyas gcig gi gan nas dge ba byas
421b7(rgyud): ma yin/ /gnyis la ma yin bzhi la ma yin lnga min bcu la min/ /de ltar sangs rgyas stong gi gan nas dge ba byas ma yin/ /gser 'od dam pa mdo sde'i dbang po'i rgyal po
422a1(rgyud): @#/ /las| bshags pa'i le'u zhes bya ba ste bzhi pa'o// //'phags pa gser 'od dam pa'i mdo sde'i dbang po'i rgyal po zhes bya ba theg pa
422a2(rgyud): chen po'i mdo/ bam po gnyis pa/ de nas bcom ldan 'das kyis rigs kyi lha mo byang chub yang dag par bsdus pa la 'di skad ces bka' stsal to/ /rigs kyi lha mo/ de'i
422a3(rgyud): tshe de'i dus na/ rgyal po gser gyi lag pa'i dbang po zhes bya ba des/ de bzhin gshegs pa thams cad la bstod pa pad+ma'i 'byung gnas 'dis/ 'das pa dang / ma 'ongs pa
422a4(rgyud): dang | da ltar byung ba'i sangs rgyas bcom ldan 'das rnams la mngon par bstod do/ /rgyal ba gang dag sngar gyur gang byung dang / /phyogs bcu'i 'jig rten dag na gang bzhugs pa/ /
422a5(rgyud): rgyal ba de dag rnams la phyag bgyi'o/ /rgyal ba de dag kun la bdag gis bstod/ /thub dbang zhi zhing rab zhi rnam par dag /sku ni gser gyi mdog tu rab tu gda'/ /dbyangs rnams
422a6(rgyud): kun gyis sangs rgyas gsung snyan te/ /tshangs pa'i sgra dbyangs rab tu bsgrags pa'i gsung / /bung ba rma bya ut+pal sngon po'i dbu/ /mthon mthing lcang lo bya ni tsa sha 'dra/ /kha ba dung
422a7(rgyud): ltar rab tu dkar ba'i tshems/ /rtag tu gser ltar rnam par mdzes par gda'/ /spyan ni ring zhing mthon mthing dri ma med/ /ut+pal sngon po rab tu rgyas pa 'dra/ /ljags ni che zhing
422b1(rgyud): legs la pad+ma'i mdog / pad+ma 'drar snang pad+ma'i ze ba 'dra/ /zhal gyi mdzod spu pad+ma dung dang 'dra/ /baiDUR+ya yi mdog 'dra g.yas su 'khyil/ /thub pa'i zla ba phra zhing zla ba zad pa 'dra/ /sku
422b2(rgyud): yi lte ba bung ba gsal ba bzhin/ /zhal mtho'i shangs ni rtag tu lhag ge ste/ /'jam zhing sa la'i gser ltar kha dog bzang / /rtag par rgyun du rgyal ba thams cad kyi/ /ro mchog 'jam
422b3(rgyud): zhing dam pa mchog rab 'phags/ /spu yi bu ga nas ni re re skyes/ /spu rnams skyes pa g.yas su 'khyil ba ste/ /mthon mthing 'od 'bar 'tsher zhing lcang lo can/ /rma bya'i mgrin sdug 'dra
422b4(rgyud): bar sngo la mdzes/ /bltams ma thag tu sku yis snang bar bgyis/ /phyogs bcu'i 'jig rten dag ni thams cad gang / /'jig rten gsum na sdug bsngal mtha' yas zhi/ /bde ba kun
422b5(rgyud): gyi sems can rnams kyang tshim/ /sems dmyal 'gro dang dud 'gro'i 'gro ba dang / /yi dwags lha gnas mi yi 'gro rnams su/ /sems can de dag thams cad bde bas tshim/ /ngan song
422b6(rgyud): 'gro ba rnams ni thams cad zhi/ /kha dog mdog bzang gser dang 'dra ba'i 'od/ /btso ma'i gser ltar rab tu snang ba'i sku/ /bde gshegs zla ba rab tu dri med zhal/ /'dzum zhing rnam
422b7(rgyud): mdzes shin tu dri med zhal/ /gzhon nu btsas 'drar sku lus yan lag 'jam/ /seng ge 'dra bar rtsal gyis gnon pa'i mchog /phyag ring phyag ni rab tu ring ba ste/ /sA la'i lcug ma
423a1(rgyud): @#/ /rlung gis bskyod pa bzhin/ /'dom gang 'od 'bar 'od zer rab tu gtor/ /nyi ma stong ltar rab tu lhag ge'o/ /thub pa'i dbang po'i sku mchog dri ma med/ /zhing
423a2(rgyud): rnams mtha' yas thams cad rab tu snang / /sangs rgyas 'od ni rnam par lhang nge bas/ /zhing rnams mtha' yas brgya stong rnams su yang / /mtshan byad zla ba nyi ma mang po dag /de dag
423a3(rgyud): thams cad 'od ni med par gyur/ /sangs rgyas nyi ma 'jig rten sgron ma ste/ /sangs rgyas nyi ma brgya phrag stong rnams ni/ /zhing rnams mtha' yas stong phrag brgya dag na/ /de bzhin
423a4(rgyud): gshegs pa'i nyi ma sems can mthong / /bsod nams stong phrag brgya dang ldan pa'i sku/ /yon tan kun gyis rab tu brgyan pa'i sku/ /glang chen dbang po'i sna 'dra rgyal ba'i phyag /
423a5(rgyud): phyag dang zhabs 'od rab mdzes dri ma med/ /sa yi steng gi rdul dang mtshungs 'dra snyed/ /phra ba'i rdul snyed sangs rgyas gang 'das dang / /gang dag phra ba'i rdul snyed byung ba dang / /gang
423a6(rgyud): dag phra ba'i rdul snyed bzhugs pa yi/ /rgyal ba de dag la ni rab dang pa'i/ /ngag yid lus kyis me tog dbul ba dang / /spos rnams dbul dang bsngags pa brgya dag dang / /dge ba'i
423a7(rgyud): sems kyis kyang ni phyag 'tshal lo/ /rgyal ba'i yon tan gang dag dger gyur ba/ /snying po mchog rab sna tshogs du ma ste/ /bdag gis bskal pa stong du lce brgya yis/ /sangs
423b1(rgyud): rgyas yon tan brjod par mi nus so/ /rgyal ba gcig gi yon tan rnams kyang ni/ /lce stong gis kyang cung zad brjod mi nus/ /bdag gis rgyal ba dag ni thams cad kyi/ /yon tan lce brgyas
423b2(rgyud): brjod par ga la nus/ /lhar bcas 'jig rten thams cad mtshor gyur te/ /srid pa'i rtse mo man chad chus gang ba/ /skra yi rtse mos dpag par nus srid kyi/ /bde gshegs rnams kyi
423b3(rgyud): yon tan gcig la min/ /lus dang ngag yid rab tu dang ba yis/ /rgyal ba kun la bdag gis bsngags bstod pas/ /bdag gis bsod nams 'bras bu mchog bsags gang / /des
423b4(rgyud): ni sems can rgyal ba reg gyur cig / de ltar rgyal pos sangs rgyas rnams bstod nas/ /rgyal po 'di ltar smon lam 'debs pa ni/ /ma 'ongs bskal pa mtha' yas rnams su yang //
423b5(rgyud): gang dang gang du bdag ni skye ba na/ /rmi lam du ni 'di 'dra'i rnga blta zhing / /der ni bshags pa 'di 'dra mnyan par bgyi/ /rgyal bstod pad+ma 'byung rgyal 'di 'dra ba/ /skye ba de dang der ni rnyed
423b6(rgyud): par bgyi/ /sangs rgyas yon tan mtha' yas mtshungs med dang / /gang yang bskal pa stong du rnyed dka' ba/ /de dag rmi lam du yang mnyan par bgyi/ /nyin gyur tshe yang de dag bshad
423b7(rgyud): par bgyi/ /sems can sdug bsngal mtsho las thar bar bgyi/ /pha rol phyin pa drug po rdzogs par bgyi/ /phyi nas byang chub bla med thob par bgyi/ /bdag gi zhing ni lhod pa med gyur
424a1(rgyud): @#/ /cig /rnga phul rnam par smin pa'i 'bras bu dang / /rgyal ba thams cad la yang bstod pa'i rgyus/ /shAkya thub dbang mngon du blta bar bgyi/ /der ni bdag
424a2(rgyud): gis lung bstan thob gyur cig / gser gyi lag pa'i dbang dang gser gyi 'od/ /bdag gi khye'u ni gang yin 'di gnyis kyang / /der ni bu pho de dag gnyi ga dang / /byang chub bla med lung
424a3(rgyud): bstan thob par shog / sems can gang dag gnas dang rten med cing / /skyabs dang bral nas phongs par gyur pa dag /de dag la yang ma 'ongs dus rnams na/ /skyob dang dpung gnyen
424a4(rgyud): skyabs dang rten gyur cig / sdug bsngal kun 'byung zad par byed gyur cig/ dge ba kun gyi 'byung gnas gyur par shog /sngon mtha' 'das pa de dag ji srid pa/ /ma 'ongs bskal
424a5(rgyud): par byang chub spyad par bgyi/ /gser 'od dam pa yi ni bshags pa yis/ /bdag gi sdig pa'i rgya mtsho bskams par shog /bdag gi las kyi rgya mtsho zad gyur cig/ bdag gi nyon
424a6(rgyud): mongs rgya mtsho zad par shog / bdag gi bsod nams rgya mtsho rdzogs gyur cig /ye shes dri med snang ba dam pa yi/ /bdag gi ye shes rgya mtsho rnam dag cing / /yon tan kun
424a7(rgyud): gyi rgya mtshor gyur par shog / byang chub yon tan rin chen rdzogs gyur cig /gser 'od dam pa'i bshags pa'i stobs kyis ni/ /bdag gis bsod nams rab tu snang bar
424b1(rgyud): shog |bdag gi byang chub snang ba rnam dag gyur/ /ye shes dri med snang ba dam pa yi/ /bdag gi lus kyi 'od ni snang bar shog /bsod nams snang ba lhag ger bya ba'i phyir/ /'jig rten
424b2(rgyud): gsum na khyad par 'phags gyur cig / bsod nams stobs dang rtag tu ldan par shog /sdug bsngal rgya mtsho las ni sgrol ba dang / /bde ba kun gyi rgya mtsho 'dra ba yis/ /ma 'ongs
424b3(rgyud): bskal par byang chub spyad par bgyi/ /'jig rten gsum na sngon mthar ji snyed gshegs/ /de dag zhing ni rgyal ba thams cad kyi/ /yon tan mtha' yas khyad 'phags ci 'dra ba/ /yon tan
424b4(rgyud): mtha' yas rnams kyis bdag gi zhing / /ma 'ongs dus na de 'drar 'gyur bar shog /gser 'od dam pa mdo sde'i dbang po'i rgyal po las/ 'das pa dang / ma 'ongs pa dang / da ltar byung
424b5(rgyud): ba'i de bzhin gshegs pa thams cad la bstod pa me tog pad+ma'i 'byung gnas kyi le'u zhes bya ba ste lnga pa'o/ / //de nas bcom ldan 'das kyis de'i tshe tshigs su bcad
424b6(rgyud): pa 'di dag gsungs so/ /bsam gyis mi khyab mdo rnams gzhan dag tu/ /stong pa'i chos rnams rab tu rgyas bshad de/ /de lta bas na mdo mchog dam pa 'dir/ /stong pa'i chos rnams
424b7(rgyud): mdo tsam bshad pa yin/ /sems can blo chung rnam par mi shes pas/ /chos rnams thams cad shes par mi nus te/ /de lta bas na mdo mchog dam pa 'dir/ /stong pa'i chos rnams
425a1(rgyud): @#/ /mdo tsam rab tu bshad/ /sems can kun gyis ci nas shes 'gyur dang / /sems can 'byung bya'i phyir ni snying rje'i dbang / /thabs dang tshul dang rgyu gzhan
425a2(rgyud): rnams kyis ni/ /mdo mchog dam pa dbang po 'di bshad do/ /lus 'di grong khyim stong pa ji bzhin te/ /dbang po rnams ni dmag dang chom rkun 'dra/ /de dag thams cad grong gcig
425a3(rgyud): gnas mod kyi/ /de dag phan tshun rnam par mi shes so/ /mig gi dbang po gzugs gyur rnams la rgyug /rna ba'i dbang po sgra la rnam par spyod/ /sna yi dbang po sna tshogs dri rnams
425a4(rgyud): 'phrog / lce yi dbang po rtag tu ro la rgyug /lus kyi dbang po reg pa dag la rgyug /yid kyi dbang po chos rnams rnam par spyod/ /dbang po drug po 'di dag phan tshun du/ /rang rang yul
425a5(rgyud): la rab tu 'jug par byed/ /sems ni sgyu ma lta bur g.yo ba yin/ /dbang po drug ni yul la rnam spyod de/ /ji ltar mi zhig grong stong rgyug pa dang / /dmag dang chom rkun dag dang
425a6(rgyud): gnas pa bzhin/ /ji ltar sems ni yul drug gnas bcas shing / /dbang po'i spyod yul dag kyang rab shes pa/ /de ltar sems ni yul drug gnas bcas te/ /dbang po'i
425a7(rgyud): spyod yul rnams kyang rab tu shes/ /gzugs dang sgra dang de bzhin dri rnams dang / /ro dang reg bya de bzhin spyod yul chos/ /sems ni dbang po drug po thams cad la/ /dbang
425b1(rgyud): por bzhugs pa bya bzhin g.yo bar 'gyur/ /dbang po gang dang gang du gnas bcas pa/ /dbang po de ni shes par bdag nyid byed/ /lus ni g.yo ba med cing byed pa med/ /snying po med
425b2(rgyud): cing rkyen las byung ba yin/ /yang dag ma yin yongs su rtog las byung / /grong stong las kyi 'khrul 'khor 'dra bar gnas/ /sa dang me dang chu dang rlung rnams ni/ /gzhan du gnas te
425b3(rgyud): phyogs dang phyogs na gnas/ /dper na sbrul gdug gnas gcig ji bzhin te/ /rtag tu phan tshun mthun pa ma yin bzhin/ /khams kyi sbrul rnams bzhi po de dag kyang / /gnyis ni
425b4(rgyud): steng 'gro gnyis ni thur du 'gro/ phyogs dang phyogs mtshams rnams su gnyis gnyis te/ /khams sbrul de dag thams cad 'jig par 'gyur/ /sa yi sbrul dang chu yi sbrul dag dang / /
425b5(rgyud): 'di gnyis 'og tu zad par 'gyur ba yin/ /me yi sbrul dang rlung gi sbrul dag dang / /'di gnyis steng gi nam mkhar 'gro ba yin/ /ji ltar sngon chad byas pa'i las rnams kyis/ /
425b6(rgyud): sems dang rnam shes kun tu gnas nas dong / /lha dang mi dang ngan song gsum dag tu/ /ji ltar byas pa'i las kyis srid par skye/ /bad kan rlung dang mkhris pa zad gyur na/ /lus
425b7(rgyud): ni gcin dang ngan skyugs rnams kyis gang / /mngon par mi dga' srin bu'i phung por gyur/ /dur khrod dag na 'thor ba shing bzhin gyur/ /lha mo khyod ni chos 'di rnams la ltos/ /
426a1(rgyud): @#/ /'di la sems can de bzhin gang zag dang / /chos rnams 'di dag thams cad stong pa ste/ /ma rig pa yi rkyen las byung ba yin/ /'byung ba chen po 'di dag che
426a2(rgyud): 'byung min/ /ma byung ba las byung zhing mi 'byung ste/ /gang gi phyir ni 'byung ba mi 'byung ba/ /de phyir 'byung ba che zhes ngas brjod do/ /yod pa min zhing gzhar yang yod min la/ /ma
426a3(rgyud): rig pa yi rkyen las byung ba yin/ /ma rig 'di ni yod pa ma yin te/ /de bas ngas ni ma rig 'di bshad do/ /'du byed rnam shes ming dang gzugs bcas dang / /skye mched drug
426a4(rgyud): dang reg dang tshor ba dang / /sred dang len dang de bzhin srid pa dang / /skye dang rga shi mya ngan gnod pa rnams/ /'khor ba'i sdug bsngal bsam gyis mi khyab pa/ /'khor ba'i 'khor
426a5(rgyud): lo ji ltar gnas pa dag/ ma byung ba las byung dang mi 'byung dang / /tshul bzhin ma yin sems kyis rnam dpyad dang / /bdag gi lta bar gyur par bcad par gyis/ /ye shes
426a6(rgyud): ral gris nyon mongs rgya mo grol/ /phung po'i gnas pa stong par gyur par ltos/ /byang chub yon tan rgya chen reg par gyis/ /ngas ni bdud rtsi grong khyer sgo yang phye/ /bdud rtsi khu
426a7(rgyud): ba'i snod kyang kun tu bstan/ /nga ni bdud rtsi'i grong khyer gnas der 'jug /ngas ni bdud rtsi'i khu bas bdag tshim byas/ /ngas ni chos kyi rnga chen dam pa brdungs/ /ngas ni
426b1(rgyud): chos kyi dung gi mchog kyang bus/ /ngas ni chos kyi sgron ma mchog 'bar byas/ /ngas ni chos kyi char pa dam pa phab/ /ngas ni nyon mongs dgra mchog rnams las rgyal/ /ngas ni chos kyi rgyal
426b2(rgyud): mtshan dam pa bsgreng / /srid pa'i mtsho las sems can rab tu bsgral/ /ngas ni ngan song gsum gyi lam rnams bkag/ sems can nyon mongs me yis gdungs gyur pa/ /rten med
426b3(rgyud): gyur cing dpung gnyen med pa dang / /srog chags nyon mongs mes gdungs zhi byas nas/ /bdud rtsi'i khu ba bsil bas tshim par byas/ /gang phyir bskal pa du mar sngon chad ngas/ /
426b4(rgyud): 'dren pa bsam gyis mi khyab mchod pa byas/ /chos kyi sku de yongs su tshol ba na/ /brtul zhugs brtan pas byang chub phyir spyad de/ /lag pa dang ni mig dang rkang pa dang / /yan lag
426b5(rgyud): mchog dang bu sdug bu mo dang / /nor dbyig nor bu mu tig rgyan dang gser/ /bai DUR+ya dang rin chen sna tshogs btang / /stong gsum shing ljon thams cad dang / /rtswa dang rtswa rnams thams
426b6(rgyud): cad dang / /nags tshal dag dang sa las ni/ /skye ba thams cad bcad gtubs te/ /de dag thams cad phyir brlag nas/ /rab tu phra ba'i rdul 'drar byas/ /nam mkha'i dkyil 'khor ji
426b7(rgyud): tsam par/ /phye ma'i phung po spungs nas ni/ /'di la cha gsum dbye bar nus/ /sa la rdul ni yod pa rnams/ /stong gsum dag ni thams cad kyi/ /rdul khams bsam gyis mi khyab
427a1(rgyud): @#/ /pa| |sems can kun gyi shes pa gang / /de ni sems can gcig gir gyur/ /shes pa de yis rdul rnams kyi/ /phye ma bgrang bar byed na ni/ /sems can kun
427a2(rgyud): las rab 'phags pa/ /ye shes rab ldan mi rnams kyis/ /thams cad bgrang bar nus srid kyi/ /rgyal ba'i mkhyen la mi nus so/ /thub pa chen po'i ye shes gang / /skad cig
427a3(rgyud): gcig la 'jug pa yang / /bskal pa bye ba du mar ni/ /gang du'ang bgrang bar mi nus so/ /gser 'od dam pa mdo sde'i dbang po'i rgyal po las/ stong pa nyid kyi le'u zhes bya
427a4(rgyud): ba ste drug pa'o/ / //de nas rgyal po chen po rnam thos kyi bu dang / rgyal po chen po yul 'khor srung dang / rgyal po chen po 'phags skyes po dang / rgyal po chen
427a5(rgyud): po mig mi bzang rnams stan las langs te/ bla gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la ba de logs su thal
427a6(rgyud): mo sbyar ba btud nas bcom ldan 'das la 'di skad ces gsol to/ /btsun pa bcom ldan 'das/ gser 'od dam pa mdo sde'i dbang po'i rgyal po 'di ni de bzhin gshegs
427a7(rgyud): pa thams cad kyis gsungs pa/ de bzhin gshegs pa thams cad kyis gzigs pa/ de bzhin gshegs pa thams cad kyis dgongs pa/ byang chub sems dpa'i tshogs
427b1(rgyud): thams cad kyis yongs su bzung ba/ lha'i tshogs thams cad kyis phyag bgyis pa/ lha'i tshogs thams cad kyis mchod pa/ lha'i dbang po'i tshogs thams cad kyis mngon par bstod
427b2(rgyud): pa/ 'jig rten skyong ba thams cad kyis mchod cing bsngags pa brjod nas rab tu bkur ba/ lha'i khang khyim thams cad snang bar bgyid pa/ sems can thams cad la mchog tu bde ba rab
427b3(rgyud): tu sbyin par bgyid pa/ sems can dmyal ba dang / dud 'gro'i skye gnas dang / gshin rje'i 'jig rten gyi sdug bsngal thams cad rab tu skems pa/ 'jigs pa thams cad kyi rgyun
427b4(rgyud): gcod pa/ pha rol gyi dmag tshogs thams cad rab tu bzlog pa/ mu ge'i dgon pa thams cad rab tu zhi bar bgyid pa/ nad kyi dgon pa thams cad rab tu zhi bar bgyid pa/ gza' thams
427b5(rgyud): cad sel ba/ mchog tu zhi bar bgyid pa/ mya ngan dang / nyon mongs pa rab tu zhi bar bgyid pa/ gnod pa rnam pa sna tshogs rab tu zhi bar bgyid pa/ gnod pa brgya stong rab tu 'joms
427b6(rgyud): par bgyid pa lags so/ /btsun pa bcom ldan 'das/ gser 'od dam pa mdo sde'i dbang po'i rgyal po 'di 'khor gyi nang du rgya cher yang dag par rab tu bshad na/ chos nyan
427b7(rgyud): pa chos bdud rtsi'i khu ba 'dis/ bdag cag rgyal po chen po dpung dang g.yog tu bcas pa bzhi lha'i lus 'di gzi brjid chen pos rnam par 'phel par 'gyur ro/ /bdag cag
428a1(rgyud): @#/ /gi lus la brtson pa dang / stobs dang / mthu'ang skyed par 'gyur/ gzi brjid dang / dpal dang / phun sum tshogs pa'ang de dag gi lus la 'jug
428a2(rgyud): par 'gyur ro/ /btsun pa bcom ldan 'das/ bdag cag rgyal po chen po bzhi ni chos dang ldan pa/ chos smra ba/ chos kyi rgyal po lags te/ btsun pa bcom ldan 'das/ bdag
428a3(rgyud): cag ni chos kyis lha dang / klu dang / gnod sbyin dang / lha ma yin dang / nam mkha' lding dang / dri za dang / mi'am ci dang / lto 'phye chen po rnams kyi rgyal po bgyi'o/ /'byung
428a4(rgyud): po'i tshogs mi bzad pa snying rje ma mchis pa gzhan gyi mdangs 'phrog pa rnams bzlog par bgyi'o/ /btsun pa bcom ldan 'das/ bdag cag rgyal po chen po bzhi dang / gnod sbyin
428a5(rgyud): gyi sde dpon chen po nyi shu rtsa brgyad dang / gnod sbyin brgya stong phrag du ma dang lhan cig tu rtag par rgyun du lha'i mig rnam par dag pa/ mi las 'das pas 'dzam bu'i gling thams
428a6(rgyud): cad la blta bar bgyi/ bsrung bar bgyi/ yongs su bskyang bar bgyi ste/ btsun pa bcom ldan 'das/ de'i slad du/ bdag cag rgyal po chen po bzhi 'jig rten skyong zhes ming
428a7(rgyud): du chags so/ /btsun pa bcom ldan 'das/ gang su dag 'dzam bu'i gling 'dir/ pha rol gyi dmag tshogs kyis yul 'joms par 'gyur ram/ mu ge'i gnod pa'am/ nad kyi
428b1(rgyud): gnod pa'am/ gnod pa sna tshogs brgyad dang / gnod pa stong dang / gnod pa brgya phrag stong dag gis gtses par 'gyur ba na/ btsun pa bcom ldan 'das/ bdag cag rgyal po chen po
428b2(rgyud): bzhis gser 'od dam pa mdo sde'i dbang po'i rgyal po 'di 'dzin pa'i dge slong chos smra ba de dag la bskul ba bgyi'o/ /btsun pa bcom ldan 'das/ nam bdag cag rgyal po chen po
428b3(rgyud): bzhis rdzu 'phrul dang / byin gyi rlabs kyis dge slong chos smra ba de dag la bkur pa na/ yul gang dang / gang du mchi bar gser 'od dam pa mdo sde'i dbang po'i rgyal po 'di yul de
428b4(rgyud): dang | de dag tu rgya cher yang dag par ston par 'gyur te/ gang gnod pa sna tshogs brgyad dang / gnod pa stong yul du 'byung ba 'di lta bu 'di dag rab tu zhi bar 'gyur ro/ /btsun
428b5(rgyud): pa bcom ldan 'das/ mi'i rgyal po gang gi yul du mdo sde'i dbang po 'dzin pa'i dge slong chos smra ba de dag mchi bar 'gyur ba'i yul de dag tu gser 'od dam pa mdo sde'i dbang
428b6(rgyud): po'i rgyal po 'di yang bsnyen par 'gyur ro/ /btsun pa bcom ldan 'das/ nam mi'i rgyal pos gser 'od dam pa mdo sde'i dbang po'i rgyal po 'di nyan te thos nas/ mdo sde'i
428b7(rgyud): dbang po 'dzin pa'i dge slong de dag phyir rgol ba thams cad las kun tu bsrung bar bgyid/ yongs su bskyab pa dang / yongs su 'dzin pa dang / yongs su skyong bar bgyid na/
429a1(rgyud): @#/ /btsun pa bcom ldan 'das/ bdag cag rgyal po chen po bzhis/ mi'i rgyal po'i yul de thams cad na gnas pa'i sems can rnams kun tu bsrung
429a2(rgyud): bar bgyi/ yongs su bskyab pa dang / yongs su gzung ba dang / yongs su bskyang ba dang / zhi ba dang / bde legs su 'gyur bar bgyi'o/ /btsun pa bcom ldan 'das/ mi'i rgyal
429a3(rgyud): pos nam dge slong ngam/ dge slong ma'am/ dge bsnyen nam/ dge bsnyen ma mdo sde'i dbang po 'dzin pa la/ bde bar sbyar ba thams cad kyis bde bar bgyid na/ btsun pa
429a4(rgyud): bcom ldan 'das/ bdag cag rgyal po chen po bzhis/ mi'i rgyal po de'i yul thams cad na gnas pa'i sems can rnams la bde ba'i yo byad thams cad kyis bde ba dang / yo
429a5(rgyud): byad thams cad phun sum tshogs par bgyi'o/ /btsun pa bcom ldan 'das/ nam mi'i rgyal pos dge slong ngam/ dge slong ma'am/ dge bsnyen nam/ dge bsnyen ma'am/ mdo
429a6(rgyud): sde'i dbang po 'dzin pa la bsti stang du bgyid/ bla mar bgyid/ rim gror bgyid cing mchod na/ btsun pa bcom ldan 'das/ bdag cag rgyal po chen po bzhis/ mi'i rgyal po de
429a7(rgyud): la rgyal po thams cad bas ches bsti stang du bgyi/ ches bla mar bgyi/ ches rim gror bgyi/ ches mchod par bgyi ste yul thams cad du yang rab tu bsngags par bgyi'o/ /de
429b1(rgyud): nas bcom ldan 'das kyis rgyal po chen po bzhi la legs so zhes bya ba byin te rgyal po chen po dag/ legs so/ /legs so/ /rgyal po chen po/ khyod yang legs so// legs so// 'di
429b2(rgyud): lta ste| khyod ni sngon gyi rgyal ba la lhag par bya ba byas pa/ dge ba'i rtsa ba rnams bskyed pa/ sangs rgyas bye ba khrag khrig brgya stong phrag mang po la bsnyen bkur byas pa chos dang ldan pa/
429b3(rgyud): chos smra ba chos kyis lha dang / mi rnams kyi rgyal po byas pa'o/ /'di lta ste/ khyod ni yun ring por sems can thams cad la phan pa'i sems dang ldan pa/ bde ba dang / byams pa'i
429b4(rgyud): sems dang ldan pa/ sems can thams cad la phan pa dang / bde bar bya ba'i lhag pa'i bsam pa la zhugs pa/ mi phan pa thams cad 'gog pa/ sems can thams cad la bde
429b5(rgyud): ba thams cad nye bar bsgrub par brtson pa yin te/ rgyal po chen po khyed bzhis/ mi'i rgyal po gser 'od dam pa mdo sde'i dbang po'i rgyal po 'di la mchod pa dang / rim gro byed par
429b6(rgyud): brtson pa de dag la kun tu bsrung bar gyis shig / yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs su 'gyur
429b7(rgyud): bar gyis shig/ de nas rgyal po chen po dpung dang / g.yog dang / gnod sbyin brgya stong phrag du ma dang bcas pa khyed bzhis 'das pa dang / ma 'ongs pa dang / da ltar byung ba'i
430a1(rgyud): @#/ /sangs rgyas bcom ldan 'das rnams kyis chos kyi tshul kun tu bsrung bar 'gyur ro/ /yongs su bskyang ba dang / yongs su gzung bar yang 'gyur ro/ /de nas
430a2(rgyud): rgyal po chen po dpung dang / g.yog dang / gnod sbyin brgya stong phrag du ma dang bcas pa khyed bzhi lha dang / lha ma yin du g.yul 'gyed pa na rgyal bar 'gyur ro/ /lha ma yin rnams
430a3(rgyud): pham par 'gyur ro/ /'di ltar gser 'od dam pa mdo sde'i dbang po'i rgyal po pha rol gyi dmag tshogs thams cad 'dul bar byed pa 'di'i phyir/ dge slong ngam/ dge slong ma'am/
430a4(rgyud): dge bsnyen nam/ dge bsnyen ma mdo sde'i dbang po 'dzin pa/ de dag la kun tu bsrung bar gyis shig/ yongs su bskyab pa dang / yongs su gzung ba dang / yongs su bskyang ba dang /
430a5(rgyud): zhi ba dang / bde legs su 'gyur bar gyis shig /de nas rgyal po chen po rnam thos kyi bu dang / rgyal po chen po yul 'khor srung dang / rgyal po chen po 'phags skyes po dang / rgyal
430a6(rgyud): po chen po mig mi bzang stan las langs te/ gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar
430a7(rgyud): ba btud nas bcom ldan 'das la 'di skad ces gsol to/ /btsun pa bcom ldan 'das/ ma 'ongs pa'i dus na gser 'od dam pa mdo sde'i dbang po'i rgyal po 'di/ grong ngam/ grong
430b1(rgyud): khyer ram/ grong rdal lam/ ljongs sam/ yul 'khor ram/ pho brang 'khor gang du spyod par 'gyur ba dang / mi'i rgyal po gang dang / gang gi yul du spyod par 'gyur ba dang / btsun pa
430b2(rgyud): bcom ldan 'das/ ri'i rgyal por gyur pa gang la la zhig lha'i dbang po'i dam tshig rgyal po'i bstan bcos 'dis/ rgyal po bgyid cing rtag par rgyun du gser 'od dam pa mdo sde'i
430b3(rgyud): dbang po'i rgyal po 'di nyan tam/ rim gro bgyid dam/ mchod pa bgyid dam/ dge slong ngam/ dge slong ma 'am/ dge bsnyen nam/ dge bsnyen ma mdo sde'i dbang po'i rgyal po 'dzin pa
430b4(rgyud): de dag la yang bsti stang bgyid/ btsun par bgyid/ rim gror bgyid cing mchod de rtag par rgyun du gser 'od dam pa mdo sde'i dbang po'i rgyal po nyan na/ chos mnyan pa'i chu bo'i
430b5(rgyud): chu chos bdud rtsi'i khu ba 'dis bdag cag rgyal po chen po bzhi dang / g.yog rnams dang / gnod sbyin brgya stong phrag du ma'i lha'i lus 'di dag gzi brjid chen po rnam par 'phel bar
430b6(rgyud): 'gyur/ bdag cag la brtson 'grus dang / mthu dang / stobs chen por yang bgyid par 'gyur/ bdag gi gzi brjid dang / dpal dang / phun sum tshogs pa'ang rnam par 'phel
430b7(rgyud): bar 'gyur ro/ /btsun pa bcom ldan 'das/ bdag cag rgyal po chen po bzhi dpung dang / g.yog tu bcas pa gnod sbyin brgya stong phrag du ma dang lus bltar mi gda' bar bgyis te/
431a1(rgyud): @#/ /da ltar dang / ma 'ongs pa'i dus na grong ngam/ grong khyer ram/ grong rdal lam/ ljongs sam/ yul 'khor ram/ pho brang 'khor gang na/ gser 'od dam pa
431a2(rgyud): mdo sde'i dbang po'i rgyal po 'di spyod par 'gyur ba de dag tu mchi bar bgyi'o/ /mi'i rgyal po/ gser 'od dam pa mdo sde'i dbang po'i rgyal po 'di mnyan pa dang / rim gro bgyid pa dang / mchod
431a3(rgyud): pa bgyid pa de dag la kun tu bsrung bar bgyi'o/ /yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs su 'gyur bar
431a4(rgyud): bgyi'o/ /rgyal po'i pho brang 'khor de dag dang / yul 'khor de dag dang / yul de dag kyang kun tu bsrung bar bgyi'o/ /yongs su bskyab ba dang / yongs su gzung ba dang / yongs su
431a5(rgyud): bskyang ba dang / chad pa spang ba dang / zhi ba dang / bde legs su 'gyur bar bgyi'o/ /yul de dag kyang 'jig pa dang / gnod pa dang / 'khrug pa thams cad las yongs su thar bar
431a6(rgyud): bgyi'o/ /pha rol gyi dmag tshogs rnams kyang slar bzlog par bgyi'o/ /mi'i rgyal po gang la la gser 'od dam pa mdo sde'i dbang po'i rgyal po 'di mnyan pa dang / rim gro bgyid
431a7(rgyud): pa dang | mchod pa bgyid pa de'i dgra zla 'dab nye ba'i rgyal po gzhan zhig mchis la/ btsun pa bcom ldan 'das/ nam dgra zla 'dab nye ba'i rgyal po de 'di snyam du bdag
431b1(rgyud): dpung gi tshogs yan lag bzhi pa dang lhan cig tu yul der song ste/ yul de rnam par gzhig go snyam du sems bskyed na/ btsun pa bcom ldan 'das/ de'i tshe de'i dus na/ gser 'od
431b2(rgyud): dam pa mdo sde'i dbang po'i rgyal po 'di'i gzi brjid kyi mthus dgra zla 'dab nye ba'i rgyal po de rgyal po gzhan dag dang g.yul 'gyed par 'gyur/ rang gi yul du phyin na'ang yul 'khrug
431b3(rgyud): par 'gyur/ rgyal po'i 'khrug pa mi bzad pa'ang 'byung bar 'gyur/ yul du gza' dang / nad kyang 'byung bar 'gyur/ yul du brel ba sna tshogs brgya dag kyang 'byung bar 'gyur ro/ /
431b4(rgyud): btsun pa bcom ldan 'das/ nam dgra zla 'dab nye ba'i rgyal po de rang gi yul du phyin pa na/ gnod pa sna tshogs brgya dang / brel ba sna tshogs brgya 'di lta bu 'byung ngo / /btsun pa bcom
431b5(rgyud): ldan 'das/ dgra zla 'dab nye ba'i rgyal po de yan lag bzhi pa'i dmag bsogs te/ pha rol gyi dmag tshogs su mchi ba'i slad du rang gi yul nas byung ste/ dpung gi tshogs yan
431b6(rgyud): lag bzhi pa dang lhan cig tu yul der mchi 'tshal ba dang / gang na gser 'od dam pa mdo sde'i dbang po'i rgyal po 'di gnas pa'i yul de rnam par gzhig 'tshal bar gyur na/ btsun
431b7(rgyud): pa bcom ldan 'das/ bdag cag rgyal po chen po bzhi dpung dang g.yog tu bcas pa/ gnod sbyin brgya stong du ma dang lhan cig tu lus mi gda' bar bgyis te der mchi bar bgyi'o//
432a1(rgyud): @#/ /pha rol gyi dmag tshogs de yul du zhugs pa las kyang / de nyid nas ldog par bgyi'o/ /brel ba rnam pa sna tshogs brgya dag kyang nye bar bsgrub par bgyi'o/ /
432a2(rgyud): bgegs kyang bgyi'o/ /'di lta ste/ yul der pha rol dmag tshogs de mchi bar yang mi nus na/ yul gzhig par bgyid par lta ga la 'gyur/ de nas bcom ldan 'das kyis
432a3(rgyud): rgyal po chen po bzhi po dag la legs so zhes bya ba byin te/ rgyal po chen po dag/ legs so/ /legs so/ /rgyal po chen po dag khyed yang legs te/ khyed bskal pa grangs med pa
432a4(rgyud): bye ba khrag khrig brgya stong du yang dag par bsgrubs te/ bla na med pa yang dag par rdzogs pa'i byang chub 'di'i phyir/ mi'i rgyal po/ gser 'od dam pa mdo sde'i dbang po'i rgyal po
432a5(rgyud): 'di nyan pa dang / rim gro byed pa dang / mchod pa byed pa de dag la kun tu bsrung bar gyis shig /yongs su bskyab pa dang / yongs su gzung ba dang / yongs su bskyang ba dang /
432a6(rgyud): chad pa spang ba dang / zhi ba dang / bde legs su 'gyur bar gyis shig /rgyal po'i pho brang 'khor de dag dang / grong khyer de dag dang / yul 'khor de dag dang / yul de dag
432a7(rgyud): kyang kun tu srungs shig/ yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs su 'gyur bar gyis shig /
432b1(rgyud): yul de dag kyang 'jigs pa dang / gnod pa dang / 'khrug pa thams cad la yongs su thar bar gyis shig /pha rol gyi dmag tshogs rnams kyang zlog cig /'dzam bu'i gling thams cad
432b2(rgyud): na gnas pa'i mi'i rgyal po dag mi 'thab pa dang / mtshang mi 'dru ba dang / mi rtsod pa dang / mi 'gyed par bya ba la spro bar gyis shig /rgyal po chen po dpung dang g.yog tu bcas pa khyed
432b3(rgyud): bzhi'i 'dzam bu'i gling 'dir nam grong khyer brgyad khri bzhi stong de dag na/ rgyal po brgyad khri bzhi stong de dag rang rang gi yul la mngon par dga' ba dang / rgyal srid kyi dbang phyug des
432b4(rgyud): mngon par dga' ba dang / rang gi nor gyi phung pos phan tshun rnam par mi 'tshe ba dang / phan tshun rnam par 'tshe ba mi bskyed pa dang / rang gis ji ltar sngon gyi las bsags pas rgyal po
432b5(rgyud): thob pa'i rang gi rgyal srid kyi dbang phyug gis dga' ba dang / phan tshun du yul 'jig par mi byed pa dang / yul gzhig pa'i phyir pha rol gyi gnod pa dang / nam 'dzam bu'i gling
432b6(rgyud): 'dir grong khyer brgyad khri bzhi stong dag na rgyal po brgyad khri bzhi stong de dag phan tshun du byams pa'i sems su 'gyur/ byams pa'i sems dang / phan pa'i sems su 'gyur te/ phan
432b7(rgyud): tshun du mi 'thab mtshang mi 'dru mi rtsod mi 'gyed par rang rang gi yul dag na dga' bar 'gyur na/ de'i phyir rgyal po chen po dpung dang g.yog tu bcas pa khyed bzhi 'dzam bu'i gling
433a1(rgyud): @#/ /'di rgyas par 'gyur/ lo legs par 'gyur/ nyams dga' bar 'gyur/ skye bo mang po dang / mis gang bar 'gyur/ sa'ang mdangs can du 'gyur/ dus
433a2(rgyud): dang / zla ba dang / zla ba phyed dang / lo khyud kor thams cad kyang yang dag pa'i dus dang ldan par 'gyur/ gza' dang / rgyu skar dang / zla ba dang / nyi ma'ang nyin mtshan du legs
433a3(rgyud): par rgyu par 'gyur/ char pa'i rgyun yang sa la dus dus su 'bab par 'gyur/ 'dzam bu'i gling thams cad na gnas pa'i sems can rnams kyang nor dang / 'bru thams cad 'byor
433a4(rgyud): par 'gyur/ longs spyod che ba dang / ser sna med par 'gyur/ gtong ba dang ldan par 'gyur/ dge ba bcu'i las kyi lam dang ldan par 'gyur/ phal cher bde 'gro mtho ris
433a5(rgyud): kyi 'jig rten du skye bar 'gyur/ lha'i khang khyim rnams kyang lha dang / lha'i bu rnams kyis gang bar 'gyur ro/ /rgyal po chen po dag/ gang la la zhig mi'i rgyal por gyur la
433a6(rgyud): gser 'od dam pa mdo sde'i dbang po'i rgyal po 'di nyan par gyur te/ rim gro byas/ mchod pa byas/ dge slong dam/ dge slong ma'am/ dge bsnyen nam/ dge bsnyen ma mdo
433a7(rgyud): sde'i dbang po 'dzin pa de dag la'ang bsti stang byed/ bla mar byed/ rim gror byed/ mchod par byed cing / rgyal po chen po khyed bzhi dpung dang g.yog tu bcas pa gnod sbyin stong
433b1(rgyud): phrag du ma la snying brtse ba'i phyir rtag par rgyun du gser 'od dam pa mdo sde'i dbang po'i rgyal po 'di nyan na/ chos nyan pa'i chu ni klung chos bdud rtsi'i khu ba 'dis khyed cag gi lus 'di
433b2(rgyud): dag tshim par 'gyur ro/ /khyed kyi lha'i lus 'di dag gi gzi byin chen po yang rnam par 'phel lo/ /khyed kyi brtson 'grus dang / mthu dang / stobs kyang bskyed do/ /khyed kyi gzi brjid
433b3(rgyud): dang | dpal dang / phun sum tshogs pa yang rnam par 'phel lo/ /mi'i rgyal po des de bzhin gshegs pa dgra bcom pa yang dag par rdzogs pa'i sangs rgyas shAkya thub pa nga la
433b4(rgyud): yang mchod pa bsam gyis mi khyab pa rgya chen po yangs pa byas par 'gyur ro/ /mi'i rgyal po des 'das pa dang / ma 'ongs pa dang / da ltar byung ba'i de bzhin gshegs pa bye ba khrag
433b5(rgyud): khrig brgya stong phrag du ma la'ang yo byad bsam gyis mi khyab pa rgya che ba yangs pa thams cad kyis mchod pa byas par 'gyur ro/ /des na mi'i rgyal po de la bsrung ba chen po byas par
433b6(rgyud): 'gyur ro/ /des na mi'i rgyal po de la kun tu bsrung ba dang / yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs
433b7(rgyud): su 'gyur ba byas par 'gyur ro/ /btsun mo dam pa dang / rgyal bu rnams dang / btsun mo'i 'khor thams cad dang / rgyal po'i pho brang 'khor thams cad kyang bsrung ba chen po byas par
434a1(rgyud): @#/ /'gyur/ yongs su bskyab pa dang / yongs su gzung ba dang / yongs su bskyang ba dang / chad pa spang ba dang / zhi ba dang / bde legs su 'gyur ba byas par
434a2(rgyud): 'gyur/ rgyal po'i pho brang 'khor na gnas pa'i lha thams cad kyang ches gzi brjid dang ldan pa dang / ches stobs dang ldan pa dang / bde ba dang / yid bde ba bsam gyis mi khyab pa
434a3(rgyud): dang ldan par 'gyur/ dga' ba sna tshogs myong bar 'gyur/ grong khyer de dag dang / yul 'khor de dag kyang kun tu bsrung bar 'gyur/ yongs su bskyang bar 'gyur/ gnod pa med
434a4(rgyud): par 'gyur/ dgra med par 'gyur/ pha rol gyi dmag tshogs thams cad kyis mi rdzi ba dang / gnod pa med pa dang / 'khrug pa med par 'gyur ro/ /de skad ces bka' stsal pa dang /
434a5(rgyud): bcom ldan 'das la rgyal po chen po rnam thos kyi bu dang / rgyal po chen po yul 'khor srung dang / rgyal po chen po 'phags skyes po dang / rgyal po chen po mig mi bzang de dag gis
434a6(rgyud): 'di skad ces gsol to/ /btsun pa bcom ldan 'das/ mi'i rgyal po gang la la zhig gser 'od dam pa mdo sde'i dbang po'i rgyal po 'di yang nyan par 'tshal bar 'gyur/ bdag
434a7(rgyud): nyid la'ang bsrung ba chen po bgyid 'tshal bar 'gyur/ btsun mo dam pa dang / rgyal bu rnams dang / rgyal po'i bu mo rnams dang / btsun mo'i 'khor gyi tshogs rnams la
434b1(rgyud): yang bsrung ba chen po bgyid 'tshal bar 'gyur/ rgyal po'i pho brang 'khor de dag thams cad la yang zhi ba dang / bde legs su 'gyur ba chen po bsam gyis mi khyab pa mchog tu khyad par
434b2(rgyud): du 'phags pa bla na med pa bgyid 'tshal bar 'gyur/ tshe 'di la bdag gi rgyal srid kyi dbang phyug chen po bsam gyis mi khyab pa rnam par 'phel bar bgyid 'tshal bar 'gyur/ rgyal po
434b3(rgyud): nyid bsam gyis mi khyab pa dang ldan par 'gyur/ bsod nams kyi phung po dpag tu ma mchis pa yongs su 'dzin 'tshal bar 'gyur/ bdag gi yul thams cad kyang kun tu bsrung 'tshal
434b4(rgyud): bar 'gyur/ yongs su bskyang 'tshal bar 'gyur/ rang gi yul na gnod pa ma mchis pa dang / dgra ma mchis pa dang / pha rol gyi dmag tshogs kyis mi rdzi ba dang / nad 'go ba ma
434b5(rgyud): mchis pa dang / 'khrug pa ma mchis par bgyid 'tshal bar 'gyur na/ btsun pa bcom ldan 'das/ mi'i rgyal po des g.yeng ba ma mchis pa'i sems dang / gus pa dang bcas
434b6(rgyud): pa dang / ri mo dang bcas pas gser 'od dam pa mdo sde'i dbang po'i rgyal po 'di bsti stang du bgyid de mnyan par bgyi'o/ /gser 'od dam pa mdo sde'i dbang po'i rgyal po 'di mnyan
434b7(rgyud): pa'i slad du/ mi'i rgyal po des rgyal po'i pho brang khyad par du 'phags par mchi bar bgyi'o/ /der mchis nas kyang rgyal po'i pho brang spos chab sna tshogs kyis chag chag gdab cing
435a1(rgyud): @#/ /me tog sil ma sna tshogs dgram par bgyi'o/ /spos chab sna tshogs kyis chag chag btab pa der chos kyi khri mthon po rgyan sna tshogs kyis legs par
435a2(rgyud): brgyan pa bsham par bgyi'o/ /phyogs der gdugs dang / rgyal mtshan dang / ba dan sna tshogs kyis legs par brgyan par bgyi'o/ /mi'i rgyal po des lus bkru bar
435a3(rgyud): bgyi'o/ /gos dri rab tu bda' ba gos sar pa mdzes pa bgos nas rgyan sna tshogs kyis brgyan par bgyi'o/ /bdag gi stan rab tu dma' ba gding bar bgyi ste/ stan de la
435a4(rgyud): mchis nas rgyal po'i rgyags pas dregs par mi bgyi'o/ /der rgyal srid kyi dbang phyug la chags par mi bgyi'o/ /rgyags pa dang / nga rgyal dang / dregs pa thams cad rnam
435a5(rgyud): par spangs pa'i sems kyis gser 'od dam pa mdo sde'i dbang po'i rgyal po 'di mnyan par bgyi'o/ /dge slong chos smra ba de la yang ston par 'du shes bskyed par bgyi'o/ /
435a6(rgyud): mi'i rgyal po des de'i tshe de'i dus na/ btsun mo dam pa dang / rgyal bu rnams dang / rgyal po'i bu mo rnams dang / btsun mo'i 'khor gyi tshogs rnams la sdug pa dang / phan
435a7(rgyud): pas blta bar bgyi'o/ /btsun mo dam pa dang / rgyal bu rnams dang / rgyal po'i bu mo rnams la tshig snyan pa smra bar bgyi'o/ /btsun mo'i 'khor gyi tshogs thams cad
435b1(rgyud): la 'ang tshig snyan pa smra bar bgyi'o/ /chos nyan pa'i mchod pa rnam pa sna tshogs sbyor du stsal bar bgyi'o/ /dga' ba bsam gyis mi khyab cing mtshungs pa ma mchis pas bdag tshim par
435b2(rgyud): bgyi'o/ /dga' ba dang / bde ba bsam gyis mi khyab pas bde bar bgyi'o/ /dbang po bde bar bgyi'o/ /bdag nyid don chen po thob par bsam par bgyi'o/ /bdag dga' ba chen pos
435b3(rgyud): dga' bar bgyi'o/ /rab tu dga' ba chen po bskyed nas chos smra ba bsu bar bgyi'o/ /de skad ces gsol pa dang / bcom ldan 'das kyis rgyal po chen po bzhi la 'di skad ces bka'
435b4(rgyud): stsal to/ /rgyal po chen po dag/ de'i tshe de'i dus na/ mi'i rgyal po des gos thams cad dkar po sar pa mdzes pa bgo bar bya'o/ /spud pa dang / rgyan sna tshogs kyis bdag legs
435b5(rgyud): par brgyan par bya'o/ /gdugs dkar po'ang gzung bar bya'o/ /rgyal po'i mthu chen po dang / rgyal po'i bkod pa chen pos bkra shis tha dad pa sna tshogs thogs te/ rgyal po'i pho
435b6(rgyud): brang de nas byung la chos smra ba bsu ba'i phyir der 'gro bar bya'o/ /de ci'i phyir zhe na/ mi'i rgyal pos der gom pa ji snyed bor ba de snyed kyi bskal pa bye ba khrag khrig brgya stong gi 'khor
435b7(rgyud): ba phyir bsnyil bar 'gyur/ de snyed kyi 'khor los sgyur ba'i rgyal rigs bye ba khrag khrig brgya stong thob par 'gyur/ der gom pa ji snyed bor ba de snyed du tshe 'di la rgyal srid kyi dbang
436a1(rgyud): @#/ /phyug chen po bsam gyis mi khyab pa 'phel bar 'gyur/ bskal pa bye ba khrag khrig brgya stong phrag du mar gnas yangs shing rgya che ba lha'i gzhal med khang
436a2(rgyud): rin po che sna bdun las byas pa dag thob par 'gyur/ mi rnams kyi rgyal rigs lha'i rgya che zhing rgya che ba brgya stong phrag du ma thob par 'gyur/ skye ba thams cad du dbang phyug chen po
436a3(rgyud): thob par 'gyur/ tshe ring bar 'gyur/ yun ring du 'tsho bar 'gyur/ spobs pa dang ldan par 'gyur/ tshig gzung bar 'os par 'gyur/ grags pa dang ldan par 'gyur/ brjod
436a4(rgyud): pa shin tu rgya che bar 'gyur/ bsngags par 'os par 'gyur/ lha dang / mi dang / lha ma yin du bcas pa'i 'jig rten la phan par 'gyur/ lha dang / mi rnams kyi bde ba rgya che
436a5(rgyud): zhing rgya che ba thob par 'gyur/ stobs che bar 'gyur/ tshan po che chen po'i stobs kyi shugs dang ldan zhing gzugs bzang bar 'gyur/ mdzes pa dang / blta na sdug pa dang /
436a6(rgyud): kha dog bzang po rgyas pa mchog dang ldan par 'gyur/ skye ba thams cad du de bzhin gshegs pa dang phrad par 'gyur/ dge ba'i bshes gnyen rnams rnyed par 'gyur/
436a7(rgyud): bsod nams kyi phung po dpag tu med pa yongs su gzung bar 'gyur te/ rgyal po chen po dag yon tan gyi phan yon 'di lta bu dag mthong nas/ mi'i rgyal po des dpag tshad
436b1(rgyud): tsam du chos smra ba bsu bar bya/ dpag tshad brgya dang / dpag tshad stong du yang bsu bar bya/ chos smra ba de la ston par 'du shes bskyed par bya'o/ /'di snyam du'ang de bzhin gshegs
436b2(rgyud): pa dgra bcom pa yang dag par rdzogs pa'i sangs rgyas shAkya thub pa deng bdag gi rgyal po'i pho brang 'dir 'jug par 'gyur ro/ /deng de bzhin gshegs pa dgra bcom pa yang dag par
436b3(rgyud): rdzogs pa'i sangs rgyas shAkya thub pa bdag gi rgyal po'i pho brang 'dir bshos gsol bar 'gyur ro/ /deng bdag gis de bzhin gshegs pa dgra bcom pa yang dag par rdzogs
436b4(rgyud): pa'i sangs rgyas shAkya thub pa'i chos 'jig rten thams cad dang mi mthun pa mnyan par bya'o/ /deng bdag gis chos nyan pa 'dis bla na med pa yang dag par rdzogs pa'i byang chub las
436b5(rgyud): phyir mi ldog par bya'o/ /deng bdag gis de bzhin gshegs pa bye ba khrag khrig brgya stong phrag du ma mnyes par byas par 'gyur ro/ /deng bdag gis 'das pa dang / ma 'ongs pa dang /
436b6(rgyud): da ltar byung ba'i sangs rgyas bcom ldan 'das rnams la mchod pa chen po bsam gyis mi khyab pa yangs shing rgya che ba byas par 'gyur ro/ /deng bdag gis sems can dmyal ba dang /
436b7(rgyud): dud 'gro'i skye gnas dang / gshin rje'i 'jig rten gyi sdug bsngal thams cad shin tu rgyun bcad par 'gyur ro/ /deng bdag gis tshangs pa'i dbang po'i rgyal po nyid kyi lus bye ba
437a1(rgyud): @#/ /khrag khrig brgya stong phrag du ma 'thob pa de dag gi dge ba'i rtsa ba'i sa bon bskyed par 'gyur ro/ /deng bdag gis brgya byin nyid kyi lus bye ba khrag khrig brgya stong
437a2(rgyud): phrag du ma thob pa dag gi dge ba'i rtsa ba'i sa bon bskyed par 'gyur ro/ /deng bdag gis 'khor los bsgyur ba'i rgyal po nyid kyi lus bye ba khrag khrig brgya stong phrag du ma 'thob pa
437a3(rgyud): dag gi dge ba'i rtsa ba'i sa bon bskyed par 'gyur ro/ /deng bdag gis bskal pa bye ba khrag khrig brgya stong phrag du ma 'khor ba las yongs su thar bar byas par 'gyur ro/ /deng bdag
437a4(rgyud): gis bsod nams kyi phung po dpag tu med pa bla na med pa yangs shing rgya che ba bsam gyis mi khyab pa yongs su gzung bar 'gyur/ deng bdag gis btsun mo'i 'khor gyi tshogs
437a5(rgyud): thams cad la bsrung ba chen po byas par 'gyur ro/ /deng bdag gis rgyal po'i pho brang 'dir zhi ba dang / bde legs su 'gyur ba bsam gyis mi khyab pa mchog tu khyad par du 'phags
437a6(rgyud): pa bla na med pa byas par 'gyur ro/ /deng bdag gis yul 'di thams cad kun tu bsrungs par 'gyur ro/ /yongs su bskyangs pa dang / gnod pa med pa dang / dgra med pa dang /
437a7(rgyud): pha rol gyi dmag tshogs thams cad kyis mi rdzi ba dang / nad 'go ba med pa dang / 'khrug pa med par 'gyur ro snyam du sems bskyed par bya'o/ /rgyal po chen po dang / dge slong
437b1(rgyud): ngam| dge slong ma'am/ dge bsnyen nam/ dge bsnyen ma gser 'od dam pa mdo sde'i dbang po'i rgyal po 'dzin pa dag la mi'i rgyal po de dam pa'i chos la gus pa 'di lta bus bsti
437b2(rgyud): byed| bla mar byed/ rim gror byed/ mchod par byed cing / rgyal po chen po/ khyed bzhi dpung dang g.yog tu bcas pa dang / lha'i tshogs de dag dang / gnod sbyin brgya stong du ma
437b3(rgyud): dag la shas kyi dam pa byin na/ mi'i rgyal po de bsod nams mngon par 'du byed pa dang / dge ba mngon par 'du byed pa dang / tshe 'di'i lus kyi rgyal srid kyi dbang phyug chen po
437b4(rgyud): bsam gyis mi khyab pa des rnam par 'phel bar 'gyur ro/ /tshe 'di la rgyal po'i gzi brjid chen po bsam gyis mi khyab pa dang ldan par 'gyur ro/ /dpal dang / phun sum tshogs
437b5(rgyud): pa dang / gzi brjid kyis kyang brgyan par 'gyur ro/ /phyir rgol ba thams cad dang / dgra thams cad chos dang mthun pas shin tu tshar gcod par 'gyur ro/ /de skad ces bka'
437b6(rgyud): stsal pa dang / bcom ldan 'das la rgyal po chen po bzhi po de dag gis 'di skad ces gsol to/ /btsun pa bcom ldan 'das/ gang la la zhig mi'i rgyal por gyur la/ de chos
437b7(rgyud): la gus pa de lta bus gser 'od dam pa mdo sde'i dbang po'i rgyal po nyan la dge slong ngam/ dge slong ma'am/ dge bsnyen nam/ dge bsnyen ma mdo sde'i dbang po'i rgyal po
438a1(rgyud): @#/ /'dzin pa de dag la'ang bsti stang bgyid/ bla mar bgyid/ rim gror bgyid/ mchod pa bgyid cing / rgyal po chen po/ bdag cag gi slad du rgyal po'i pho
438a2(rgyud): brang de shin tu dag par phyag dar bgyid/ spos chab sna tshogs kyis chag chag legs par 'debs la/ bdag cag rgyal po chen po bzhi dang lhan cig thun mong du chos nyan pa de
438a3(rgyud): nyan cing bdag dang / lha thams cad kyi slad du dge ba'i rtsa bar shas cung zad cig sbyin pa bgyid na/ btsun pa bcom ldan 'das/ dge slong chos smra ba de chos kyi stan la mchis ma
438a4(rgyud): thag tu mi'i rgyal po des bdag cag rgyal po chen po bzhi'i don gyi slad du spos sna tshogs kyis bdug par bgyi'o/ /btsun pa bcom ldan 'das/ gser 'od dam pa mdo sde'i
438a5(rgyud): dbang po'i rgyal po de la mchod pa'i slad du bdug pas bdugs ma thag tu spos sna tshogs rnams las spos dang / bdug pa sna tshogs kyi 'khri shing dag 'byung bar 'gyur te/ de
438a6(rgyud): dag skad cig thang cig yud tsam de la bdag cag rgyal po chen po bdag cag bzhi'i rang rang gi khang pa'i steng gi bar snang la spos dang / bdug pa sna tshogs kyi 'khri shing
438a7(rgyud): dag gi gdugs rnams su gnas par 'gyur/ spos dri rgya chen po'ang mnam par 'gyur/ gser gyi kha dog lta bu'i snang ba 'byung bar 'gyur zhing snang ba des bdag
438b1(rgyud): cag gi khang pa rnams kyang snang ba bgyis par 'gyur ro/ /btsun pa bcom ldan 'das/ spos dang / bdug pa sna tshogs kyi 'khri shing dag skad cig thang cig yud tsam de la mi mjed kyi
438b2(rgyud): bdag po tshangs pa dang / lha rnams kyi dbang po brgya byin dang / lha mo chen mo dbyangs can dang / lha mo chen mo brtan ma dang / gnod sbyin gyi sde dpon chen po yang dag shes dang / gnod
438b3(rgyud): sbyin gyi sde dpon chen po nyi shu rtsa brgyad dang / lha'i bu dbang phyug chen po dang / gnod sbyin gyi sde dpon chen po lag na rdo rje dang / gnod sbyin gyi sde dpon chen po nor bu bzang dang /
438b4(rgyud): 'phrog ma'i bu lnga brgya'i 'khor dang ldan pa dang / klu'i rgyal po chen po ma dros pa dang / klu'i rgyal po chen po rgya mtsho dang / de dag gi rang rang gi khang pa'i steng gi bar snang la byung ste/
438b5(rgyud): spos dang / bdug pa sna tshogs kyi 'khri shing gi gdugs rnams su gnas par 'gyur/ spos dri sna tshogs rgya chen po'ang mnam par 'gyur/ khang pa rnams kyi nang du gser du snang
438b6(rgyud): ba 'byung bar 'gyur zhing snang ba des gnas thams cad snang ba bgyis par 'gyur ro/ /de skad ces gsol pa dang / bcom ldan 'das kyis rgyal po chen po bzhi la 'di skad ces
438b7(rgyud): bka' stsal to/ /rgyal po chen po dag/ rgyal po chen po khyed bzhi'i rang rang gi khang pa rnams kyi steng gi bar snang la spos dang / bdug pa sna tshogs kyi 'khri shing de dag
439a1(rgyud): @#/ /gdugs rnams su gnas par ma zad do/ /de ci'i phyir zhe na/ rgyal po chen po dag/ mi'i rgyal po des gser 'od dam pa mdo sde'i dbang po'i rgyal po 'di
439a2(rgyud): la mchod pa'i phyir/ spos sna tshogs de dag gi bdugs ma thag tu lag na spos snod gcig thogs pa de las spos dang / bdug pa sna tshogs kyi 'khri shing rnams 'byung bar 'gyur
439a3(rgyud): te| de skad cig thang cig yud tsam de la stong gsum gyi stong chen po'i 'jig rten gyi khams 'di thams cad na gang na zla ba bye ba phrag brgya dang / nyi ma bye ba phrag brgya dang / rgya mtsho
439a4(rgyud): chen po bye ba phrag brgya dang / ri'i rgyal po ri rab bye ba phrag brgya dang / ri'i rgyal po khor yug dang / khor yug chen po bye ba phrag brgya dang / gling bzhi pa chen po'i 'jig rten gyi
439a5(rgyud): khams bye ba phrag brgya dang / rgyal chen bzhi'i ris kyi lha bye ba phrag brgya dang / sum cu rtsa gsum gyi lha bye ba phrag brgya nas 'du shes med 'du shes med min du nye bar song ba'i
439a6(rgyud): bar gyi lha bye ba phrag brgya dang / stong gsum gyi stong chen po'i 'jig rten gyi khams de dag thams cad du sum cu rtsa gsum gyi lha'i ris bye ba phrag brgya po thams cad na lha dang /
439a7(rgyud): klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po'i tshogs rnams kyi rang rang gi khang pa dag gi steng gi bar
439b1(rgyud): snang la spos dang / bdug pa sna tshogs kyi 'khri shing de dag gdugs rnams su gnas par 'gyur/ spos dri rgya chen po'ang mnam par 'gyur/ lha'i khang pa rnams su gser gyi kha
439b2(rgyud): dog lta bu'i snang ba'ang 'byung bar 'gyur zhing snang ba des kyang lha'i khang pa rnams snang ba byas par 'gyur ro/ /rgyal po chen po dag/ 'di ltar stong gsum gyi stong chen po'i
439b3(rgyud): 'jig rten gyi khams na lha'i khang pa thams cad kyi steng gi bar snang la spos dang / bdug pa'i 'khri shing de dag gdugs rnams su gnas pa de bzhin du/ gser 'od dam pa mdo
439b4(rgyud): s de'i dbang po'i rgyal po 'di la mchod pa'i phyir mi'i rgyal po des spos sna tshogs de dag gis bdugs ma thag tu gser 'od dam pa mdo sde'i dbang po'i rgyal po 'di'i gzi brjid kyi
439b5(rgyud): mthus spos dang / bdug pa sna tshogs kyi 'khri shing dag 'byung bar 'gyur te/ de dag skad cig thang cig yud tsam de la kun tu phyogs bcu'i 'jig rten gyi khams du ma gang+gA'i
439b6(rgyud): k lung gi bye ma snyed dag gi sangs rgyas kyi zhing bye ba khrag khrig brgya phrag stong rnams su de bzhin gshegs pa bye ba khrag khrig brgya stong phrag du ma gang gA'i klung gi bye ma snyed dag gi
439b7(rgyud): steng gi bar snang la spos dang / bdug pa sna tshogs kyi 'khri shing gi gdugs rnams su gnas par 'gyur/ de dag kyang sangs rgyas bye ba khrag khrig brgya stong phrag du ma la spos
440a1(rgyud): @#/ /dang / bdug pa sna tshogs rgya che zhing rgya che ba mnam par 'gyur/ gser gyi kha dog lta bu'i snang ba 'byung bar 'gyur zhing snang ba des kyang sangs rgyas kyi
440a2(rgyud): zhing bye ba khrag khrig stong phrag du ma gang gA'i klung gi bye ma snyed dag snang ba byas par 'gyur ro/ /rgyal po chen po dag/ cho 'phrul de lta bu de dag byung ma thag tu de bzhin gshegs
440a3(rgyud): pa bye ba khrag khrig brgya stong phrag du ma gang gA'i klung gi bye ma snyed dag chos smra ba de la dgongs par 'gyur/ skyes bu dam pa legs so/ /legs so/ /skyes bu dam pa/ khyod
440a4(rgyud): gser 'od dam pa mdo sde'i dbang po'i rgyal po'i tshul 'di lta bu/ zab mor snang ba 'di lta bu'i yon tan bsam gyis mi khyab pa dang ldan pa 'di lta bu 'di rgya cher yang dag par
440a5(rgyud): rab tu 'chad par 'dod pa khyod yang legs so/ /legs so zhes bya ba sbyin par 'gyur ro/ /su tha na gser 'od dam pa mdo sde'i dbang po'i rgyal po 'di nyan pa'i sems can
440a6(rgyud): de dag kyang dge ba'i rtsa ba ngan ngon dang ldan par mi 'gyur na/ gang dag 'dzin pa dang / 'chang ba dang / 'chad pa dang / klog pa dang / kun chub par byed pa dang / 'khor la
440a7(rgyud): rgya cher yang dag par rab tu ston pa lta smos kyang ci dgos/ de ci'i phyir zhe na/ skyes bu dam pa gser 'od dam pa mdo sde'i dbang po'i rgyal po 'di thos ma thag tu byang chub
440b1(rgyud): sems dpa' bye ba khrag khrig brgya stong phrag du ma bla na med pa yang dag par rdzogs pa'i byang chub las phyir mi ldog par 'gyur ba'i phyir ro/ / //'phags pa gser
440b2(rgyud): 'od dam pa mdo sde'i dbang po'i rgyal po zhes bya ba theg pa chen po'i mdo/ bam po gsum pa/ de nas phyogs bcu kun tu sangs rgyas kyi zhing bye ba khrag khrig brgya stong phrag du ma gang
440b3(rgyud): gA'i klung gi bye ma snyed dag na/ de bzhin gshegs pa bye ba khrag khrig brgya stong phrag du ma rang rang gi sangs rgyas kyi zhing na bzhugs pa dag gis de'i tshe de'i dus na/ tshig gcig dang /
440b4(rgyud): ngag gcig dang / sgra skad gcig gis dge slong chos smra ba chos kyi stan la 'dug pa de la 'di skad ces bka' stsal to/ /skyes bu dam pa/ khyod ma 'ongs pa'i dus na byang chub kyi
440b5(rgyud): snying por 'gro bar 'gyur/ skyes bu dam pa/ khyod byang chub kyi snying po mchog dam par song ste/ shing gi rgyal po'i drung du 'dug nas 'jig rten gsum po thams cad las khyad
440b6(rgyud): par du 'phags pa/ sems can thams cad las rab tu 'das pa'i brtul zhugs dang / dka' thub spyod pa'i stobs bskyed pa'i byin gyis brlabs dka' ba spyod pa bye ba khrag
440b7(rgyud): khrig brgya stong phrag du ma dag ston par 'gyur/ skyes bu dam pa/ khyod byang chub kyi snying po legs par brgyan par byed par 'gyur/ skyes bu dam pa/ khyod stong gsum gyi
441a1(rgyud): @#/ /stong chen po'i 'jig rten gyi khams thams cad yongs su skyob par 'gyur/ skyes bu dam pa/ khyod shing gi rgyal po'i drung du 'dug ste bdud kyi sde
441a2(rgyud): bsam gyis mi khyab pa/ gzugs rab tu 'jigs 'jigs ltar 'dug pa mi sdug pa ston pa/ gzugs mi sdug pa sna tshogs dag las rgyal bar 'gyur/ skyes bu dam pa/ khyod
441a3(rgyud): byang chub kyi snying po mchog dam par song ste/ bla na med pa yang dag par rdzogs pa'i byang chub dpe med pa rab tu zhi ba rdul dang bral ba zab mo mngon par rdzogs par 'tshang rgya
441a4(rgyud): rgya bar 'gyur/ skyes bu dam pa/ khyod rdo rje'i gdan snying po brtan pa la 'dug ste/ chos kyi 'khor los bsgyur ba thams cad kyis mngon par bstod pa/ mchog tu zab pa bla na
441a5(rgyud): med pa rnam pa bcu gnyis rab tu bskor bar 'gyur/ skyes bu dam pa/ khyod chos kyi rnga chen po bla na med pa rdung bar 'gyur/ skyes bu dam pa/ khyod chos kyi dung bla na med pa 'bud
441a6(rgyud): par 'gyur/ skyes bu dam pa/ khyod chos kyi rgyal mtshan chen po bsgreng bar 'gyur/ skyes bu dam pa/ khyod chos kyi sgron me bla na med pa 'bar bar byed par 'gyur/ skyes
441a7(rgyud): bu dam pa/ khyod chos kyi char bla na med pa 'bebs par 'gyur/ skyes bu dam pa/ khyod nyon mongs pa'i dgra stong phrag du ma las rgyal bar 'gyur/ skyes bu dam pa/ khyod
441b1(rgyud): sems can bye ba khrag khrig brgya stong phrag du ma shin tu 'jigs su rung ba 'jigs pa chen po'i rgya mtsho las sgrol bar 'gyur/ skyes bu dam pa/ khyod sems can bye ba khrag khrig
441b2(rgyud): brgya stong phrag du ma dag 'khor ba'i 'khor lo las yongs su thar bar byed par 'gyur/ skyes bu dam pa/ khyod sangs rgyas bye ba khrag khrig brgya stong phrag du ma dag mnyes par byed
441b3(rgyud): par 'gyur ro/ /de skad ces bka' stsal pa dang / bcom ldan 'das la rgyal po chen po bzhi po de dag gis 'di skad ces gsol to/ /btsun pa bcom ldan 'das/ mi'i rgyal
441b4(rgyud): po gser 'od dam pa mdo sde'i dbang po'i rgyal po'i yon tan tshe 'di dang / ma 'ongs pa na 'byung ba 'di lta bu 'di dag mthong ba sangs rgyas stong phrag brgya la dge ba'i rtsa ba bskyed
441b5(rgyud): pa| bsod nams kyi phung po dpag tu ma mchis pa yongs su 'dzin par mthong nas snying brtse ba'i slad du/ btsun pa bcom ldan 'das/ bdag cag rgyal po chen po bzhi dpung
441b6(rgyud): dang g.yog tu bcas pa dang / gnod sbyin brgya stong phrag du ma rang rang gi khang pa na mchis pa dag spos dang / bdug pa sna tshogs kyi 'khri shing dag gi gdugs kyis bskul ma
441b7(rgyud): thag tu lus mi gda' bar bgyis te/ mi'i rgyal po de khang pa brtsegs pa phyag dar ma mchis pa legs par phyag dar bgyis pa/ spos chab sna tshogs kyis chag chag legs
442a1(rgyud): @#/ /par btab pa/ rgyan sna tshogs kyis legs par brgyan pa'i rgyal po'i pho brang ga la ba der chos mnyan pa'i slad du mchi bar bgyi'o/ /mi mjed kyi
442a2(rgyud): bdag po tshangs pa dang / lha rnams kyi dbang po brgya byin dang / lha mo chen mo dbyangs can dang / lha mo chen mo dpal dang / sa'i lha mo brtan ma dang / gnod sbyin gyi sde dpon
442a3(rgyud): chen po yang dag shes dang / gnod sbyin gyi sde dpon chen po nyi shu rtsa brgyad dang / lha'i bu dbang phyug chen po dang / gnod sbyin gyi sde dpon chen po lag na rdo rje dang / gnod
442a4(rgyud): sbyin gyi sde dpon chen po nor bu bzang dang / 'phrog ma'i bu lnga brgya'i 'khor can dang / klu'i rgyal po ma dros pa dang / klu'i rgyal po rgya mtsho dang / lha bye ba khrag khrig brgya stong
442a5(rgyud): phrag du ma dag lus mi gda' bar bgyis te/ mi'i rgyal po de'i pho brang rgyan sna tshogs kyis brgyan pa ga la ba dang / chos smra ba de'i chos kyi khri mthon po rgyan sna tshogs kyis
442a6(rgyud): legs par brgyan pa/ me tog bkram pa'i sa la bshams par 'gyur ba ga la ba der chos mnyan pa'i slad du mchi bar bgyi'o/ /btsun pa bcom ldan 'das/ bdag cag
442a7(rgyud): rgyal po chen po bzhi dpung dang g.yog tu bcas pa/ gnod sbyin brgya stong phrag du ma de dag thams cad mthun par bgyis te mi'i rgyal po dge ba'i grogs bgyid pa/ dge ba 'thob
442b1(rgyud): par bgyid pa/ bla na med pa chos kyi sbyin pa chen po sbyin pa de la/ chos kyi bdud rtsi'i khu ba 'dis tshim par gyur ma thag tu/ mi'i rgyal po de la kun tu bsrung bar bgyi'o/ /yongs su
442b2(rgyud): bskyab pa dang / yongs su gzung ba dang / yongs su bskyang ba dang / zhi ba dang / bde legs su 'gyur bar bgyi'o/ /rgyal po'i pho brang de dang / grong khyer de dang / yul de'ang kun
442b3(rgyud): tu bsrung bar bgyi'o/ /yongs su bskyab pa dang / yongs su gzung ba dang / yongs su bskyang ba dang / zhi ba dang / bde legs su 'gyur bar bgyi'o/ /chad pa spang bar yang bgyi'o//
442b4(rgyud): yul de'ang 'jigs pa dang / gnod pa dang / nad 'go ba dang / 'khrug pa thams cad las yongs su thar bar bgyi'o/ /btsun pa bcom ldan 'das/ gang la la zhig
442b5(rgyud): mi'i rgyal por gyur te/ mi'i rgyal po de'i yul du gser 'od dam pa mdo sde'i dbang po'i rgyal po 'di byung la/ btsun pa bcom ldan 'das/ mi'i rgyal po de dge slong dang / dge slong
442b6(rgyud): ma'am/ dge bsnyen nam/ dge bsnyen ma gser 'od dam pa mdo sde'i dbang po'i rgyal po 'di 'dzin pa dag la bsti stang mi bgyid/ bla mar mi bgyid/ rim gro mi bgyid/ mchod
442b7(rgyud): pa mi bgyid na/ bdag cag rgyal po chen po bzhi dang / gnod sbyin bye ba khrag khrig brgya stong phrag du ma chos nyan pa 'di dang / chos bdud rtsi'i khu ba 'dis tshim par mi bgyid/ rim
443a1(rgyud): @#/ /gro mi bgyid/ lha'i lus 'di dag gi gzi'ang rnam par 'phel bar mi bgyid/ bdag cag gi brtson 'grus dang / mthu dang / stobs kyang mi bskyed/
443a2(rgyud): bdag cag gi lus la gzi brjid dang / dpal dang / phun sum tshogs pa'ang rnam par 'phel bar mi bgyid do/ /btsun pa bcom ldan 'das/ bdag cag rgyal po chen po bzhi
443a3(rgyud): dpung dang g.yog tu bcas pa dang / gnod sbyin bye ba khrag khrig brgya stong phrag du ma dag gis yul de yal bar dor bar bgyi'o/ /btsun pa bcom ldan 'das/ bdag cag
443a4(rgyud): gis yul de yal bar bor na yul na gnas pa'i lha'i tshogs thams cad kyis kyang yul de yal bar 'dor bar 'gyur ro/ /btsun pa bcom ldan 'das/ lha rnams kyis yul
443a5(rgyud): de yal bar bar bor na yul der yul rnam par 'khrug pa sna tshogs 'byung bar 'gyur/ rgyal po'i 'khrug pa mi bzad pa dag 'byung bar 'gyur/ yul na gnas pa'i sems can
443a6(rgyud): thams cad kyang 'thab pa skye ba dang / mtshang 'dru ba skye ba dang / rtsod pa skye bar 'gyur/ rdzogs pa dang / 'gyed par 'gyur ba dang / gza' dang / nad rnam pa sna tshogs yul
443a7(rgyud): du 'byung bar 'gyur/ phyogs tha dad pa nas skar mda' ltung bar 'gyur/ gza' dang / rgyu skar rnams kyang phan tshun mi mthun par gda' bar 'gyur/ dgung zla 'char ba
443b1(rgyud): de'ang nyi ma lta bur gda' bar 'gyur/ zla ba'i gza' dang / nyi ma'i gza' 'byung bar 'gyur/ nyi ma dang / zla ba nam mkha' la gnas pa'ang rtag par rgyun du sgra gcan gyi gnod
443b2(rgyud): pa dang ldan par 'gyur/ dus dus su nam mkha' la 'ja'i kha dog lta bu 'khyil bar 'gyur/ sa'ang g.yo bar 'gyur/ sa la gnas pa'i khron pa'ang sgra 'byin par grag par
443b3(rgyud): 'gyur/ yul du rlung drag po ldang bar 'gyur/ char drag po 'bab par 'gyur/ yul du mu ge'i dgon pa 'byung bar 'gyur/ pha rol gyi dmag tshogs kyis yul 'joms
443b4(rgyud): par 'gyur/ yul de phung bar 'gyur/ sems can de dag kyang nyon mongs pa mang bar 'gyur/ yul de nyams mi dga' bar 'gyur ro/ /btsun pa bcom ldan 'das/
443b5(rgyud): bdag cag rgyal po chen po bzhi dpung dang g.yog tu bcas pa dang / gnod sbyin brgya stong phrag du ma dang / yul na gnas pa'i lha dang / klu rnams kyis yul de yal bar
443b6(rgyud): bor na/ yul der 'di lta bu'i gnod pa rnam pa sna tshogs brgya dang / gnod pa sna tshogs stong 'byung bar 'gyur ro/ /btsun pa bcom ldan 'das/ gang la la zhig mi'i
443b7(rgyud): rgyal por gyur la/ de bdag nyid la kun tu bsrung ba chen po bgyid 'tshal bar 'gyur/ rgyal po'i bde ba sna tshogs yun ring por myong bar 'tshal bar 'gyur/ /bde ba thams
444a1(rgyud): @#/ /cad bstabs pa'i sems kyis rgyal po nyid bgyid 'tshal bar 'gyur/ yul na gnas pa'i sems can thams cad bde bar bgyid 'tshal bar
444a2(rgyud): 'gyur/ pha rol gyi dmag tshogs thams cad pham par bgyid 'tshal bar 'gyur/ yul thams cad yun ring du yongs su skyong 'tshal bar 'gyur/ chos kyi rgyal po nyid
444a3(rgyud): bgyid 'tshal bar 'gyur/ rang gi yul yang 'jigs pa dang / gnod pa dang / nad 'go ba dang / 'khrug pa thams cad las yongs su thar bar bgyid 'tshal bar 'gyur na/
444a4(rgyud): btsun pa bcom ldan 'das/ mi'i rgyal po des gdon mi 'tshal bar gser 'od dam pa mdo sde'i dbang po'i rgyal po 'di mnyan par bgyi/ dge slong ngam/ dge slong ma 'am/ dge bsnyen
444a5(rgyud): nam| dge bsnyen ma mdo sde'i dbang po'i rgyal po 'dzin pa de dag la'ang bsti stang bgyi/ bla mar bgyi/ rim gro bgyi/ mchod pa bgyi/ bdag cag rgyal po chen po bzhi
444a6(rgyud): dpung dang g.yog tu bcas pa rnams kyang chos mnyan pa'i dge ba'i rtsa ba bsags pa 'di dang / chos bdud rtsi'i khu ba 'dis tshim par bgyi/ bdag cag gi lha'i lus
444a7(rgyud): 'di dag gi gzi chen po'ang rnam par 'phel bar bgyi'o/ /de ci'i phyir zhe na/ btsun pa bcom ldan 'das/ mi'i rgyal po des gdon mi 'tshal bar gser 'od dam pa mdo
444b1(rgyud): sde'i dbang po'i rgyal po 'di mnyan par bgyi ste/ btsun pa bcom ldan 'das/ tshangs pa'i dbang pos 'jig rten pa dang / 'jig rten las 'das pa'i bstan bcos rnam pa sna tshogs
444b2(rgyud): ji snyed bstan pa dag dang / lha'i dbang po brgya byin gyis bstan bcos rnam pa sna tshogs ji snyed bstan pa dag dang / drang srong mngon par shes pa lnga can rnam pa sna tshogs dag gis
444b3(rgyud): sems can dag gi don gyi slad du 'jig rten pa dang / 'jig rten las 'das pa'i bstan bcos rnam pa sna tshogs ji snyed bstan pa dag las ches mchog ches khyad par du 'phags
444b4(rgyud): pa gser 'od dam pa mdo sde'i dbang po'i rgyal po 'di ni/ btsun pa bcom ldan 'das/ tshangs pa'i dbang po brgya phrag stong de dag dang / brgya byin bye ba khrag khrig brgya stong phrag
444b5(rgyud): du ma dang / drang srong mngon par shes pa lnga can bye ba khrag khrig brgya phrag stong thams cad pas ches mchog ches khyad par du 'phags pa'i de bzhin gshegs pas sems can
444b6(rgyud): rnams kyi don gyi slad du rgya cher yang dag par bshad pa lags so/ /ji ltar na 'dzam bu'i gling thams cad na gnas pa'i mi rnams kyi rgyal pos rgyal po nyid bgyi ba dang / ji ltar
444b7(rgyud): sems can thams cad bde bar 'gyur ba dang / ji ltar rang gi yul kun tu bsrungs bar 'gyur ba dang / yongs su bskyangs bar 'gyur ba dang / ji ltar yul thams cad na
445a1(rgyud): @#/ /gnod pa dang / dgram mchis par 'gyur ba dang / ji ltar pha rol gyi dmag tshogs rnams pham ste phyir phyogs par 'gyur ba dang / ji ltar yul de
445a2(rgyud): dag na nad 'go ba ma mchis shing 'khrug pa ma mchis par 'gyur ba dang / ji ltar yul thams cad chos kyis 'khrug pa ma mchis shing mi rdzi bar 'gyur ba dang / ji ltar
445a3(rgyud): mi'i rgyal po de dag gis rang rang gi yul rnams su chos kyi sgron me chen po 'bar bar bgyis shing snang bar bgyis par 'gyur ba dang / ji ltar lha'i khang khyim thams cad
445a4(rgyud): lha dag dang / lha'i bu rnams kyis gang bar 'gyur ba dang / ji ltar bdag cag rgyal po chen po bzhi dpung dang g.yog tu bcas pa dang / gnod sbyin brgya stong phrag du ma
445a5(rgyud): dang | 'dzam bu'i gling na gnas pa'i lha'i tshogs thams cad tshim pa dang / rim gro bgyid par 'gyur ba dang / ji ltar bdag cag gi lha'i lus 'di dag gzi brjid chen po
445a6(rgyud): rnam par 'phel bar 'gyur ba dang / ji ltar bdag cag gi lus la brtson 'grus dang / stobs dang / mthu chen po bskyed par 'gyur ba dang / ji ltar bdag cag gi lus la
445a7(rgyud): gzi brjid dang / dpal dang / phun sum tshogs pa rab tu 'jug bar 'gyur ba dang / ji ltar 'dzam bu'i gling thams cad lo legs shing nyams dga' ba dang / skye bo dang /
445b1(rgyud): mis gang bar 'gyur ba dang / ji ltar 'dzam bu'i gling thams cad na gnas pa'i sems can rnams bde bar 'gyur ba dang / dga' ba sna tshogs myong bar 'gyur ba dang / ji ltar
445b2(rgyud): sems can thams cad bskal ba bye ba khrag khrig brgya stong phrag du mar lha dang / mi'i bde ba rgya che zhing rgya che ba myong bar 'gyur ba dang / sangs rgyas bcom ldan 'das rnams dang
445b3(rgyud): lhan cig gnas par 'gyur ba dang / ma 'ongs pa'i dus na bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de dag thams cad de lta na
445b4(rgyud): b com ldan 'das de bzhin gshegs pa dgra bcom pa yang dag par rdzogs pa'i sangs rgyas kyis tshangs pa'i dbang po bye ba khrag khrig brgya stong dag pas ches 'phags pa'i thugs
445b5(rgyud): rje chen po'i stobs dang ldan pa'i byin gyi rlabs dang / brgya byin bye ba khrag khrig brgya stong dag gi lha'i shes pa bas ches 'phags pa/ de bzhin gshegs pa'i mkhyen pa bla na
445b6(rgyud): med pa dang / drang srong mngon par shes pa lnga can rnam pa sna tshogs bye ba khrag khrig brgya stong phrag du ma thams cad pas ches 'phags pa'i byin gyi rlabs kyis de bzhin gshegs
445b7(rgyud): pa dgra bcom pa yang dag par rdzogs pa'i sangs rgyas kyis sems can thams cad kyi don gyi slad du/ gser 'od dam pa mdo sde'i dbang po'i rgyal po 'di 'dzam bu'i gling
446a1(rgyud): @#/ /'dir rgya cher yang dag par rab tu bshad do/ /mi'i rgyal po'i dgongs pa dang / rgyal po'i bstan bcos dang / rgyal po'i bgyi ba gang dag
446a2(rgyud): 'dzam bu'i gling thams cad na mchis pa dang / gang dag gis sems can 'di dag thams cad bde bar 'gyur ba de dag thams cad bcom ldan 'das de bzhin gshegs
446a3(rgyud): pa dgra bcom pa yang dag par rdzogs pa'i sangs rgyas kyis gser 'od dam pa mdo sde'i dbang po 'di nye bar bstan/ yongs su brjod/ yang dag par rab tu bshad
446a4(rgyud): do| |btsun pa bcom ldan 'das/ rgyu de dang / rkyen des mi'i rgyal po des gdon mi 'tshal bar gser 'od dam pa mdo sde'i dbang po'i rgyal po 'di gus par mnyan par
446a5(rgyud): bgyi| gus par rim gror bgyi/ gus par mchod par bgyi'o/ /de skad ces gsol pa dang / bcom ldan 'das kyis rgyal po chen po bzhi la 'di skad ces bka' stsal
446a6(rgyud): to| |de'i phyir rgyal po chen po khyed bzhi dpung dang g.yog tu bcas pa gdon mi za bar mi'i rgyal po gser 'od dam pa mdo sde'i dbang po'i rgyal po 'di nyan pa dang / rim
446a7(rgyud): gro byed pa dang / mchod pa byed pa de dag kun tu bsrung ba'i phyir spro ba cher gyis shig /rgyal po chen po dang / dge slong dam/ dge slong ma 'am/ dge bsnyen nam/ dge
446b1(rgyud): bsnyen ma mdo sde'i dbang po rgyal po 'dzin pa de dag kyang / sangs rgyas kyi mdzad pa 'dzin du chug cig dang / de dag lha dang / mi dang / lha ma yin du bcas pa'i 'jig rten 'di la sangs
446b2(rgyud): rgyas kyi mdzad pa byed par 'gyur/ gser 'od dam pa mdo sde'i dbang po'i rgyal po 'di'ang rgya cher yang dag par rab tu 'chad par 'gyur te/ rgyal po chen po khyed bzhis ci nas mdo
446b3(rgyud): sde'i dbang po 'dzin pa'i dge slong dang / dge slong ma dang / dge bsnyen dang / dge bsnyen ma bsrung ba dang / gnod pa med pa dang / nad med pa dang / 'khrug pa med pa dang / sems
446b4(rgyud): bde bar 'gyur zhing / gser 'od dam pa mdo sde'i dbang po rgyal po 'di yang dag par rab tu ston par 'gyur bar dge slong ngam/ dge slong ma'am/ dge bsnyen nam/ dge
446b5(rgyud): bsnyen ma mdo sde'i dbang po 'dzin pa de dag kun tu bsrung bar bya/ yongs su bskyab par bya/ yongs su gzung ba dang / yongs su bskyang ba dang / zhi ba dang / bde legs su
446b6(rgyud): 'gyur bar bya'o/ /de nas rgyal po chen po rnam thos kyi bu dang / rgyal po chen po yul 'khor srung dang / rgyal po chen po 'phags skyes po dang / rgyal po chen po mig mi bzang
446b7(rgyud): stan las langs te bla gos phrag pa gcig tu bgros nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ de'i
447a1(rgyud): @#/ /tshe mngon sum du tshul dang mthun pa'i tshigs su bcad pa 'di dag gis bcom ldan 'das la mngon par bstod do/ /rgyal ba zla ba dri
447a2(rgyud): ma med pa'i sku/ /rgyal ba nyi ma 'od zer stong gi 'od/ /rgyal ba pad+ma dri ma med pa'i spyan/ /rgyal ba me tog pad rtsa rdul med tshoms/ /rgyal ba'i yon tan rgya mtsho
447a3(rgyud): lta bu ste/ /rin po che ni du ma'i 'byung gnas gyur/ /rgyal ba rgya mtsho ye shes chu yis gang / /ting 'dzin brgya phrag stong gis kun tu gang / /rgyal ba'i zhabs ni 'khor
447a4(rgyud): lor bris pa ste/ /khor yug mu khyud de bzhin rtsib ma stong / /phyag dang zhabs ni dra bas spras pa ste/ /zhabs kyi dra ba ngang pa'i dbang po bzhin/ /gser gyi ri bo lta bur rab tu
447a5(rgyud): gda'/ /rgyal ba dri med gser gyi ri dbang po/ /yon tan thams cad ri rab 'dra ba ste/ /sangs rgyas ri dbang rgyal la phyag 'tshal lo/ /de bzhin gshegs pa zla ba nya ba
447a6(rgyud): 'dra| |nam mkha' dang yang mtshungs shing 'dra ba ste/ /sgyu ma smig rgyu lta bu chags med pa/ /rgyal ba dri ma med la phyag 'tshal lo/ /de nas bcom ldan 'das kyis rgyal
447a7(rgyud): po chen po bzhi la tshigs su bcad de bka' stsal pa/ stobs bcu dag gi gser 'od dam pa yi/ /mdo sde'i dbang po'i rgyal po rab mchog 'di/ /'jig rten skyong
447b1(rgyud): khyed cag rnams kyis ni/ /brtson 'grus rab tu brtan pas bskyang bar bya/ /'di ltar mdo sde dkon mchog zab mo 'di/ /sems can kun la bde ba sbyin byed pa/ /sems can rnams
447b2(rgyud): la phan dang bde ba'i phyir/ /'dzam bu'i gling 'dir yun ring gnas par 'gyur/ /'di ltar stong gsum gyi ni stong chen gyi/ /'jig rten dag na ngan song sdug bsngal dang / /sems
447b3(rgyud): can dmyal ba'i sems can rnams kyi ni/ /sdug bsngal thams cad zhi bar byed pa'o/ /gang dag 'dzam bu'i gling ni 'di na yang / /'dzam bu'i gling gnas rgyal po thams cad
447b4(rgyud): kyis| |rab tu dga' ba chen po bskyed nas ni/ /chos rnams kyis ni yul dag bskyang bar gyis/ /gang gis 'dzam bu'i gling 'di bde ba dang / /shin tu lo legs nyams kyang dga'
447b5(rgyud): 'gyur zhing / /'dzam bu'i gling ni thams cad dag na yang / /sems can thams cad bde bar 'gyur bar gyis/ /'di ni mi yi dbang po gang rnams ni/ /yul na dga' dang bdag
447b6(rgyud): bde dga' ba dang / /rgyal srid rnam par 'byor ba dga' ba des/ /mdo sde'i dbang po 'di ni mnyan par bya/ /pha rol dgra ni yang dag zad byed pa/ /pha rol dgra tshogs zlog
447b7(rgyud): pa dge byed pa/ /mchog tu 'jigs pas phongs pa sel byed pa/ /mchog tu dge byed mdo sde'i dbang po 'di'o/ /ji ltar rin chen shing ljon rab mdzes pa/ /yon tan kun 'byung
448a1(rgyud): @#/ /khyim na yod pa ltar/ /rgyal po yon tan 'dod pa rnams kyis kyang / /mdo sde'i dbang po'i mchog 'di de ltar blta/ /ji ltar chu grang skom pa sel
448a2(rgyud): byed pa/ /tshabs nyam thag tshe na rnyed pa ltar/ /yon tan dag gis skom pa'i rgyal po la/ /mdo sde'i rgyal po'i mchog 'di de bzhin no/ /ji ltar rin chen thams cad
448a3(rgyud): 'byung ba'i gnas/ /rin chen snod ni lag mthil yod pa ltar/ /mi yi dbang po'i tshogs la gser 'od mchog /mdo sde'i dbang po'i mchog 'di de bzhin no/ /'di ni lha
448a4(rgyud): yi tshogs kyi mngon mchod pa/ /mdo sde'i dbang po lha dbang phyag byas pa/ /'jig rten skyong ba rdzu 'phrul chen po la/ /bzhi po dag gis kun tu bsrungs pa yin/ /phyogs
448a5(rgyud): bcu dag na sangs rgyas rnams kyis kyang / /mdo sde'i dbang po 'di ni rtag tu dgongs/ /mdo sde'i dbang po 'di ni bshad pa na/ /sangs rgyas rnams kyis legs zhes
448a6(rgyud): brjod pa byin/ /gnod sbyin bye ba stong phrag brgya rnams kyis/ /phyogs bcu dag tu yul yang srung bar byed/ /rab tu dga' zhing rab tu mgu sems kyis/ /mdo sde'i dbang
448a7(rgyud): po 'di ni nyan par byed/ /'dzam bu'i gling na gnas par gyur pa yi/ /lha yi tshogs rnams bsam gyis mi khyab pa/ /lha tshogs de dag kun kyang rab dga' bas/ /mdo
448b1(rgyud): sde'i dbang po 'di ni nyan par byed/ /chos rnams mnyan par bya ba 'di yis ni/ /gzi brjid dang ni stobs dang brtson 'grus thob/ /gzi brjid chen po yi ni lha yi lus/ /shin
448b2(rgyud): tu rgyas shing rnam par 'phel bar 'gyur/ /de nas rgyal po chen po bzhis bcom ldan 'das la tshigs su bcad pa 'di lta bu 'di dag thos pa dang / ngo mtshar du gyur rmad du
448b3(rgyud): byung bar gyur dga' bar gyur te/ de dag chos kyi shugs kyis yud tsam zhig dus nas mchi ma phyis te/ de dag lus 'dar yan lag 'dar zhing dga' ba dang / bde ba
448b4(rgyud): dang / yid bde ba bsam gyis mi khyab pa dang ldan par gyur nas kyang bcom ldan 'das la lha'i me tog man dA ra ba dag gis gtor mngon par gtor to/ /gtor/ mngon
448b5(rgyud): par gtor nas kyang stan las langs te gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo
448b6(rgyud): sbyar ba btud nas bcom ldan 'das la 'di skad ces gsol to/ /btsun pa bcom ldan 'das/ bdag cag rgyal po chen po bzhi rgyal po chen po re re'ang gnod sbyin lnga
448b7(rgyud): brgya lnga brgya dang / chos smra ba de bsrung ba dang / yongs su bskyang ba'i slad du rtag tu dge slong chos smra ba'i slad bzhin 'brang bar bgyi'o/ /gser 'od dam pa mdo sde'i dbang
449a1(rgyud): @#/ /po'i rgyal po las/ rgyal po chen po bzhi'i le'u zhes bya ba ste bdun pa'o// //de nas lha mo chen mo dbyangs can gyis gos phrag pa
449a2(rgyud): gcig tu bgos te pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol
449a3(rgyud): to| |btsun pa bcom ldan 'das/ lha mo chen mo dbyangs can bdag gis kyang dge slong chos smra ba de'i tshig brgyan pa'i slad du spobs pa nye bar bsgrub par bgyi/ /gzungs kyang
449a4(rgyud): stsal bar bgyi/ nges pa'i tshig gi brjod pa kun tu gzhag par bgyi/ dge slong chos smra ba de la ye shes kyi snang ba chen po bgyi'o/ /gser 'od dam pa mdo sde'i dbang po'i
449a5(rgyud): rgyal po 'di las tshig gam/ yi ge gang yang rung ba dag cig yongs su nyams par gyur tam/ bskyud na bdag gis dge slong chos smra ba de'i nges pa'i sgra dang / tshig dang /
449a6(rgyud): yi ge de dag thams cad bsgrub par bgyi'o/ /de ltar sangs rgyas bcom ldan 'das brgya stong dag la dge ba'i rtsa ba bskrun pa'i sems can de dag gi don gyi slad du gser
449a7(rgyud): 'od dam pa mdo sde'i dbang po'i rgyal po 'di 'dzam bu'i gling na yun ring du gnas shing myur du nub par mi 'gyur ba dang / sems can du ma dag gis gser 'od dam pa
449b1(rgyud): mdo sde'i dbang po'i rgyal po 'di thos nas shes rab rno ba bsam gyis mi khyab par 'gyur ba dang / shes rab kyi phung po bsam gyis mi khyab pa thob par 'gyur ba dang / tshe 'di la
449b2(rgyud): tshe phun sum tshogs pa rab tu thob par 'gyur ba dang / srog la phan gdags pa dang / bsod nams kyi phung po dpag tu ma mchis pa rab tu 'dzin par 'gyur ba dang / thabs sna
449b3(rgyud): tshogs rab tu 'tshal bar 'gyur ba dang / bstan bcos thams cad la mkhas par 'gyur ba dang / bzo'i bgyi ba sna tshogs phun sum tshogs pa rab tu thob par 'gyur ba dang /
449b4(rgyud): bskyud pa ma mchis par bgyi ba'i slad du de la gzungs kyang stsal bar bgyi'o/ /dge slong chos smra ba de dang / sems can chos nyan pa de dag gi don gyi slad du sngags dang / sman
449b5(rgyud): dang ldan pa'i khrus kyi las brjod par bgyi ste/ gza' dang / rgyu skar dang / skye ba dang / 'chi ba'i gnod pa dang / 'thab pa dang / rnyog pa dang / 'khrug long dang / khrag khrug
449b6(rgyud): dang | rmi lam ngan pa dang / log 'dren gyi gnod pa thams cad dang / byad dang / ro langs thams cad rab tu zhi bar 'gyur/ gang gis mkhas pa dag khrus bgyid du stsal
449b7(rgyud): ba'i sman dang / sngags ni 'di dag ste/ shu dag gi wang 'u su dang / /sha myang sha mi shi ri sha/ dbang po'i lag dang skal ba che/ /dz+nya ma shing tsha a ga ru/ /shi ri be sta sra rtsi
450a1(rgyud): @#/ /dang | |gu gul ras shA li ki/ /rdo dreg lo ma rgya spos dang / /tsan+dan dang ni ldong ros dang / /gi wang bcas dang ru rta dang / /gur gum gla sgang yungs
450a2(rgyud): kar dang / /spyi mo sug smel na la da/ /nA ga ge sar u shi ra/ /'di dag cha ni mnyam bgyis nas/ /skar ma rgyal la btags par bgyi/ /phye ma la ni sngags tshig 'di/ /
450a3(rgyud): lan brgya mngon par gdab par bgyi/ /tad ya thA/ su kr-i te kraM ta ka ma la nI la dzi na ka ra te/ haM ka rA te/ in+d+ra dza li/ sha kad dre ba shad dre/ a brta ka si ke /na ku tra ku/
450a4(rgyud): ka bi la ka bi la ma ti/ shI la ma ti/ san d+hi d+hu d+hu ma ma ba ti/ shi ri shi ri/ sa t+ya s+thi te swA hA/ lci bas dkyil 'khor bgyis nas ni/ /me tog sil ma dgram par bgyi/ /
450a5(rgyud): gser gyi snod dang dngul snod du/ /mngar ba'i khu ba gzhag par bgyi/ /skyes bu go cha bgos pa ni/ /bzhi zhig der yang gzhag par bgyi/ /rab tu brgyan pa'i bu mo
450a6(rgyud): bzhi| |bum pa thogs pa bzhag par bgyi/ /rtag tu gu gul bdug par bgyi/ /sil snyan sna lnga bgyid du stsal/ /gdugs dang rgyal mtshan ba dan gyis/ /lha mo de ni
450a7(rgyud): legs par brgyan/ /bar bar dag tu me long gzhag /mda' dar mdung rtse rna brang gzhag /de nas mtshams kyang gcad par bgyi/ /de yi 'og tu dgos pa brtsam/ /
450b1(rgyud): sngags kyi las ni 'di dag gis/ /mtshams bcad pa yang brtsam par bgyi/ /s+yAd ya the dan/ a ra ke/ na ya ne/ hi le/ mi le/ gi le/ khi khi le swA hA/ bcom ldan 'das
450b2(rgyud): kyi snam logs su khrus bgyis nas sngags 'di bzlas brjod bgyis na khrus kyi zhi bar sbyor ro/ /tad ya thA/ sa ga Te/ bi ga De/ bi ga ta ba ti swAhA/ phyogs bzhi dag na
450b3(rgyud): gang gnas pa'i/ /rgyu skar dag gis tshe srungs shig /btsas pa'i skar ma'i gnod pa dang / /phung po'i las kyi 'jigs 'byung dang / /'byung po'i khams rnams 'khrug bgyid pa//
450b4(rgyud): 'jigs pa mi bzad zhi gyur cig /tad+ya thA/ sha me/ bi sha me swAhA/ sa ga Te/ bi ga Te swAhA/ su kha ti na te swAhA/ sA ga ra saM b+hU tA ya swAhA/ skan d+ha ma tA ya swAhA/ nI la kaN+DA ya
450b5(rgyud): swAhA| a pa ra dzi ta bIR+ya ya swAhA/ hi ma ba ta saM b+hU tA ya swAhA/ a ni mi la bka trA ya swAhA/ na mo b+ha ga ba te/ brah+ma Ne/ na maHsa ra swa t+ye de byai sid+h+yaM tu man+t+ra pa dang / daM bah+ma a nu ma
450b6(rgyud): n+ya tu swA hA/ dge slong chos smra ba do bsrung ba dang / chos mnyan pa de dag dang / yi ger 'dri ba de dag gi don gyi slad du khrus kyi las 'dis bdag nyid der mchis bar bgyi'o/ /lha'i
450b7(rgyud): tshogs thams cad dang lhan cig tu grong ngam/ grong khyer ram/ grong rdal lam/ gtsug lag khang der nad thams cad rab tu zhi bar bgyi'o/ /ji ltar dge slong ngam/ dge slong
451a1(rgyud): @#/ /ma 'am/ dge bsnyen nam/ dge ba snyen ma mdo sde'i dbang po 'dzin pa de dag gi srog la phan gdags par 'gyur ba dang / 'khor ba las 'byung
451a2(rgyud): ba thob par 'gyur ba dang / bla na med pa yang dag par rdzogs pa'i byang chub las phyir mi ldog par 'gyur ba dang / myur du bla na med pa yang dag par rdzogs pa'i byang chub
451a3(rgyud): mngon par rdzogs par 'tshang rgya bar 'gyur bar gza' dang / 'thab pa dang / rnyog pa dang / btsas pa'i skar ma'i gnod pa dang / rmi lam ngan pa dang / log 'dren gyi
451a4(rgyud): gnod pa thams cad dang / byad dang / ro langs thams cad rab tu zhi bar bgyi'o/ /de nas bcom ldan 'das kyis lha mo dbyangs can la/ lha mo chen mo dbyangs can khyod
451a5(rgyud): skye bo mang po phan pa dang / skye bo mang po la bde ba'i phyir zhugs te/ khyod kyis sngags dang / sman dang ldan pa'i tshig 'di 'dra ba bshad pa ni legs so/ /legs so/ /
451a6(rgyud): zhes bya ba byin no/ /lha mo dbyangs can gyis bcom ldan 'das kyis zhabs la phyag btsal nas phyogs gcig tu 'dug go /de nas slob dpon lung ston pa bram ze kauN+Di
451a7(rgyud): n+yas lha mo dbyangs can de bkug go / lha mo chen mo dbyangs can mchod 'os dka' thub che/ /'jig rten kun tu rnam grangs mchog sbyin yon tan che/ /rtser gnas mdzes ma
451b1(rgyud): dang ba rtswa yi gos bskus pa/ /dwang ba rtswa yi gos gyon rkang pa gcig gis gnas/ /lha rnams thams cad lhags nas 'di skad ces smras te/ /sems can rnams la dge ba'i tshig
451b2(rgyud): shod lce khrol cig / s+yAd ya the dan/ mu re/ tsi re/ a ba dze/ a pa dza ba te/ hi phu le/ mi gu le/ pi ga la ba ti/ ma gu she/ /ma ri tsi/ sa ma ti/ da sha ma ti/ a gri ma gri/
451b3(rgyud): ta ra| tsi ha ra/ tsa pa ti/ tsi tsi ri/ shi ri mi ri/ ma ri tsi/ pra Na ye/ lo ka dz+ye Sh+The/ lo ka shriSh+Tha/ lo ka pri ye/ sid d+hi pre te/ bi ma mu khi shu tsi kha re/ a pra ti ha te/ a pra te ha
451b4(rgyud): te| bud d+he/ na mu tsi/ na mu tsi/ ma hA de bI pra ti gr-ih+na na ma ska raM/ bdag gi blo thogs pa med par gyur cig /bstan bcos dang / tshigs su bcad pa'i rgyud dang / sde snod
451b5(rgyud): dang | snyan dngags la sogs pa bdag gi rig sngags dngos grub tu gyur cig/ tad+ya thA/ ma hA pra b+ha bA/ hi li hi li/ mi li mi li/ bcom ldan 'das ma lha mo dbyangs can
451b6(rgyud): gyi mthus bdag rnam par rgyal bar gyur cig/ ka ra Te ke yU re/ ke yU ra ba ti/ hi li mi li/ hi li mi li/ hi li hi li/ sangs rgyas kyi bden pa dang / chos kyi bden pa dang /
451b7(rgyud): dge 'dun gyi bden pa dang / dbang po'i bden pa dang / chu lha'i bden pas lha mo chen mo dgug par bya'o/ /gang dag 'jig rten na bden pa smra ba de dag gi bden pa dang / bden
452a1(rgyud): @#/ /pa'i tshig gis lha mo chen mo dgug par bya'o/ /tad+ya thA/ hi li hi li/ hi li mi li/ hi li mi li/ bdag rnam par rgyal bar gyur cig/ bcom ldan
452a2(rgyud): 'das ma lha mo chen mo dbyangs can la phyag 'tshal lo/ /bdag la gsang sngags kyi tshig rnams grub par gyur cig swAhA/ de nas slob dpon lung ston pa bra ma ze kauN+Di n+yas lha mo
452a3(rgyud): chen mo dbyangs can la tshigs su bcad pa 'di dag gis mngon par bstod do/ /'byung po'i tshogs rnams thams cad nga la nyan par gyis/ /lha dang dri za lha dbang bcas
452a4(rgyud): pa'i 'jig rten na/ /bud med dam pa lha mo mchog gi rab gang yin/ /lha mo dam pa mchog tu mdzes pa'i zhal la bstod/ /yon tan rnam pa sna tshogs bsags pas
452a5(rgyud): yan lag brgyan/ /dbyangs can zhes bya spyan ni yangs shing bsod nams 'bar/ /dri med ye shes yon tan rnams kyis rnam par rgyas/ /rin chen sna tshogs tha dad lta
452a6(rgyud): bu blta ba'i phyir/ /mchog rab ngag gi yon tan khyad par de bstod do/ /dam pa mchog gi dngos grub byed pa dang / /yang dag bsngags dang yon tan byed pa dang / /dri
452a7(rgyud): med mchog dang pad+ma 'bar ba dang / mig mchog dang ni mig gi dam pa dang / /dge ba'i gnas dang dge ba mthong ba dang / /yon tan bsam du med pas brgyan pa dang / /
452b1(rgyud): zla ba 'dra dang dri ma med 'od dang / /ye shes 'byung gnas dran pa dam pa dang / /seng ge mchog dang mi la zhon pa dang / lag pa brgyad rnams kyis ni brgyan pa dang / /zla ba nya ba lta bur
452b2(rgyud): snang ba dang / /yid du 'ong ba'i ngag dang dbyangs snyan dang / /shes rab zab mo dang ni ldan pa dang / /dgos mchog sgrub byed sems can dam pa dang / /lha dang lha min dbang pos
452b3(rgyud): mchod pa dang / /lha dang lha min tshogs kun gnas brjod dang / /'byung po'i tshogs kyi gnas rtag mchog pa'i phyir swAhA/ /bdag cag lha mo 'di la phyag bya'o/ /bdag la yon
452b4(rgyud): tan khyad par kun stsol cig / dgos pa kun tu bdag la dngos grub stsol/ /dgra rnams khrod na bdag la rtag tu srungs/ /yi ge rdzogs shing tshig rgyas 'di dag ni/ /nang par
452b5(rgyud): langs nas gtsang mar brjod par bya/ /bsam pa dang ni nor 'bru thams cad rnyed/ /dngos grub dge ba rgya chen thob par 'gyur/ /gser 'od dam pa mdo sde'i dbang po'i rgyal
452b6(rgyud): po las/ dbyangs can gyi le'u zhes bya ba ste brgyad pa'o// //de nas bcom ldan 'das la lha mo chen mo dpal gyis 'di skad cas gsol to/ /btsun pa
452b7(rgyud): bcom ldan 'das/ lha mo chen mo dpal bdag gis kyang / ci nas chos smra ba'i dge slong de yo byad thams cad phun sum tshogs par 'gyur ba dang / brel phongs ma mchis
453a1(rgyud): @#/ /pa thob par 'gyur ba dang / sems brtas par 'gyur ba dang / sems bde bar gdugs mchan bas par 'gyur ba dang / gser 'od dam pa mdo
453a2(rgyud): sde'i dbang po'i rgyal po 'di las tshig dang / yi ge rnam pa tha dad pa dag chub par 'gyur ba dang / rnam par rtogs par 'gyur ba dang / yang dag par brjod par 'gyur ba
453a3(rgyud): dang / sangs rgyas brgya stong dag la dge ba'i rtsa ba bskrun pa'i sems can de dag gi don gyi slad du/ gser 'od dam pa mdo sde'i dbang po'i rgyal po 'di 'dzam bu'i
453a4(rgyud): gling du yun ring du gnas par 'gyur zhing / myur du nub par mi 'gyur ba dang / sems can rnams kyang gser 'od dam pa mdo sde'i dbang po'i rgyal po 'di nyan par
453a5(rgyud): 'gyur ba dang / bskal pa bye ba khrag khrig brgya stong phrag du mar lha dang / mi'i bde ba myong bar 'gyur ba dang / mu ge ma mchis par 'gyur ba dang / lo legs par
453a6(rgyud): 'gyur ba dang / sems can rnams kyang bde bar sbyar ba thams cad kyis bde bar 'gyur pa dang / de bzhin gshegs pa dang 'grogs par 'gyur ba dang / ma 'ongs
453a7(rgyud): pa'i dus na bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dang / sems can dmyal ba dang / dud 'gro'i skye gnas
453b1(rgyud): dang | gshin rje'i 'jig rten gyi sdug bsngal thams cad shin tu chad par 'gyur ba gang 'di gos dang / zas dang / mal cha dang / na ba'i gsos sman dang / yo byad dang /
453b2(rgyud): 'tshog chas gzhan dag gis kyang dge slong chos smra ba de spro bar bgyi'o/ /de bzhin gshegs pa dgra bcom pa yang dag par rdzogs pa'i sangs rgyas rin chen me tog yon tan
453b3(rgyud): rgya mtsho bai DUR+ya dang / gser gyi ri kha dog bzang po gser du snang ba'i dpal zhes bya ba de la lha mo chen mo dpal gyis dge ba'i rtsa ba bskyed de/ de da ltar phyogs gang dang / gang
453b4(rgyud): du sems pa dang / phyogs gang dang / gang du lta ba dang / phyogs gang dang / gang du 'gro ba'i phyogs de dang / der sems can bye ba khrag khrig brgya stong phrag du ma dag bde
453b5(rgyud): bar sbyar ba thams cad kyis bde bar 'gyur/ zas dang / skom dang / nor dang / 'bru dang / 'gron bu dang / gser dang / nor bu dang / mu tig dang / bai DUR+ya dang /
453b6(rgyud): dung dang / man shel dang / byu ru dang / dngul dang / sa le sbram dang / yo byad gzhan dag gis kyang mi phongs par 'gyur/ sems can de dag yo byad thams cad kyang
453b7(rgyud): 'byor par 'gyur ro/ /lha mo chen mo dpal gyi mthus de bzhin gshegs pa de la mchod par bya/ spos dang / me tog dang / bdug pa'ang dbul bar bya/ lha mo chen mo
454a1(rgyud): @#/ /dpal gyi ming nas lan gsum brjod cing de la spos dang / bdug pa dang / me tog kyang byin la ro bro ba sna tshogs kyang byin na de'i 'bru'i phung
454a2(rgyud): po chen po rnam par 'phel bar 'gyur ro/ /de la 'di skad ces bya ste/ sa la sa yi bcud dag rnam par 'phel/ /lha rnams rtag par rab tu dga' bar 'gyur/ /'bras
454a3(rgyud): bu lo tog ldum sdong ljon lha rnams/ /lo tog shin tu sna tshogs rnams kyang bskyed/ /gser 'od dam pa mdo sde'i dbang po'i rgyal po'i ming brjod pa'i sems can de
454a4(rgyud): dag la lha mo chen mo dpal sems par 'gyur/ /de dag la dpal chen por byed par 'gyur ro/ /lha mo chen mo dpal ni lcang lo can gyi pho brang 'khor na skyed mos tshal
454a5(rgyud): dam pa bsod nams kyi me tog 'od ces bya ba na rin po che sna bdun las byas pa'i khang pa dam pa gser gyi rgyal mtshan zhes bya ba na gnas te/ mi gang la la 'bru'i
454a6(rgyud): phung po spel bar 'dod pa des rang gi khyim phyag dar legs par bya/ khrus legs par bya/ gos dkar po gtsang ma bgo bar bya/ gos dri rab tu zhim pa bgo bar
454a7(rgyud): bya'o| |de bzhin gshegs pa dgra bcom pa yang dag par rdzogs pa'i sangs rgyas rin chen me tog yon tan rgya mtsho bai DUR+ya dang / gser gyi kha dog bzang po gser
454b1(rgyud): du snang ba'i dpal de la phyag 'tshal zhing mtshan nas kyang lan gsum brjod/ lha mo chen mo dpal gyi lag nas de bzhin gshegs pa la mchod par byed/ me tog dang / bdug
454b2(rgyud): pa dang / spos kyang dbul/ ro bro ba sna tshogs kyang dbul/ gser 'od dam pa mdo sde'i dbang po'i rgyal po'i ming yang lan gsum brjod/ bden pa'i tshig kyang brjod/ lha
454b3(rgyud): mo chen mo dpal la'ang mchod cing me tog dang / 'dug pa'ang 'bul/ ro bro ba sna tshogs kyang 'bul na gser 'od dam pa mdo sde'i dbang po'i rgyal po 'di'i mthus/
454b4(rgyud): de'i tshe lha mo chen mo dpal khyim de la sems par 'gyur/ de'i 'bru'i phung po chen po'ang 'phel bar 'gyur ro/ /lha mo chen mo dpal dgug par 'dod pa des rig pa'i
454b5(rgyud): gsang sngags 'di dag dran par bya'o/ /'das pa dang / ma byon pa dang / da ltar byung pa'i sangs rgyas thams cad la phyag 'tshal lo/ /sangs rgyas dang / byang chub sems
454b6(rgyud): dpa' thams cad la phyag 'tshal lo/ /byams pa la sogs pa byang chub sems dpa' rnams la phyag 'tshal lo/ /de dag la phyag btsal nas/ rig pa 'di dag la
454b7(rgyud): sbyor bar bya ste/ rig sngags 'di rnams bdag la 'byor par gyur cig/ s+yA da ya the dan/ pra ti pU ra Na bA re/ sa man+ta dar sha ne/ mahA bi ha ra ga te/ sa man+ta/ be da
455a1(rgyud): @#/ /na ga te/ ma hA kA R+yaM pra ti pra ba Ne/ sa twa ar+tha sa maM tA nu pra pU re/ A yA na d+harma tA ma hA b+ho gi ne/ ma hA mai tre u pa saM hi te/ he te Shi/ saM gra hi te ta sa
455a2(rgyud): mar thA nu pA lA ni/ 'di dag ni spyi bo nas dbang bskur ba'i chos nyid kyi gsang sngags kyi tshig gcig tu de kho na yang dag par sgrub par sbyin pa mi slu ba'i don gyi tshig ste/
455a3(rgyud): sems can bar ma la sbyor ba rnams dge ba'i rtsa ba kha na ma tho ba med pa dag gis lo bdun du 'don cing 'dzin pa dag yan lag brgyad pa'i bsnyen par gnas pa la
455a4(rgyud): bsnyen te/ bdag dang / sems can thams cad mkhyen pa'i ye shes yongs su rdzogs par bya ba'i phyir snga dro dang / phyi dro sangs rgyas thams cad la me tog dang / spos
455a5(rgyud): rnams kyis mchod nas/ des bdag gi bsam pa 'di 'byor par gyur cig /myur du 'byor par gyur cig /gtsug lag khang ngam/ dgon pa'i gnas kyang rung ste/
455a6(rgyud): khyim de shin tu gtsang mar byas la lci bas dkyil 'khor byas te/ spos dang / bdug pa'ang dbul bar bya/ stan gtsang ma'ang gding bar bya'o/ /sa la me tog sil
455a7(rgyud): ma bkram nas bsdad par bya'o/ /de nas skad cig de nyid la dpal 'ongs nas der gnas par 'gyur ro/ /de phyin cad khyim mam/ grong ngam/ grong khyer ram/ grong rdal
455b1(rgyud): lam| gtsug lag khang ngam/ dgon pa'i gnas su nam yang brel cing phongs pa med par byed do/ /'gron bu dang / gser dang / rin po che dang / nor dang / 'bru dang / yo byad
455b2(rgyud): thams cad 'byor pa dang / bde bar sbyar ba thams cad kyis bde bar 'gyur ro/ /dge ba'i rtsa ba gang dag byed pa de dag thams cad las lha mo chen mo dpal la shas kyi mchog
455b3(rgyud): sbyin par bya ste/ des na de ji srid 'tsho'i bar du de na gnas par 'gyur/ phongs par mi 'gyur/ de dag gi bsam pa thams cad yongs su rdzogs par 'gyur ro/ /gser
455b4(rgyud): 'od dam pa mdo sde'i dbang po'i rgyal po las/ lha mo chen mo dpal gyi le'u zhes bya ba ste dgu pa'o// //bcom ldan 'das de bzhin gshegs pa
455b5(rgyud): rin chen gtsug tor can la phyag 'tshal lo/ /bcom ldan 'das de bzhin gshegs pa dri ma med par 'bar ba rin chen gser gyi 'od zer snang ba'i tog la phyag 'tshal
455b6(rgyud): lo| |de bzhin gshegs pa 'dzam bu gser gyi rgyal mtshan gser du snang ba la phyag 'tshal lo/ /de bzhin gshegs pa gser du snang ba'i snying po la phyag 'tshal lo/ /
455b7(rgyud): de bzhin gshegs pa nyi ma brgya'i 'od zer snang ba'i snying po la phyag 'tshal lo/ /de bzhin gshegs pa gser rin chen 'byung gnas gdugs brtsegs la phyag 'tshal
456a1(rgyud): @#/ /lo| |de bzhin gshegs pa gser gyi me tog 'bar ba'i 'od zer gyi tog la phyag 'tshal lo/ /de bzhin gshegs pa sgron ma chen mo la phyag
456a2(rgyud): 'tshal lo/ /de bzhin gshegs pa rin chen tog la phyag 'tshal lo/ /byang chub sems dpa' mdzes pa'i tog ces bya ba dang / byang chub sems dpa' gser 'od dam
456a3(rgyud): pa zhes bya ba dang / byang chub sems dpa' gser gyi snying po zhes bya ba dang / byang chub sems dpa' rtag tu du zhes bya ba dang / byang chub sems dpa' chos 'phags
456a4(rgyud): zhes bya ba dang / shar phyogs na de bzhin gshegs pa mi 'khrugs pa zhes bya ba dang / lho phyogs na de bzhin gshegs pa rin chen tog ces bya ba dang / nub phyogs
456a5(rgyud): na de bzhin gshegs pa tshe dpag med ces bya ba dang / byang phyogs na de bzhin gshegs pa rnga sgra zhes bya ba ste/ su gser 'od dam pa mdo sde'i dbang po'i rgyal po
456a6(rgyud): 'di las de bzhin gshegs pa'i mtshan dang / byang chub sems dpa'i ming 'di dag 'dzin tam/ klog gam/ khong du chud par byed na de rtag tu tshe rabs dran par
456a7(rgyud): 'gyur ro/ /de nas bcom ldan 'das la sa'i lha mo brtan mas 'di skad ces gsol to/ /btsun pa bcom ldan 'das/ gser 'od dam pa mdo sde'i dbang po'i rgyal po
456b1(rgyud): 'di da ltar dang / ma 'ongs pa'i dus na grong ngam/ grong khyer ram/ grong rdal lam/ ljongs sam/ dgon pa'i phyogs sam/ ri'i sman ljongs sam/ pho brang 'khor gang du gnas
456b2(rgyud): par 'gyur ba'i grong ngam/ grong khyer ram/ grong rdal lam/ ljongs sam/ dgon pa'i phyogs sam/ ri'i sman ljongs sam/ pho brang 'khor der/ btsun pa bcom ldan
456b3(rgyud): 'das/ sa'i lha mo brtan ma bdag mchi bar bgyi'o/ /bcom ldan 'das/ gang na gser 'od dam pa mdo sde'i dbang po'i rgyal po 'di rgya cher yang dag par rab tu 'chad
456b4(rgyud): par 'gyur ba dang / sa phyogs gang dang / gang na dge slong chos smra ba de'i chos kyi khri shom par 'gyur ba dang / gang dang / gang du chos smra ba de stan la mchis nas gser
456b5(rgyud): 'od dam pa mdo sde'i dbang po'i rgyal po 'di rgya cher yang dag par rab tu ston par 'gyur ba der/ btsun pa bcom ldan 'das/ sa'i lha mo brtan ma bdag sa phyogs de
456b6(rgyud): dang | de nyid du mchi bar bgyi'o/ /lus 'di mi gda' bar chos kyi khri'i 'og logs su mchis te/ yan lag gi dam pa mgos dge slong chos smra ba de'i rkang mthil
456b7(rgyud): nas brten par bgyi'o/ /bdag kyang chos mnyan pa dang / chos bdud rtsi'i khu ba 'dis tshim par bgyi/ yang dag par rim gro bgyi/ yang dag par mchod par
457a1(rgyud): @#/ /bgyi'o/ /bdag tshim par 'gyur/ rim gro bgyi ba bgyis par gyur/ rab tu dga' bar gyur nas/ sa'i phung po dpag tshad stong phrag drug cu
457a2(rgyud): rtsa brgyad po 'di nas sa'i gzhi rdo rje la thug pa'i bar du sa'i bcud kyis rnam par 'phel bar bgyi/ yang dag par rim gro bgyi/ yongs su rdzogs par bgyi'o/ /steng
457a3(rgyud): du'ang rgya mtsho'i mtha' la thug pa'i sa'i dkyil 'khor 'di sa'i bcud kyi snum gyis brlan par bgyi'o/ /sa chen po 'di rab tu mdangs dang ldan par bgyi'o/ /des na
457a4(rgyud): 'dzam bu'i gling 'dir rtswa dang / shing gel pa dang / sman dang / nags tshal sna tshogs rnams mdangs dang rab tu ldan par 'khrungs par 'gyur/ kun dga' ra ba
457a5(rgyud): dang | nags tshal dang / shing ljon pa thams cad dang / lo ma dang / me tog dang / 'bras bu dang / lo tog rnam pa sna tshogs thams cad kyang rab tu mdangs dang ldan
457a6(rgyud): par 'gyur/ dri dang rab tu ldan pa dang / snum dang rab tu ldan pa dang / ro zhim por 'gyur ba blta na rab tu sdug pa dang / rab tu che bar 'gyur ro/ /sems can de dag
457a7(rgyud): kyang btung ba dang / bza' ba rnam pa sna tshogs de dag 'tshal nas/ tshe dang / stobs dang / kha dog dang / dbang po rnam par 'phel bar 'gyur ro/ /gzi brjid dang /
457b1(rgyud): stobs dang / kha dog dang / gzugs dang ldan par gyur nas kyang sa la mchis pa'i dgos pa rnam pa sna tshogs tha dad pa brgya stong du ma dag bgyid par 'gyur/ brtson par
457b2(rgyud): 'gyur/ 'bad par 'gyur/ stobs su bgyid pa'i las rnams bgyid par 'gyur ro/ /btsun pa bcom ldan 'das/ rgyu des 'dzam bu'i gling thams cad zhi ba dang / lo
457b3(rgyud): legs pa dang / rgyas pa dang / nyams dga' bar 'gyur/ mi'i skye bo mang pos gang par 'gyur/ 'dzam bu'i gling gi sems can thams cad bde bar 'gyur/ dga' ba
457b4(rgyud): rnam pa sna tshogs myong bar 'gyur/ sems can de dag gzi brjid dang / stobs dang / kha dog dang / gzugs dang ldan par 'gyur ro/ /gser 'od dam pa mdo sde'i dbang
457b5(rgyud): po'i rgyal po 'di'i slad du dge slong ngam/ dge slong ma'am/ dge bsnyen nam/ dge bsnyen ma mdo sde'i dbang po 'di 'dzin pa de dag chos kyi stan la mchis pa'i gan du
457b6(rgyud): mchi bar 'gyur/ mchis nas kyang sems rab tu dang bas sems can thams cad kyi don dang / phan pa dang / bde ba dang / gser 'od dam pa mdo sde'i dbang po'i rgyal po
457b7(rgyud): 'di rgya cher yang dag par rab tu bshad par bgyi ba'i slad du chos smra ba de dag la gsol ba 'debs par 'gyur ro/ /de ci'i slad du zhe na/ btsun pa bcom ldan 'das/ /
458a1(rgyud): @#/ /gser 'od dam pa mdo sde'i dbang po'i rgyal po 'di rab tu bshad na/ sa'i lha mo brtan ma bdag g.yog dang bcas te/ rab tu mdangs dang
458a2(rgyud): ldan pa dang / rab tu stobs dang ldan par 'gyur ro/ /bdag cag gi lus la stobs dang / brtson 'grus dang / mthu chen po bskyed par 'gyur/ bdag cag gi lus
458a3(rgyud): la gzi brjid dang / dpal dang / phun sum tshogs pa'ang 'jug par 'gyur ro/ /btsun pa bcom ldan 'das/ sa'i lha mo brtan ma bdag chos bdud rtsi'i khu ba
458a4(rgyud): 'dis tshim par gyur/ gzi brjid dang / stobs dang / brtson 'grus dang / mthu dang / shugs chen po thob par gyur na/ sa chen po'i dpag tshad stong phrag
458a5(rgyud): bdun pa'i 'dzam bu'i gling 'di'i sa'i bcud chen po rnam par 'phel bar 'gyur/ sa chen po mdangs dang rab tu ldan par 'gyur ro/ /btsun pa bcom ldan 'das/
458a6(rgyud): sa la brten pa'i sems can de dag thams cad kyang 'phel zhing rgyas la yangs par 'gyur/ chen por yang 'gyur ro/ /sa la gnas pa'i sems can de dag chen por
458a7(rgyud): gyur nas kyang / longs spyod dang / yongs su spyod pa sna tshogs la spyod par 'gyur/ bde ba'ang myong bar 'gyur ro/ /de dag thams cad bza' ba dang / btung ba
458b1(rgyud): dang / bca' ba rnam pa sna tshogs dang / gos dang / mal cha dang / gnas dang / khang pa dang / gzhal med khang dang / skyed mos tshal dang / chu bo dang / rdzing dang / chu mig dang /
458b2(rgyud): mtshe'u dang / mtsho dang / lteng ka dang / 'di lta bu'i yo byad bde ba rnam pa sna tshogs sa la gnas pa sa las byung ba sa la brten pa 'di dag la spyod par 'gyur ro/ /btsun pa
458b3(rgyud): bcom ldan 'das/ rgyu des sems can de dag thams cad kyis bdag la byas pa gzo bar bgyi'o/ /gdon mi 'tshal bar gser 'od dam pa mdo sde'i dbang po'i rgyal po
458b4(rgyud): 'di bsti stang du bgyis te/ mnyan par bgyi/ bkur stir bgyi/ bla mar bgyi/ rim gror bgyi/ mchod par bgyi'o/ /btsun pa bcom ldan 'das/ gang gi tshe sems
458b5(rgyud): can de dag chos smra ba de'i gan du mchi ba'i slad du/ rigs tha dad pa dang / khyim tha dad pa dag nas 'byung ste/ mchis nas gser 'od dam pa mdo sde'i dbang po'i rgyal
458b6(rgyud): po 'di mnyan par gyur la/ thos nas kyang rang rang gi rigs dang / khyim dang / grong dang / grong rdal tha dad pa dag tu zhugs nas/ rang rang gi khyim na gnas pa dag phan
458b7(rgyud): tshun du/ 'di skad ces/ bdag cag gis de ring chos mnyan pa zab mo thos so/ /de ring bdag cag gis bsod nams kyi phung po bsam gyis mi khyab pa yongs su bzung
459a1(rgyud): @#/ /ngo / /bdag cag gis chos mnyan pa des de bzhin gshegs pa bye ba khrag khrig brgya stong phrag du ma dag mnyes par byas so/ /deng bdag
459a2(rgyud): cag gis chos nyan pa 'dis sems can dmyal ba las yongs su thar te/ dud 'gro'i skye gnas dang / gshin rje'i 'jig rten dang / yi dwags kyi yul las
459a3(rgyud): yongs su thar to/ /deng bdag cag chos nyan pa 'dis ma 'ongs pa'i dus na/ tshe rabs brgya stong phrag du mar lha dang / mir skye ba yongs su bzung bar 'gyur ro
459a4(rgyud): zhes gtam zer bar 'gyur ro/ /khyim tha dad pa na gnas par 'gyur ba de dag sems can gzhan dag la gser 'od dam pa mdo sde'i dbang po'i rgyal po 'di las
459a5(rgyud): than dpe gcig brjod dam/ gser 'od dam pa mdo sde'i dbang po'i rgyal po 'di las tha na le'u gcig gam/ sngon byung ba gcig gam/ tha na byang chub sems
459a6(rgyud): dpa'i ming gcig gam/ de bzhin gshegs pa'i mtshan gcig gam/ tha na tshig bzhi pa'i tshigs su bcad pa gcig gam/ tshig gcig gis sems can
459a7(rgyud): gzhan dag la thos par bgyid dam/ tha na gser 'od dam pa mdo sde'i dbang po'i rgyal po 'di'i mtshan gzhan dag la rab tu ston tam/ btsun pa bcom ldan 'das/
459b1(rgyud): gang dang / gang na sems can rnam pa tha dad pa de dag sa phyogs rnam pa tha dad pa dag tu mdo sde'i gtan tshigs rnam pa sna tshogs 'di lta bu 'di dag gcig la gcig brjod
459b2(rgyud): dam| thos par bgyid dam/ gtam brgyud brjod na/ btsun pa bcom ldan 'das/ sa phyogs de dag thams cad shin tu mdangs dang ldan pa dang / shin tu snum par
459b3(rgyud): 'gyur ro/ /sa phyogs de dang / de dag tu sems can thams cad kyi phyir sa'i bcud rnam pa sna tshogs dang / yo byad thams cad rgyas par skye bar 'gyur/ rnam par
459b4(rgyud): 'phel bar 'gyur/ shin tu rgyas par 'gyur/ sems can de dag thams cad kyang bde bar 'gyur ro/ /nor che ba dang / longs spyod che ba dang / sbyin pa la mos par
459b5(rgyud): 'gyur/ dkon mchog gsum la mngon par dad par 'gyur ro/ /de skad ces gsol pa dang / bcom ldan 'das kyis sa'i lha mo brtan ma la 'di skad ces bka'
459b6(rgyud): stsal to/ /sa'i lha mo/ sems can gang la la dag gser 'ong dam pa mdo sde'i dbang po'i rgyal po 'di las tha na tshig gcig nyan na de dag mi'i 'jig rten 'di nas
459b7(rgyud): shi 'phos nas sum cu rtsa gsum pa'i lha'i ris kyi nang du lha'i ris gang yang rung ba zhig tu skye bar 'gyur ro/ /sa'i lha mo/ sems can gang la la dag gser 'od
460a1(rgyud): @#/ /dam pa mdo sde'i dbang po'i rgyal po 'di la mchod pa'i phyir/ gnas de dag legs par brgyan par byed dam/ tha na gdugs gcig gam
460a2(rgyud): ba dan gcig gam/ ras bcos bu gcig gis g.yogs na/ sa'i lha mo/ rtag tu brgyan pa'i gnas de dag 'dod pa na spyod pa'i lha'i ris bdun po de dag tu lha'i
460a3(rgyud): rin po che sna bdun gyi gzhal med khang rgyan thams cad kyis legs par brgyan pa dag tu gnas par 'gyur ro/ /gang gi tshe sems can de dag mi'i 'jig rten 'di
460a4(rgyud): nas shi 'phos te/ rin po che sna bdun gyi gzhal med khang de dag tu skye ba de'i tshe/ sa'i lha mo/ rin po che sna bdun gyi gzhal med khang re rer yang lan bdun bdun
460a5(rgyud): du skye bar 'gyur ro/ /lha'i bde ba bsam gyis mi khyab pa'ang myong bar 'gyur ro/ /de skad ces bka' stsal pa dang / bcom ldan 'das la sa'i lha mo brtan mas
460a6(rgyud): 'di skad ces gsol to/ /btsun pa bcom ldan 'das/ des na sa'i lha mo brtan ma bdag dge slong chos smra ba chos kyi stan la mchis pa de'i chos kyi stan gyi 'og
460a7(rgyud): logs kyis phyogs de dang / de dag tu gnas par bgyi'o/ /ci nas kyang sangs rgyas brgya stong dag la dge ba'i rtsa ba bskrun pa'i sems can de dag gi don gyi slang
460b1(rgyud): du gser 'od dam pa mdo sde'i dbang po'i rgyal po 'di 'dzam bu'i gling du yun ring du gnas shing myur du nub par mi 'gyur ba dang / sems can rnams kyang gser 'od dam pa mdo
460b2(rgyud): sde'i dbang po'i rgyal po 'di nyan par 'gyur ba dang / ma 'ongs pa'i dus na bskal pa bye ba khrag khrig brgya stong phrag du mar lha dang / mi'i bde ba bsam gyis mi khyab pa myong bar
460b3(rgyud): 'gyur ba dang / de bzhin gshegs pa dang 'grogs par 'gyur ba dang / ma 'ongs pa'i dus na bla na med pa yang dag par rdzogs pa'i byang chub mngon par rdzogs par 'tshang
460b4(rgyud): rgya bar 'gyur ba dang / sems can dmyal ba dang / dud 'gro'i skye gnas dang / gshin rje'i 'jig rten gyi sdug bsngal thams cad shin tu chad par 'gyur bar lus mi
460b5(rgyud): gda' bar bgyis te/ dge slong chos smra ba de'i rkang pa la yan lag gi dam pa mgos brten par bgyi'o/ /gser 'od dam pa mdo sde'i dbang po'i rgyal po las/ sa'i lha
460b6(rgyud): mo brtan ma'i le'u zhes bya ba ste bcu pa'o/ / //de nas gnod sbyin gyi sde dpon chen po yang dag shes gnod sbyin gyi sde dpon chen po nyi shu rtsa brgyad dang
460b7(rgyud): l han cig tu stan las langs te gos phrag pa gcig tu bgos nas pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar ba btud
461a1(rgyud): @#/ /nas| bcom ldan 'das la 'di skad ces gsol to/ /btsun pa bcom ldan 'das/ da ltar dang / ma 'ongs pa'i dus na/ gser 'od dam pa
461a2(rgyud): mdo sde'i dbang po'i rgyal po 'di grong ngam/ grong khyer ram/ grong rdal lam/ ljongs sam/ dgon pa'i phyogs sam/ ri'i sman ljongs sam/ pho brang 'khor gang du
461a3(rgyud): 'byung bar 'gyur ba der/ btsun pa bcom ldan 'das/ gnod sbyin gyi sde dpon chen po yang dag shes bdag gnod sbyin gyi sde dpon chen po nyi shu rtsa brgyad po de dag
461a4(rgyud): dang lhan cig tu grong ngam/ grong khyer ram/ grong rdal lam/ ljongs sam/ dgon pa'i phyogs sam/ ri'i sman ljongs sam/ pho brang 'khor der mchi bar bgyi'o/
461a5(rgyud): lus mi gda' bar bgyi ste dge slong chos smra ba de bsrung bar bgyi'o/ /yongs su bskyab pa dang / yongs su gzung ba dang / yongs su bskyang ba dang / chad pa spang ba dang /
461a6(rgyud): zhi ba dang / bde legs su 'gyur bar bgyi'o/ /skyes pa'am/ bud med dam/ khye'u'am/ bu mo chos nyan pa de dag thams cad dang / gang su dag gser 'od dam
461a7(rgyud): pa mdo sde'i dbang po'i rgyal po 'di las tha na tshig bzhi pa'i tshigs su bcad pa gcig nyan pa dang / tha na tshig gcig dang / tha na gser 'od dam pa mdo sde'i dbang
461b1(rgyud): po'i rgyal po 'di las byang chub sems dpa'i ming gcig gam/ de bzhin gshegs pa'i mtshan gcig thos par gyur te/ gzung ba dang / tha na gser 'od dam pa mdo sde'i
461b2(rgyud): dbang po'i rgyal po 'di'i ming thos par gyur te/ gzung ba de dag thams cad kyang kun tu bsrung bar bgyi'o/ /yongs su bskyab pa dang / yongs su gzung ba dang / yongs su
461b3(rgyud): bskyang ba dang / chad pa spang ba dang / zhi ba dang / bde legs su 'gyur bar bgyi'o/ /rigs de dag dang / khyim de dag dang / grong de dag dang / grong khyer de dag dang /
461b4(rgyud): grong rdal de dag dang / dgon pa de dag dang / pho brang 'khor de dag kyang kun tu bsrung bar bgyi'o/ /yongs su bskyab pa dang / yongs su gzung ba dang / yongs su bskyang
461b5(rgyud): ba dang / chad pa spang ba dang / zhi ba dang / bde legs su 'gyur bar bgyi'o/ /btsun pa bcom ldan 'das/ rgyu gang dag gis/ bdag gnod sbyin gyi sde dpon chen po
461b6(rgyud): yang dag shes zhes ming du chags par gyur ce na/ 'di ni btsun pa bcom ldan 'das nyid kyi mngon sum mo/ /btsun pa bcom ldan 'das/ bdag gis chos thams cad
461b7(rgyud): 'tshal to/ /chos thams cad yongs su 'tshal to/ /chos thams cad khong du chud do/ /chos thams cad ji snyed pa dang / chos thams cad ji lta ba dang / gnas pa gang
462a1(rgyud): @#/ /lags pa dang / chos thams cad kyi rigs gang lags pa dang / btsun pa bcom ldan 'das/ chos thams cad bdag la mngon sum mo/ /
462a2(rgyud): btsun pa bcom ldan 'das/ chos thams cad la bdag gi ye shes snang ba bsam gyis mi khyab bo/ /ye shes kyi gsal ba bsam gyis mi khyab bo/ /ye shes kyi
462a3(rgyud): rgyu ba bsam gyis mi khyab bo/ /ye shes kyi phung po bsam gyis mi khyab bo/ /btsun pa bcom ldan 'das/ chos thams cad la bdag gi ye shes kyi yul 'jug pa bsam
462a4(rgyud): gyis mi khyab bo/ /btsun pa bcom ldan 'das/ ji ltar bdag chos thams cad yang dag par 'tshal ba dang / yang dag par yongs su brtags pa dang / yang dag par
462a5(rgyud): yongs su 'tshal ba dang / yang dag par rnam par bltas pa dang / yang dag par khong du chud pa'i rgyu des na/ btsun pa bcom ldan 'das/ bdag gnod sbyin gyi
462a6(rgyud): sde dpon chen po yang dag shes zhes ming du chags so/ /btsun pa bcom ldan 'das/ bdag gis dge slong chos smra ba de'i tshig brgyan par bgyi ba'i slad du spobs
462a7(rgyud): pa nye bar bsgrub par bgyi'o/ /ji ltar chos smra ba de'i lus mi ngal bar 'gyur ba dang / lus kyi dbang po bde bar 'gyur ba dang / rab tu dga' ba skye bar 'gyur
462b1(rgyud): ba dang / gang gi slad du sangs rgyas brgya stong dag la dge ba'i rtsa ba bskrun pa'i sems can rnams kyi don gyi slad du/ gser 'od dam pa mdo sde'i dbang po'i rgyal po 'di
462b2(rgyud): 'dzam bu'i gling du yun ring du gnas shing myur du nub par mi 'gyur ba dang / sems can rnams kyang gser 'od dam pa mdo sde'i dbang po'i rgyal po 'di nyan par 'gyur ba
462b3(rgyud): dang / ye shes kyi phung po bsam gyis mi khyab pa thob par 'gyur ba dang / shes rab dang ldan par 'gyur ba dang / bsod nams kyi phung po rab tu 'dzin par 'gyur ba dang
462b4(rgyud): ma 'ongs pa'i dus na bskal pa bye ba khrag khrig brgya stong phrag du mar lha dang / mi'i bde ba bsam gyis mi khyab pa myong bar 'gyur ba dang / de bzhin gshegs pa dang
462b5(rgyud): 'grogs par 'gyur ba dang / ma 'ongs pa'i dus na bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dang / sems can
462b6(rgyud): dmyal ba dang / dud 'gro'i skye gnas dang / gshin rje'i 'jig rten gyi sdug bsngal thams cad shin tu rgyun chad par 'gyur bar de'i spu'i bu ga rnams su mdangs stsal
462b7(rgyud): bar bgyi'o/ /de'i lus la mthu dang / stobs dang / brtson 'grus chen po bskyed par bgyi'o/ /de'i ye shes kyi snang ba bsam gyis mi khyab par bgyi'o/ /de'i dran pa khong du
463a1(rgyud): @#/ /chud par bgyi'o/ /de cher spro bar bgyi'o/ /gser 'od dam pa mdo sde'i dbang po'i rgyal po las/ yang dag shes kyi le'u zhes bya ba ste bcu
463a2(rgyud): gcig pa'o/ / //'phags pa gser 'od dam pa mdo sde'i dbang po'i rgyal po zhes bya ba theg pa chen po'i mdo/ bam po bzhi pa/ bcom ldan
463a3(rgyud): 'das de bzhin gshegs pa dgra bcom pa yang dag par rdzogs pa'i sangs rgyas rin chen me tog yon tan rgya mtsho bai DUR+ya dang / gser gyi ri kha dog bzang po gser
463a4(rgyud): du snang ba'i dpal de la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon tan bye ba khrag khrig brgya
463a5(rgyud): stong phrag du mas sku legs par brgyan pa gang chos kyi sgron ma 'di 'bar bar mdzad pa shAkya thub pa de la phyag 'tshal lo/ /lha mo chen mo dpal yon tan gyi 'bru dang /
463a6(rgyud): bkra shis pa dpag tu med pa phun sum tshogs pa de la phyag 'tshal lo/ /lha mo chen mo dbyangs can shes rab kyi yon tan dpag tu med pa 'dus pa de la phyag 'tshal
463a7(rgyud): l o| |yang de'i tshe de'i dus na rgyal po stobs kyi dbang po'i tog gi bu rgyal po mdzes pa'i tog dbang bskur nas ring por ma lon pa rgyal srid la gsar du gnas pa
463b1(rgyud): la 'di skad ces smras so/ /bu/ gang ngas sngon dbang bskur nas ring por ma lon pa zhig na/ yab mchog gi dbang po'i tog las blangs pa rgyal po'i bstan bcos lha'i dbang
463b2(rgyud): po'i dam tshig ces bya ba zhig yod de/ ngas rgyal po'i bstan bcos lha'i dbang po'i dam tshig des lo nyi khri'i bar du rgyal po nyid byas par gyur te/ tha na sems kyi skad cig
463b3(rgyud): gcig tsam gyi tshod kyang sngon chos ma yin pas phyogs 'ga' zhig la gnas par ma shes so/ /bu/ rgyal po'i bstan bcos lha'i dbang po'i dam tshig ces bya ba de gang zhe na/
463b4(rgyud): des na rigs kyi lha mo de'i tshe de'i dus na rgyal po stobs kyi dbang po'i tog gi bu rgyal po mdzes pa'i tog la rgyal po'i bstan bcos lha'i dbang po'i dam tshig ces bya ba'i tshigs
463b5(rgyud): su bcad pa 'di dag gis rgya cher yang dag par rab tu bstan to/ /sems can kun la phan byed pa/ /the tshom thams cad gcod pa po/ /nyes byas thams cad 'jig byed pa//
463b6(rgyud): rgyal po'i bstan bcos bshad par bya/ /rgyal po thams cad so so nas/ /dga' ba'i sems su 'gyur byos la/ /lha yi dbang po'i dam tshig kun/ /thal mo sbyar te
463b7(rgyud): mnyan par byos/ /rdo rje'i 'byung gnas ri dbang 'dir/ /lha yi dbang po 'dus pa na/ /tshangs dbang la ni dri ba'i phyir/ /'jig rten skyong ba rnams kyang langs/ /khyod
464a1(rgyud): @#/ /ni lha gtso tshangs pa ste/ /khyod ni lha rnams dbang phyug lags/ /khyod ni bdag cag the tshom gcod/ /bdag cag dogs pa gcad du gsol/ /
464a2(rgyud): mir skyes pa yi rgyal po la/ /ji lta bur na lha zhes bgyi/ /gang gi rgyus na rgyal po la/ /lha sras zhes ni bgyi bar 'gyur/ /gal te lha ni ji lta bur/ /mi yi 'jig rten
464a3(rgyud): 'dir skye zhing / /mi bdag gyur te mi rnams la/ /rgyal po nyid ni bgyid par 'gyur/ /'jig rten skyong bas tshangs dbang la/ /de skad yongs su bris pa dang / /lha yi gtso
464a4(rgyud): bo tshangs pa des/ /'jig rten skyong la 'di skad smras/ /de ltar 'jig rten skyongs rnams kyis/ /da ltar bdag la dris bas na/ /sems can kun la phan pa'i phyir/ /
464a5(rgyud): bstan bcos dam pa kho bos bstan/ /mi yi gnas su skyes pa yi/ /rgyal po rnams kyi skye ba dang / /rgyu gang gis na yul rnams su/ /rgyal por 'gyur ba bshad par
464a6(rgyud): bya| |lha dbang rnams kyis byin rlabs kyis/ /ma yi rum du 'jug 'gyur te/ /lha yis sngar ni byin brlabs nas/ /phyi nas mngal du 'jug par 'gyur/ /mi yi
464a7(rgyud): 'jig rten skyes kyang ni/ /mi yi dbang por gyur pa yin/ /lha las skyes par gyur pas na/ /de ni lha yi sras zhes bya/ /khyod ni lha kun bu yin zhes/ /sum cu rtsa
464b1(rgyud): gsum lha dbang gis/ /rgyal po'i skal ba byin nas ni/ /mi rnams kyi ni dbang por sprul/ /nyes pa byas pa rnam 'gog pa/ /chos ma yin pa gzhig pa dang / /sems can
464b2(rgyud): legs byed dgod pa dang / /lha yi gnas su dgye ba'i phyir/ /mi yi dbang po mi shes dang / /lha yi shas dang dri za'i shas/ /gdol pa'i shas dang srin shas kyis/ /nyes
464b3(rgyud): par byed pa zlog par byed/ /legs par bya ba byed rnams la/ /mi yi dbang po pha ma'i shes/ /rnam smin 'bras bu bstan pa'i phyir/ /lha yi rgyal po byin gyis brlabs/ /tshe
464b4(rgyud): 'di'i legs par byas pa dang / /nyes par byas pa'i las rnams kyi/ /rnam smin 'bras bu bstan pa'i phyir/ /lha yi rgyal po byin gyis brlabs/ /yul na nyes byed gnas pa
464b5(rgyud): dag / gang tshe rgyal pos yal bor zhing / /sdig pa can gyi skye bo la/ /mthun pa'i chad pas mi gcod cing / /nyes par byas pa yal bor pa/ /de tshe chos min shin tu 'phel//
464b6(rgyud): 'thab mo dang ni g.yo rnams kyang / /yul 'khor de ni phyir phyir 'byung / /sum cu rtsa gsum khang pa na/ /lha yi dbang po 'khrug par 'gyur/ /yul na nyes byed gnas pa
464b7(rgyud): dag| gang tshe rgyal pos yal bor ba/ /de tshe g.yo ni mi bzad pa/ /drag po rnams kyis yul 'joms 'gyur/ /pha rol dmag tshogs lhags nas su/ /yul 'khor de ni
465a1(rgyud): @#/ /rnam par 'jig /longs spyod rnams dang rigs kyang 'jig /gang gis nor bsags yod pa yang / /g.yo byed rnam pa mang po yis/ /phan tshun
465a2(rgyud): du ni 'phrog par gyur/ /bya ba gang gis rgyal po nyid/ /bya ba de ni mi byed na/ /glang chen dbang pos rdzing bu bzhin/ /rang gi yul 'khor rnam par 'jig /ma rungs pa yi rlung
465a3(rgyud): ldang zhing / /ma rungs pa yi char pa 'bab/ /nyi ma dang ni zla ba dang / /gza' dang rgyu skar ma rungs 'gyur/ /rgyal pos yal bar bor na der/ /sa bon lo tog me tog 'bras//
465a4(rgyud): legs par smin par mi 'gyur zhing / /mu ge dag kyang 'byung bar 'gyur/ /yul na nyes byed gnas pa dang / /gang tshe rgyal pos yal bor ba/ /de tshe lha rnams khang pa na/ /
465a5(rgyud): yid ni dga' bar mi 'gyur ro/ /lha rgyal dbang pos de dag kun/ /rgyal 'di chos dang mi ldan te/ /chos min phyogs la gnas pa zhes/ /phan tshun du ni smra bar 'gyur/ /
465a6(rgyud): rgyal 'dis ring por mi thogs par/ /lha rnams 'khrug par byed par 'gyur/ /lha rnams rab tu 'khrugs pas na/ /de yi yul ni rnam par 'jig /yul du chos min
465a7(rgyud): 'byung 'gyur zhing / /mtshon chas kyang ni 'jig par 'gyur/ /g.yo rnams dang ni 'thab mo dang / /nad kyang kun tu 'byung bar 'gyur/ /lha yi dbang po rab khros
465b1(rgyud): shing | |lha rnams kyis kyang yal bar 'dor/ /yul 'khor de ni 'jig par 'gyur/ /rgyal po de ni mya ngan rnyed/ /spun nam yang na bu yang rung / /sdug pa rnams dang bral bar
465b2(rgyud): 'gyur/ /sdug pa'i chung ma dang yang bral/ /yang na bu mo 'chi bar 'gyur/ /skar mda' dag kyang ltung bar 'gyur/ /de bzhin nyi ma 'dra ba 'byung / /pha rol gyi ni dmag tshogs
465b3(rgyud): dang / /mu ge shin tu 'byung bar 'gyur/ /de yi blon po phangs pa dang / /glang po phangs pa 'chi bar 'gyur/ /de yi 'og tu rda mo ni/ /phangs pa dag kyang 'chi bar 'gyur/ /
465b4(rgyud): khyim dang longs spyod nor rnams kyang / /phan tshun du ni 'phrog par 'gyur/ /yul yul du ni mtshon cha yis/ /phan tshun dag tu 'debs bar 'gyur/ /'thab mo dag
465b5(rgyud): dang rtsod dang g.yo/ /yul rnams su ni 'byung bar 'gyur/ /yul 'khor du ni gdon 'jug cing / /mi bzad pa yin da kyang 'byung / /de yi 'og tu sbyin gnas kyang / /chos dang
465b6(rgyud): ldan pa ma yin 'gyur/ /de yi 'khor dang blon po yang / /chos dang ldan pa ma yin 'gyur/ /chos dang mi ldan skye bo la/ /de yi 'og tu mchod byed 'gyur/ /chos dang ldan
465b7(rgyud): pa'i sems can la/ /rtag tu chad pas gcod par 'gyur/ /chos dang mi ldan skye ba bkur/ /chos ldan chad pas gcad pa na/ /der ni chu dang rgyu skar rlung / /rnam gsum
466a1(rgyud): @#/ /rnam par 'khrug par 'gyur/ /chos min skye bo bzung bas na/ /dam chos ngo yi snying po mdangs/ /sems can mdangs dang sa yi bcud/ /dngos
466a2(rgyud): po rnam gsum rnam par 'jig / skye bo ngan pa rab bkur cing / /skye bo dam pa smad pas na/ /'chi dang lce 'bab mu ge dang / /rnam pa gsum ni der 'byung 'gyur/ /'bras
466a3(rgyud): bu lo tog ro dang mdangs/ /de yi 'og tu med par 'gyur/ /sems can nad pa mang po dag /yul rnams su ni 'byung bar 'gyur/ /mngar zhing che ba'i 'bras bu
466a4(rgyud): dag |yul rnams na ni yod pa yang / /kha ba dang ni tsha ba dang / /chung ba dag ni nyid du 'gyur/ /rtse dang rgod dang dga' ba dang / /sngan chad dga' ba'i dngos po dag /dga'
466a5(rgyud): ba'i nyams ni mi dgar 'gyur/ /nyon mongs brgya yis rnam par 'khrugs/ /me tog rnams dang 'bras bu yi/ /snum dngos khu ba zad pas na/ /lus dang khams dang
466a6(rgyud): dbang po la/ /de ltar tshim par mi 'gyur ro/ /sems can rnams ni mdog ngan zhing / /mthu chung shin tu rid par 'gyur/ /kha zas mang po zos kyang ni/ /tshim par
466a7(rgyud): 'gyur ba ma yin no/ /stobs dang mthu dang brtson 'grus dang / /de yi 'og tu med par 'gyur/ /sems can brtson 'grus nyams pa dag /yul rnams su ni 'byung
466b1(rgyud): bar 'gyur/ /sna tshogs nad kyis gzir ba yi/ /sems can nad mang 'byung bar 'gyur/ /srin po sna tshogs las gyur pa'i/ /gza' dang rgyu skar 'byung bar 'gyur/ /chos min
466b2(rgyud): phyogs la rab gnas te/ /rgyal po chos dang mi ldan pas/ /'jig rten gsum gyi dkyil 'khor na/ /khams gsum rnam par 'jig par 'gyur/ /gang tshe rgyal po'i phyogs
466b3(rgyud): gnas te/ /nyes byed yal bar 'dor ba'i tshe/ /'di 'dra'i nyes pa du ma dag /yul rnams su ni 'byung bar 'gyur/ /dgos pa khang phyir lha dbang gis/ /rgyal po byin gyis
466b4(rgyud): brlabs pa yi/ /rgyal po nyid ni mi byed cing / /nyes byed yal bar 'dor na ni/ /legs par byas pas sems can rnams/ /lha yi gnas su lhar yang skye/ /nyes par byas
466b5(rgyud): pas yi dwags dang / /sems can dmyal dang dud 'gror skye/ /gang tshe rgyal po yul rnams na/ /nyes byed yal bar 'dor ba'i tshe/ /sum cu rtsa gsum lha gnas nas/ /nyes
466b6(rgyud): par byas pas ltung bar 'gyur/ /rgyal po nyid ni mi byed na/ /de ni bu yang ma yin la/ /lha yi rgyal po pha rnams kyis/ /gnas la nyes dang bcas par 'gyur/ /g.yo ni shin tu mi
466b7(rgyud): bzad pas/ /gang tshe yul 'khor 'jig 'gyur pa/ /dre phyir lha yi dbang po yi/ /mi gnas rgyal po byin gyis brlabs/ /nyes pa byas zhi bya ba'i phyir/ /legs par byed la
467a1(rgyud): @#/ /'dzud pa ste/ /tshe 'di la ni sems can la/ /rnam smin bskyed pa rgyal po yin/ /legs byas dang ni nyes byas kyi/ /las kyi rnam par smin pa'i
467a2(rgyud): 'bras/ /rnam pa tha dad bstan pa'i phyir/ /byed pa gang yin rgyal por brjod/ /bdag gi don dang gzhan don dang / /yul gyi chos kyi don gyi phyir/ /lha tshogs rnams kyi
467a3(rgyud): byin gyis brlabs/ /lha rnams dag kyang rjes yi rang / /yul 'khor rnams na skye bo ni/ /sdig can g.yon can 'dul ba dang / /yul gyi chos kyi don gyi phyir/ /srog
467a4(rgyud): dang rgyal srid rnams kyang btang / /chos ma yin pas bzod byed cing / /shes bzhin yal bar 'dor ba ni/ /yul na 'jigs pa mi bzad pa/ /de 'dra gzhan ni yod ma
467a5(rgyud): yin| |ji ltar g.yo rnams byung ba la/ /g.yo byed chad pas ma bcad na/ /yul du shin tu mi bzad pa'i/ /g.yo rnams phyir zhing 'byung bar 'gyur/ /glang chen rnams
467a6(rgyud): kyi rdzing chen bzhin/ /yul 'khor de ni rnam par 'jig /lha dbang rnams kyang khro bar 'gyur/ /lha yi gnas ni rnam par 'jig /yul du dngos po thams cad ni/ /
467a7(rgyud): ma rungs par yang 'gyur pas na/ /de phyir sdig pa byed pa rnams/ /nyes pa'i rim bzhin gdul bar bya/ /chos kyis yul 'khor bskyang bar bya/ /chos ma yin pa
467b1(rgyud): spyad mi bya/ /srog kyang yongs su gtang bya zhing / /nye 'khon bya bar mi bya'o/ /skye bo gnyen dang skye bo gzhan/ /yul 'khor skye bo thams cad la/ /rgyal pos phyogs kyang gcig bya
467b2(rgyud): yi| |phyogs su lhung bar gyur ta re/ /rgyal po chos dang ldan pa yi/ /grags pa 'jig rten gsum gang ste/ /sum cu gsum gyi gnas rnams na/ /lha yi dbang po dgar 'gyur te//
467b3(rgyud): 'dzam bu'i gling na nged kyi bu/ /'di ltar chos ldan rgyal po yin/ /chos kyi yul 'khor der bstan nas/ /legs par byed la skye bo bkod/ /rgyal po de ni legs byed pas/ /
467b4(rgyud): skye bo dag ni 'dir 'gyed de/ /lha dang lha yi bu rnams kyis/ /lha gnas gang bar byed snyam mo/ /chos kyi yul 'khor der bstan pas/ /rgyal po rnams ni rab tu dga'/ /lha dbang
467b5(rgyud): rab tu dang gyur pas/ /mi yi rgyal po de la bsrung / /nyi zla dang ni de bzhin du/ /rgyu skar legs par rgyu bar 'gyur/ /rlung yang dus su ldang 'gyur zhing / /char pa'ang dus su 'bab
467b6(rgyud): par 'gyur/ /lha gnas rnams dang de bzhin du/ /yul 'khor rnams su lo legs byed/ /lha dang lha yi bu rnams kyis/ /lha yi gnas rnams gang bar byed/ /de lta bas na
467b7(rgyud): rgyal po yi/ /bdag gis phangs pa'i srog btang gi /bdag gis 'jig rten bder 'gyur ba/ /dkon mchog chos ni mi btang ste/ /yon tan rnams kyis gang brgyan pa/ /chos
468a1(rgyud): @#/ /dang ldan pas bsten par bya/ /rang gis skye bo rtag dga' ba/ /rtag tu sdig pa rnam par spangs/ /chos kyi yul 'khor bskyang bar bya/ /chos kyang
468a2(rgyud): yang dag bstan par bya/ /legs par byed la sems can 'god/ /nyes byed las ni bzlog par bya/ /gang tshe sdig pa byed pa rnams/ /tshul bzhin 'dul bar byed pa'i tshe//
468a3(rgyud): yul 'khor du ni lo legs shing / /rgyal po gzi brjid ldan par 'gyur/ /rgyal po grags dang ldan 'gyur zhing / /skye dgu rnams kyang bde bar skyong / /gser 'od dam pa mdo
468a4(rgyud): sde'i dbang po'i rgyal po las/ rgyal po'i bstan bcos lha'i dbang po'i dam tshig ces bya ba'i le'u ste bcu gnyis pa'o// //gang tshe 'khor los bsgyur ba'i
468a5(rgyud): rgyal por gyur/ /de tshe rgya mtshor bcas pa'i sa rnams btang / /gling bzhi rin chen gang bar bcas pa yang / /sngon gyi rgyal ba dag la ngas phul lo/ /chos kyi sku de yongs
468a6(rgyud): su btsal ba'i phyir/ /gang sngon yid du 'ong zhing phangs pa yi/ /dngos po de dag ngas ni ma btang med/ /bskal pa du mar phangs pa'i srog kyang btang / /ji ltar sngon gyi bskal
468a7(rgyud): pa bsam yas na/ /rin chen gtsug tor can gyi bde bar gshegs/ /mya ngan 'das pa'i bde bar gshegs pa de'i/ /bstan la legs byung zhes pa'i rgyal po byung / /de
468b1(rgyud): ni gling bzhi'i dbang po'i 'khor los bsgyur/ /rgya mtshor thug pa'i sa la rab tu ston/ /rgyal dbang gsung phyir rgyal po'i pho brang na/ /de tshe rgyal po dam pa gnyid kyis log /
468b2(rgyud): rmi lam du ni sangs rgyas yon tan thos/ /chos smra rin chen sogs pa gnyid dkyil na/ /rnam par lhang nger mdo sde'i dbang po 'di/ /rab tu 'chad cing 'dug pa mthong bar
468b3(rgyud): gyur| |rgyal po de ni gnyid kyis log las sad/ /de yi lus kun dga' bas khyab par gyur/ /mgu nas rgyal po'i khab nas mngon byung ste/ /nyan thos dge 'dun mchog
468b4(rgyud): gi gnas su song / /rgyal ba'i nyan thos rnams la mchod byed cing / /'phags pa'i dge 'dun 'di ni rin chen song / /yon tan ldan pa'i dge slong gang yod ces/ /chos
468b5(rgyud): smra rin chen sogs pa kun tu dris/ /de yi tshe na rin chen sogs pa ni/ /phug gzhan zhig gi nang na 'dug gyur te/ /mdo sde'i rgyal po 'di ni rnam sems la/ /kha ton
468b6(rgyud): byed cing bde bar rab tu 'dug / dge slong chos smra rin chen sogs pa de/ /phun sum gzi brjid dpal gyis rab 'bar zhing / /phug gzhan zhig gi nang na 'dug gyur
468b7(rgyud): pa| |de yi tshe na rgyal po de la bstan/ /'di na chos smra rin chen sogs pa 'di/ /rgyal po'i spyod yul zab mo 'dzin pa ste/ /gser 'od dam pa zhes ni bya ba yi/ /mdo sde'i
469a1(rgyud): @#/ /dbang po'i rgyal po rtag tu ston/ /rin chen sogs pa'i rkang la phyag btsal te/ /rgyal po legs par byung bas 'di skad smras/ /gser 'od dam pa
469a2(rgyud): mdo sde'i dbang po'i rgyal/ /zla ba nya ba'i zhal 'dra bshad du gsol/ /rgyal po legs par byung ba de nyid la/ /rin chen sogs pas khas ni blangs pas na/ /stong gsum pa
469a3(rgyud): yi 'jig rten thams cad du/ /lha rnams thams cad rab tu dga' bar 'gyur/ /de tshe mi yi dbang pos sa phyogs ni/ /gtsang zhing mchog tu khyad par 'phags pa der/ /rin
469a4(rgyud): chen chu dang spos chus chag chag btab/ /me tog sil ma bkram ste khri bshams nas/ /rgyal pos khri de gdugs dang rgyal mtshan dang / /dar yug stong phrag du mas
469a5(rgyud): legs par brgyan/ /rgyal pos khri der tsan+dan dam pa dag /rnam pa sna tshogs dag kyang mngon par gtor/ /lha dang klu dang lha min mi 'am ci/ /gnod sbyin dbang dang mkha'
469a6(rgyud): lding lto 'phye ches/ /lha yi me tog man+dA ra ba'i char/ /khri de la ni mngon par rab tu phab/ /chos 'dod lha ni bye ba khrag khrig stong / /bsam gyis mi khyab gang dag lhags gyur
469a7(rgyud): pa| |rin chen sogs pa mngon par byung ba na/ /sA la'i me tog dag gis mngon par 'thor/ /chos smra rin chen sogs pa de nyid kyang / /shin tu lus bkrus gtsang ma'i
469b1(rgyud): gos bgos te/ /khri der nye bar song bar byas nas ni/ /thal mo sbyar ba byas te phyag kyang btsal/ /lha dbang dang ni lha dang lha mo rnams/ /bar snang 'dug nas me tog man+dA ra'i/ /
469b2(rgyud): char ba 'bebs shing sil snyan brgya stong phrag /bsam gyis mi khyab pa dag rab tu sgrogs/ /rin chen sogs pa dge slong chos smra des/ /phyogs bcu dag gi sangs rgyas bye ba stong / /
469b3(rgyud): bsam gyis mi khyab pa dag dran byas nas/ /de ni mngon par 'dzegs te 'dug par byung / /sems can kun la snying brtse bskyed nas ni/ /snying rje'i sems kyang yang dag bskyed byas
469b4(rgyud): te| |rgyal po legs par byung ba de la ni/ /de ni tshe na mdo sde 'di bstan te/ /rgyal pos thal mo sbyar byas btud nas su/ /tshig gcig gis ni rjes su yi rang ste/ /chos kyi shugs
469b5(rgyud): kyis mig nas mchi ma phyung / /de yi lus ni dga' bas khyab par gyur/ /mdo sde 'di la mchod pa bya ba'i phyir/ /de tshe rgyal po legs par byung ba yis/ /yid bzhin nor bu
469b6(rgyud): rin chen rgyal po blangs/ /sems can rnams phyir smon lam btab pa ni/ /rin chen bdun dang ldan pa'i rgyan rnams dang / /gang yang 'dzam bu'i gling 'dir sems can rnams/ /
469b7(rgyud): bde bar 'gyur ba'i nor ni chen po yi/ /char pa dre ring 'dzam bu'i gling du phob/ /de yi tshe na rin chen sna bdun dang / /dpung rgyan dang ni do shal rna cha mchog/ de bzhin zas
470a1(rgyud): @#/ /dang skom dang gos rnams kyang / /gling bzhi dag tu rab tu 'bab par gyur/ /rgyal po legs par byung bas 'dzam gling du/ /rin chen char pa
470a2(rgyud): 'bab pa de mthong nas/ /gling bzhi rin chen gang bar bcas pa ni/ /rin chen gtsug tor can gyi bstan la phul/ /de bzhin gshegs pa shAkya thub pa nga / /rgyal po
470a3(rgyud): legs par byung zhes bya bar gyur/ /gling bzhi dag ni rin chen gang bcas kyi/ /sa 'di de tshe nga yis yongs su btang / /gang gis rgyal po legs par byung nga la/ /de
470a4(rgyud): tshe mdo sde 'di ni rab bstan pa/ /rin chen sogs pa chos smra'i dge slong de/ /de bzhin gshegs pa mi 'khrugs der gyur to/ /ngas gang de tshe mdo sde 'di thos shing / /
470a5(rgyud): tshig gcig gis ni rjes su yi rang ste/ /nga ni dge ba'i las ni de nyid dang / /chos nyan pa dang rjes su yi rang bas/ /gser gyi mdog dang bsod nams brgya yi mtshan//
470a6(rgyud): blta na sdug cing mig tu mngon mdzes la/ /lha stong bye ba rab tu dga' byed pa/ /skye bos mthong na dga' lus rtag tu thob/ /bskal pa dag ni bye ba brgya stong phrag /
470a7(rgyud): dgu bcu rtsa dgur 'khor los bsgyur rgyal gyur/ /bskal pa brgya stong du ma mang por yang / /ngas ni khams kyi rgyal po myong bar gyur/ /bskal pa bsam gyis mi
470b1(rgyud): khyab brgya byin gyur/ /tshangs pa'i dbang po yid bzhin de bzhin no/ /gang dag tshad ni nam yang yod min pa'i/ /stobs bcu dpag med ngas ni brnyes par byas/ /ngas gang mdo
470b2(rgyud): thos rjes su yi rang ba/ /bsod nams phung po da ltar tshad med mang / /bsam pa ji bzhin ngas ni byang chub thob/ /chos sku dam pa yang ni ngas thob bo/ /gser 'od dam pa
470b3(rgyud): mdo sde'i dbang po'i rgyal po las/ legs par byung ba'i le'u zhes bya ba ste bcu gsum pa'o// //dpal ldan lha mo/ rigs kyi bu'am/ rigs kyi bu mo
470b4(rgyud): dad pa can gang la la zhig/ 'das pa dang / ma 'ongs pa dang / da ltar byung ba'i sangs rgyas bcom ldan 'das rnams la yo byad thams cad kyis mchod pa chen po shin tu
470b5(rgyud): rgyas shing rgya che ba bsam gyis mi khyab pa byed par 'dod cing / 'das pa dang / ma 'ongs pa dang / da ltar byung ba'i sangs rgyas bcom ldan 'das rnams kyi sangs rgyas kyi spyod
470b6(rgyud): yul zab mo yongs su shes par 'dod pa des gtsug lag khang ngam/ dgon pa'i phyogs kyang rung ste/ gang na gser 'od dam pa mdo sde'i dbang po'i rgyal po 'di rgya cher
470b7(rgyud): yang dag par rab tu ston pa'i phyogs der/ des gdon mi za bar g.yeng ba med pa'i sems kyis rna ba blags te gser 'od dam pa mdo sde'i dbang po'i rgyal po 'di mnyan
471a1(rgyud): @#/ /par bya'o/ /de nas bcom ldan 'das kyis don 'di nyid 'khor la rgya cher brjod pa'i phyir/ de'i tshe tshigs su bcad pa 'di dag gsungs so/ /gang
471a2(rgyud): zhig sangs rgyas thams cad la/ /bsam yas mchod pa byed 'dod cing / /sangs rgyas kun gyi spyod yul ba/ /zab mo rab tu shes 'dod pas/ /gtsug lag khang ngam
471a3(rgyud): gnas khang ngam/ /gang na gser 'od dam pa yi/ /mdo sde dam pa 'di ston pa/ /sa phyogs der ni 'gro bar bya/ /mdo sde bsam gyis mi khyab ste/ /yon tan rgya mtsho mtha'
471a4(rgyud): yang yas/ /sdug bsngal rgya mtsho du ma las/ /sems can thams cad thar bar byed/ /mdo sde yi ni thog ma dang / /dbus dang de bzhin tha ma mthong / /mdo sde'i dbang po
471a5(rgyud): rab zab ste/ /'di la dpe ni yod ma yin/ /gang gA dang ni sa rnams dang / /rgya mtsho dang ni nam mkha' la/ /gnas pa'i rdul ni gang yang rung / /dper bya ba ni mi nus
471a6(rgyud): so| |chos kyi dbyings la 'jug pa yi/ /de yi tshe na 'jug par bya/ /chos kyi bdag nyid mchod rten ni/ /zab mo rab brtan gang yin pa/ /mchod rten de yi dbus na
471a7(rgyud): ni| |rgyal ba shAkya thub pa mthong / /yid du 'ong ba'i dbyangs kyis su/ /mdo sde 'di ni rab tu ston/ /grangs med bsam gyis mi khyab pa'i/ /bskal pa bye ba ji
471b1(rgyud): snyed par/ /lha yi dang ni mi rnams kyis/ /bde ba dag ni rjes su myong / /gang zhig mdo sde 'di nyan pa/ /de ltar bdag gi bsod nams kyi/ /phung po bsam yas bsgrub snyam
471b2(rgyud): du| |de tshe des ni de ltar shes/ /mes gang 'obs kyi sa bskor ba yi/ /dpag tshad brgya dag 'da' byed cing / /tshor ba drag po bzod byas nas/ /mdo sde mnyan par gang nus pa/ /
471b3(rgyud): gtsug lag khang ngam gnas khang du/ /zhugs nas de ma thag tu ni/ /sdig pa rnams ni med par 'gyur/ /rmi ngan mtshan nyid thams cad dang / /gza' dang rgyu skar gnod pa dang / /
471b4(rgyud): byad dang gdon ni mi bzad kyang / /zhugs nas de ma thag tu ni/ /thams cad gzhan du phyogs par 'gyur/ /klu yi rgyal po rnams kyis ni/ /rmi lam bstan pa ci 'dra bar/ /der
471b5(rgyud): ni pad+ma 'dra ba'i khri/ /de lta bur yang bsham par bya/ /khri de la ni 'dug nas su/ /mdo sde 'di ni rab tu bstan/ /yi ger bris pa bklag par bya/ /de bzhin yongs su chub
471b6(rgyud): par bya/ /khri de las ni babs nas su/ /yul gzhan song bar gyur na yang / /khri de la ni yod pa yi/ /cho 'phrul rnams kyang snang bar 'gyur/ /chos smra ba yi gzugs su yang / /
471b7(rgyud): de ni res 'ga' snang bar 'gyur/ /res 'ga' sangs rgyas gzugs su ste/ /res 'ga' byang chub sems dpar yang / /res 'ga' kun tu bzang po dang / /de bzhin 'jam
472a1(rgyud): @#/ /dpal gzugs su ste/ /res 'ga' byams pa'i gzugs su yang / /khri de la ni snang bar 'gyur/ /res 'ga' 'od ni 'ba' zhig snang / /
472a2(rgyud): res 'ga' lha rnams snang bar 'gyur/ /yud tsam zhig ni der snang nas/ /de nas mi snang bar yang 'gyur/ /sangs rgyas mthong na bsngags par 'gyur/ /thams cad du
472a3(rgyud): yang grub par byed/ /'phru dang bkra shis phun sum tshogs/ /mtshan ma sangs rgyas sgrub pa yin/ /rgyal dang dpal dang grags par byed/ /phyir rgol ba yang ldog par
472a4(rgyud): byed/ /pha rol dgra tshogs rab tu 'joms/ /g.yul du dgra rnams phung bar byed/ /rmi ngan thams cad zhi bar byed/ /sdig pa thams cad rab tu 'jig /sdig pa thams
472a5(rgyud): cad rab zhi byed/ /g.yul 'gyed pa na rgyal bar byed/ /'dzam bu'i gling 'di thams cad du/ /grags pas rab tu gang bar 'gyur/ /de yi dgra rnams thams cad ni/ /
472a6(rgyud): shin tu pham pa nyid du 'gyur/ /rtag tu dgra ni choms par 'gyur/ /sdig pa thams cad rnam par spangs/ /g.yul ngo'i rtse las rnam par rgyal/ /dgra dang bral zhing
472a7(rgyud): mchog tu dga'/ /tshangs dbang sum cu rtsa gsum dbang / /de bzhin 'jig rten skyong rnams dang / /lag na rdo rje gnod sbyin dbang / /rgyal pa khyu mchog yang dag
472b1(rgyud): shes| |klu yi dbang po ma dros dang / /de bzhin du ni rgya mtsho dang / /mi'am ci dbang lha min dbang / /de bzhin nam mkha' lding dbang po/ /de dag la ni rtogs pa dang / /lha rnams
472b2(rgyud): de dag thams cad kyang / /chos kyi mchod rten bsam yas la/ /rtag tu mchod pa byed par 'gyur/ /zhe sar bcas pa'i sems can rnams/ /mthong nas shin tu dga' bar
472b3(rgyud): 'gyur/ /lha yi dbang po mchog de dag /thams cad 'di snyam sems par 'gyur/ /lha rnams de dag thams cad kyang / /phan tshun du ni smra byed pa/ /bsod nams dpal dang
472b4(rgyud): gzi brjid dang / /bsags pa de dag kun la ltos/ /dge ba'i rtsa ba sbyangs pa yi/ /mi rnams de dag 'dir lhags te/ /gang dag mdo sde zab mo 'di/ /nyan pa'i phyir ni 'dir
472b5(rgyud): lhags pa/ /dad pa bsam gyis mi khyab pas/ /chos kyi mchod rten gus dang bcas/ /de dag 'jig rten snying rje ldan/ /de dag sems can phan byed pa/ /de dag zab mo'i
472b6(rgyud): chos rnams kyis/ /dam pa'i chos kyi ro yi snod/ /chos kyi dbyings la 'jug pa yis/ /de dag rab tu 'jug pa yin/ /gang dag gser 'od dam pa'i mdo/ /dge ba dam
472b7(rgyud): pa 'di nyan pa/ /de dag sngon chad sangs rgyas ni/ /brgya stong rnams la mchod pa yin/ /dge ba'i rtsa ba de yis ni/ /mdo sde nyan pa de dag la/ /lha dbang rgyal po de kun
473a1(rgyud): @#/ /dang | |dbyangs can dang ni de bzhin du/ /dpal dang rnam thos bu dang ni/ /de bzhin rgyal po bzhi rnams dang / /gnod sbyin brgya phrag steng po dag /
473a2(rgyud): stobs chen rdzu 'phrul ldan rnams kyis/ /phyogs bzhi dag ni kun nas kyang / /bsrung ba shin tu byed par 'gyur/ /dbang po zla ba gshin rje dang / /rlung dang chu lha nyid dang
473a3(rgyud): ni| |skem byed 'jug sel dbyangs can dang / /sbyin sreg za dang skye dgu dang / /stobs chen pha rol gnon byed pa/ /'jig rten skyong ba de kun kyang / /nyin mtshan
473a4(rgyud): g.yel ba med par ni/ /de dag rnams la srung bar byed/ /stobs chen gnod sbyin dbang gnyis dang / /sred med bu dang dbang phyug che/ /yang dag shes la sogs pa
473a5(rgyud): dag |gzhan yang nyi shu rtsa brgyad dang / /gnod sbyin brgya phrag stong po dag /stobs chen rdzu 'phrul ldan rnams kyis/ /'jigs shing skrag pa thams cad ni/ /de dag la
473a6(rgyud): ni srung bar byed/ /lag na rdo rje gnod sbyin dbang / /gnod sbyin dag ni lnga brgya dang / /byang chub sems dpa' thams cad kyang / /de dag la ni srung bar byed/ /gnod
473a7(rgyud): sbyin dbang po nor bu bzang / /de bzhin gang ba bzang po dang / /ji 'jigs dang ni 'brog gnas dang / /dmar ser dang ni ser skya dang / /gnod sbyin dbang po re re yang //
473b1(rgyud): gnod sbyin lnga brgya dag gis ni/ /gang dag mdo sde 'di thos pa/ /de dag rnams la srung byed 'gyur/ /dri za sna tshogs de dang ni/ /rgyal ba khyu mchog rgyal ba'i rgyal/ /nor bu'i
473b2(rgyud): mgul dang nges mgrin dang / /de bzhin char pa'i bdag po dang / /kam po dzi dang nag po dang / /de bzhin gser 'dra'i skra dang ni/ /lngas rtsen dang ni ra rkang dang / /de bzhin
473b3(rgyud): skal ba chen po dang / /yur ba can dang chos skyong dang / /spre'u dang de bzhin 'khri byed dang / /khab kyi spu dang gnyis bshes dang / /de bzhin rin chen skra dang ni/ /yul chen
473b4(rgyud): can dang khyim med dang / /'dod pa'i mchog dang tsan+dan dang / /mthu bo che dang gangs can dang / /bde ba'i ri nyid de bzhin te/ /stobs chen pha rol gnon byed pa/ /rdzu
473b5(rgyud): 'phrul ldan pa de kun kyang / /gang dag mdo sde 'di dga' ba/ /de dag la ni srung bar byed/ /klu yi dbang po ma dros dang / /de bzhin du yang rgya mtsho dang / /e la'i
473b6(rgyud): 'dab dang btang bzung dang / /dga' bo nye dga' gnyi ga dang / /klu ni brgya phrag stong po dag /stobs chen rdzu 'phrul ldan rnams kyang / /'jigs shing skrag pa thams
473b7(rgyud): cad las/ /de dag la ni srung bar byed/ /stobs can sgra gcan mi gtong dang / /thags bzangs ris dang bde mchog dang / /rab sim byed dang phrag rtsub dang / /de
474a1(rgyud): @#/ /bzhin lha min dbang gzhan dang / /lha min brgya phrag stong po dang / /stobs chen rdzu 'phrul ldan rnams kyis/ /'jigs skrag byung par gyur pa
474a2(rgyud): las| |de dag la ni bsrung bar 'gyur/ /'byung po'i ma mo 'phrog ma ni/ /lnga brgya'i bu dang bcas pa yang / /'dug dang nyal dang ra ro'i tshe/ /de dag la ni srung bar
474a3(rgyud): byed| |gdol pa mo dang gtum mo dang / /de bzhin gnod sbyin gtum mo dang / /mdud can dang ni so brtsegs dang / /sems can kun gyi mdangs 'phrog ma/ /stobs
474a4(rgyud): chen la rol gnod byed pa/ /rdzu 'phrul ldan pa de kun kyang / /phyogs bzhi dag ni kun nas su/ /de dag rnams la srung bar byed/ /dbyangs can dag la sogs pa
474a5(rgyud): rnams/ /lha mo bsam gyis mi khyab dang / /dpal la sogs pa de bzhin du/ /lha mo dag ni thams cad dang / /sa yi lha mo nyid dang ni/ /lo tog 'bras bu nags lha
474a6(rgyud): dang / /kun dga' shing ljon mchod rten la/ /gnas pa dag dang rlung lha dang / /lha rnams de dag thams cad 'dir/ /rab tu dga' ba'i sems kyis ni/ /gang dag
474a7(rgyud): mdo sde 'di dga' ba/ /de dag rnams la srung bar byed/ /tshe dang mdog dang stobs rnams la/ /sems can dag ni sbyor bar byed/ /dpal dang bsod nams gzi
474b1(rgyud): brjid kyis/ /phun sum tshogs pas rtag tu brgyan/ /gza' dang rgyu skar gnod pa dag /de dag thams cad zhi bar byed/ /rgud dang sdig dang rmi ngan pa/ /de dag thams cad zhi
474b2(rgyud): bar byed/ /zab cing stobs chen ldan pa yi/ /sa yi lha mo nyid kyang ni/ /gser gyi 'od kyi dam pa yi/ /mdo sde'i dbang po'i ro yis tshim/ /dpag tshad dag ni brgya yi phrag
474b3(rgyud): stong phrag drug cu rtsa brgyad nas/ /rdo rje gnas la thug bar du/ /sa yi bcud ni rab tu 'phel/ /dpag tshad brgyar ni tshang ba yi/ /'og tu sa yi bcud song ste/ /de ni phyir yang
474b4(rgyud): log nas ni/ /sa yi steng dag snum par byed/ /mdo sde mnyan pa'i stobs kyis ni/ /lha rnams de dag thams cad kyang / /gser gyi 'od ni dam pa yi/ /mdo sde'i dbang po'i
474b5(rgyud): ros tshim 'gyur/ /mdangs dang ldan par rab 'gyur zhing / /de bzhin rab tu stobs ldan 'gyur/ /bde bar 'gyur zhing tshim par 'gyur/ /'dzam bu'i gling 'di thams
474b6(rgyud): cad na/ /'bras bu lo tog nags lha rnams/ /sna tshogs ro yis tshim 'gyur zhing / /shin tu rab tu dga' bar 'gyur/ /mdo sde'i ro yis tshim 'gyur nas/ /'bras bu
474b7(rgyud): rnams dang lo tog dang / /me tog rnam pa sna tshogs dang / /'bras bu'i shing ljon sna tshogs kyang / /kun nas rab tu skye bar byed/ /'bras bu'i shing ljon thams cad
475a1(rgyud): @#/ /dang | |kun dga' dag dang nags tshal rnams/ /me tog rab tu chags byed cing / /sna tshogs dri ni rab tu 'byin/ /me tog rnam pa sna tshogs dang / /
475a2(rgyud): 'bras bu sna tshogs ldan pa yi/ /rtswa dang nags tshal thams cad dag /sa yi steng na skye bar byed/ /'dzam bu'i gling 'di thams cad na/ /klu yi bu mo bsam mi khyab/ /rab
475a3(rgyud): tu dga' ba'i sems gyur nas/ /rdzing bu'i drung du nyer song ste/ /rdzing bu rnams ni thams cad du/ /ku mu da dang pad+ma dang / /ut+pa la dang de bzhin du/ /pad+ma dkar po sna
475a4(rgyud): tshogs skye/ /nam mkha' la ni du ba dang / /sprin gyi dra ba med cing dag /mun pa dang ni rdul med cing / /phyogs rnams rab tu 'od gsal lo/ /nyi ma'i 'od zer stong
475a5(rgyud): ldan yang / /'od zer dra bas 'od kyang mdzes/ /snang ba dag ni zab mo yis/ /rab tu dga' bar 'char bar 'gyur/ /dbang po nyi ma lha yi bu/ /'dzam bu gling gi gser
475a6(rgyud): gyi ni| |gzhal med khang na 'dug pa yang / /mdo sde 'dis ni rab tu tshim/ /dbang po nyi ma rab dga' nas/ /'dzam bu'i gling du 'char byed cing / /'od zer mtha'
475a7(rgyud): yas dra ba yi/ /kun nas rab tu snang bar byed/ /de ni shar ba tsam gyis kyang / /'od zer dra ba rab gtong zhing / /rdzing bu sna tshogs khengs pa yi/ /pad+ma dag ni kha yang
475b1(rgyud): 'byed/ /'dzam bu'i gling 'di thams cad du/ /me tog 'bras bu sman sna tshogs/ /yang dag yongs su smin byed cing / /sa rnams thams cad tshim par byed/ /zla ba dang ni nyi ma
475b2(rgyud): yang | |de tshe khyad 'phags snang bar 'gyur/ /rgyu skar yang dag 'byung 'gyur zhing / /rlung yang de bzhin ldang bar 'gyur/ /'dzam bu'i gling ni thams cad du/ /kun tu lo
475b3(rgyud): yang legs 'gyur te/ /gang na mdo sde 'di yod pa/ /yul 'khor de ni khyad par 'phags/ /gser 'od dam pa mdo sde'i dbang po'i rgyal po las/ /gnod sbyin gyi gnas
475b4(rgyud): zhes bya ba kun tu bsrungs pa'i le'u ste bcu bzhi pa'o/ / //de skad ces bka' stsal pa dang / bcom ldan 'das la rigs kyi lha mo byang chub yang dag par
475b5(rgyud): bsdus pas 'di skad ces gsol to/ /btsun pa bcom ldan 'das/ 'bar ba'i khyad par gyi gzi brjid rgyal po la sogs pa lha'i bu stong phrag bcu po dag rgyu gang dang / rkyen
475b6(rgyud): gang dang / dge ba'i rtsa ba sbyangs pa ci 'dra ba dang / gang bgyis shing bsags pas skyes bu dam pa gsum po 'di dag byang chub tu lung bstan pa thos nas da ltar sum cu rtsa
475b7(rgyud): gsum gyi gnas nas lhags te bcom ldan 'das la chos mnyan pa'i slad du mchis na/ 'di lta ste/ byang chub sems dpa' mdzes pa'i tog skyes bu dam pa 'di ma 'ongs pa'i
476a1(rgyud): @#/ /dus na bskal pa bgrang ba las 'das pa grangs ma mchis pa bye ba khrag khrig brgya stong phrag du ma 'das pa na 'jig rten gyi khams gser du snang bar bla
476a2(rgyud): na med pa yang dag par rdzogs pa'i byang chub mngon par rdzogs par 'tshang rgya ste/ de bzhin gshegs pa/ dgra bcom pa/ yang dag par rdzogs pa'i sangs rgyas/ mkhyen
476a3(rgyud): pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang / mi rnams kyi ston pa/ sangs
476a4(rgyud): rgyas bcom ldan 'das gser dang / rin po che'i 'byung gnas gdugs brtsegs zhes bya ba 'jig rten du 'byung ngo / /ci tsam na bcom ldan 'das de bzhin gshegs
476a5(rgyud): pa dgra bcom pa yang dag par rdzogs pa'i sangs rgyas gser dang / rin po che'i 'byung gnas gdugs brtsegs de yongs su mya ngan las 'das pa'i dam pa'i chos
476a6(rgyud): nub ste de'i bstan pa yong ye thams cad nub par gyur pa na/ khye'u dngul gyi tog 'di de bzhin gshegs pa de'i mtshams sbyor zhing 'jig rten gyi khams rdul med
476a7(rgyud): p a'i rgyal mtshan de nyid du de bzhin gshegs pa dgra bcom pa yang dag par rdzogs pa'i sangs rgyas gser 'dzam bu'i gser gyi rgyal mtshan gyi 'od ces bya ba 'jig
476b1(rgyud): rten du 'byung ngo / /ji tsam na de bzhin gshegs pa dgra bcom pa yang dag par rdzogs pa'i sangs rgyas gser 'dzam bu'i gser gyi rgyal mtshan gyi 'od de yongs su mya ngan las
476b2(rgyud): ' das nas de yi bstan pa yong ye thams cad du nub pa'i bar du gyur pa na khye'u dngul gyi 'od 'di de bzhin gshegs pa de'i mtshams sbyor zhing 'jig rten gyi khams rdul dang
476b3(rgyud): bral ba'i rgyal mtshan de nyid du bla na med pa yang dag par rdzogs pa'i byang chub mngon par rdzogs par 'tshang rgya ste/ de bzhin gshegs pa dgra bcom pa/ yang dag par
476b4(rgyud): rdzogs pa'i sangs rgyas/ mkhyen pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang / mi
476b5(rgyud): rnams kyi ston pa/ sangs rgyas bcom ldan 'das gser brgya'i 'od zer gser du snang ba snying po zhes bya ba 'jig rten du 'byung ngo zhes de dag thams cad bcom ldan 'das
476b6(rgyud): kyis de ltar bla na med pa yang dag par rdzogs pa'i byang chub tu lung bstan to/ /btsun pa bcom ldan 'das/ 'bar ba'i khyad par gyi gzi brjid rgyal po la sogs pa lha'i
476b7(rgyud): bu stong phrag bcu po de dag ni de tsam du byang chub sems dpa'i spyod pa rlabs po che'ang ma gyur/ sngon pha rol tu phyin pa drug po dag la spyad skad kyang mi gda'/ lag pa
477a1(rgyud): @#/ /dang | rkang pa dang / mig dang / yan lag gi dam pa mgo dang / bu dang / chung ma dang / bu mo phangs pa dag sngon yongs su btang skad kyang mi gda'/
477a2(rgyud): nor dang / 'bru dang / 'gron bu dang / gser dang / nor bu dang / mu tig dang / bai DUR+ya dang / dung dang / man shel dang / byu ru dang / dngul dang / sa le sbram dang /
477a3(rgyud): rin po che rnams sngon yongs su btang skad kyang mi gda'/ bza' ba dang / btung ba dang / bzhon pa dang / gos dang / mal cha dang / khang khyim dang / gzhal med khang dang /
477a4(rgyud): kun dga' ra ba dang / rdzing bu dang / lteng ka dag sngon yongs su btang skad kyang mi gda'/ glang po che dang / ba lang dang / rta pho rgod dang / bran pho dang / bran mo sna
477a5(rgyud): tshogs sngon yongs su btang skad kyang mi gda'/ 'di lta ste/ byang chub sems dpa' bye ba khrag khrig brgya stong grangs ma mchis pa phrag du ma de dag ni sangs rgyas bcom
477a6(rgyud): l dan 'das rnams las de bzhin gshegs pa'i ming du lung ma thob kyi bar du sngon bskal pa bye ba khrag khrig brgya stong phrag grangs ma mchis pa du ma nas de bzhin gshegs
477a7(rgyud): pa bye ba khrag khrig brgya stong phrag grangs ma mchis pa du ma dag la mchod pa sna tshogs tha dad pa brgya stong bsam gyis mi khyab pa phrag du ma dang / yo byad thams cad kyis mchod
477b1(rgyud): pa bgyid/ yongs su btang bar bgyi ba'i dngos po thams cad kyang yongs su gtong la lag pa dang / rkang pa dang / mig dang / yan lag gi dam pa mgo dang / bu dang / chung ma dang /
477b2(rgyud): bu mo phangs pa yongs su btang bar bgyi ba rnams kyang yongs su gtong / nor dang / 'bru dang / 'gron bu dang / gser dang / nor bu dang / mu tig dang / bai DUR+ya dang / dung
477b3(rgyud): dang | man shel dang / byu ru dang / dngul dang / sa le sbram yongs su btang bar bgyi ba rnams yongs su gtong / bza' ba dang / btung ba dang / bzhen pa dang / gos
477b4(rgyud): dang | mal cha dang / stan dang / khang khyim dang / gzhal med khang dang / kun dga' ra ba dang / skyed mos tshal dang / rdzing bu dang / lteng ka dang / glang po che dang / ba
477b5(rgyud): lang dang / rta pho rgod dang / bran pho dang / bran mo yongs su btang bar bgyi ba rnams kyang yongs su gtong zhing rim gyis pha rol tu phyin pa drug po thams cad yongs su rdzogs
477b6(rgyud): par bgyid/ rim gyis pha rol tu phyin pa drug po dag yongs su rdzogs par bgyis nas bde ba brgya stong phrag mang po'ang myong bar 'gyur na/ btsun pa bcom ldan 'das/ rgyu
477b7(rgyud): gang dang / rkyen gang dang / dge ba'i rtsa ba sbyangs pa ci 'dra ba zhig gi 'bar ba'i khyad par gyi gzi brjid rgyal po la sogs pa lha'i bu stong phrag bcu po 'di dag bcom ldan
478a1(rgyud): @#/ /'das la chos nyan pa'i slad du mchis pa 'di dag /bcom ldan 'das/ 'di ltar ma 'ongs pa'i dus na bskal pa bye ba khrag khrig brgya stong grangs
478a2(rgyud): med pa du ma na 'jig rten gyi khams sA la'i dbang po mthon po'i rgyal mtshan dang ldan pa zhes bya ba de nyid du rigs dang / rus gcig pa dang / ming gcig tu rim gyis bla na
478a3(rgyud): med pa yang dag par rdzogs pa'i byang chub mngon par rdzogs par 'tshang rgya bar 'gyur te/ rab tu dang ba'i zhal ut+pa la'i dri brtsegs pa zhes bya bar sangs rgyas stong phrag
478a4(rgyud): bcu 'jig rten du 'byung ste mkhyen pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang /
478a5(rgyud): mi rnams kyi ston pa/ sangs rgyas bcom ldan 'das su 'gyur ro zhes de ltar bla na med pa yang dag par rdzogs pa'i byang chub tu lung bstan lags/ de skad ces gsol
478a6(rgyud): pa dang / bcom ldan 'das kyis rigs kyi lha mo byang chub yang dag par bsdus pa la 'di skad ces bka' stsal to/ /rigs kyi lha mo/ 'bar ba'i khyad par gyi gzi
478a7(rgyud): b rjid rgyal po la sogs pa lha'i bu stong phrag bcu po 'di dag gang byas shing bsags pas chos mnyan pa'i phyir da ltar sum cu rtsa gsum gyi gnas nas 'dir lhags pa
478b1(rgyud): de'i dge ba'i rtsa ba sbyangs pa yod/ de'i rgyu yod/ de'i byed pa yod de/ rigs kyi lha mo/ skyes bu dam pa 'di gsum gyi byang chub tu lung bstan pa 'di thos nas thos ma thag tu
478b2(rgyud): gser 'od dam pa mdo sde'i dbang po'i rgyal po 'di la shin tu ri mo byed cing dga' ba dang / dang ba thob par gyur te de tsam du bai DUR+ya dri ma med pa ltar yongs su dag pa'i
478b3(rgyud): sems dang ldan par gyur to/ /dri ma med la shin tu rgya che zhing rgyas pa'i nam mkha' ltar zab pa'i sems rab tu dang ba dang ldan par gyur to/ /bsod nams kyi phung po
478b4(rgyud): dpag tu med pa yongs su bzung ba dang ldan par gyur to/ /rigs kyi lha mo 'bar ba'i khyad par gyi gzi brjid rgyal po la sogs pa lha'i bu stong phrag bcu po 'di dag de tsam du gser
478b5(rgyud): 'od dam pa mdo sde'i dbang po'i rgyal po 'di thos ma thag tu lhag par ri mo byed pa dang / rab tu dang ba thob par gyur to/ /de tsam du bai DUR+ya dri ma med pa ltar yongs su dag pa'i
478b6(rgyud): sems dang ldan par gyur te de'i phyir lung bstan pa'i sa rjes su thob bo/ /rigs kyi lha mo/ chos mnyan pa'i dge ba'i rtsa ba bsags pa 'di dang / sngon gyi smon lam gyi
478b7(rgyud): s tobs kyis 'bar ba'i khyad par gyi gzi brjid rgyal po la sogs pa lha'i bu stong phrag bcu po 'di dag da ltar bla na med pa yang dag par rdzogs pa'i byang chub tu lung bstan pa'i
479a1(rgyud): @#/ /sa rjes su thob bo/ /gser 'od dam pa mdo sde'i dbang po'i rgyal po las/ lha'i bu stong phrag bcu lung bstan pa zhes bya ba'i le'u ste bco lnga pa'o// //
479a2(rgyud): rigs kyi lha mo/ sngon byung ba 'das pa'i dus bskal pa grangs med pa'i yang ches grangs med pa rgyas pa bsam gyis mi khyab pa tshad med par gyur pa de'i tshe de'i dus na de
479a3(rgyud): bzhin gshegs pa/ dgra bcom pa/ yang dag par rdzogs pa'i sangs rgyas/ mkhyen pa dang / zhabs su ldan pa/ bde bar gshegs pa/ 'jig rten mkhyen pa/ skyes
479a4(rgyud): bu 'dul ba'i kha lo sgyur ba/ bla na med pa/ lha dang / mi rnams kyi ston pa/ sangs rgyas bcom ldan 'das rin chen gtsug tor can zhes bya ba 'jig rten du byung ngo / /
479a5(rgyud): rigs kyi lha mo/ de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas rin chen gtsug tor can de yongs su mya ngan las 'das
479a6(rgyud): nas dam pa'i chos nub par gyur te dam pa'i chos ltar bcos par gyur pa na rgyal po lha'i dbang phyug 'od ces bya ba chos can chos kyi rgyal po chos kyi rgyal srid skyong gi / chos ma yin pas ni ma yin te yul thams cad na gnas pa'i sems can rnams kyi pha ma lta bur gyur pa zhig byung ngo /
479a7(rgyud): /rigs kyi lha mo/ de'i tshe de'i dus na rgyal po
479b1(rgyud): lha'i dbang phyug 'od kyi yul du tshong dpon ral pa 'dzin ces bya ba/ sman pa gso bar byed pa/ khams la mchog tu mkhas pa/ tshe'i rig byed yan lag brgyad kyi rgyud dang ldan pa
479b2(rgyud): zhig byung bar gyur to/ /kye rigs kyi lha mo/ de'i tshe de'i dus na tshong dpon ral pa 'dzin ces bya ba de'i bu chu 'bebs zhes bya ba/ gzugs bzang ba/ mdzes pa blta na sdug pa/ kha
479b3(rgyud): dog bzang po/ rgyas pa/ mchog dang ldan pa/ bstan bcos sna tshogs la mkhas pa/ bstan bcos thams cad rtogs par khong du chud pa/ yi ge dang / grangs dang / lag
479b4(rgyud): rtsis dang / rtsis rnams shin tu bslabs par gyur pa zhig byung ngo / /rigs kyi lha mo/ de'i tshe de'i dus na rgyal po lha'i dbang phyug 'od de'i yul de na sems can brgya stong phrag du
479b5(rgyud): ma nad sna tshogs kyis btab par gyur cing / /nad sna tshogs kyis yongs su gzir te/ sdug bsngal mi bzad pa rtsub pa drag po yid du mi 'ong ba'i tshor ba rnams myong bar gyur to/ /
479b6(rgyud): rigs kyi lha mo/ de'i tshe de'i dus na tshong dpon gyi bu chu 'bebs de sems can nad sna tshogs kyis btab pa/ nad sna tshogs kyis gzir ba/ brgya stong phrag du ma de dag gi don
479b7(rgyud): gyi phyir snying rje chen po'i sems skyes par gyur to/ /sems can brgya stong phrag du ma de dag ni nad sna tshogs kyis btab cing nad sna tshogs kyis gzir ba/ de ltar sdug bsngal
480a1(rgyud): @#/ /mi bzad pa rtsub pa drag po yid du mi 'ong ba'i tshor ba rnams myong la bdag gi pha tshong dpon ral pa 'dzin sman pa gso bar byed pa/ khams la mchog
480a2(rgyud): tu mkhas pa/ tshe'i rig byed yan lag brgyad kyi rgyud dang ldan pa 'di ni rgas 'khogs gtugs lam du zhugs/ na tshed rjes su thob pa/ 'khar ba la brten cing 'dar te grong
480a3(rgyud): dang | grong khyer dang / grol rdal dang / ljongs dang / yul 'khor dang / rgyal po'i pho brang 'khor rnams su 'gro mi nus na sems can nad sna tshogs kyis btab pa/ nad sna
480a4(rgyud): t shogs kyis gzir ba brgya stong phrag du ma de dag nad sna tshogs las yongs su thar bar bya ba'i phyir bdag nyid bdag gi pha ral pa 'dzin gyi gan du song la nad kyi phyir khams
480a5(rgyud): la mkhas par bya ba yongs su dris te khams la mkhas par bya ba dris pa des bdag grong dang / grong khyer dang / ljongs dang / yul 'khor dang / rgyal po'i pho brang 'khor
480a6(rgyud): rnams su 'gro bar bya'o/ /song nas kyang sems can nad sna tshogs kyis btab pa/ nad sna tshogs kyis gzir ba/ brgya stong phrag du ma dag nad sna tshogs las yongs su
480a7(rgyud): thar bar bya'o snyam nas/ rigs kyi lha mo/ de'i tshe de'i dus na tshong dpon gyi bu chu 'bebs rang gi pha ral pa 'dzin ga la ba der song ste/ phyin nas rang gi pha ral pa 'dzin
480b1(rgyud): gyi rkang pa la mgo bos phyag btsal te thal mo sbyar nas phyogs gcig tu 'dug go / phyogs gcig tu 'dug nas kyang tshong dpon gyi bu chu 'bebs kyis rang gi pha ral pa 'dzin la
480b2(rgyud): tshigs su bcad pa 'di dag gis khams la mkhas par bya ba dris pa/ de ltar dbang po 'dzin 'gyur zhing / /khams kyi rnams kyang yongs su 'gyur/ /gang gi dus na lus
480b3(rgyud): can la/ /nad kyi rnams ni 'byung bar 'gyur/ /dus dang dus min zas zos pa/ /ji lta bur na bde bar 'gyur/ /gang gi lus kyi nang du ni/ /lus kyi mi la gnod mi 'gyur//
480b4(rgyud): rlung las gyur dang mkhris gyur dang / /'dus las gyur dang bad kan gyur/ /nad rnams zhi bar bgyi slad du/ /ji lta bur ni gso bar bgyi/ /gang gis mi la gnod 'gyur
480b5(rgyud): ba'i| |rlung ni gang gi dus na g.yo/ /gang gi dus na mkhris pa g.yo/ /bad kan gang gi dus na g.yo/ /de nas tshong dpon ral pa 'dzin gyis bu chu 'bebs la tshigs su
480b6(rgyud): bcad pa 'di dag gis khams la mkhas par bya ba rnam par bstan to/ /zla gsum dbyar te zla gsum ston du shes/ /gsum ni dgun te gsum ni dpyid yin no/ /de ltar
480b7(rgyud): zla ba'i go rims dus ni drug / lo gcig la ni zla ba bcu gnyis 'dod/ /gsum gsum du ni tshigs rnams bsdus par shes/ /zla ba gnyis gnyis shing ni dus su
481a1(rgyud): @#/ /bstan/ /zas dang skom ni de ltar 'ju bar 'gyur/ /sman pa dang ni khams dang dus kyang bste/ /dbang po dang ni khams rnams de dag kyang / /
481a2(rgyud): lo gcig nang gi tshigs tshigs yongs su 'gyur/ /dbang po dag ni yongs su 'gyur ba na/ /lus can rnams la sna tshogs nad kyang 'byung / /de nyid la ni sman pas zla gsum
481a3(rgyud): bzhi/ /tshigs kyi bar dang dus drug rnams dang ni/ /khams drug mkhas par bya ba shes par bya/ /zas skoms sman rnams go rims ji bzhin te/ /rlung gi shas che'i
481a4(rgyud): nad ni dbyar na ldang / /ston du gyur pa na ni mkhris pa g.yo/ /dgun gyi dus na de bzhin 'dus pa ste/ /bad kan shas che'i nad ni dpyid na ldang / /dbyar ni snum dro lan
481a5(rgyud): tshwa skyur ba'i ro/ /ston ni mngar dang snum dang bsil bag go /dgun ni mngar dang snum dang skyur ba ste/ /dpyid kyi dus na rtsub bro tsha ba'o/ /bad kan che ba zos ma thag
481a6(rgyud): tu ldang / /mkhris pa che ba 'ju ba'i dus na ldang / /rlung shas che ba zhu ma thag tu ldang / /khams gsum g.yo ba de ni de lta'o/ /rlung gi bdag nyid la ni bcud kyis
481a7(rgyud): gso/ /bkru sman gyis ni mkhris pa bsal bar bya/ /'dus pa la ni gsum dang mthun ldan pa/ /bad kan tshigs su babs na skyugs sman gtang / /rlung shas
481b1(rgyud): che dang mkhris dang 'dus pa dang / /bad kan shas che'i tshigs rnams shes par bya/ /dus gang khams gang lus ni gang yin pa/ /de yi sman dang bza' btung bsten par bya/ /de
481b2(rgyud): n as tshong dpon gyi bu chu 'phebs kyis khams la mkhas par bya ba 'di lta bu de tsam zhig yongs su dris pa des tshe'i rig byed kyi yan lag brgyad po thams cad khong du chud par
481b3(rgyud): gyur to/ /rigs kyi lha mo/ de'i tshe de'i dus na tshong dpon gyi bu chu 'bebs rgyal po lha'i dbang phyug 'od kyi yul na grong dang / grong khyer dang / grong rdal dang / ljongs dang /
481b4(rgyud): yul 'khor dang / rgyal po'i pho brang 'khor de thams cad du song nas sems can nad sna tshogs kyis btab pa/ nad sna tshogs kyis gzir ba/ brgya stong phrag du ma de dag
481b5(rgyud): la kho bo ni sman pa'o/ /kho bo ni sman pa'o zhes bdag nyid kyis khas 'ches te kho bos khyed rnams nad sna tshogs las yongs su thar bar bya'o zhes dbugs phyung ngo / /
481b6(rgyud): kyi lha mo/ tshong dpon gyi bu chu 'bebs kyis 'di lta bu'i tshig brjod pa de thos ma thag tu srog chags brgya stong phrag du ma de dag thams cad rab tu dga' ba chen po skyes par
481b7(rgyud): gyur to/ /dbugs phyin pa rnyed nas kyang dga' ba dang / bde ba dang / yid bde ba bsam gyis mi khyab pa dang ldan par gyur to/ /de'i tshe de'i dus na sems can nad sna tshogs
482a1(rgyud): @#/ /kyis btab pa nad sna tshogs kyi sa gzir ba brgya stong phrag du ma de dag nad sna tshogs las yongs su thar te nad med par gyur to/ /nad med par gyur nas
482a2(rgyud): kyang snga mkho bzhin du mthu dang / stobs dang / brtson 'grus dang ldan par gyur to/ /de'i tshe de'i dus na sems can nad sna tshogs kyis btab pa nad sna tshogs kyis
482a3(rgyud): gzir ba brgya stong phrag du ma de dag gi nang nas gang su dag nad drag pos btab pa de dag thams cad tshong dpon gyi bu chu 'bebs ga la ba der dong nas phyin pa dang / sems
482a4(rgyud): can nad sna tshogs kyis btab pa/ nad sna tshogs kyis gzir ba brgya stong phrag du ma de dag la tshong dpon gyi bu chu 'bebs kyis sman dpyad gang ci bstan pa des/ sems
482a5(rgyud): can de dag thams cad kyi nad thams cad rab tu zhi bar byas so/ /nad med pa dang / nad nyung bar gyur nas kyang snga mkho bzhin du mthu dang / stobs dang / brtson
482a6(rgyud): 'grus dang ldan par gyur to/ /rigs kyi lha mo/ de'i tshe de'i dus na rgyal po lha'i dbang phyug 'od kyi yul na grong dang / grong khyer dang / grong rdal dang / ljongs dang /
482a7(rgyud): yul 'khor dang / rgyal po'i pho brang 'khor thams cad na sems can nad sna tshogs kyis btab pa/ nad sna tshogs kyis gzir ba/ brgya stong phrag du ma de dag
482b1(rgyud): thams cad tshong dpon gyi bu chu 'bebs kyis nad sna tshogs las yongs su thar bar byas par gyur to/ /gser 'od dam pa mdo sde'i dbang po'i rgyal po las/ nad rab tu zhi bar
482b2(rgyud): bya ba'i le'u zhes bya ba ste bcu drug pa'o/ / //'phags pa gser 'od dam pa mdo sde'i dbang po'i rgyal po zhes bya ba theg pa chen po'i mdo/ bam po lnga pa ste
482b3(rgyud): tha ma| rigs kyi lha mo/ gzhan yang / rgyal po lha'i dbang phyug 'od kyi yul du tshong dpon gyi bu chu 'bebs kyis sems can thams cad kyi nad med par byas pas na ba nyung
482b4(rgyud): zhing snga mkho bzhin du spro ba dang / stobs dang ldan pa'i dus su gyur to/ /rgyal po lha'i dbang phyug 'od kyi yul na sems can thams cad dga' zhing rtse la dga' mgur
482b5(rgyud): spyod de sbyin pa dag kyang sbyin/ bsod nams dag kyang byed de/ tshong dpon gyi khye'u chu 'bebs la'ang / tshong dpon gyi bu chu 'bebs rgyal bar gyur cig /rgyal bar
482b6(rgyud): gyur cig / sman pa'i rgyal po sems can thams cad kyi nad gso ba mngon sum du byang chub sems dpa' nges pa/ tshe'i rig byed yan lag brgyad pa thams cad rtogs
482b7(rgyud): pa zhes mngon par 'du byed do/ /rigs kyi lha mo tshong dpon gyi bu chu 'bebs de la chung ma chu'i pad+ma'i snying po zhes bya ba zhig yod de/ rigs kyi lha mo/ chung ma chu'i
483a1(rgyud): @#/ /pad+ma'i snying po de la khye'u gnyis yod de/ gcig gi ming ni chu'i gos zhes bya/ gcig gi ming ni chu'i snying po zhes bya'o/ /rigs kyi lha mo/ de
483a2(rgyud): nas tshong dpon gyi bu chu 'bebs khye'u de gnyis dang lhan cig tu mthar gyis grong dang / grong khyer dang / grong rdal dang / ljongs dang / yul 'khor dang / rgyal po'i pho brang
483a3(rgyud): 'khor rnams su 'gro'o/ /rigs kyi lha mo/ de nas dus gzhan zhig na tshong dpon gyi bu chu 'bebs 'brog dgon pa zhig tu phyin te/ de nas 'brog dgon pa der sha za ba'i
483a4(rgyud): khyi dang / spyang ki dang / wa dang / kha dang / bya dag gang na dgon pa na rdzing zhig yod pa der rgyug par mthong nas de 'di snyam du sems te ci'i phyir sha za ba'i khyi dang /
483a5(rgyud): spyang ki nas bya'i bar 'di dag phyogs 'dir rgyug snyam mo/ /de yang 'di snyam du sems te/ bdag khyi dang / spyang ki dang / wa dang / kha dang / bya rnams phyogs gang
483a6(rgyud): dang | gang du rgyug pa'i phyogs der 'gro bar bya'o snyam mo/ /rigs kyi lha mo/ de nas tshong dpon gyi bu chu 'bebs mthar gyis rgyu zhing song ste dgon pa na rdzing zhig
483a7(rgyud): yod pa de dag ga la ba der phyin to/ /rdzing chen po de na nya khri zhig gnas te des der nya khri phrag mang po zhig chu dang bral ba mthong nas des de la snying rje chen po'i sems
483b1(rgyud): skyes pa dang / de na lha mo zhig shing las lus phyed tsam phyung ba zhig mthong ste lha mo des tshong dpon gyi bu chu 'bebs la 'di skad ces smras so/ /rigs kyi bu legs so/ /
483b2(rgyud): so| /gang gi phyir chu 'bebs zhes bya ba khyod kyis nya 'di rnams la chu byin cig /rnam pa gnyis kyi phyir chu 'bebs zhes bya ste/ gang chu 'bebs pa dang / gang na chu sbyin
483b3(rgyud): pa'o| / de bas na rang gi ming dang mthun par bya ba byes shig /chu 'bebs kyis slar smras pa/ lha mo/ nya 'di dag la ji snyed cig mchis/ lha mos smras pa nya khri tham pa'o//
483b4(rgyud): rigs kyi lha mo/ de nas tshong dpon gyi bu chu 'bebs ches mchog tu snying rje ba'i sems skyes so/ /rigs kyi lha mo/ de'i tshe dgon pa na yod pa'i rdzing chen po na chu'i lhag
483b5(rgyud): ma cung zad tsam zhig lus te de nas nya khri 'chi ba'i sgor zhugs shing chu dang bral ba de dag rgyug cing rnam par rgyug go / rigs kyi lha mo/ de nas tshong dpon gyi bu chu 'bebs
483b6(rgyud): kyis phyogs bzhir brgyugs pa dang / nya khri po de dag tshong dpon gyi khye'u chu 'bebs phyogs gang du 'gro ba'i phyogs de logs su chu 'bebs la snying rje rje ltar blta'o/ /
483b7(rgyud): rigs kyi lha mo/ de nas tshong dpon gyi khye'u chu 'bebs kyis phyogs bzhir brgyugs te chu btsal kyang der chu ma rnyed nas phyogs bzhir bltas pa dang / des ha cang
484a1(rgyud): @#/ /yang thag mi ring ba zhig na shing ljon pa chen po mang po zhig mthong nas shing ljon pa de dag la 'dzegs te shing gyi yal ga rnams bcad nas shing gi
484a2(rgyud): yal ga de dag khyer te rdzing chen po ga la ba der song ste phyin pa dang / shing gi yal ga de rnams kyis nya khri po de dag la shin tu bsil ba'i grib ma byas so/ /rigs kyi lha
484a3(rgyud): m o| de nas tshong dpon gyi khye'u chu 'bebs rdzing der chu 'bebs pa tshol te gang nas chu 'bebs ces de phyogs bzhir brgyugs kyang chu ma rnyed nas de myur ba myur bar chu'i
484a4(rgyud): rgyun de nyid kyi rjes su song ste/ rigs kyi lha mo/ dgon pa na yod pa'i rdzing der chu 'bab pa zhes bya ba'i klung chen po de las der chu 'bab pa'i klung de'ang de'i tshe sdig pa
484a5(rgyud): can gyi sems can zhig gis nya khri po de dag gi phyir ci nas kyang phyis nya de dag la chu 'bab par mi 'gyur ba de lta bu'i phyogs kyi g.yang sa chen por klung de phab bo/ /des
484a6(rgyud): de mthong nas bsams pa klung 'di ni skye bo stong gis kyang srol de nyid du dbab par mi nus na bdag gi lta dbab par ga la nus snyam nas de phyir log go / rigs kyi lha
484a7(rgyud): m o| de nas tshong dpon gyi khye'u chu 'bebs rings pa rings par rgyal po lha'i dbang phyug 'od ga la ba der song ste phyin nas rgyal po lha'i dbang phyug 'od kyi rkang pa la mgo
484b1(rgyud): pos phyag btsal te phyogs gcig tu 'dug nas de dag rgyus nas smras te bdag gis lha'i chab 'og tu grong dang / grong khyer dang / grong rdal thams cad du sems can gyi nad kyi
484b2(rgyud): r gyun ni bkum na gnas che ge mo zhes bgyi ba de na dgon pa na yod pa zhes bgyi ba'i rdzing zhig mchis pa de na nya khri zhig gnas pa de chab dang bral nas gdugs kyis gdugs
484b3(rgyud): s hing mchis te ji ltar mi rnams la stsal ba ltar ci nas dud 'gro'i skye gnas su gyur pa de dag la'ang srog stsol bar 'tshal na lhas glang po che nyi shu zhig bdag la stsal du
484b4(rgyud): gsol/ rgyal po lha'i dbang phyug 'od kyis sman pa'i rgyal po chen po la glang po che nyi shu zhig byin cig ces blon po rnams la bsgo'o/ /blon po rnams kyis smras pa/ sems
484b5(rgyud): can chen po/ glang po che'i lhas ga la ba der song la glang po che nyi shu zhig khrid de/ sems can rnams la phan gdags pa dang / bde bar gyis shig /rigs kyi lha mo/ de
484b6(rgyud): nas tshong dpon gyi khye'u chu 'bebs rang gi bu chu'i gos dang / chu'i snying po dang lhan cig tu glang po che nyi shu khrid nas glang po che'i rdzi bo las ba lang gi rkyal pa brgya blangs te
484b7(rgyud): slar log nas chu 'bab ces bya ba'i klung chen po gang du 'bab pa der song ste rkyal pa de dag chus bkang nas glang po che'i rgyab tu chu bkal te/ myur ba myur bar dgon pa na
485a1(rgyud): @#/ /yod pa'i rdzing ga la ba der song nas phyin pa dang / chu de glang po che'i steng nas phab ste phyogs bzhi nas rdzing bu chus bkang nas phyogs bzhir
485a2(rgyud): 'gro ba dang / tshong dpon gyi khye'u chu 'bebs gang dang / gang du 'gro ba de logs su nya khri po dag kyang rgyug go /rigs kyi lha mo/ de nas tshong dpon gyi khye'u chu 'bebs 'di
485a3(rgyud): snyam du sems te ci'i phyir nya khri po 'di dag bdag ga la ba de logs su rgyug snyam mo/ /de 'ang 'di snyam du sems te/ nya khri po 'di dag ni bkres pa'i mes yongs su nyen
485a4(rgyud): nas bdag la bza' ba slong du nges kyi bdag gis kha zas sbyin par bya'o snyam nas/ rigs kyi lha mo/ de nas tshong dpon gyi khye'u chu 'bebs kyis rang gis bu chu'i gos la
485a5(rgyud): 'di skad ces smras so/ /bu/ glang po che thams cad kyi nang nas mgyogs pa'i mchog la zhon te bdag gi khyim du song la myur ba myur bar song ste mes po tshong dpon la/ kye
485a6(rgyud): mes po/ chu 'bebs kyi mchid nas khyim 'di na pha ma dang / spun dang / sring mo dang / bran pho dang / bran mo dang / las bgyid pa rnams kyi kha zas sbyar ba gang ci mchis pa
485a7(rgyud): thams cad gcig tu bsdus te chu'i gos glang po che la zhon pa'i lag tu myur du rdzongs shig ces mchi'o zhes de skad gyis shig/ de nas khye'u chu'i gos glang po che de la
485b1(rgyud): zhon nas myur ba myur bar rgyug cing rab tu rgyug ste rang gi khyim ga la ba der song nas phyin pa dang / de dag rgyus kyis zhib tu smras te de nas khye'u chu'i gos kyis sngar smras pa'i zas
485b2(rgyud): sbyar ba de thams cad glang po che'i rgyab tu bkal nas glang po che de la zhon te dgon pa na yod pa'i rdzing ga la ba der song ba dang / chu 'bebs kyis rang gi bu chu'i gos mthong nas dga'
485b3(rgyud): m gu ste bu las zas blangs nas phrul te rdzing der gtor nas nya khri po de dag tshim par byas te de 'di snyam du bdag gis dus gzhan zhig na dgon pa'i gnas zhig na dge slong
485b4(rgyud): theg pa chen po klog pa las/ su 'chi ba'i dus kyi tshe de bzhin gshegs pa rin chen gtsug tor can gyi mtshan thos pa de bde 'gro mtho ris kyi 'jig rten du skye'o zhes thos kyi
485b5(rgyud): b dag gis nya de dag la rten cing 'brel bar 'byung ba'i chos zab mo'ang bshad la de bzhin gshegs pa dgra bcom pa yang dag par rdzogs pa'i sangs rgyas rin chen gtsug
485b6(rgyud): tor can de'i mtshan yang bsgrag par bya'o snyam mo/ /de'i tshe na 'dzam bu'i gling de na sems can rnams kyi lta ba gnyis su gyur te/ kha cig ni theg pa chen po la mngon par dad
485b7(rgyud): do| |kha cig ni smod do/ /de nas tshong dpon gyi bu khye'u chu 'bebs kyis de'i tshe rdzing der rkang pa gnyi ga'i pus mo nub tsam du 'bogs te bcom ldan 'das de bzhin gshegs
486a1(rgyud): @#/ /pa dgra bcom pa yang dag par rdzogs pa'i sangs rgyas rin chen gtsug tor can de la phyag 'tshal lo zhes ched du brjod pa de skad ched du brjod do/ /
486a2(rgyud): de bzhin gshegs pa rin chen gtsug tor can sngon byang chub sems dpa'i spyad pa spyod pa na/ phyogs bcu dag na gang su dag 'chi ba'i dus kyi tshe nga'i ming thos pa de dag de
486a3(rgyud): nas shi 'phos nas sum cu rtsa gsum gyi lha rnams dang skal ba mnyam par skye bar gyur cig ces smon lam de skad btab bo/ /de nas tshong dpon gyi khye'u chu 'bebs kyis dud
486a4(rgyud): 'gro'i skye gnas su gyur pa de dag la chos 'di bshad de/ 'di lta ste/ 'di yod pa'i phyir 'di 'byung / 'di skyes pas 'di skye ba ste/ 'di ltar ma rig pa'i rkyen gyis
486a5(rgyud): 'du byed rnams/ 'du byed rnams kyi rkyen gyis rnam par shes pa/ rnam par shes pa'i rkyen gyis ming dang / gzugs/ ming dang / gzugs kyi rkyen gyis skye mched drug /
486a6(rgyud): skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen
486a7(rgyud): gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung bar 'gyur te de
486b1(rgyud): ltar na sdug bsngal gyi phung po chen po 'di 'ba' zhig 'byung bar 'gyur ro/ /'di lta ste/ ma rig pa 'gags pas 'du byed 'gag par 'gyur ba nas/ de ltar sdug bsngal gyi
486b2(rgyud): phung po chen po 'di 'ba' zhig kyang 'gag par 'gyur ro zhes bya ba'i bar du'o/ /rigs kyi lha mo/ de ltar de'i tshe de'i dus na tshong dpon gyi bu chu 'bebs kyis dud 'gro'i skye gnas
486b3(rgyud): su gyur pa de dag la chos dang ldan pa'i gtam 'di brjod nas rang gi bu chu'i gos dang / chu'i snying po dang lhan cig tu rang gi khyim du phyin pa'i bar du'o/ /des na dus gzhan zhig
486b4(rgyud): na tshong dpon gyi khye'u chu 'bebs dus ston chen po zos nas chang gis ra ro ste mal na nyal ba dang / de'i tshe de'i dus na ltas chen po byung bar gyur te mtshan mo de 'das pa dang / nya khri
486b5(rgyud): po de dag 'chi ba'i dus su gyur nas sum cu rtsa gsum gyi lha rnams dang skal ba mnyam par skyes so/ /skyes ma thag tu de dge 'di lta bu'i tshul gyis sems kyi rnam par rtog pa
486b6(rgyud): skyes te bdag cag dge ba'i las kyi rgyu gang gis sum cu rtsa gsum gyi lha rnams kyi nang 'dir skyes snyam mo/ /de dag kyang 'di snyam du sems te bdag cag 'dzam bu'i gling de
486b7(rgyud): na nya khrir gyur te bdag cag dud 'gro'i skye gnas su gyur pa las tshong dpon gyi khye'u chu 'bebs kyis chu mang po dang / kha zas kyi mchog gis tshim par byas te bdag cag la
487a1(rgyud): @#/ /rten cing 'brel par 'byung ba zab mo'i chos kyang bstan de bzhin gshegs pa dgra bcom pa yang dag par rdzogs pa'i sangs rgyas rin chen gtsug
487a2(rgyud): tor can gyi mtshan yang bsgrags pas dge ba'i chos kyi rgyu de dang / rkyen des bdag cag lha rnams kyi nang 'dir skyes kyi bdag cag tshong dpon gyi khye'u chu 'bebs ga la ba
487a3(rgyud): der dong ste phyin nas de la mchod pa bya'o snyam mo/ /de nas lha'i bu khri po de dag sum cu rtsa gsum gyi lha rnams kyi nang nas mi snang bar gyur nas tshong dpon gyi bu chu 'bebs
487a4(rgyud): kyi khyim du lhags te de'i tshe tshong dpon gyi khye'u chu 'bebs mal na nyal zhing 'dug pa de la lha'i bu de dag gis mu tig gi se mo do khri ni mgo'i thad kar bzhag/ mu tig gi se
487a5(rgyud): mo do khri ni rkang pa'i drung du bzhag/ mu tig gi se mo do khri ni g.yas logs su bzhag/ mu tig gi so mo do khri ni g.yon logs su bzhag ste pus mo nub tsam du me tog man
487a6(rgyud): dA ra ba'i char chen po'ang phab/ lha'i sil snyan rnams kyang dkrol nas des 'dzam bu'i gling gi mi thams cad kyang sad tshong dpon gyi khye'u chu 'bebs kyang sad do/ /de
487a7(rgyud): nas lha'i bu khri po de dag kyang nam mkha' la dong ste lha'i bu de dag rgyal po lha'i dbang phyug 'od kyi yul gyi gnas dang / gnas gzhan du'ang me tog man dA ra ba'i char
487b1(rgyud): ' babs shing dgon pa na yod pa'i rdzing chen po ga la ba der dong nas de dag gis rdzing chen po der me tog man dA ra ba'i char chen po phab ste de nyid du mi snang bar gyur nas slar yang
487b2(rgyud): lha'i gnas su dong ste de na 'dod pa'i yon tan lnga po dag gis dga' zhing rtse ste dga' mgur spyod cing dpal dang / skal ba bzang po chen po dag kyang myong ngo / /'dzam bu'i gling
487b3(rgyud): du nam langs pa dang / de nas rgyal po lha'i dbang phyug 'od kyis ltas de dag byung ba mthong nas skar mkhan dang / blon po chen po rnams la smras pa/ ci'i phyir mdang sum ltas
487b4(rgyud): 'di dag byung / de dag gis smras pa/ lha/ mkhyen par mdzad du gsol/ tshong dpon gyi khye'u chu 'bebs kyi khyim du mu tig gi se mo do bzhi khri'i char bab cing lha'i me tog man
487b5(rgyud): dA ra ba'i char yang 'bab po zhes byas pa dang / rgyal po lha'i dbang phyug 'od kyis blon po rnams la smras pa/ khyod dong la tshong dpon gyi bu chu 'bebs la snyan pa'i tshig gis
487b6(rgyud): bos shig / de nas skar mkhan dang / blon po chen po rnams chu 'bebs kyi khyim ga la ba der dong ste phyin nas tshong dpon gyi khye'u chu 'bebs la 'di skad ces smras so/ /rgyal
487b7(rgyud): po lha'i dbang phyug 'od 'di khyod la 'bod do/ /de nas tshong dpon gyi khye'u chu 'bebs blon po chen po rnams dang lhan cig tu rgyal po lha'i dbang phyug 'od ga la ba der dong ba
488a1(rgyud): @#/ /dang | rgyal pos smras pa/ bu chu 'bebs/ mdang sum de 'dra ba'i ltas byung ba de ci'i ltas yin shes sam/ de nas tshong dpon gyi khye'u chu
488a2(rgyud): 'bebs kyis rgyal po lha'i dbang phyug 'od la 'di skad ces smras so/ /lha/ bdag gis 'tshal te nya khri po de dag 'chi ba'i dus bgyis par nges so/ /rgyal pos smras pa/
488a3(rgyud): ji ltar shes/ chu 'bebs kyis smras pa/ lha/ chu'i gos rdzing der nya khri po de dag gum mam/ ma gum ltar stsal to/ /rgyal pos smras pa/ de ltar gyis shig /de nas
488a4(rgyud): tshong dpon gyi khye'u chu 'bebs kyis khye'u chu'i gos la 'di skad ces smras so/ /bu/ song la dgon pa na yod pa'i rdzing bu'i nya khri po de dag shi'am/ ma shi ltos
488a5(rgyud): shig |de nas khye'u chu'i gos myur ba myur bar dgon pa na yod pa'i rdzing chen po ga la ba der song ba dang / nya khri po de dag shi ba'i dus su gyur cing me tog man dA
488a6(rgyud): ra ba'i char chen po phab pa yang mthong nas slar log ste pha la smras pa/ 'chi ba'i dus su gyur to/ /de nas tshong dpon gyi khye'u chu 'bebs kyis khye'u chu'i gos las
488a7(rgyud): chig de thos pa dang / rgyal po lha'i dbang phyug 'od ga la ba der song nas de dag rgyus nas zhib tu smras te/ lha/ mkhyen par mdzad du gsol/ nya khri po de dag thams
488b1(rgyud): cad ni 'chi ba'i dus su gyur nas sum cu rtsa gsum gyi lha rnams kyi nang du skyes te de dag dang / bdag gi mthus mdang sum de lta bu'i dge ba'i ltas de dag byung ste bdag gi
488b2(rgyud): khyim du'ang mu tig gi se mo do bzhi khri dang / lha'i me tog man dA ra ba'i char yang phab bo/ /de nas rgyal po dga' zhing mgu ste yi rang bar gyur to/ /de nas bcom ldan 'das
488b3(rgyud): kyis rigs kyi lha mo byang chub yang dag par bsdus pa la 'di skad ces bka' stsal to/ /rigs kyi lha mo/ de'i tshe de'i dus na/ rgyal po lha'i dbang phyug 'od ces bya bar gyur
488b4(rgyud): pa de gzhan zhig yin pa snyam du khyod sems na de de ltar mi blta'o/ /de ci'i phyir zhe na/ shAkya lag na be con can de'i tshe de'i dus na rgyal po lha'i dbang phyug 'od ces bya bar
488b5(rgyud): gyur to/ /rigs kyi lha mo/ de'i tshe dus na/ tshong dpon ral pa 'dzin ces bya bar gyur pa de gzhan zhig yin pa snyam du khyod sems na de de ltar mi blta'o/ /de ci'i phyir zhe na/ rgyal
488b6(rgyud): po zas gtsang ma de'i tshe de'i dus na tshong dpon ral ba 'dzin ces bya bar gyur to/ /rigs kyi lha mo/ de'i tshe de'i dus na tshong dbon gyi khye'u chu 'bebs zhes bya bar gyur pa de gzhan zhig
488b7(rgyud): yin pa snyam du khyod sems na de de ltar mi blta'o/ /de ci'i phyir zhe na/ nga de'i tshe de'i dus na tshong dpon gyi bu chu 'bebs zhes bya bar gyur to/ /rigs kyi lha mo/ de'i tshe de'i dus
489a1(rgyud): @#/ /na chung ma chu'i pad+ma'i snying po zhes bya bar gyur pa de gzhan zhig yin pa snyam du khyod sems na de de ltar mi blta'o/ /de ci'i phyir zhe na/ shAkya'i bu
489a2(rgyud): mos 'tsho ma de'i tshe de'i dus na tshong dpon gyi bu khye'u chu 'bebs zhes bya ba'i chung ma chu'i pad+ma'i snying po zhes bya bar gyur to/ /sgra gcan zin ni de'i tshe de'i dus na khye'u chu'i gos
489a3(rgyud): zhes bya bar gyur to/ /kun dga' bo ni de'i tshe de'i dus na khye'u chu'i snying po zhes bya bar gyur to/ /rigs kyi lha mo/ de'i tshe de'i dus na nya khri por gyur pa de dag gzhan zhig
489a4(rgyud): yin pa snyam du khyod sems na de de ltar mi blta'o/ /de ci'i phyir zhe na/ 'bar ba'i khyad par gyi gzi brjid rgyal po la sogs pa lha'i bu khri po 'di dag de'i tshe de'i dus na
489a5(rgyud): nya khrir gyur te/ gang dag ngas chu dang / zas kyi mchog gis tshim par byas shing rten cing 'brel par 'byung ba zab mo'i chos kyang bstan de bzhin gshegs pa dgra
489a6(rgyud): b com pa yang dag par rdzogs pa'i sangs rgyas rin chen gtsug tor can gyis mtshan yang bsgrags te dge ba'i las kyi rgyu des nga'i gan du 'dir lhags te des na da ltar bla
489a7(rgyud): na med pa yang dag par rdzogs pa'i byang chub tu lung bstan to/ /rab tu dga' ba dang / dang ba dang / mchog tu dga' ba dang / gus par chos nyan pas thams cad lung
489b1(rgyud): bstan pa zhes bya ba'i ming yang thob par gyur to/ /rigs kyi lha mo/ de'i tshe de'i dus na shing gi lha mor gyur ba de gzhan zhig yin pa snyam du khyod sems na de de ltar mi blta'o/ /de ci'i
489b2(rgyud): phyir zhe na/ rigs kyi lha mo/ khyod de'i tshe de'i dus na shing gi lha mor gyur to/ /rigs kyi lha mo/ rnam grangs 'dis na 'khor ba nas 'khor ba'i tshe ngas ji ltar sems can mang po byang
489b3(rgyud): chub tu yongs su smin par byas te de dag thams cad bla na med pa yang dag par rdzogs pa'i byang chub tu lung bstan pa'i sa thob par gyur par rig par bya'o/ /gser 'od dam pa
489b4(rgyud): mdo sde'i dbang po'i rgyal po las/ chu 'bebs kyis nya btul ba sngon byung ba'i le'u zhes bya ba ste bcu bdun pa'o// //rigs kyi lha mo/ gzhan yang / byang chub
489b5(rgyud): sems dpa' ni gzhan la phan pa'i phyir lus kyang yongs su gtong ngo / /de ji lta zhe na/ dri ma med cing shin tu rgyas pa'i yon tan rnam pa sna tshogs brgya'i 'od zer sa dang / lha yul
489b6(rgyud): du rnam par 'phro ba thogs pa med pa'i ye shes mthong ba dang / stobs kyis pha rol gnon pa'i bcom ldan 'das dge slong stong gis yongs su bskor te yul lnga len gyi ljongs
489b7(rgyud): su ljongs rgyu zhing gshegs nas nags tshogs zhig tu byon pa dang / der des sngo zhing 'jam la mthing gar 'dug pa'i spang gi ngos me tog gi dri zhim pa rnam pa sna tshogs kyis
490a1(rgyud): @#/ /rab tu brgyan pa'i sa phyogs zhig gzigs so/ /gzigs nas kyang bcom ldan 'das kyis tshe dang ldan pa kun dga' bo la bka' stsal pa/ kun
490a2(rgyud): dga' bo/ sa phyogs 'di ni mdzes pa ste 'di na gtam gyi gnas kyi mtshan ma yod kyi/ da de bzhin gshegs pa'i gdan things shig/ de nas des bcom ldan 'das kyi
490a3(rgyud): bka' bzhin du gdan bting ngo / /gdan bting nas kyang bcom ldan 'das la 'di skad ces gsol to/ /gdan bting lags na bcom ldan gtso bo mchog /mi la mchog
490a4(rgyud): stsol dam pa srid bcings grol/ /bzhugs te mi la sman slad mthar bgyid kyi/ /bka' mchid dam pa bdud rtsi gsung du gsol/ /de nas bcom ldan 'das gdan
490a5(rgyud): de la bzhugs nas dge slong rnams la bka' stsal pa/ dge slong dag/ khyod bya dka' ba'i las byed pa'i byang chub sems dpa'i rus pa rnams blta bar 'dod dam/
490a6(rgyud): de skad ces bka' stsal pa dang / bcom ldan 'das la dge slong de dag gis 'di skad ces gsol to/ /drang srong dam pa sems can mchog gi snying po la/ /bzod
490a7(rgyud): dang brtson 'grus che la zhi dang dul dga' zhing / /blo gros dran dga' yon tan dpag med gnas gyur gyi/ /rus pa bdag cag blta ba'i dus lags de legs shod//
490b1(rgyud): de nas bcom ldan 'das phyag gi mthil 'khor lo rtsibs stong gi ri mo can dang / me tog ka ma la gsar du kha bye ba ltar 'jam pa'i phyag gis sa'i ngos la bsdabs te bsnun
490b2(rgyud): ma thag tu sa rnam pa drug tu g.yos te nor bu dang / gser dang / dngul las byas pa'i mchod rten zhig de nas byung ngo / /de nas bcom ldan 'das kyis tshe dang ldan pa kun
490b3(rgyud): dga' bo la bka' stsal pa/ kun dga' bo/ mchod rten 'di phye zhig /de nas tshe dang ldan pa kun dga' bos bcom ldan 'das kyi ltar mnyan nas mchod rten de bye ba dang /
490b4(rgyud): des der gser gyi 'phra can gyi nor bu dang / mu tig gis khebs par g.yogs pa'i gser gyi za ma tog cig mthong ngo / /mthong nas kyang bcom ldan 'das la 'di skad ces
490b5(rgyud): gsol to/ /bcom ldan 'das/ gser gyi za ma tog cig mchis so/ /bcom ldan 'das kyis bka' stsal pa/ za ma tog bdun po 'di dag thams cad phye zhig /de
490b6(rgyud): bzhin du thams cad phye ba dang / des der rus pa'i kha dog kha ba dang / me tog ku mu da dang / 'dra ba dag gcig mthong ngo / /mthong nas kyang bcom ldan 'das la 'di
490b7(rgyud): skad ces gsol to/ /bcom ldan 'das/ rus pa dag cig gda'o/ /bcom ldan 'das kyis bka' stsal pa/ kun dga' bo/ skyes bu chen po'i rus pa rnams khyer te
491a1(rgyud): @#/ /shog |de nas tshe dang ldan pa kun dga' bos rus pa de dag blangs te sangs rgyas bcom ldan 'das la phul ba dang / bcom ldan 'das kyis rus pa
491a2(rgyud): rnams dge 'dun gyi mdun du bsnams te phyag tu bzhes te bka' stsal pa/ rus pa 'di dag yon tan mchog rab tshogs ldan blo gros mchog /dul dang bsam gtan bzod
491a3(rgyud): pas spro ba grags pa dam pa mchog / phyir zhing byang chub 'di la rtag tu blo gros ldan byas shing / /spro brtan mos dang blo gros rtag tu sbyin la dga' ba'i yin/ /de nas bcom
491a4(rgyud): ldan 'das kyis dge slong rnams la bka' stsal pa/ dge slong dag/ byang chub sems dpa'i rus pa tshul khrims dang / yon tan gyis yongs su bsgos pa/ mchog tu
491a5(rgyud): mthong bar dka' ba/ bsod nams kyi zhing du gyur pa rnams la phyag 'tshol cig /de nas dge slong de dag gis thal mo sbyar te 'dun pa'i yid kyis rus pa rnams la phyag
491a6(rgyud): btsal to/ /de nas tshe dang ldan pa kun dga' bos thal mo sbyar te bcom ldan 'das la 'di skad ces gsol to/ /bcom ldan 'das/ de bzhin gshegs pa ni 'jig rten
491a7(rgyud): thams cad las mngon par 'phags pa sems can thams cad kyis phyag bgyis pa lags na/ ji ltar de bzhin gshegs pa nyid rus pa 'di dag la phyag bzhes/ de nas
491b1(rgyud): bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ rus pa 'di dag gis nga 'di ltar myur du bla na med pa yang dag par rdzogs
491b2(rgyud): pa'i byang chub tu mngon par rdzogs par sangs rgyas so/ /kun dga' bo/ sngon byung ba 'das pa'i dus na rgyal po shing rta chen po zhes bya ba bzhon pa dang / stobs du ma dang ldan pa
491b3(rgyud): thogs pa med pa'i stobs kyis pha rol gnon pa zhig byung ste/ de la bu lha gzhon nu dang 'dra ba gsum zhig yod de sgra chen po dang / lha chen po dang / sems can chen po'o/ /de
491b4(rgyud): nas rgyal po rtse ba'i phyir skyed mos tshal gyi sar byung ba dang / gzhon nu de dag skyed mos tshal de'i yon tan la chags shing me tog 'dod pas phan tshun rgyu ste nags stug po
491b5(rgyud): chen po bcu gnyis su zhugs so/ /de nas rgyal po'i bu dag dong ba dang gzhon nu'i rim gro pa rnams kyang rgyal bus bskrad nas phan tshun dong ste kun tu bsrungs pa'i skyed mos tshal
491b6(rgyud): chen po'i nags stug po bcu gnyis su zhugs so/ /de nas sgra chen pos nu po gnyis la stsal ba/ kho bo'i snying 'jigs pas non na 'dir bdag cag gcan gzan gyis bsad du
491b7(rgyud): 'ong gi tshur shog/ lha chen pos smras pa/ bdag la 'jigs pa ni ma mchis na/ skye bo sdug pa dang bral ba snyam bgyid pa'i snying du gyur to/ /sems can chen pos smras pa/ thub
492a1(rgyud): @#/ /pas bsngags pa'i nags khrod dben pa 'dir/ /bdag ni mi 'jigs mya ngan ma mchis kyi/ /shin tu rgyas mchog don chen rnyed snyam ste/ /bdag gi
492a2(rgyud): snying 'di rab tu dga' bar gyur/ /de nas rgyal bu gzhon nu de dag nags stug po bcu gnyis po de dag gi khrod du rgyu ba na stag mo bu byung nas zhag bdun lon pa zhig bu lngas bskor
492a3(rgyud): te bkres shing skom pa'i nyam smad nas lus mchog tu nyam chung bar gyur pa de 'dra ba zhig mthong ngo / /mthong nas sgra chen pos smras pa/ kye ma'o/ /nyon mongs ma 'di bu byung nas
492a4(rgyud): zhag drug gam/ zhag bdun lon par gyur la da ltar zas ma rnyed pas yang na ni rang gi bu la za bar 'gyur yang na ni bkres pas 'chi ba'i dus byed par 'gyur ro/ /sems
492a5(rgyud): can chen pos smras pa/ nyon mongs ma 'di'i zas ci/ sgra chen pos smras pa/ 'di ltar gang sha sar pa dang / khrag dron po yod na de ni stag dang / dom dang / dred dang / seng ge
492a6(rgyud): rnams kyi zas yin no zhes zer ro/ /lha chen pos smras pa/ 'dir nyon mongs bkres pa dang / skom pa dang / ldan pa'i lus su gyur pas srog gi lhag ma cung zad cig
492a7(rgyud): lus te rab tu nyam chung ba 'dis gnas 'dir zas skom tshol ni mi nus na 'di'i srog yongs su bsrung ba'i phyir su zhig rang gi lus yongs su gtong bar byed cig gu/ sgra
492b1(rgyud): chen pos smras pa/ kye/ rang gi lus yongs su btang ba ni bya dka' ba'o/ /sems can chen pos smras pa/ bdag cag lta bu srog dang / lus la mngon par chags pa blo chung ba rnams
492b2(rgyud): la ni tshul 'di bya dka' ba lags kyi gzhan lus yongs su gtong ba la zhugs pa gzhan la phan par brtson pa'i skyes bu dam pa rnams la ni dka' ba ma lags so/ /yang / snying brtse
492b3(rgyud): snying rje las byung 'phags pa'i sems can dag / lha yul dang ni sa 'dir rang lus rnyed snyam ste/ /gzhan gyi srog phyir mthun par dga' ba'i yid kyis ni/ /'gyur ba med par
492b4(rgyud): 'dir ni rnam pa brgya yis rtse/ /de nas rgyal bu gzhon nu de shin tu mi dga' ste stag mo de la mig mi 'dzums par ring zhig tu bltas nas song ngo / /de nas sems can chen po 'di
492b5(rgyud): snyam du sems te da ni bdag gi lus 'di yongs su gtong ba'i dus la bab bo/ /de ci'i phyir zhe na/ 'jig cing 'gyes pa'i chos can mthar 'gyed mtha' ngan pa/ /rnag can lus
492b6(rgyud): 'di zas dang skom dang mal cha dang / /bzhon pa 'os pa chen po dag gis ring bsrungs kyang / /snga med rang gis rang bzhin mi 'dor byas don med/ /yang thams cad du mi gtsang
492b7(rgyud): bar gyur bas na de'i 'tsho ba med kyi/ da bdag gis de las bzang po la sbyar bar bya'o/ /de'i phyir bdag skye ba dang / 'chi ba'i rgya mtsho las rgal ba'i gru bo che lta bur 'gyur ro/ /
493a1(rgyud): @#/ /yang / snying po med lus dbu pa 'dra la srin bu brgyas gang byas pa chud gzon pa/ /'bras 'dra ba yi srid pa brgya ldan gcin dang phyi sas gang ba 'di
493a2(rgyud): btang ste/ /mya ngan med cing 'gyur med phung med dri med bsam gtan la sogs yon tan gyis/ /kun tu gang ba'i chos sku yon tan brgyas gang rdul dang bral ba thob par
493a3(rgyud): bya| / de snying rje mchog dang ldan pa'i snying du gyur pas de ltar brtul nas khyod gnyis gshegs su gsol/ bdag ni rang gi bgyi ba zhig gi slad du nags stug po bcu
493a4(rgyud): gnyis su 'jug go zhes de gnyis bskrad do/ /de nas rgyal bu gzhon nu sems can chen po nags 'dab de nas slar log ste stag gi gnas su song nas nags kyi yal ga
493a5(rgyud): la gos gzar te/ bdag ni 'gro la phan phyir byang chub mtshungs pa med pa zhi ba thob 'dod de/ /gzhan gyis btang bar dka' ba'i lus ni blo gros 'gyur ba med pa'i snying
493a6(rgyud): rjes sbyin/ /bdag gis skyon med byang chub rin med rgyal sras rnams kyis gnyer ba thob par shog /bdag gis srid pa'i rgya mtsho rab tu 'jigs las 'jig rten gsum
493a7(rgyud): po bsgral bar bya/ /zhes smon lam btab bo/ /de nas sems can chen po stag mo'i mdun du nyal ba dang / de nas byams pa dang ldan pa'i byang chub sems dpa' la
493b1(rgyud): stag mos ci'ang ma byas so/ /de nas byang chub sems dpas/ kye ma'o/ /'di ni nyam chung bas mi nus so snyam nas langs te snying brtse ba'i blo gros kyis mtshon cha btsal na gang nas kyang
493b2(rgyud): mtshon cha ma rnyed nas des 'od ma'i yal ga lo brgya lon pa sra ba zhig blangs te bdag gi mgul pa bcad nas stag mo'i mdun du 'gyel to/ /byang chub sems dpa' 'gyel ma thag
493b3(rgyud): tu chu'i dbus su son pa'i gru rlung gis bskyod pa bzhin du sa 'di rnam pa drug tu g.yos so/ /nyi ma'ang sgra gcan gyis zin pa bzhin du 'od zer rnams kyis mdzes pa med do/ /lha'i
493b4(rgyud): spos dang / phye ma dang 'dres pa'i me tog gi char yang bab bo/ /de nas lha zhig gis ngo mtshar du gyur pa'i yid kyis byang chub sems dpa' la bstod pa/ blo gros bzang po khyod
493b5(rgyud): 'dir ji ltar thugs rjes sems can rnams khyab ste/ /mi yi dbang po rab tu dgyes pas ji ltar sku 'dir btang bas na/ /skye ba dang ni 'chi ba'i don dang bral ba zhi ba gnas kyi
493b6(rgyud): mchog / zhi ba gtsang ma khyod kyis 'dir ni tshegs med ring por mi thogs brnyes/ /de nas stag mo des byang chub sems dpa'i lus khrag gis sbags pa la bldags nas
493b7(rgyud): yud tsam gyis sha dang / khrag med par rus pa tsam zhig lus par byas so/ /de nas sgra chen pos sa g.yos pa de dag la bsams nas lha chen po la 'di skad ces smras so//
494a1(rgyud): @#/ /ji ltar phyogs bcu'i rgya mtsho'i mthar thug rgya mtshor bcas pa yi/ /sa 'di rab tu g.yos shing nyi ma'ang 'od ni med gyur la/ /me tog char pa bab
494a2(rgyud): cing kho bo'i yid kyang 'khrugs pas na/ /da gzod bdag gi nu bos rang gi lus ni btang yang dag /lha chen pos smras pa/ de ni ji ltar snying rje'i tshig smra la/ /bkres dang
494a3(rgyud): ldan zhing sdug bsngal brgyas gtses pa/ /shin tu nyam chung rang gi bu la yang / /za bar chas la lta bas bdag kyang dogs/ /de nas rgyal bu gzhon nu de gnyis rab tu mya
494a4(rgyud): ngan gyis non nas mchi mas mig gang ste lam de nyid nas slar log nas stag mo'i drung du phyin pa dang / gos thams cad ni 'od ma'i yal ga la gzar/ rus pa rnams
494a5(rgyud): ni bye zhing bral/ khrag ni rdzab tu gyur/ skra ni phyogs dang / phyogs mtshams su 'thor bar mthong ngo / /mthong nas kyang brgyal te rus pa'i steng du 'gyel nas ring zhig
494a6(rgyud): lon pa dang / 'du shes rnyed de langs nas lag pa bsgreng ste nyam thag pa'i sgra byung ngo / /kye ma'o nu bo sdug pa dang ni rgyal po dang / /de bzhin du ni bu la rab tu gdung
494a7(rgyud): ba'i ma/ /pad+ma 'dra ba'i mig ring khyod kyi gar bzhag ces/ /ma ni bdag cag la yang tha chungs 'dri bar 'gyur/ /kye ma bdag cag gnyis ni sa phyogs 'di nyid du/ /shi na
494b1(rgyud): legs kyi gson na de lta ma yin no/ /sems can chen po med par gyur pas bdag cag la/ /pha ma dag gis ji ltar lto ba ster bar 'gyur/ /de nas rgyal bu gzhon nu de gnyis
494b2(rgyud): kyis snying rje rje skad du rnam pa mang por dus nas dong ngo / /de nas rgyal bu gzhon nu'i rim gro ba rnams kyang gzhon nu tshol zhing phyogs dang / phyogs mtshams su rgyug pa dang / gcig
494b3(rgyud): gis gcig mthong nas gzhon nu ga re/ gzhon nu ga re zhes 'dri'o/ /de'i tshe btsun mo mal na nyal ba'i rmi lam na sdug pa dang bral bar rmis pa/ 'di lta ste/ nu ma gnyis bcad
494b4(rgyud): pa dang / so phyung ba dang / thi ba'i phru gu skrag pa gsum zhig rnyed pa las gcig khras khyer bar mthong ngo / /de nas btsun mo sa g.yos pas snying dngangs te mod la sad nas sems
494b5(rgyud): pa la zhugs te/ 'byung po'i rten ma rgya mtsho'i gos can 'di ni kun tu rab g.yo ci zhig gu/ nyi ma 'od zer med par gyur pas nga yi snying la mya ngan 'gyur bar ston/ /nga yi
494b6(rgyud): lus ni zhum zhing mig kyang g.yo la rang gi nu ma bcad rmis pa/ /nga yi bu rnams nags khrod 'dir ni rtser dong ba la dge bar 'gyur ram ge /de nas de snyam bsams pa
494b7(rgyud): dang bran mo'ang snying myos te 'ongs nas btsun mo la smras pa/ jo mo gzhon nu'i rim gro pa dag gzhon nu tshol zhing mchis na jo co stor ces gda'o/ /de skad ces thos ma thag
495a1(rgyud): @#/ /tu btsun mo'i snying 'dar zhing mig dang / gdong mchi mas gang ste rgyal po'i gan du song nas smras pa/ lha/ bdag gi bu sdug pa stor ces thos so/ /
495a2(rgyud): rgyal po yang snying 'dar zhing shin tu myos te/ kyi hud/ bdag gi bu sdug pa dang bral ba lta zhes smras so/ /de nas rgyal pos btsun mo dbugs dbyung ba'i phyir nga gzhon
495a3(rgyud): nu btsal ba la nan tan du byed kyi bzang mo mya ngan ma byed cig / der gzhon nu tshol ba la zhugs pa na skye bo'i tshogs dag rong rong por gyur te de nas ring por ma lon par
495a4(rgyud): rgyal pos rgyal bu gzhon nu gnyis rgyang ring po nas 'ong ba mthong ngo / /mthong nas kyang smras pa/ gzhon nu de dag ni 'ong na thams cad ni ma yin te/ kyi hud/ bu dang
495a5(rgyud): bral ba lta zhes bya ba ni sdug bsngal ba'o/ /ji ltar bu dang bral bar gyur na yid ni mi bde ba/ /mi rnams bu rnyed pa ni de ltar dga' ba ma yin no/ /'jig rten na ni gang
495a6(rgyud): dag bu med pa dang shi ba'am/ /mi rnams gang dag bu gson de dag bde ba yin nam ci/ /de nas btsun mo shin tu mya ngan gyis non nas rnga mo gnad du bsnun pa
495a7(rgyud): bzhin du shin tu mi bzad pa'i sgra phyung ngo / /de ltar bu gsum dag ni g.yog gi tshogs bcas te/ /me tog rnams kyis gang ba'i nags khrod zhugs pa las/ /bdag gi
495b1(rgyud): bu dge tha chungs 'ongs par ma gyur na/ /bdag gi snying dang 'dra ba'i tha chungs de ga re/ /de nas de gnyis lhags pa dang rgyal pos bu la dris pa/ khye'u tha chung ga re zhes gzhon nu
495b2(rgyud): gnyis la dris pa dang / de nas mya ngan gyis nyam thag cing mig mchi mas gang ste rkan dang / mchu dang / kha dang / so skams nas cang mi zer ro/ /btsun mos smras pa/ kho mo'i
495b3(rgyud): bu sdug tha chung de ga re/ /kho mo'i snying 'di gsal thug gyur cing / /lus ni mi bzad rab tu gzir gyur te/ /kho mo 'drin pa nyams gyur myur du smros/ /de nas gzhon nu de
495b4(rgyud): gnyis kyis ji ltar gyur pa de zhib tu smras so/ /de thos ma thag tu rgyal po dang / btsun mo myos par 'gyur te myos pa sangs nas snying rje rje skad du ngu zhing phyogs der dong ngo //
495b5(rgyud): de nas rgyal po dang / btsun mos rus pa de dag sha dang / khrag dang / rgyus pa med cing skra phyogs dang / phyogs mtshams su 'thor ba mthong nas shing rlung gis btab pa
495b6(rgyud): bzhin du 'gyel to/ /de nas nye phan dang / blon po dag gis de ltar gyur pa de mthong nas chu dang / rim la ya'i tsan+dan gyi lde gus rgyal po dang / btsun mo'i lus bsil bar
495b7(rgyud): byas so/ /de nas ring zhig lon pa dang / 'du shes rnyed nas rgyal po langs te snying rje rje slad du 'bod pa/ kye ma bu sdug yid 'ong mthong dga' ba/ /'chi bdag dbang du ci phyir de
496a1(rgyud): @#/ /myur song / /'chi bdag ci phyir nga la sngar ma 'ongs/ /nga la sdug bsngal 'di las gzhan mi 'byung / /btsun mo'ang myos pa las sangs nas skra gzhig
496a2(rgyud): cing lag pa gnyis kyis brang brdungs te nya thang la phyung ba bzhin du sa'i steng na 'gre ldog cing ma he be'u stor ba dang / rnga mo rde'u stor ba bzhin du snying rje rje skad du ngu'o/ /kye ma sdug
496a3(rgyud): cing gces pa'i bu ni pad+ma 'di/ /su yis sa yi steng du bshig nas rab tu gtor/ /yid 'ong mig ldan zla 'dra'i bzhin can bdag gi bu/ /bdag gi dgra bo gang gis de ring
496a4(rgyud): sa 'dir bcom/ /kye ma sa 'dir bu mchog bsad mthong na/ /lus 'di ci phyir de ring zhig ma gyur/ /sdug bsngal 'di 'dra mthong yang ma gas pas/ /bdag gi snying 'di
496a5(rgyud): lcags ni yin yang dag / de ring rmi lam du ni bdag gi nu ma 'ga' zhig gis ni ral gris bcad/ /so yang phyung bas de ring bdag gi bu sdug de ni myur du ma rung gyur/ /
496a6(rgyud): bdag gis thi ba'i phrug gu gsum zhig rnyed pa gcig 'dir ji ltar khras khyer bzhin/ /bdag gi bu gsum dag gis bskor ba las kyang gcig ni de ring 'chi bdag khyer/ /
496a7(rgyud): kye ma ho sdig pa can gyi rmi lam de yi 'bras bu grub pa 'di yin no/ /de nas rgyal po dang / btsun mo snying rje rje skad du rnam pa mang por smra zhing rgyan thams cad bkrol nas
496b1(rgyud): skye bo'i tshogs chen po dang lhan cig tu bu'i rus bu la mchod pa byas nas gzhon nu'i rus pa rnams phyogs 'dir bzhag go / kun dga' bo/ de'i tshe de'i dus na rgyal bu gzhon nu
496b2(rgyud): sems can chen po zhes bya bar gyur pa de gzhan zhig yin pa snyam du khyod sems na de de ltar mi blta'o/ /de ci'i phyir zhe na/ nga nyid de'i tshe de'i dus na rgyal bu gzhon nu sems can
496b3(rgyud): chen po zhes bya bar gyur to/ /kun dga' bo/ 'dod chags dang / zhe sdang dang / gti mug las yongs su ma grol ba de'i tshe'ang sems can dmyal ba la sogs pa'i sdug
496b4(rgyud): bsngal las ngas 'gro ba mtha' dag la phan btags nas skyon thams cad dang bral te yang dag par rdzogs par sangs rgyas pa da ltar lta smos kyang ci dgos/ de ltar sems can
496b5(rgyud): re re'i phyir yang sems can dmyal ba rnams su bskal par gnas par spro zhing skye bo 'khor ba las rnam par bsgral lo/ /sems can gyi snying pos shin tu bya dka' ba rnam pa
496b6(rgyud): sna tshogs du mas 'gro ba mtha' dag la phan btags so/ /de nas bcom ldan 'das kyis de'i tshe tshigs su bcad pa 'di dag gsungs so/ /byang chub mchog 'di yongs su
496b7(rgyud): tshol ba na/ /bskal pa mang por ngas ni lus btang ste/ /ji ltar rgyal po dang ni rgyal bur gyur/ /de ltar ngas ni lus rnams yongs su btang / /sngon gyi skye ba rnams ni rjes
497a1(rgyud): @#/ /dran te/ /shing rta chen po zhes bya'i rgyal po byung / /de la bu ni gtong ba che ldan pa/ /sems can che zhes bya ba dam pa yod/ /de la phu bo dag ni gnyis yod
497a2(rgyud): de| |ming ni sgra chen po dang lha chen po/ /dpung tshogs de dag nags tshal stug por dong / /de dag stag mo bkres pas gzir ba mthong / /di la sems can mchog de snying rje
497a3(rgyud): skyes| |stag mo 'di ni bkres skom gzir bas na/ /bdag bu de dag za bar 'gyur 'ong gis/ /de ltar bdag lus da ni gtang bar bya/ /shing rta che bu sems can che/ /stag
497a4(rgyud): mo bkres mthong stag phrug rnams/ /thar bar bya phyir snying rje yis/ /ri ngos gzar nas mchongs pa dang / /sa ni ri dang bcas su gsol/ /bya tshogs rnam mang rnam par
497a5(rgyud): 'thor/ /ri dwags tshogs skrag 'jig rten 'di/ /mun pas thibs por gnas par gyur/ /de yi phu bo sgra chen dang / /de bzhin lha chen de gnyis kyis/ /nags mchog
497a6(rgyud): chen po der bltas na/ /sems can chen po ma rnyed nas/ /shin tu mya ngan zug rngu'i snying / /dran med nags kyi nang na rgyu/ /nu bo de ni yongs tshol zhing / /gdong la mchi
497a7(rgyud): zag nags khrod rgyu/ /sgra chen de bzhin lha chen po/ /rgyal bu gzhon nu de dag gnyis/ /stag mo nyam chung gar nyal ba/ /der ni nye bar song ba dang / /stag mo dang ni stag
497b1(rgyud): phrug gi / stag gi mchu la khrag chags mthong / /sgra dang rus pa cung zad cig /sa la rnam par 'thor ba mthong / /de yi khrag gi thigs pa ni/ /nyung zhig sa la yod par gyur/ /rgyal
497b2(rgyud): po'i bu ni de gnyis kyis/ /khrag chags pa yi sa de mthong / /rab tu brgyal te sa de la/ /'gyel nas yid ni nyams par 'gyur/ /lus rnams la ni rdul gyis gos/ /dran dbang
497b3(rgyud): nyams shing sems kyang myos/ /de dag gi ni 'khor rnams kyang / /snying rjer ngu zhing mya ngan non/ /de dag chus ni rab 'thor zhing / /lag pa sgreng ste ngu zhing gnas/ /de ni
497b4(rgyud): 'gyel ma thag tu yang / /btsun mo gces mchog skyed pa'i ma/ /bud med dag ni lnga brgya dang / /pho brang nang na bder 'dug pa/ /nu sor gnyis ka'i rtse mo nas/ /'o ma
497b5(rgyud): khrag tu 'byung zhing 'dzag / de yi lus dang yan lag kun/ /khab kyis gtsags pa bzhin du tsha/ /snying ni rab tu mya ngan gang / /bu bral mya ngan drag mangs phog /rgyal
497b6(rgyud): po'i gan du nyer song ste/ /mya ngan rab gdungs yid mi dga'/ /snying rje'i sgra yis rab ngu zhing / /rgyal po shing rta che la smras/ /mi dbang rgyal po bdag la gson/ /bdag
497b7(rgyud): lus mya ngan me yis tshig / bdag gi nu sor rtse gnyis nas/ /'o ma khrag tu rab tu 'byung / /bdag lus khab kyis gtsags bzhin tsha/ /bdag gi snying yang gas la thug/
498a1(rgyud): @#/ /ji ltar sdug pa'i bu rnams ni/ /phyin cad mi mthong 'di 'dra'i ltas/ /bdag gi bu rnams de ltar 'tshal/ /thugs rje mdzod de bdag srog stsol/ /de
498a2(rgyud): ring bdag gi rmi lam na/ /thi ba phrug gu gsum rnyed na/ /bdag gi thi ba phrug gu ni/ /sdug cing yid 'ong gang lags pa/ /der ni khra mchis bdag gi ni/ /thi ba phrug gu de
498a3(rgyud): khras 'tshal/ /bdag gi rmi lam de 'dra ba'i/ /mya ngan snying 'dir rab tu zhugs/ /sems ni mya ngan rab gdungs pas/ /bdag ni ring por mi thogs 'gum/ /bdag
498a4(rgyud): gi bu rnams de ltar 'tshal/ /thugs rje ldan pa bdag srog stsol/ /de skad smras nas btsun mo mchog /brgyal nas sa der 'gyel bar gyur/ /dran pa'i dbang po
498a5(rgyud): rnam par nyams/ /sems kyang stor zhing dran pa med/ /btsun mo'i 'khor tshogs thams cad kyang / /snying rje'i skad kyis rab tu du/ /btsun mo dam pa brgyal gyur
498a6(rgyud): te| |sa la 'gyel ba mthong nas ni/ /de ma thag tu rgyal dbang de/ /bu dang bral ba'i mya ngan non/ /blon po dang ni 'khor rnams kyang / /gzhon nu rnams ni btsal phyir
498a7(rgyud): dong | |grong khyer kun gyi skye bo dag / tha dad khyim nas byung zhing 'khod/ /ngu zhing gdong nas mchi ma zag /lam khar sems can che de 'dri/ /gson nam 'on te shi 'am
498b1(rgyud): ci| |sems can chen po de gar song / /bdag cag de ring mthong zhig gam/ /yid 'ong sems can mthong re dga'/ /de'u re mi snyan thos 'gyur zhing / /yul 'dir mya
498b2(rgyud): ngan mi bzad rlung / /sgra mi phyin cing rgyu mtha' yas/ /drag po'i sgrar bcas ldan zhig gam/ /rgyal po shing rta che langs te/ /mya ngan non cing ngu bzhin du/ /btsun mo dam
498b3(rgyud): pa sar 'gyel la/ /bdag nyid chu yi rgyun kyang 'thor/ /ji srid dran rnyed ldan 'gyur pa/ /de srid du ni chu yis gtor/ /bdag bu gum mam gson zhig ces/ /zhum
498b4(rgyud): pa'i yid kyis 'dri bar byed/ /rgyal po shing rta chen po yis/ /btsun mo mchog la 'di skad smras/ /blon po dag dang 'khor rnams kyang / /gzhon nu rnams ni tshol phyir
498b5(rgyud): dong | |khyod ni rab tu yid zhum zhing / /rtag tu mya ngan snying ma byed/ /de ltar shing rta chen po yis/ /btsun mo dam pa spro bsrings te/ /rgyal po pho brang nang byung nas/ /mya
498b6(rgyud): ngan non cing brgyal bzhin du/ /blon po'i tshogs kyis yongs bskor te/ /yid ni rab zhum lus kyang zhan/ /srog chags brgya phrag mang po yang / /ngu zhing mchi ma zag bzhin
498b7(rgyud): rgyug / rgyal pu rnams ni btsal ba'i phyir/ /grong khyer gyi ni mchog nas byung / /rgyal po byung ba mthong nas ni/ /rgyal po'i phyi bzhin kun tu 'brang / /rgyal po shing rta chen po
499a1(rgyud): @#/ /ni| |grong khyer nas byung de ma thag /sdug pa'i bu ni blta ba'i phyir/ /rgod pa'i mig gis phyogs su bltas/ /mgo bregs yan lag khrag sbags
499a2(rgyud): shing | |lus la rdul gyis gos gyur la/ /gdong la mchi zag ngu bzhin du/ /'ong ba'i mi zhig mthong nas ni/ /shing rta chen po'i snying la yang / /rab tu mi bzang mya
499a3(rgyud): ngan gnas/ /ngu zhing gdong la mchi ma zag /lag pa bsgreng ste ngu zhing 'dug /de nas blon po gzhan zhig ni/ /rgyang ring myur du rings par 'ong / /'ongs nas mi dbang
499a4(rgyud): rgyal po ni/ /shing rta che la 'di skad smras/ /mi dbang thugs ngan ma mdzad cig /khyod sras yid du 'ong ba mchis/ /ring por mi thogs khyod kyi gan 'dir ni/ /sras
499a5(rgyud): mchog yid 'ong mchi ba khyod kyis gzigs/ /rgyal po yud tsam lam du zhugs pa dang / /de nas blon po chen po gnyis pa 'ongs/ /rdul chags dri ma can gyi
499a6(rgyud): gos gyon cing / /mchi ma'i gdong gis rgyal la 'di skad ces/ /rgyal po chen po khyod kyi sras gnyis ni/ /mya ngan me yis rab tu gdungs shing gnas/ /rgyal po
499a7(rgyud): khyod kyi sras mchog gcig mi gda'/ /sems can chen po mi rtag nyid kyis zin/ /stag mo bu byung ring bor ma lon pa/ /rang gi bu rnams za bar 'dod pa mthong / /
499b1(rgyud): de dag la ni gzhon nu sems can ches/ /snying rje chen po ldan pas sems bskyed nas/ /byang chub tu ni smon lam che btab pa/ /sems can thams cad bdag gis dgrol
499b2(rgyud): bar bya/ /byang chub zab mo rgya chen 'dod pa la/ /ma 'ongs dus na bdag gis reg par bya/ /sems can chen po ri ngos gzar nas mchongs/ /stag mo bkres pas non pa de
499b3(rgyud): langs te/ /yud tsam gyis ni lus la sha med byas/ /rgyal po'i bu ni rus pa nyi tshe lus/ /ma rungs pa yi tshig ni de thos nas/ /rgyal po shing rta chen po brgyal gyur te/ /sa
499b4(rgyud): la 'gyel nas sems kyang stor bar gyur/ /mya ngan me ni shin tu mi bzad 'bar/ /'khor dang blon po snying rje'i skad kyis ni/ /ngu zhing mya ngan non bzhin de dag kyang / /chus
499b5(rgyud): 'thor lag pa bsgreng ste rab tu ngu / /blon po gsum pas rgyal la smras pa ni/ /bdag gis de ring gzhon nu gnyis po dag /nags chen de na rab tu brgyal gyur cing / /sa
499b6(rgyud): la 'gyel te sems kyang stor mthong nas/ /dran pa rnyed de langs kyi bar du ni/ /bdag cag rnams kyis chab kyis rab tu gtor/ /phyogs bzhi dag nas kun nas 'bar
499b7(rgyud): bar mthong / /yud tsam 'greng nas slar yang sa la 'gyel/ /snying rje'i skad kyis smre sngags rab tu 'don/ /rtag par lag pa bsgreng ste gnas nas ni/ /nu bo de yi bsngags
500a1(rgyud): @#/ /pa rab tu brjod/ /rgyal po de ni rab tu sems zhum zhing / /bu bral mya ngan non nas sems kyang 'khrugs/ /mya ngan rab tu gdungs shing smre sngags
500a2(rgyud): 'don/ /rgyal po de ni 'di snyam yongs su sems/ /bdag bu sdug cing yid 'ong gcig po ni/ /sems can chen po mi rtag nyid kyis zin/ /bdag gi bu ni gnyis
500a3(rgyud): po de dag kyang / /mya ngan me yis srog ni zad 'ong gis/ /'di ltar bdag ni myur du der dong la/ /mthong na dga' ba'i bu dag blta bar byas/ /bzhon pa mgyogs pas
500a4(rgyud): rgyal po'i pho brang gi / rgyal po'i khab tu myur du bkri bar bya/ /de dag rnams ni bskyed pa'i ma yi snying / /mya ngan me yis gas par 'gyur du 'ong / /bu gnyis mthong
500a5(rgyud): nas zhi ba thob 'gyur te/ /srog dang bral bar 'gyur ba ma yin no/ /rgyal po blon po'i tshogs kyis yongs bskor nas/ /glang chen zhon te bu rnams blta phyir song / /
500a6(rgyud): bu gnyis snying rje'i skad kyis rab ngu zhing / /nu bo'i ming 'bod lam nas 'ong ba mthong / /rgyal pos bu de gnyis ni khrid nas su/ /rab tu ngu zhing khyim du song nas
500a7(rgyud): ni| |de yis skyen par la gor myur du yang / /btsun mo la ni rang gi bu rnams bstan/ /shAkya thub pa de bzhin gshegs pa dang / /sngon gyi rgyal po shing rta chen po
500b1(rgyud): yi| |bu de sems can chen po mchog gyur cing / /gang gis stag mo bde bar byas pa yin/ /rgyal po'i dbang po dam pa zas gtsang ni/ /shing rta che zhes bya ba'i rgyal por gyur
500b2(rgyud): btsun mo'ang btsun mo dam pa sgyu mar gyur/ /sgra chen po ni byams par gyur pa yin/ /rgyal bu lha chen po yang de bzhin du/ /de ni 'jam dpal gzhon nur gyur pa yin/ /stag
500b3(rgyud): mor gyur pa skye dgu'i bdag mo che/ /stag phrug rnams ni dge slong lnga por gyur/ /de nas rgyal po shing rta chen po dang / btsun mos snying rje bar smre sngags rnam pa mang po bton
500b4(rgyud): n as rgyan thams cad bkrol te skye bo'i tshogs chen po dang lhan cig tu bu'i rus pa la mchod pa byas nas sems can chen po de'i rus pa de dag sa phyogs 'di nyid du bzhag ste
500b5(rgyud): rin po che sna bdun gyi mchod rten 'di byas so/ /sems can chen po 'dis stag mo la lus yongs su btang nas lus yongs su btang ba 'dis phyis ma 'ongs pa'i dus bskal pa
500b6(rgyud): bgrang ba las shin tu 'das pa rnams su'ang sems can rnams la sangs rgyas kyi mdzad pa bya'o/ /zhes smon lam 'di skad btab bo/ /bstan pa 'di bshad pa na lha dang
500b7(rgyud): mir bcas pa'i skye dgu'i sems can grangs med dpag tu med pa dag bla na med pa yang dag par rdzogs pa'i byang chub tu sems bskyed do/ /mchod rten 'di 'dir bstan
501a1(rgyud): @#/ /pa'i rgyu ni 'di yin no/ /rkyen ni 'di yin no/ /mchod rten de'ang sangs rgyas kyi byin gyi rlabs kyis sa de nyid kyi nang du zhugs so/ /gser 'od dam pa
501a2(rgyud): mdo sde'i dbang po'i rgyal po las/ stag mo la lus yongs su btang ba'i le'u zhes bya ba ste bco brgyad pa'o// //de nas byang chub sems dpa' brgya
501a3(rgyud): stong phrag du ma de dag de bzhin gshegs pa gser dang / rin po che'i 'byung gnas gdugs brtsegs ga la ba der song ste phyin nas bcom ldan 'das de bzhin gshegs
501a4(rgyud): pa gser dang / rin po che'i 'byung gnas gdugs brtsegs kyi zhabs la mgo bos phyag btsal te phyogs gcig tu 'khod do/ /phyogs gcig tu 'khod nas kyang byang
501a5(rgyud): chub sems dpa' brgya stong phrag du ma de dag gis thal mo sbyar te de bzhin gshegs pa gser dang / rin po che'i 'byung gnas gdugs brtsegs de la tshigs su bcad
501a6(rgyud): pa 'di dag gis mngon par bstod do/ /rgyal ba'i sku mdog btso ma'i gser 'dra ste/ /sku lus gser gyi mdog tu rnam par gda'/ /gser gyi ri dbang lta bu'i
501a7(rgyud): gser gyi mdog / thub pa pad+ma dkar po gser mdog can/ /bzang po'i mtshan gyis sku lus rab tu brgyan/ /dpe byad sna tshogs bzang pos sku lus spras/ /gser gyi
501b1(rgyud): 'od ltar mdzes pa rnam par 'bar/ /shin tu dri med zhi ba ri dbang 'dra/ /tshangs pa'i sgra dang sgra snyan tshangs pa'i dbyangs/ /seng ge'i sgra dang 'brug sgra bsgrags pa'i dbyangs//
501b2(rgyud): yan lag drug cu bsgrags sgra dri med sgra/ /rgyal dbyangs rma bya ka la ping ka'i sgra/ /shin tu dri med dri bral gzi 'od mdzes/ /rgyal ba bsod nams brgya pa'i mtshan gyis brgyan
501b3(rgyud): mkhyen pa'i rgya mtsho dri med dri bral mchog / rgyal ba yon tan kun ldan ri rab 'dra/ /sems can rnams la phan pa thugs brtse mchog /'jig rten dag na bde ba sbyin pa'i
501b4(rgyud): mchog / rgyal ba dam pa'i don rnams ston pa ste/ /mya ngan 'das pa'i bde la 'dzud pa lags/ /'chi ba med pa'i bde ba stsol ba ste/ /rgyal ba bdud rtsi'i chos ni rab tu
501b5(rgyud): ston| |'chi ba med pa'i grong khyer 'dzud pa ste/ /bde ba kun gyi 'byung gnas bde ba'i gnas/ /rgyal bas 'gro ba sdug bsngal thar bar mdzod/ /sdug bsngal rgya mtsho
501b6(rgyud): las ni skye dgu sgrol/ /zhi ba'i lam la skye dgu rab tu 'dzud/ /skye dgu rnams la bde ba kun stsol ba/ /khyod la dpe ni bgyi bar mi nus te/ /de snyed 'dren pa'i yon
501b7(rgyud): tan ye shes mtsho/ /srog chags kun la khyod kyi thugs rje dang / /byams pa'i stobs dang thabs dang brtson 'grus dang / /khyod kyi yon tan ye shes rgya mtsho las/ /
502a1(rgyud): @#/ /bskal pa bye ba stong phrag mang por yang / /yon tan thigs pa gcig tsam rab bstan par/ /lhar bcas 'gro ba'i nang na nus ma mchis/ /yon
502a2(rgyud): tan mtsho las yon tan thigs blangs te/ /de ltar bdag gis mdor bsdus cung zad bshad/ /bdag gis bsod nams gang bsags de yis ni/ /sems can de
502a3(rgyud): dag byang chub mchog reg shog/ gser 'od dam pa mdo sde'i dbang po'i rgyal po las/ byang chub sems dpa' thams cad kyis bstod pa'i le'u zhes bya ba ste bcu dgu
502a4(rgyud): pa'o/ / //de nas byang chub sems dpa' mdzes pa'i tog stan las langs te bla gos phrag pa gcig tu gzar nas pus mo g.yas pa'i lha nga sa la
502a5(rgyud): btsugs te bcom ldan 'das ga la ba de logs su thal mo sbyar ba btud nas tshigs su bcad pa 'di dag gis bcom ldan 'das la mngon par bstod do/ /thub dbang
502a6(rgyud): khyod ni bsod nams brgya pa'i mtshan/ /dpal stong mdzes pa'i yon tan rnams kyis brgyan/ /kha dog rgya chen mchog tu zhi ba ston/ /nyi ma stong ltar 'od ni rnam par
502a7(rgyud): 'phro/ /'od zer du ma 'bar bas 'od kyis khyab/ /kha dog sna tshogs dang bas rin chen 'dra/ /sngon po dkar po gser 'od bai DUR+ya/ /zangs dang skya rengs shel gyi
502b1(rgyud): 'od lta bus/ /rdo rje ri dbang ri rab thal mdzad cing / /zhing rnams bye ba du mar snang mdzad de/ /sdug bsngal mi bzad drag po zhi bar mdzad/ /bde ba mchog gis sems can tshim par
502b2(rgyud): mdzad/ /mdog dang dbang po gsal bag blta na mdzes/ /gzugs bltas mi ngoms spyi bos blta na dga'/ /rma bya'i mdog 'dra'i dbu skra rnam par mdzes/ /bung ba mang pos
502b3(rgyud): gang ba'i 'od dang 'dra/ /thugs rje rnam dag yon tan rnams kyis brgyan/ /ting 'dzin byams pa bsod nams dam pa bsags/ /dpe byad bzang dang kha dog sna tshogs ldan/ /
502b4(rgyud): ting 'dzin byang chub yan lag yon tan brgyan/ /khyod ni rab tu tshim mdzad phan pa mdzad/ /bde mdzad bde ba kun gyi 'byung gnas 'byung / /yon tan zab mo sna tshogs rnams
502b5(rgyud): kyis brgyan/ /zhing rnams bye ba dag tu lhang nge ste/ /me yi 'od ltar 'od zer rnams kyis mdzes/ /ji ltar nam mkhar nyi dkyil rdzogs pa bzhin/ /ri rab lta bur yon tan
502b6(rgyud): kun ldan par/ /'jig rten khams rnams kun tu rab tu gda'/ /ba zho ku mu da dung zla 'dra zhing / /kha ba'i mdog dang dkar po bzang 'dra ba'i/ /tshems kyi phreng bas khyod
502b7(rgyud): kyi zhal mdzes pa/ /ngang pa'i rgyal po bar snang ji bzhin no/ /khyod kyi zhi zhal mtshams nas zla ba 'dra/ /g.yas su 'khyil zhing khong chud 'dra ba lags/ /bai DUR+ya 'dra'i
503a1(rgyud): @#/ /spu 'od dkar rnams kyis/ /nam mkha'i dkyil na nyi ma lta bur mdzes/ /gser 'od dam pa mdo sde'i dbang po'i rgyal po las/ de bzhin gshegs pa
503a2(rgyud): thams cad la bstod pa'i le'u zhes bya ba ste nyi shu pa'o/ / //de nas rigs kyi lha mo byang chub yang dag par bsdus pas de'i tshe tshigs su bcad pa 'di dag
503a3(rgyud): gis bcom ldan 'das la bstod pa/ rnam par dag pa'i chos la spobs pa'i blo mnga' ba/ /las ngan lam dang bral ba'i bdag nyid blo mnga' zhing / /srid dang srid min
503a4(rgyud): mkhyen pa rnam dag blo mnga' ba/ /sangs rgyas rnam dag blo mnga' ba la phyag 'tshal lo/ /kye ma'o kye ma'o sangs rgyas gzi brjid mtha' yas te/ /kye ma'o kye ma'o rgya mtsho dang
503a5(rgyud): ni ri rab 'dra/ /kye ma'o kye ma'o sangs rgyas spyod yul mtha' yas te/ /u dum wA ra'i me tog bzhin du shin tu dkon/ /sems can dag ni thams cad rjes su gzung slad
503a6(rgyud): du| |gang gis mdo sde dam pa 'di 'dra rab gsungs pa/ /mi dbang nyi ma shAkya'i dbang po'i rigs kyi tog /kye ma'o kye ma'o de bzhin gshegs pa thugs rje ldan/ /de
503a7(rgyud): bzhin gshegs pa shAkya'i thub pa dbang po zhi/ /zhi ba'i dam pa zhi ba'i grong khyer rab tu zhugs/ /ting 'dzin zab cing zhi la rdul dang bral ba ni/ /rgyal ba sangs rgyas
503b1(rgyud): spyod yul der yang rab tu zhugs/ /de ltar nyan thos rnams kyi lus ni stong pa ste/ /rkang gnyis dam pa rnams kyi gnas pa'ang stong pa lags/ /chos rnams de dag thams cad
503b2(rgyud): rang bzhin stong lags na/ /sems can rnams ni stong pa'i bdag nyid ma 'tshal to/ /rtag pa ther zug tu ni rgyal ba dran par bgyid/ /rgyal ba mthong bar yang ni rtag tu mya ngan
503b3(rgyud): bgyid/ /rdzogs pa'i sangs rgyas nyi ma mthong bar bgyid slad du/ /rtag par yang ni smon lam rab tu 'debs par bgyid/ /bdag ni rtag tu dog sar pus mo btsugs nas su//
503b4(rgyud): rgyal ba'i gzugs kyis skom pa'i mya ngan rab tu sems/ /'dren pa'i slad du snying rje'i skad kyis ngu bar bgyid/ /bdag ni bde bar gshegs pa mthong bar rab tu skom/ /mya
503b5(rgyud): ngan me yis kun tu rab tu 'bar bar gyur/ /mthong ba'i chu bsil bdag la rtag par stsal du gsol/ /bdag ni khyod kyi gzugs la blta bas rab tu skom/ /thugs rje'i char
503b6(rgyud): gyis bdag la rab tu sim par mdzod/ /'dren pa khyod kyis bdag la thugs rje mdzad du gsol/ /zhi ba'i gzugs mthong ba ni bdag la stsal du gsol/ /khyod ni lha dang
503b7(rgyud): bcas pa'i 'gro ba skyob pa ste/ /'di ltar nyan thos rnams kyi lus ni stong pa lags/ /sems can thams cad dag ni rmi lam rang bzhin te/ /nam mkha' 'dra zhing nam mkha'i
504a1(rgyud): @#/ /ngo bo nyid kyang lags/ /sgyu ma smig rgyu dang ni chu yi zla ba 'dra/ /'dren pa khyod kyis ston pa tshe dang ldan pa lags/ /de nas bcom ldan 'das gdan
504a2(rgyud): las bzhengs te tshangs pa'i sgra dbyangs kyis bka' stsal pa/ rigs kyi lha mo khyod legs so/ /khyod yang legs so/ /bcom ldan 'das kyis de skad ces bka' stsal
504a3(rgyud): nas rigs kyi lha mo byang chub yang dag par bsdus pa dang / lha mo chen mo dbyangs can la sogs pa lha yi bu mo de dag thams cad dang / lha mo chen mo dpal la la sogs pa
504a4(rgyud): lha mo'i tshogs de dag thams cad dang / rnam thos kyi bu la sogs pa lha'i rgyal po de dag thams cad dang / thams cad dang ldan pa'i 'khor de dag dang / lha dang / mi
504a5(rgyud): dang | lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /gser 'od dam pa mdo sde'i dbang
504a6(rgyud): po'i rgyal po las/ mjug sdud pa'i le'u zhes bya ba ste nyi shu rtsa gcig pa'o// //'phags pa gser 'od dam pa mdo sde'i dbang po'i rgyal po zhes bya ba
504a7(rgyud): theg pa chen po'i mdo rdzogs so/ / //rgya gar skad du/ mahA sa ha sra bra marda na sU tra/ bod skad du/ stong chen mo rab tu 'joms pa zhes bya ba'i mdo/
504b1(rgyud): sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na/ bya rgod phung po'i
504b2(rgyud): ri'i lho phyogs kyi ngos sangs rgyas kyi spyod yul shing ljon pa rab tu snang ba'i nags tshogs na dge slong gi dge 'dun chen po stong nyis brgya lnga bcu la/ 'di lta ste/ tshe dang ldan pa
504b3(rgyud): shA ri'i bu dang / tshe dang ldan pa maud+gal gyi bu chen po dang / tshe dang ldan pa 'od srung chen po dang / tshe dang ldan pa ga ya 'od srung dang / tshe dang ldan pa chu klung 'od srung dang / tshe
504b4(rgyud): dang ldan pa cang shes kauN+Di n+ya dang / tshe dang ldan pa dga' byed dang / tshe dang ldan pa kA t+ya'i bu chen po dang / tshe dang ldan pa bak+ku la dang / tshe dang ldan pa rlangs pa dang / tshe dang ldan
504b5(rgyud): pa gsus po che dang / tshe dang ldan pa ngag dbang dang / tshe dang ldan pa rta thul dang / tshe dang ldan pa rab 'byor dang / tshe dang ldan pa lag bzang dang / tshe dang ldan pa ma 'gags
504b6(rgyud): pa dang / tshe dang ldan pa lteng rgyas 'od srung dang / tshe dang ldan pa nam gru nas tshe dang ldan pa kun dga' bo'i bar de la sogs pa'i dge slong stong nyis brgya lnga bcu'i dge slong gi
504b7(rgyud): dge 'dun chen po dag dang thabs gcig tu bzhugs so/ /de'i tshe bcom ldan 'das dge slong gi dge 'dun dang bcas pa la lus 'phags mo'i bu yul ma ga d+hA'i rgyal po ma
505a1(rgyud): @#/ /skyes dgras na bza' dang / bshos dang / gzims cha dang / bsnyun gyi gsos sman dang / yo byad rnams kyis bkur bstir byas/ bla mar
505a2(rgyud): byas| bsti stang du byas/ mchod par byas so/ /yang de'i tshe sa yang cher g.yos par gyur/ sprin 'dus pa chen po'ang byung / dus ma yin pa'i rlung dang / ser ba
505a3(rgyud): chen po dang / sprin chen po las char pa chen po'ang 'bab par gyur/ 'brug kyang di ri ri zer/ glog kyang byung / phyogs bcu'ang 'khrugs par gyur to/ /mun
505a4(rgyud): pa mun nag chen po'ang byung ste skar ma rnams kyang mi snang / nyi ma dang / zla ba rnams kyang 'od dang mi ldan par gyur te lhan ner ma yin lhang der ma yin zhing 'od
505a5(rgyud): mi gsal bar gyur to/ /de nas yangs pa can gyi grong khyer chen por 'jigs pa de dag byung ba dang / yangs pa can gyi li tsa bI kha cig gis grong gzhan dang /
505a6(rgyud): grong khyer gang yin pa de dag gdon 'byung pos btab par gyur/ grong gi gzhon nu rnams dang / rtsis mkhan rnams dang / blon po dang / blon po chen po dang /
505a7(rgyud): 'khor na gnas pa dang / bran pho dang / bran mo dang / las byed pa dang / mngag pa dang / g.yog kha cig kyang gdon 'byung pos btab par gyur/ yul yangs
505b1(rgyud): pa can gyi ljongs kun gyi dge slong dang / dge slong ma dang / dge bsnyen dang / dge bsnyen ma rnams kyang 'jigs skrag dngangs te skyi bung zhes byed nas kha gnam du bltas te
505b2(rgyud): du 'bod cing sangs rgyas dang / chos dang / dge 'dun la phyag 'tshal/ bram ze dang / khyim bdag gang dag sangs rgyas kyi bstan pa la mngon par ma dad pa'i bram ze
505b3(rgyud): dang | khyim bdag de dag kha cig ni tshangs pa la phyag 'tshal/ kha cig ni brgya byin la/ kha cig ni 'jig rten skyong ba rnams la phyag 'tshal/ kha cig ni dbang phyug
505b4(rgyud): chen po dang / nor bu bzang po dang / gang ba bzang po dang / 'phrog ma dang / nyi ma dang / zla ba dang / gza' dang / skar ma dang / ri dang / nags tshogs dang / sman
505b5(rgyud): dang | shing ljon pa dang / klung dang / lteng ka dang / mtshe'u dang / rdzing bu dang / rdzing dang / mchod rten gyi gnas na gnas pa dag la phyag 'tshal zhing bdag
505b6(rgyud): c ag 'di 'dra ba'i gnod pas 'jigs pa'i gnas nas ji ltar thar bar 'gyur snyam du sems shing 'khod pa dag bcom ldan 'das kyis mi las 'phags pa'i
505b7(rgyud): spyan rnam par dag pas gzigs so/ /de nas bcom ldan 'das kyis rdzu 'phrul mngon par 'du mdzad pa mngon par 'du mdzad pas stong gsum gyi stong chen po'i
506a1(rgyud): @#/ /'jig rten gyi khams dbyangs kyis go bar gyur nas lha dang / mi dang / lha ma yin du bcas pa'i 'jig rten dad par gyur te 'dus par gyur pa
506a2(rgyud): rnam pa de lta bu'i rdzu 'phrul mngon par 'du mdzad pa/ mngon par 'du mdzad do/ /de nas mi mdzad kyi bdag po tshangs pa dang / tshangs ris kyi lha rnams dang / lha
506a3(rgyud): rnams kyi dbang po brgya byin dang / sum cu rtsa gsum gyi lha rnams dang / rgyal po chen po bzhi dang / rgyal chen bzhi'i ris kyi lha rnams dang / gnod sbyin gyi sde
506a4(rgyud): dpon nyi shu rtsa brgyad dang / gnod sbyin chen po stobs po che sum cu rtsa gnyis dang / 'phrog ma bu dang bcas 'khor dang bcas pa kha dog 'phags pa dag nub mo 'das
506a5(rgyud): pa dang / dag pa lta bu'i bya rgod phung po'i ri la bdag gi kha dog dang mthus snang ba chen pos snang bar byas te bcom ldan 'das ga la ba der dong nas phyin pa dang /
506a6(rgyud): bcom ldan 'das kyi zhabs la mgo bos phyag btsal te phyogs gcig tu 'khod nas tshig gcig dbyangs gcig ngag gcig tu bcom ldan 'das la tshigs
506a7(rgyud): su bcad de mngon par bstod pa/ shin tu 'bar ba'i gser dang 'dra/ /zla ba nya ba'i 'od dang mtshungs/ /dpal ldan rnam thos bu bzhin brtan/ /rin chen
506b1(rgyud): rnams kyis 'byung gnas legs/ /seng+ge glang chen 'dra ba'i 'gros/ /glang chen myos pa bzhin du gnon/ /gser gyi ri bo dang yang mtshungs/ /dzam+bu gling gi gser rgyan
506b2(rgyud): 'dra| |skar ma rnams kyis yongs bskor ba'i/ /nam mkha'i zla ba dri med bzhin/ /nyan thos dge 'dun rnams kyi dbus/ /mtshan rnams kyis ni brgyan par gyur/ /lha
506b3(rgyud): dang bcas pa'i 'jig rten 'di/ /thub pa la ni skyabs su mchi/ /mi rnams la ni phan pa'i phyir/ /srung ba dus su nye bar gnas/ /sangs rgyas snga mas bshad pa yi/ /stong
506b4(rgyud): chen rab 'joms mdo sde 'di/ /khor khor yug ri mtha'i bar/ /mtshams gcod pa yi dam pa lags/ /phyag 'tshal skyes bu dpa' khyod la/ /phyag 'tshal skyes bu mchog khyod
506b5(rgyud): la| |chos kyi rgyal po thub chen la/ /thal mo sbyar te phyag 'tshal lo/ /de nas bcom ldan 'das kyis yud tsam cig cang mi gsung bar dgongs nas rgyal po chen po dag la
506b6(rgyud): bka' stsal pa/ rgyal po chen po dag /gang khyed kyi 'khor nga'i 'khor la 'tshe bar sems pa de ni tshul ma yin no/ /de ci'i phyir zhe na/ mi'i 'jig rten 'dir sangs rgyas
506b7(rgyud): byung ba dang / chos legs par gsungs pa dang / dge 'dun legs pa sgrub pa de la sa bon 'di btab na sangs rgyas bcom ldan 'das rnams dang / rang sangs rgyas
507a1(rgyud): @#/ /rnams dang / dgra bcom pa rnams dang / nyan thos rnams 'jig rten du 'byung bar 'gyur/ de la 'jig rten de dag gis dge ba'i rtsa ba
507a2(rgyud): bskyed nas lha'i ris sum cu rtsa gnyis las lha'i ris gang yang rung ba dag tu skye bar 'gyur/ rgyal po dag kyang dmag rnam bzhi dang ldan pa nas gling bzhi la dbang ba'i
507a3(rgyud): 'khor los bsgyur ba'i rgyal por 'gyur ro/ /rgya mtsho la thug pa'i sa'i dkyil 'khor chen por chos kyi rgyal srid byed par 'gyur te de dag la'ang bu dpa' ba/ rtul
507a4(rgyud): phod pa| yan lag mchog gi gzugs dang ldan pa/ tshan po che'i stobs kyi shugs bdog pa/ pha rol gyi sde rab tu 'joms pa/ rin po che sna bdun dang ldan pa
507a5(rgyud): stong 'byung bar 'gyur ro/ /de bas na 'jig rten 'dir rnam pa 'di lta bu 'byung bar 'gyur bar khyed snying las chung dus gnas pas gnas par gyis shig /de nas
507a6(rgyud): r gyal po chen po rnam thos kyi bu stan las langs te bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la ba de logs
507a7(rgyud): su thal mo sbyar ba btud de bcom ldan 'das la 'di skad ces gsol to/ /bcom ldan 'das/ bdag cag la grong dang / skyed mos tshal dang / gzhal med khang dang /
507b1(rgyud): khang pa brtsegs pa dang / bsil khang dang / sgo khang dang / rta babs dang / skar khung dang / dar gyi lda ldi bzang zhing mdzes pa rnam pa sna tshogs dang ldan pa dang / dril bu dang /
507b2(rgyud): mu tig gi dra bas yongs su bskor ba dang / pog phor nas bdug pas bdugs pa dang / me tog gis gtor ba'i khyim dang / gnas dang / khang pa chen po dag mchis te der
507b3(rgyud): bdag cag bud med brgya phrag stong dag gis yongs su bskor cing 'dod pa'i yon tan lnga tshangs par spyod pa dang ldan par gyur nas gnas te/ btsun pa bcom ldan 'das
507b4(rgyud): bdag cag rab tu myos pas bag ma mchis par gnas pas gnas pa na 'khor zas dang / skom tshol du phyogs bcu kun tu 'byer zhing skyes pa dang / bud med dang / khye'u
507b5(rgyud): dang / bu mo dang / btsas ma thag pa dang / dud 'gro'i skye gnas su gtogs pa'i srog chags rnams kyi mdangs 'phrog/ 'tshe bar bgyid/ bgegs bgyid/ 'gum
507b6(rgyud): par bgyid/ gsod par bgyid/ srog dang bral bar bgyid de btsun pa bcom ldan 'das kyi spyan sngar bdag cag gis 'khor bzhi'i mdun du bdag cag gi 'khor gyi
507b7(rgyud): tshul gyi mtshan ma bstan par bgyi'o/ /gang gi 'khor gyi gdon byung ba der rgyal po chen po de'i gzugs mchod rten dang bcas pa chen po bgyis te nad pas rgyal po chen po
508a1(rgyud): @#/ /de'i ming nas dbyung zhing dri sna tshogs kyis rang gi lag nas bdug par 'gyi'o/ /des sa la me tog bsil ma bkram ste zhugs mar bsal mchod
508a2(rgyud): rten de la mchod par bgyi'o/ /btsun pa bcom ldan 'das/ bdag gi 'khor gnod sbyin gyi gdon gyis btab pa'i tshul gyi mtshan ma ni 'di lta bu lags te/ phyi phyir
508a3(rgyud): rgod cing 'jigs par 'gyur/ /smra bar bgyid cing khro bar 'gyur/ /de ni gnyid kyang log par 'gyur/ /yang na shin tu na bar 'gyur/ /rtag tu gyen du blta bar
508a4(rgyud): 'gyur/ /skar ma dag la snyegs par bgyid/ /nub mo shin tu dga' bar 'gyur/ /rtag tu 'dar zhing sgra 'byin te/ /de la sngags kyi tshig mchis kyi/ /'jig
508a5(rgyud): rten mgon po bdag la gson/ /s+yAd ya the dan/ sid+d+he su sid+d+he/ sa twe a re/ a re Na/ ba le/ mahA ba le/ dzam+b+he/ dzi Ti le/ a kha ne/ ma kha ne/ kha kha ni/ kha
508a6(rgyud): raT+Te| khar rga le/ ha ri ping+ga le/ ti ming+gi le ti ming+gi le/ ti ming+gi li ni mang+ga le swA hA/ bdag gi sngags kyi tshig rnams grub par gyur cig /rgyal po chen po rnam
508a7(rgyud): thos kyi bu'i ming dang / stobs dang / dbang phyug dang / byin gyis bdag dge bar gyur cig swAhA/ de nas rgyal po chen po yul 'khor srung stan las langs te bla
508b1(rgyud): g os phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar nas bcom ldan 'das la 'di skad ces gsol
508b2(rgyud): to| |bcom ldan 'das/ bdag gi 'khor dri za'i gdon gyis btab pa'i tshul gyis mtshan ma ni 'di lta bu lags te/ glu len cing ni bro rdung ste/ /rgyan rnams la yang
508b3(rgyud): dga' bar bgyid/ /brkam pa ma mchis mang par smra/ /rgod par bgyid cing khro bar 'gyur/ /skom par 'gyur la mig dmar te/ /rtag tu rims kyis 'debs par
508b4(rgyud): bgyid/ /mig kyang 'byed par mi bgyid de/ /rgyab kyis phyogs shing nyal bar bgyid/ /de la sngags kyi tshig mchis kyi/ /'jig rten mgon po bdag la gson/ s+yAd
508b5(rgyud): ya the dan/ a khe/ na khe/ bi na khe/ ban+d+he/ ba rAng+ge/ tsa pa le/ ba khe/ ba kha ne/ ba kha ne/ a bi ni/ na lo ni/ ba hu le/ b+ha khe/ b+ha gan+da le/ ba she ba sha brti ni
508b6(rgyud): swAhA| rgyal po chen po yul 'khor srung gi ming dang / stobs dang / dbang phyug dang / byin gyis bdag gdon thams cad las thar bar gyur cig swAhA/ de nas rgyal
508b7(rgyud): po chen po 'phags skyes po stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la ba der logs
509a1(rgyud): @#/ /su thal mo sbyar nas bcom ldan 'das nyid la phyag 'tshal zhing 'di skad ces gsol to/ /bcom ldan 'das/ bdag gi 'khor yi dwags grul
509a2(rgyud): bum gyis zin pa'i tshul gyis mtshan ma ni 'di lta bu lags te/ shin tu skom pas 'debs par gyur/ /g.yeng bas btab cing blta bar 'gyur/ /bzhin yang dmar
509a3(rgyud): por gda' bar 'gyur/ /bskums nas sa la nyal bar 'gyur/ /kha dog ngan cing lus kyang skem/ /skra dang se mo ring ba ste/ /dri ma can la dri mi bda'/ /brdzun
509a4(rgyud): dang kyal pa smra bar bgyid/ /de la sngags kyi tshig mchis kyi/ /'jig rten mgon po bdag la gson/ /s+yAd ya the dan/ kha kha kha mi/ kha la ne/ kha la mi/ kha rA li/
509a5(rgyud): kha ra li/ ka ra khe/ ka shi ne/ ka ra Te/ kA li/ kA mi ni/ bi ba la/ bi d+he ya sha ni sa pa ba te/ sha ma sha ma ni swAhA/ rgyal po chen po 'phags skyes po'i ming dang /
509a6(rgyud): stobs dang / dbang phyug dang / byin gyis bdag gi gdon dang / gnod pa thams cad zhi bar gyur cig swAhA/ de nas rgyal po chen po mig mi bzang stan las
509a7(rgyud): l angs te bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar nas bcom ldan
509b1(rgyud): 'das nyid la phyag 'tshal zhing 'di skad ces gsol to/ /bcom ldan 'das/ bdag gi 'khor klu 'dab bzang gi gdon gyis btab pa'i tshul gyi mtshan ma ni 'di lta bu
509b2(rgyud): lags te/ skyigs bus 'debs shing dbugs kyang 'byin/ /de bzhin dbugs kyang grang bar 'gyur/ /rdul zhing dbu ba kha chu 'byung / /phyi phyir gnyid kyang log par
509b3(rgyud): 'gyur/ /kha dog ldan zhing dpa' ba ste/ /de bzhin 'dar zhing rgyug par 'gyur/ /sen mo dag kyang ston par bgyid/ /dog sar mchis shing ngu bar bgyid/ /de la
509b4(rgyud): sngags kyi tshig mchis kyi/ /'jig rten mgon po bdag la gson/ /s+yAd ya the dan/ kra ka mi/ kra ga ma ni/ kra ga se/ kru gra she/ kra kra/ sha mi/ kru shru mi kru shru mi/
509b5(rgyud): kruk+ke/ krug klu ma/ kru ge /a ga le/ nA ga le/ sa ma ga le/ ku hu me/ gu me/ a la ke/ ka lu ke/ ka la ma le/ ga la le/ i ri mi re/ d+hi re/ a ru ga ba ti swAhA/
509b6(rgyud): rgyal po chen po mig mi bzang gi ming dang / stobs dang / byin gyis bdag dge bar gyur cig swAhA/ de nas bcom ldan 'das kyis de'i tshe 'khor thams cad mdun du seng
509b7(rgyud): ge'i sgra bsgrags pa/ nga ni stobs bcu dang ldan zhing mi 'jigs pa bzhis 'jigs pa med pa ste 'khor gyi nang du seng ge sgra khyu mchog lta bu rgya chen po yang dag par bsgrags
510a1(rgyud): @#/ /so| |tshangs pa'i 'khor lo bskor ro/ /sde dang mthu dang bzhon bcas pa'i/ /bdud kyang gcig gis rab tu btul/ /sems can thams cad bsrung
510a2(rgyud): ba'i phyir/ /rig sngags thams cad nga la nyon/ /s+yAd ya the dan/ a sang ge/ khaD+ga ba te/ ba la ba te/ ba la nir+g+ho She/ shU re/ shU ra d+ha re badzra sa me/ badzra ga me/ badzra
510a3(rgyud): d+ha re/ stam+b+he/ dzaM b+he/ dr-i D+ha sA re/ bi ra dze/ bi g+ho She/ ba rA gra prAp+te/ a ra Ne/ a ra Ne d+harma yuk+te/ di shi bi g+hu Sh+Te swAhA/ de bzhin gshegs pa'i mtshan dang /
510a4(rgyud): stobs dang / dbang phyug dang / byin gyis bdag dge bar gyur cig swAhA/ phyogs bzhi'i 'jig rten skyong ba dag /sangs rgyas kyi ni gsung thos nas/ /'jigs
510a5(rgyud): dang skrag dang dngangs gyur te/ /thal mo sbyar nas 'khod par gyur/ /'byung po'i tshogs ni lhags pa rnams/ /sdangs 'khrugs rod rod por gyur nas/ /phyogs
510a6(rgyud): bcur rab tu 'byer byed cing / /sgra bo che yang sgrogs par byed/ /rgyal po chen pos de shes nas/ /gsang ba gsum ni yang dag smra/ /kye ma rig sngags rig sngags
510a7(rgyud): che| |stong chen rab tu 'joms byed pa/ /sangs rgyas kyis ni gsungs pa de/ /thos nas 'byung po skrag gyur te/ /dper na rab tu 'bar me dang / /til mar ngar btags
510b1(rgyud): ral gri bzhin/ /go'u tams ni rab bshad pa'i/ /rig sngags spu gri'i so dang 'dra/ /drang srong tshig ni legs bshad pa/ /de la gang zhig ma dad na/ /de yi bu yi thu bo ni/ /
510b2(rgyud): tshangs pa'i zhags pas med par 'gyur/ /me ni rab tu 'bar byas la/ /bla dang 'og dang phyogs bzhir yang / /sbyin sreg gi ni chus gtor te/ /nas dang yungs kar blangs
510b3(rgyud): nas su/ /mar gyi snying po dang sbyar nas/ /me yi nang du blug par bya/ /legs par gsungs pa 'di thos nas/ /gal te myur du mi gtong na/ /thams cad 'bar bar 'gyur ba
510b4(rgyud): ni| |mar dang yungs kar mer blugs bzhin/ /gnod sbyin chad pas bsdigs nas su/ /de dag bde ba mi rnyed de/ /de yi rtsib logs g.yas par ni/ /'bras chen nad kyang
510b5(rgyud): 'byung bar 'gyur/ /gnod sbyin nad kyis btab pa na/ /sha bkra'i nad kyis btab par 'gyur/ /lcang lo can gyi pho brang du/ /gzhan yang 'gro bar mi 'gyur ro/ /lus ngan grogs
510b6(rgyud): dang ldan pa yi/ /khyim yang mthong bar mi 'gyur te/ /'byung po mang po tshogs pa na/ /stan yang thob par mi 'gyur ro/ /gnod sbyin dag gi dkyil 'khor du/ /zas skom dang yang 'bral
510b7(rgyud): bar 'gyur/ /stong chen rab 'joms mdo sde la/ /gnod sbyin gang dag mi phyogs pa/ /de la rdo rje 'chang khros te/ /spyi bo dag ni 'gems par 'gyur/ /spu gri'i so ni rtsub mo yis/ /de
511a1(rgyud): @#/ /yi lce ni gcod par 'gyur/ /mtshon cha shin tu rnon po yis/ /de yi sna dang rna ba gcod/ /'khor la spu gri'i so 'dra bas/ /klad pa rab tu gshags par byed/ /
511a2(rgyud): tho ba lcags kyis dkris pa yis/ /de yi snying yang 'joms par byed/ /rnag dang khrag ni dron mo dag /de yi kha nas 'dzag par gyur/ /rig sngags zhags pa'i chad pa yis/ /rtag
511a3(rgyud): tu 'khor bar 'gro ba na/ /'khor ba gnod sbyin dkyil 'khor du/ /de nyid du ni 'khor bar 'gyur/ /rgyal po chen po dpal ldan pa/ /phyogs bzhi dag tu song gyur nas/ /chos
511a4(rgyud): kyi go cha bgos gyur te/ /bzang po'i khri la 'dug pa ni/ /shar phyogs na ni yul 'khor srung / /lho phyogs na ni 'phags skyes po/ /nub phyogs na ni mig mi bzang / /byang phyogs na ni
511a5(rgyud): lus ngan po/ /dpal dang gzi brjid 'bar ba yi/ /rgyal po dag ni phyin pa dang / /de tshe ston pa thams cad mkhyen/ /bar snang gnas la rab tu 'phags/ /tshangs pas sprul pa'i
511a6(rgyud): gzhal med khang / /de ni rdo rje'i gdan la zhugs/ /de nas tshangs dang tshangs chen rnams/ /thal mo sbyar 'khod phyag 'tshal lo/ /dpal ldan gser gyi ri bo 'dra/ /gser gyi
511a7(rgyud): mchod sdong dang yang mtshungs/ /me tog pad+ma bzhin du rgyas/ /sA la'i rgyal bo bzhin du rgyas/ /nyi ma dang 'dra zla nya la/ /skar ma rnams kyis yongs bskor bzhin/ /thub sku
511b1(rgyud): gser gyi kha dog la/ /mtshan rnams kyis ni yongs su bskor/ /'jig rten mes po tshangs pa yis/ /'jig rten sgron ma bstod byas te/ /'jig rten mgon po'i spyan sngar ni/ /'jig rten skye
511b2(rgyud): la 'di skad smras/ /'jig rten skyong gi 'khor rnams kyis/ /rjes su bstan pa ma thob ste/ /gang phyir 'di las sangs rgyas dang / /rang sangs rgyas dag 'byung 'gyur zhing / /'di las nyan
511b3(rgyud): thos rnams kyang ste/ /lha rnams dag kyang skye bar 'gyur/ /rig byed yan lag drug mthar phyin/ /bram ze rnams kyang skye bar 'gyur/ /drang srong skal pa chen po dang / /dge slong
511b4(rgyud): bram ze 'di las skye/ /khyed cag snying las chung byed pa/ /mi yi skye dgu gnod par 'gyur/ /tshangs pa yi ni tshig thos nas/ /'jig rten skyong gi tshig smras pa/ /tshangs pa chen po de bzhin
511b5(rgyud): no| |thub pa chen po de bzhin no/ /bdag gis ri rab bsgul byas shing / /sa yang rab tu bzlog byas la/ /rgya mtsho la ni thug pa rnams/ /rnam par sbyang ba nyid du bya/ /zhags pa dam po
511b6(rgyud): ma nyams pas/ /nyi ma zla ba rlung rnams dang / /skar ma dag ni thams cad kyang / /bdag gis su ni bcing bar bya/ /gang dag rab tu sdang byed cing / 'jig rten la ni phan mi byed/ /de
511b7(rgyud): dag la ni thams cad du/ /phyogs kyang snang bar mi bya'o/ /'jig rten lha dang bcas pa de/ /'byung bo rnams kyi phyir smod de/ /'byung po mi yi skye dgu la/ /gnod par byed cing 'tshe
512a1(rgyud): @#/ /bar byed/ /gang dag sngags dang sman rnams dang / /rig sngags las ni 'da' byed pa/ /'di la sngags kyi dam pa ni/ /pha rol gnon pa ston par byed/ /rig
512a2(rgyud): sngags las ni 'da' ba'i 'khor/ /kun tu chad pas bsdigs byas te/ /'jig rten mgon po'i spyan sngar ni/ /yang dag par yang brjod par bgyid/ /gang gis 'byung po'i dkyil
512a3(rgyud): 'khor du/ /'di bshad pa ni mi nyan pa/ /de dag chad pa bshad par bya/ /tshangs pas sprul pa'i mdo sde 'o/ /sangs rgyas zhabs la phyag btsal te/ /phan tshun du ni bltas byas la/ /
512a4(rgyud): bai DUR+ya dang gser dang dngul/ /mu tig rnams dang shel dag dang / /spug dang rdo yi snying po dang / /rin chen bdun gyis brgyan pa yi/ /rtsibs stong kha dog gser 'dra ba'i/ /shing
512a5(rgyud): rta rnam ba bzhi byas pa/ /bzo rnams kun dang ldan pa ste/ /rdzu 'phrul gyis ni mkha' la 'gro /rgyal po dag ni der bzhugs nas/ /'byung po'i dkyil 'khor nyid du dong / /sa ni
512a6(rgyud): gser gyi phye ma dang / /me tog dag gis bkang byas nas/ /mgul bar ltung dang skud pa dang / /zhags pa dag kyang gdags byos la/ /phyogs kyi sa ni ji snyed pa'i/ /'byung po
512a7(rgyud): thams cad khrid shog ces/ /gnod sbyin gyi ni sde dpon kun/ /phyogs bzhi dag tu dgye ba byas/ /stong chen rab tu 'joms pa yi/ /mdo sde yi ni dam pa 'di/ /tshangs pa'i 'jig
512b1(rgyud): rten bar du byung / /lha rnams kun gyi rnam par bsams/ /stong chen po yi lus kyis su/ /gnod sbyin dang ni srin po btul/ /lus ngan po yi tshig thos nas/ /gnod sbyin gyi ni sde dpon
512b2(rgyud): dag| phyogs bzhi dag tu song nas su/ /gsang ba po la drag tu bsgo/ /thub pa 'byung po nyi shu brgyad/ /dri za las byung gdon gyi rnams/ /shar phyogs cha ni 'khod pa dag /mdo sde'i
512b3(rgyud): zhags pas de dag kun/ /bcing ba lnga yis bsdams pa yi/ /'byung po mang po nga la nyon/ /thub pa 'byung po nyi shu brgyad/ /grul bum las byung gdon gyi rigs/ /lho phyogs cha
512b4(rgyud): 'dir 'khod pa dag / mdo sde'i zhags pas de dag kun/ /bcing ba lnga yis bsdams pa yi/ /'byung po mang po nga la nyon/ /thub pa 'byung po nyi shu brgyad/ /klu las gdon du
512b5(rgyud): gyur pa rnams/ /nub phyogs cha 'dir 'khod pa dang / /mdo sde'i zhags pas de dag kun/ /bcing ba lnga yis bsdams pa yi/ /'byung po mang po nga la nyon/ /thub pa 'byung po nyi
512b6(rgyud): shu brgyad/ /gnod sbyin las ni gdon gyur pa/ /byang phyogs cha 'dir 'khod pa dag /mdo sde'i zhags pas de dag kun/ /bcing ba lnga yis bsdams pa yi/ /'byung po mang po
512b7(rgyud): nga la nyon/ /lus ngan po yi bu thu bo/ /kun tu rgyal ba mi la zhon/ /de yi drung na 'khod pa yi/ /gnod sbyin bye ba drug cu dag /bcing ba rnam pa lngas bsdams nas/ /mdo sde'i
513a1(rgyud): @#/ /zhags pas kun tu drangs/ /de nyid kyi ni bu gnyis pa/ /skyed pa po zhes rnam grags pa/ /de yi drung na 'khod pa yi/ /gnod sbyin bye ba drug cu dag /bcing ba rnam pa
513a2(rgyud): lngas bsdams nas/ /mdo sde'i zhags pas kun tu drangs/ /de nyid kyi ni bu gsum pa/ /de yi ming ni gdon po che/ /de yi drung na 'khod pa yi/ /gnod sbyin bye ba drug cu rnams/ /
513a3(rgyud): bcing ba rnam pa lngas bsdams nas/ /mdo sde'i zhags pas kun tu drangs/ /de nyid kyi ni bu bzhi pa/ /de yi ming ni bum pa'i lto/ /de yi drung na 'khod pa yi/ /gnod sbyin bye ba
513a4(rgyud): drug cu rnams/ /bcing ba rnam pa lngas bsdams nas/ /mdo sde'i zhags pas kun tu drangs/ /dbang phyug chen po lha chen po/ /lag bzhi pa la stobs po che/ /de yi drung na 'khod
513a5(rgyud): pa yi/ /gnod sbyin bye ba drug cu rnams/ /bcing ba rnam pa lngas bsdams nas/ /mdo sde'i zhags pas kun tu drangs/ /'byung po 'joms pa'i ri la ni/ /'byung po thams
513a6(rgyud): cad lhags nas su/ /rig sngags thams cad 'byung ba'i gnas/ /rig sngags 'di ni kun tu bsams/ /chad pa mi bzad drag po ste/ /gang phyir sangs rgyas kun gyis
513a7(rgyud): gsungs/ /go'u ta ma la gus par ni/ /thams cad de la skyabs su song / /g.yo med bar ni rjes zhugs shig /thams cad med par gyur ta re/ /de nas thang cig tsam gyis
513b1(rgyud): ni| |'byung po mang po thams cad lhags/ /ri rnams dang ni g.yang sa dang / /rgya mtsho dang ni mtsho rnams dang / /klung dang 'bab chu lu ma dang / /dbang klong dag na gang 'khod dang / /skyed
513b2(rgyud): mos tshal dang gzhal med khang / /kun dga' dang ni nags rnams dang / /mchod rten gnas dang grong gi gnas/ /ljon shing drung na gang gnas dang / /grong khyer sgo na gang gnas
513b3(rgyud): dang | |grong rdal dang ni ljongs rnams dang / /rgyal po'i pho brang sgo rnams dang / /gzhal med khang na gang gnas dang / /dkyil 'khor dag dang dur khrod dang / /de bzhin lha khang rnams
513b4(rgyud): dang ni| |mtshams dang sho gam gnas rnams dang / /khang stong dang ni gram sa dang / /gnod sbyin gang rnams bla 'og dang / /phyogs bzhi dang ni mtshams rnams nas/ /gnod
513b5(rgyud): sbyin bye ba stong rnams ni/ /rig sngags zhags pas bkug pa rnams/ /rdza rnga dag ni brdungs nas su/ /la las rnga zlum dag ni brdung / /pi wang gling bu 'khar ba'i rnga/ /stobs che
513b6(rgyud): rnams ni sgra 'byin te/ /rol mo'i dbyangs sgra sna tshogs dang / /glu dang gar rnams byas nas su/ /dpang po zla ba chu lha dang / /b+ha ra dwa dza skye dgu bdag /mi ldan pa dang kun tu lta/ /mngon
513b7(rgyud): shes gangs can rdzogs pa dang / /tsan+dan dang ni 'dod mchog dang / /mgul ba mdzes dang mgul nges dang / /skye dgu'i bla mar gyur pa dang / /lha las byung ba'i ma ldan dang /
514a1(rgyud): @#/ /dri za sna tshogs sde dang ni/ /mi rgyal rgyal ba khyu mchog dang / /de bzhin phud bu lnga zhes bya/ /g.yer ma dang ni nyi zer dang / /nya lcibs dang ni rab
514a2(rgyud): gri bu/ /kun gyi bshes dang grags 'dzin dang / /'brog gnas dang ni yid bzang dang / /khab sna dang ni ri sul kha/ /lnga 'dzin dang ni khab bzang dag /sde dag dpung dang
514a3(rgyud): bzhon par bcas/ /lha dang klu dang dri za dang / /gnod sbyin srin po lha ma yin/ /nyin gsum pa yi smyo byed dang / /de bzhin bzhi pa'i rims dag dang / /'jig rten 'tshe ba
514a4(rgyud): gang yin pa/ /gnod sbyin srin po ma rungs rnams/ /phyogs bzhi nas ni bkug nas su/ /bcing ba lnga yis bsdams pa rnams/ /'jig rten mgon po'i spyan snga ru//
514a5(rgyud): thal sbyar 'khod nas 'di skad smras/ /phyag 'tshal skyes bu dpa' khyod la/ /phyag 'tshal skyes bu mchog khyod la/ /thal mo sbyar nas phyag 'tshal lo/ /chos rgyal khyod
514a6(rgyud): la phyag 'tshal lo/ /de dag gi ni mdun rgyug pa/ /'byung po gnod sbyin lus po che/ /lag pa bzhi pa ma rungs pa/ /rkang mang dang ni rkang gcig pa/ /rkang bzhi pa dang rkang
514a7(rgyud): gnyis pa/ /rkang pa sgreng la spyi'u tshugs dang / /lus mang mgo bo gcig pa dang / /lus gcig pa la mgo bzhi pa/ /mig mang po la lus phyed dang / /mig gcig lto ni bcu
514b1(rgyud): gnyis dang / /bong bu rnga mo glang chen mgo /lag pa bsgreng la mgo btud dang / /mtshon cha'i so dang mtshon cha'i lag /mtshon cha'i rkang pa srin po'i rnams/ /zangs kyi skra dang zangs
514b2(rgyud): kyi so/ /zangs kyi mig dang zangs kyi lag /zangs kyi tho ba'i rkang pa dang / /zangs kyi sna dang zangs kyi kha/ /rkang lag kun tu 'bar ba dang / /mi yi lus su gnas pa rnams/ /sgur
514b3(rgyud): zhar wa ba gsum yod pa/ /mig mi sdug la kha glal ba/ /chu srin stag gi gzugs dang ni/ /gzugs mi sdug dang kha ral po/ /mchu 'phyangs po dang so yon po/ /rab tu gtum po
514b4(rgyud): khro gnyer can/ /gsus po che dang bum rna bo/ /rna 'phyangs pa dang rna ba med/ /lag ring dang ni rna ba ring / /sna yi rtse dang la rtse ring / /lus skam lus ni ring ba dang / /skra ring rab tu
514b5(rgyud): brgyan pa dang / /rkang pa mid pa phra ba dang / /dri nga ba dang bum lto bo/ /yan lag chu srin 'dra ba dang / /gtun shing tho ba 'dra ba'i lto/ /gnam lto bo la rna bo che/ /gyen du brdzes skra rab
514b6(rgyud): tu dmar/ /mgo bo che la gzhu mgrin po/ /skam po sgur po bum lto bo/ /ri rab rtse mo bsgul nas su/ /me 'dag gi ni char pa 'bebs/ /ljon shing ri dang rdo ba dang / /sprin gyi tshogs kyi
514b7(rgyud): mdog 'dra ba/ /dung dang rnga chen rdza rnga dang / /grul bum rnga phran rnams kyi sgra/ /'jigs pa'i sgra ni rab tu 'byin/ /mid po che la bong bu'i sgra/ /nag po ser po sngon po dang / /dmar ser
515a1(rgyud): @#/ /me ltar dmar ser dang | /kha pa 'dra'i spu dang ral gri'i sgra/ /dmar po khrag gis bskus pa rnams/ /mi ro dag ni khyer nas su/ /za bzhin du ni rnam
515a2(rgyud): par rgyug / so rnon lag pa dmar po dang / /mchu ni khrag gis bskus pa dang / /lus phyed dag ni zos pa dang / /mkhal ma snying dang nang khrol gyis/ /snyim pa shin tu
515a3(rgyud): bkang ba dang / /byis pa dag ni za bzhin du/ /mer mer po dang srog chags kyis/ /rkang lag rnams kyi stobs kyang 'phrog /keng rus kyi ni lus kyis su/ /skye bo mang po
515a4(rgyud): skrag par byed/ /khrag gis rab tu bkang ba yis/ /mi yi pags pa thogs nas su/ /mi bzad dug gis kun bskus te/ /phyogs phyogs dag tu rnam par rgyug /grong khyer
515a5(rgyud): rnams kyi sgo dag dang / /khyim nas khyim du rnam par 'thor/ /rlung dang bad kan mkhris pa rnams/ /phyogs bzhi dag tu 'khrug par byed/ /de ltar de na rgyal po yi/ /gdon
515a6(rgyud): dang 'jigs pa chen po rnams/ /lhags pa de dag thams cad kyang / /rig sngags zhags pas rab tu bsdams/ /phyag 'tshal skyes bu dpa' khyod la/ /phyag 'tshal skyes bu
515a7(rgyud): mchog khyod la/ /thal mo sbyar nas phyag 'tshal lo/ /chos rgyal khyod la phyag 'tshal lo/ /grong khyer grong dang yul 'khor dang / /pho brang 'khor na rgyu ba ni/ /gnod sbyin ma
515b1(rgyud): rungs mdangs 'phrog pa/ /snying rje med cing khrag 'thung ba/ /lus chen 'jigs pa chen po ste/ /stobs po che la sgra yang che/ /mgrin bcu po la mig stong po/ /gdon chen mig ni dmar
515b2(rgyud): po rnams/ /'khor ni mang po rnams btang ste/ /lag na mtshon thogs rab tu 'jigs/ /sbrul gyi zhags pa thogs pa dang / /lag bzhi lag na sgron ma thogs/ /lag na mtshon dang
515b3(rgyud): dbyig pa thogs/ /rdo rje ma dung rtse lag par thogs/ /rab tu drag pa'i dmag brgal nas/ /phyogs kun tu ni skrag par byed/ /sdang ba'i gnas na 'khod pa yi/ /gsang ba po ni dad kun
515b4(rgyud): kyang | |mi yi 'jig rten 'di dag tu/ /skyes pa bud med gzhan yang 'dzin/ /sha khrag dron mor bcas pa la/ /rnam par 'khrul cing 'dod pa'i gzugs/ /seng ge dang ni stag dang rta/
515b5(rgyud): ma he ba lang bong bu rnga/ /glang po che yi gzugs 'dra ba/ /dom dang gzig dang spyang ki dang / /khyi dang wa dang ra dag dang / /byi la byi ba spre'u'i gzugs/ /bse dang phag dang sre mong dang //
515b6(rgyud): nya dang rus spal dag gi gzugs/ /kha cig dag ni sram gyi gzugs/ /khwa dang 'ug pa khu byug dang / /bya rgod khra dang nya mid bcas/ /rma bya dang pa thi bya dang / /khrung khrung dang ni bya rnams
515b7(rgyud): dang | |kha cig bya gag gzugs rnams su/ /gnod sbyin rnams ni mi yis mthong / /'dab bzang bya yi tshul gyis kyang / /skye bo mang po skrag par byed/ /kha cig mi yi mgo can la/ /lus
516a1(rgyud): @#/ /ni bya gag bong bu 'dra/ /kha cig mtshon gyis rab tu 'tshe/ /lus dang bral ba dag tu snang / /rnam par 'khrugs shing 'dod la mos/ /rgyu ma'i phreng bas
516a2(rgyud): kun tu dkris/ /rtse gsum mdung gis rab 'debs shing / /srog chags rnams la gnod bar byed/ /mi bzad gdug pa'i dbugs 'byin cing / /skye dgu 'di dag skrag par
516a3(rgyud): byed| |srog chags rgyud ni ji snyed par/ /sna tshogs kyi ni gzugs su snang / /kha cig dag ni ri yang thogs/ /la la ral gri 'khor lo thogs/ /grangs ni brgya phrag stong rnams
516a4(rgyud): te| |dbyug pas bsdigs shing kha drag po/ /mig phyung ba la bzhin mi sdug /srin po so ni rno ba dang / /sna dang rna ba bcad pa dang / /lce spyang gdong ni gnyer ma can/ /rkang lag
516a5(rgyud): dang ni btubs pa dang / /mgo bo bcad pa'i srin po rnams/ /skabs ni rab tu tshol bar byed/ /sdig pa can rnams mdangs kyang 'phrog /mi dag gi ni lus rnams la/ /rab
516a6(rgyud): tu phra ba'i gdon du snang / /spu yi bar dang gnad rnams dang / /de bzhin rma yi kha rnams su/ /lhags pa de dag thams cad kyang / /rig sngags zhags pas rab tu drangs/ /phyag
516a7(rgyud): 'tshal skyes bu dpa' khyod la/ /phyag 'tshal skyes bu mchog khyod la/ /thal mo sbyar nas phyag 'tshal lo/ /chos rgyal khyod la phyag 'tshal lo/ /ri yi rgyal po ri rab dang / /de bzhin
516b1(rgyud): khor khor yug dang / /bya rgod phung po gshol mda' 'dzin/ /spos ngad ldang dang gangs kyi ri/ /sna tshogs brtsegs dang paN+Da pA/ /na la dA yi ri gnyis dang / /dpal gyi ri yi
516b2(rgyud): rtse mo ni/ /gang dag shin tu mthor 'phags dang / /ri po de dag kun la yang / /lha dang drang srong gang gnas pa/ /de dag thams cad mi dga' zhing / /'jigs pa'i yid kyi
516b3(rgyud): mya ngan byed/ /bye ba stong gi lha dag dang / /bye ba phrag brgya'i lha rnams dang / /lha yi bu mo skal chen dag /thal mo rab tu sbyor bar byed/ /thags bzang ris dang sgra gcan
516b4(rgyud): dang | |sim par byed pa'ang der phyin to/ /lha min bye ba phrag stong dang / /lha min bye ba phrag brgya dang / /de dag bu mo 'phrul ldan pa/ /mang po kun kyang thal mo sbyor/ /rab tu
516b5(rgyud): gnas dang rgya mtsho dang / /klu yi rgyal po gzi can dang / /klu yi rgyal po ma dros dang / /dga' bo nye dga' gnyis dag dang / /rdo rje blo gros pak+shu dang / /gang+gA dga' bo sin+d+hu mtsho/ /bya
516b6(rgyud): yi rgyal po 'dab bzang dang / /rgya mtsho chen po 'khrug byed dang / /stong phrag bye ba'i klu yi rnams/ /bye ba brgya yi klu dag dang / /de dag bu mo skal chen rnams/ /thal mo rab tu
516b7(rgyud): sbyor bar byed/ /nyi ma zla ba gnyis ka yang / /skar ma'i 'khor gyis yongs su bskor/ /gser gyi me tog yan lag na/ /ma ga d+hA na 'jigs byed pa/ /gso ba'i mtha' na
517a1(rgyud): @#/ /mi thod can/ /ko sa la na rab tu dkar/ /bzang po'i yul na kha spu can/ /gyad kyi yul na grags pa 'dzin/ /lnga 'dzin pa na skrag byed pa/ /rta skye ba na
517a2(rgyud): mig dmar gnas/ /srung byed pa na ser skya ste/ /sems pa na ni mig ser po/ /be'u la na bum pa'i lto/ /dga' ba'i yul na ring por skyes/ /ba lang 'dzin na rab tu //
517a3(rgyud): dung yul na ni nyi ma'i grogs/ /ljongs chen rnams kyi gnod sbyin ni/ /brjod pa bcu drug de dag dang / /lag na rdo rje gnod sbyin che/ /chos skyong rab tu dkar ba dang / /ser
517a4(rgyud): skya rab mdzes khyab 'jug pa/ /bum lto gsus pa zlum po dang / /chu srin bden pa 'chang ba dang / /lnga ldan rgyal ba khyu mchog dang / /gnod sbyin chen po dbang phyug che/ /
517a5(rgyud): lag pa bzhi can stobs po che/ /sde pa rab tu 'dul ba ni/ /mthu bo che la stobs po che/ /gshin rje gshin rje'i pho nya dang / /bdud rnams sde dang bcas pa dang / /gnod
517a6(rgyud): sbyin bye ba'i g.yog 'chang ba/ /gnod sbyin de ming 'phrog po yin/ /sha ri ta ni sder bcas dang / /ri yi bu mo gnod sbyin ma/ /gzi brjid chen mo 'jigs pa'i gzugs/ /
517a7(rgyud): 'phrog ma zhes kyang grags pa dang / /gdol pa mo ni gtum po dang / /bu rnams lnga brgyas bskor ba dang / /mi rdung nag mo karka te/ /pad+ma dang ni pad+ma can/ /me tog so dang sa
517b1(rgyud): ga dang / /srin mo bong bu'i rna can dang / /tsan+dan dang ni khyab 'jug len/ /seng ge ser skya dmar ser po/ /glang po klu yi so can dang / /ri bshes drag po'i mche ba can/ /srin po so
517b2(rgyud): bzang yod pa dang / /tshangs pa len dang khyab 'jug len/ /gnod sbyin ha la ha la dang / /gnod sbyin rnam pa'i mchu can dag /mdung dang mda' gzhu kun thogs shing / /mi rta ba
517b3(rgyud): lang ri dwags rnams/ /za zhing 'tshe ba de dag ni/ /phyogs rnams kun tu rgyug cing 'dong / /sa 'di rab tu g.yo bar byed/ /nags tshal rnams kyang rab tu skems/ /ri rnams kun
517b4(rgyud): nas g.yo bar byed/ /skye dgu 'di dag 'tshe byed cing / /phan tshun nas ni 'du ba dag /rig sngags kyis ni drangs nas lhags/ /phyag 'tshal skyes bu dpa' khyod la/ /phyag 'tshal
517b5(rgyud): skyes bu mchog khyod la/ /thal mo sbyar nas phyag 'tshal lo/ /chos rgyal khyod la phyag 'tshal lo/ /'jig rten mgon po'i spyan snga ru/ /de dag lhags par gyur pa dang / /de nas rgyal
517b6(rgyud): po rnam thos bus/ /'jig rten mgon la 'di skad gsol/ /bdag gi phyogs cha byang phyogs su/ /rgyal po'i gnas su sprul pa ni/ /lcang lor ldan pa yid du mchi/ /de bas
517b7(rgyud): bdag ni lcang lo'i bdag / rgyal po'i pho brang lcang lo can/ /lha rnams kun gyis bsam par gyur/ /phyir shin tu mthon po can/ /rin chen kun gyis brgyan pa lags/ /'phang du
518a1(rgyud): @#/ /dpag tshad bcu drug ste/ /gser gyi rgyu las bgyis pa lags/ /phyogs bzhi lcog ni re re la'ang / /gnod sbyin rdo rje 'chang ba dag /kun nas rab tu
518a2(rgyud): gnas par gyur/ /lag na mtshon cha legs par sprul/ /rgyal po'i pho brang de yi sgo/ /bzhi po gtod par bgyid pa ni/ /gcig ni gser las bgyis pa'i sgo/ /gnyis pa
518a3(rgyud): dngul las bgyis pa ste/ /gsum pa shel gyi sgo mo lags/ /bzhi pa gser gyis rnam par spras/ /grong khyer de yi nang dag na/ /skyed mos tshal gyis me tog rgyas/ /de yi
518a4(rgyud): nang na gzhal med khang / /rin chen bdun rgyu sna tshogs mchis/ /rin chen sna tshogs ljon shing can/ /bya phran sna tshogs skad kyang 'byin/ /me tog sna tshogs legs par
518a5(rgyud): bkram/ /sna tshogs spos kyis byugs pa lags/ /gnod sbyin mo ni 'joms pa dang / /glu dang rol mos rab tu brgyan/ /dpal gyi dam pa nyams su myong / /der ni 'byung
518a6(rgyud): po'i dkyil 'khor der/ /gang dag 'khor zhing mchis pa dag /rnam pa'i mchog kun ldan pa ste/ /chos 'tshal ba dang chos spyod pa/ /srog chags rnams la 'tshe mi bgyid/ /
518a7(rgyud): zas dang skom gyis mi brel te/ /skye dgu mi bzad gzhan dag ni/ /longs spyod chen po tshol bgyid cing / /phyogs bzhi kun tu rnam par lta/ /grong khyer sgo yi gom yo dang / /bza'
518b1(rgyud): shing rab nags tshal na/ /gnod sbyin srin po 'byung po'i tshogs/ /bye ba stong phrag brgya mchis pa/ /de dag thams cad mdo sde yi/ /zhags pas drangs te brlag par bgyi/ /rgyal
518b2(rgyud): po'i pho brang dbus na ni/ /chos kyi rgyal po'i gnas gyur pa/ /bsil ba'i rdzing bus bskor ba ste/ /tsan+dan nags kyi 'khor ba lags/ /kun nas dpag tshad drug cu ste/ /khang pa
518b3(rgyud): brtsegs ma sprul pa dag / gcig ni gser las bgyis pa ste/ /gnyis ni dngul las bgyid pa lags/ /gsum pa bai DUR+ya las bgyis/ /bzhi pa gtsang dang shel gyi rgyu/ /
518b4(rgyud): lnga pa mu tig dmar po ste/ /drug pa rdo yi snying po lags/ /bdun pa spug las bgyis pa ste/ /brgyad pa rin chen bdun las bgyis/ /bud med stong phrag brgya dag kyang / /de
518b5(rgyud): dag re re kun na gnas/ /lhab lhub sna tshogs mchog dag dang / /cha byad sna tshogs mang pos brgyan/ /glu dang rol mo sna tshogs dang / /bzo yi gnas la mkhas pa mchis/ /
518b6(rgyud): de lta'i rab tu dga' ba yis/ /bde zhing tshim pa'i yid gyur cing / /de na bdag ni dgun skyems dang / /'dod pa dag gis rab myos pas/ /bdag gi 'khor rnams 'phyan bgyid
518b7(rgyud): cing | |phyogs bcu dag tu 'jigs pa skyed/ /bud med dag dang skyes pa dang / /de bzhin khye'u bu mo dang / /mngal na gnas pa'ang 'jigs par bgyid/ /dud 'gro'i skye gnas
519a1(rgyud): @#/ /gtogs la'ang 'tshe/ /skar ma dag dang nyi zla dang / /gtum pa'i gza' rnams gnod par bgyid/ /lo tog sa bon 'bras bu dang / /me tog sman
519a2(rgyud): dang zas skom dang / /mi rnams kyi ni dpal 'phrog cing / /mthon po rnams kyang dma' bar bgyid/ /'jig rten dag na nongs pa rnams/ /dmag dang 'thab mo shar gnyer
519a3(rgyud): dang | |tshig gam zhig gam bsad phye ba/ /de kun 'byung po'i rnam par gyur/ /sbed cing ston par bgyid pa dang / /bzlog par bgyid cing rgod par bgyid/ /'jigs par bgyid
519a4(rgyud): cing lta bar bgyid/ /dgrar 'gyur ba yang ston par bgyid/ /sdig pa'i rmi lam mthong bar bgyid/ /nyal ba dag la gnod par bgyid/ /sgo nas se gol sgra phyung zhing / /mi
519a5(rgyud): snyan brjod de za bar bgyid/ /mdza' bo gnyen bshes gzugs dag tu/ /gda' zhing bka' mchid smra bar bgyid/ /bu mo sdug gu'i gzugs dag tu/ /'dod la spyod pa
519a6(rgyud): dga' bar bgyid/ /nyi ma skar ma'i gzugs dang ni/ /zla ba'i gzugs su gda' bar bgyid/ /rlung dang skar mda' lce gzugs su/ /tshe la gnod par de dag gda'/ /skar
519a7(rgyud): mda'i tshogs dang 'dra ba dag / 'jigs par bgyid pa wa dang khyir/ /rnam par sprul nas ljon shing dang / /mchod rten dag ni gnas na gda'/ /skyes pa gzhon nu'i gzugs
519b1(rgyud): mdzes pa/ /'bar zhing shing rta'i sgra yang 'byin/ /gnas rnams dang ni shul dag tu/ /rnam pa sna tshogs rjes kyang ston/ /grong khyer dag dang khyim rnams kyi/ /sgo yang gnod
519b2(rgyud): sbyin de dag 'byed/ /srog dang lus kyang blangs bgyid cing / /lam ngan kun tu skor bar bgyid/ /rnam pa sna tshogs gzugs dag dang / /rnam pa sna tshogs sgra rnams dang / /
519b3(rgyud): rnam pa sna tshogs nad kyis rnams/ /lus la na ba gnas par ston/ /nad rnams kun gyi mtshan nyid kyang / /phyin ci log tu ston par bgyid/ /ji snyed 'jig rten rang bzhin
519b4(rgyud): dag |thams cad log par de dag ston/ /rig sngags zhags pas drangs pas na/ /de dag kun kyang 'dir mchis so/ /de nas rgyal po rnam thos bu/ /langs te thal mo rab
519b5(rgyud): sbyar nas/ /zhabs la 'khor lo'i mtshan mnga' ba/ /gser gyi mchod sdong 'bar ba bzhin/ /'jig rten snang bar mdzad pa po/ /thub pa chen po me dang 'dra/ /gnod sbyin
519b6(rgyud): gsang sngags mi bzad can/ /stong phrag drug cu rtsa bzhi dag /byang gi phyogs cha'i phyogs na gnas/ /byang phyogs dag tu gnod par bgyi/ /'jig rten mgon po'i spyan
519b7(rgyud): sngar ni/ /de dag chad pa bdag gis bshad/ /s+yad ya the dan/ khang+ge khang+ge/ khang+ga gar+b+he/ bi tsik+Sha Ne tsakra/ rA dza ne/ tsan+d+re/ tsa ba le/ pA tA khe/ b+hI ma ba da ba ti/ kha ra gre b+h+r-i ku
520a1(rgyud): @#/ /Ti la ka rA gre /e kA k+Shi/ par ga ba ti/ sA raM ga ba ti/ mArga ba ti/ tsi tra ba ti/ tsi tra kAn+ti/ bdag byang phyogs su dge bar gyur cig swAhA/ tshangs
520a2(rgyud): pa dang ni brgya byin dang / /'jig rten skyong dang dbang phyug che/ /gnod sbyin sde dpon thams cad dang / /'phrog ma bu dang bcas pa yang / /bdag gi me tog spos dag dang //
520a3(rgyud): sbyin sreg 'di ni blang bar gyis/ /de dag gi ni brtson 'grus dang / /gzi brjid dbang phyug stobs kyis kyang / /nad rnams thams cad bcom par gyur/ /bdag 'jigs
520a4(rgyud): pa dang / gnod pa thams cad las dge bar gyur cig /phyag 'tshal skyes bu dpa' khyod la/ /phyag 'tshal skyes bu mchog khyod la/ /thal mo sbyar nas phyag 'tshal
520a5(rgyud): lo| |chos rgyal khyod la phyag 'tshal lo/ /rgyal chen yul 'khor srung ba yang / /langs te thal mo sbyar btud nas/ /me tog tshogs ltar rgyas gyur cig /ka la ping ka'i
520a6(rgyud): sgra dbyangs can/ /khu byug dang ni rma bya'i sgra/ /rnga dang 'brug gi sgra sgrogs pa/ /thub chen gnod sbyin srin po dang / /dri za stong phrag drug cu bzhi/ /shar gyi phyogs cha'i
520a7(rgyud): phyogs na gnas/ /shar phyogs pa la gnod par byed/ /'jig rten mgon gyi spyan sngar ni/ /de dag chad pa bdag gis bshad/ /s+yAd ya the dan/ d+hA ra Ni d+hA ra Ni/ pra
520b1(rgyud): d+h+wan sa na b+hany+dza ni/ pra b+hany+dza ni bi d+ha ma ni/ kim pu ru She/ sha ka le/ sA ra the/ sA ra ba ti/ shU la d+ha re/ shU la d+hA ri Ni/ shud+d+he tsa ra Ne/ g+ho Sha ba ti/ shA rA gre/ shAn+te/ bdag shar
520b2(rgyud): phyogs su dge bar gyur cig swAhA/ tshangs pa de bzhi brgya byin dang / /'jig rten skyong dang dbang phyug che/ /gnod sbyin sde dpon thams cad dang / /'phrog ma bu dang bcas pa
520b3(rgyud): yang | |bdag gi me tog spos dag dang / /sbyin sreg 'di ni blang bar gyis/ /de dag gi ni brtson 'grus dang / /gzi brjid dbang phyug stobs kyis kyang / /nad rnams thams
520b4(rgyud): cad bcom bar gyur/ /bdag 'jigs pa thams cad dang / gnod pa thams cad las dge bar gyur cig swA hA/ phyag 'tshal skyes bu dpa' khyod la/ /phyag 'tshal skyes bu mchog
520b5(rgyud): khyod la/ /thal mo sbyar te phyag 'tshal lo/ /chos rgyal khyod la phyag 'tshal lo/ /rgyal po chen po 'phags skyes kyang / /thal mo sbyar te de nas langs/ /thams cad mkhyen pa
520b6(rgyud): thams cad gzigs/ /smra ba thams cad rab 'joms pa/ /the tshom thams cad gcod mdzad pa/ /'jig rten thams cad rnam 'dren pa/ /grul bum yi dwags srul po dag /
520b7(rgyud): stong phrag drug cu rtsa bzhi rnams/ /lho yi phyogs cha'i phyogs na gnas/ /de nas byung la gnod par bgyid/ /'jig rten mgon po'i spyan sngar ni/ /de dag chad pa bdag gis
521a1(rgyud): @#/ /bshad/ /s+yAd ye the dan/ shAn+ti/ shA ra ba ti/ kAn+ti/ kA ra ba ti/ kiM ka ra si/ kiM ka ra ti/ ki ka si ki ri Ni/ kiM ra te/ kiM ba te/ d+ha ra Ni/ bar+d+ha ni/
521a2(rgyud): b+hU mi/ d+hA r-i Ni/ hi ma ba ti/ dz+yo tiSh+tsa ra Ne/ mA lA gre/ bdag lho phyogs su dge bar gyur cig swA hA/ tshangs pa dang ni brgya byin dang / /'jig rten skyong dang dbang phyug che//
521a3(rgyud): gnod sbyin sde dpon thams cad dang / /'phrog ma bu dang bcas pa yang / /bdag gi me tog spos dag dang / /sbyin sreg 'di ni blang bar bgyi/ /de dag gis ni brtson
521a4(rgyud): 'grus dang / /gzi brjid dbang phyug stobs kyis kyang / /nad rnams thams cad bcom par gyur/ /bdag 'jigs pa thams cad dang / gnod pa thams cad las dge
521a5(rgyud): bar gyur cig swA hA/ phyag 'tshal skyes bu dpa' khyod la/ /phyag 'tshal skyes bu mchog khyod la/ /thal mo sbyar te phyag 'tshal lo/ /chos rgyal khyod la phyag 'tshal
521a6(rgyud): lo| |rgyal po mig mi bzang ba yang / /thal mo sbyar ba byas nas langs/ /sprin chen seng ge chen po pa/ /che ba'i che ba rgya mtsho che/ /gsung ba chen po dpa' chen po/ /g.yul
521a7(rgyud): chen rab tu 'joms mdzad pa/ /klu dang 'dab bzang gsang ba po/ /stong phrag drug cu rtsa bzhi dag /nub kyi phyogs cha'i phyogs na gnas/ /de nas byung la gnod par bgyid//
521b1(rgyud): 'jig rten mgon po'i spyan sngar ni/ /de dag chad pa bdag gis bshad/ /s+yAd ya the dan/ d+ha rmi ba rA gre/ ba la pa te/ ba li ni/ bi shi ge /bi tsa shi /sA ga re/ khA rI/ ka pa
521b2(rgyud): li| tsaN+Da li/ ki ri Ni/ nI rany+dza ne/ bi d+hA ra Ni/ ba l+la ma hi/ a tsa le/ bdag nub phyogs su dge bar gyur cig swA hA/ tshangs pa dang ni brgya byin dang / /'jig rten skyong
521b3(rgyud): dang dbang phyug che/ /gnod sbyin sde dpon thams cad dang / /'phrog ma bu dang bcas pa yang / /bdag gi me tog spos dag dang / /sbyin sreg 'di ni blang bar bgyis/ /de
521b4(rgyud): dag gi ni brtson 'grus dang / /gzi brjid dbang phyug stobs kyis kyang / /nad rnams thams cad bcom par gyur/ /bdag 'jigs pa dang / gnod pa thams cad las
521b5(rgyud): dge bar gyur cig swA hA/ phyag 'tshal skyes bu dpa' khyod la/ /phyag 'tshal skyes bu mchog khyod la/ /thal mo sbyar te phyag 'tshal lo/ /chos rgyal khyod la phyag 'tshal
521b6(rgyud): lo| |de nas tshangs pa tshangs chen yang / /thal mo sbyar ba byas nas langs/ /tshangs pas bkrus pa dag pa po/ /rig byed kun gyi pha rol phyin/ /skye bo dga' mdzad
521b7(rgyud): sman pa'i rje/ /'jig rten thams cad gso mdzad pa/ /gnod sbyin srin po gang gi rnams/ /phyogs dang phyogs mtshams gnas pa dang / /sa yi 'og dang bar dang steng //
522a1(rgyud): @#/ /nam mkha' dag la gnas pa'i gdon/ /'jig rten mgon gyi spyan sngar ni/ /de dag chad pa bdag gis bshad/ /s+yAd ya the dan/ brah+me/ brah+ma
522a2(rgyud): g+ho She/ brah+ma swa re/ badzre badzra g+ho She/ badzra d+ha re/ s+thi te sA re/ a tsa le/ a ra Ne/ i Sha ni/ a rA Ni te/ shU re/ ba rA gra /prA p+te/ sA ga ra pa te/ bdag phyogs thams
522a3(rgyud): cad du dge bar gyur cig swA hA/ tshangs pa dang ni brgya byin dang / /'jig rten skyong dang dbang phyug che/ /gnod sbyin sde dpon thams cad dang / /'phrog ma bu dang
522a4(rgyud): bcas pa yang / /bdag gi me tog spos dag dang / /spyin sreg 'di ni blang bar bgyis/ /de dag gi ni brtson 'grus dang / /gzi brjid dbang phyug stobs kyis kyang / /
522a5(rgyud): nad rnams thams cad bcom par gyur/ /bdag 'jigs pa dang / gnod pa thams cad las dge bar gyur cig swA hA/ rlung las gyur dang mkhris las gyur/ /bad
522a6(rgyud): kan las gyur 'dus las gyur/ /nad rnams thams cad bcom par gyur/ /bdag 'jigs pa dang / gnod pa thams cad las dge bar gyur cig swA hA/ phyag 'tshal
522a7(rgyud): skyes bu dpa' khyod la/ /phyag 'tshal skyes bu mchog khyod la/ /thal mo sbyar te phyag 'tshal lo/ /chos rgyal khyod la phyag 'tshal lo/ /de nas bcom ldan 'das
522b1(rgyud): 'di snyam du dgongs te sangs rgyas bcom ldan 'das rnams ni rgyal srid gcig gi phyir 'jig rten du byung ba ma yin/ sangs rgyas bcom ldan 'das rnams ni grong
522b2(rgyud): khyer dang / grong rdal dang / ljongs dang / grong dang / khyim nas sems can gcig gi bar gyi don gyi phyir 'jig rten du byung ba ma yin gyi/ 'jig rten lha dang bcas pa/
522b3(rgyud): bdud dang bcas pa/ tshangs pa dang bcas pa/ dge sbyong dang / bram zer bcas pa'i skye dgu dang / lha dang / mi dang / lha ma yin du bcas pa'i don du sangs rgyas bcom
522b4(rgyud): ldan 'das rnams 'jig rten du byung ste/ de ni/ dper na/ sman pa mkhas pa'i mchog tu phyin pa/ gso ba la brtson pa/ sman pas shes par bya ba/ shin tu bslabs
522b5(rgyud): pa rgyal po gcig gi don du byung ba ma yin/ yul gcig gi don du byung ba ma yin pa nas sems can gcig gyi don gyi bar du byung ba ma yin pa dang 'dra'o/ /de ci'i phyir zhe
522b6(rgyud): na| phyogs gang na sangs rgyas bcom ldan 'das bzhugs pa'i phyogs de dag tu mi rnams dang / mi ma yin pa dag kyang rnam par 'tshe bar mi bya bar sems kyi/ nga'ang
522b7(rgyud): yangs pa can gyi grong khyer chen po ga la ba der song ba dang / yangs pa can gyi grong khyer chen po'i skye bo'i tshogs phal po che'i don kyang byas par 'gyur/ sangs rgyas kyi
523a1(rgyud): @#/ /mdzad pa'ang byas par 'gyur ro snyam du dgongs te/ de nas bcom ldan 'das snga dro'i dus kyi tshe chos gos dang / sham thabs man bas nas
523a2(rgyud): lhung bzed bsnams te dge slong stong nyis brgya lnga bcu dang thabs gcig tu bya rgod phung po'i ri las shod du gshegs pa dang / mi mjed kyi bdag po tshangs pas
523a3(rgyud): lha'i gdugs lnga brgya tsam blangs te bcom ldan 'das la g.yas rol nas phul lo/ /phul nas bcom ldan 'das la rdul yab kyis g.yob cing 'dug par gyur to//
523a4(rgyud): lha rnams kyi dbang po brgya byin gyis kyang gdugs lnga brgya tsam blangs te bcom ldan 'das la g.yon rol nas phul lo/ /phul nas bcom ldan 'das la rdul
523a5(rgyud): yab kyis g.yob cing 'dug par gyur to/ /rgyal po chen po bzhis kyang re re zhing lha'i gdugs lnga brgya tsam blangs te bcom ldan 'das la snam logs nas bcom
523a6(rgyud): ldan 'das la rdul yab kyis g.yob cing 'dug par gyur ro/ /lha'i bu dbang phyug chen po dang / gnod sbyin gyi sde dpon chen po nyi shu rtsa brgyad dang / gnod sbyin
523a7(rgyud): mthu bo che sum cu rtsa gnyis dang / 'phrog ma'i bu lnga brgya 'khor dang bcas pas kyang so so nas lha'i gdugs dag blangs te/ nyan thos rnams la bul nas rdul yab
523b1(rgyud): kyis g.yob cing 'dug par gyur to/ /de lta bu'i grags pa dang / bkur sti dang / brnyas par bya ba brnyes nas bcom ldan 'das dge slong gi dge 'dun dang thabs gcig
523b2(rgyud): tu bya rgod phung po'i ri las shod du babs te yangs pa can gyi grong khyer chen po ga la ba der gshegs pa dang / yangs pa can gyi lits+tsha pI rnams kyis bcom ldan 'das
523b3(rgyud): shin tu mdzes pa/ dad par 'os pa/ dbang po zhi ba/ thugs zhi ba/ dbang po dul ba/ thugs dul ba/ dul ba dang / zhi gnas kyi dam pa'i pha rol tu phyin pa brnyes pa/ dbang
523b4(rgyud): po dben zhing khugs pa/ glang po chen po lta bu shin tu dul ba/ mtsho ltar dwangs shing rnyog pa med la rnam par gsal ba/ skyes bu chen po'i mtshan sum cu rtsa gnyis kyis
523b5(rgyud): sku legs par brgyan pa/ dpe byad bzang po brgyad cus shin tu brgyan pa/ shing sA la'i rgyal po ltar de bzhin gshegs pa'i sku rnam par spras pa/ nyi ma ltar 'od zer gyi
523b6(rgyud): dra ba kun tu 'gyed pa/ mtshan mo mun pa'i nang na ri bo'i spo la me'i phung po rab tu 'bar ba dang 'dra zhing bcom ldan 'das gser gyi ri bo chen po dam pa ltar lham me/ lhan ne/
523b7(rgyud): lhang nge rgyang ring po nas gnas der gshegs pa mthong ngo / /mthong ma thag tu yangs pa can gyi lits+tsha bI rnams bcom ldan 'das la sems dad par gyur nas sems
524a1(rgyud): @#/ /dad par gyur pa de dag bcom ldan 'das yangs pa can gyi grong khyer chen por lam gang nas gshegs pa'i lam de phyags shing chag chag
524a2(rgyud): 'debs/ byi dor byed/ me tog 'thor/ dar gyi lda ldi dang / dril bu dang / gdugs dang / rgyal mtshan dang / ba dan sna tshogs kyis brgyan te bdug spos sna tshogs
524a3(rgyud): kyis gdugs nas bcom ldan 'das ga la ba der dong ste phyin pa dang / bcom ldan 'das kyi zhabs la mgo bos phyag btsal lo/ /de nas bcom ldan 'das kyi
524a4(rgyud): phyag gi mthil 'khor lo rtsibs stong dang ldan pa'i ri mo can/ me tog pad+ma'i snying po ltar 'jam pa/ sngon legs par spyad pa'i mtshan gyis brgyan pa/ gzhon sha
524a5(rgyud): chags shing 'jam pa/ nyi ma'i 'od zer bas lhag pa'i 'od dang ldan pa/ 'od zer brgya phrag mang po kun tu 'phro ba/ dri ma med pa'i phyag gis lits+tsha pI dag gi mgo la
524a6(rgyud): byugs te rjes su bstan pa mdzad do/ /de nas bcom ldan 'das yangs pa can gyi grong khyer chen po'i nang du gshegs nas nam gyi gung thun la sgo skyes kyi gzhi zhabs
524a7(rgyud): kyis mnan nas phyogs bzhir gzigs te/ phyag gser gyi mdog can brkyang nas na bza' bla gos gsol te bka' stsal pa/ phyi ma'i dus na dge slong ngam/ dge slong
524b1(rgyud): ma 'am/ dge bsnyen nam/ dge bsnyen ma'am/ gang su yang rung ba dag de bzhin gshegs pa'i sku gdung ring bsrel yungs 'bru tsam la mchod pa byed pa dang / stong
524b2(rgyud): c hen po rab tu 'joms pa'i rig sngags kyi rgyal mo gdon thams cad las thar bar byed pa'i chos kyi rnam grangs de bzhin gshegs pa dgra bcom pa yang dag par
524b3(rgyud): rdzogs pa'i sangs rgyas gang+gA'i klung gi bye ma snyed kyi sangs rgyas kyi phyag rgya 'di 'dzin cing 'chang ba dang / klog cing ston pa dang / kun chub par byed pa la yams nad
524b4(rgyud): dang | 'jigs pa dang / 'tshe ba dang / nad 'go ba dang / 'khrugs pa dang / 'thab pa dang / rtsod pa dang / 'ching ba dang / kha mchu dang / shags dang / tha na phra ma
524b5(rgyud): dang | sdig pa mi dge ba'i sdug bsngal ba'i las kyis mi tshugs shing 'tshe bar byed pa thams cad kyis mi thub par 'gyur ro/ /de skad ces bka' stsal pa dang / bcom
524b6(rgyud): ldan 'das la mi mjed kyi bdag po tshangs pas 'di skad ces gsol to/ /btsun pa bcom ldan 'das/ stong chen po rab tu 'joms pa zhes bya ba'i gsang sngags kyi
524b7(rgyud): r gyal mo gdon thams cad las thar bar bgyid pa'i chos kyi rnam grangs de bzhin gshegs pa dgra bcom pa yang dag par rdzogs pa'i sangs rgyas gang+gA'i klung gi bye ma
525a1(rgyud): @#/ /snyed rnams kyis sangs rgyas kyi phyag rgya de gang lags de skad ces gsol pa dang / bcom ldan 'das kyis mi mjed kyi bdag po tshangs pa
525a2(rgyud): la 'di skad ces bka' stsal to/ /tshangs pa/ de'i phyir khyod legs par rab tu nyon la yid la zungs shig dang ngas khyod la bshad do/ /btsun pa/ de bzhin no zhes
525a3(rgyud): gsol nas mi mjed kyi bdag po tshangs pa bcom ldan 'das kyi ltar mnyan pa dang / de la bcom ldan 'das kyis 'di skad ces bka' stsal to/ /s+yAd ya the
525a4(rgyud): dan| a tsa le/ ma tsa le/ sA ra ma tsa le/ pra kri te bar+Ne pra kr-i ti nir+g+ho She/ sa man+ta mu khe/ s+thi re s+thA ba re bi g+huSh+Te/ shap+te pra ga la Ni/ pA rang+ga me sA rA su te sA rang+ga ba te
525a5(rgyud): ba le mahA ba le mahA nir+b+hA se swA hA/ de la 'di skad ces bya ste/ lus su gtogs pa dran pa dang / zhi gnas dang / lhag mthong dang / ting nge 'dzin gsum dang / rdzu
525a6(rgyud): 'phrul gyi rkang pa bzhi dang / yang dag par spong ba bzhi dang / dran pa nye bar gzhag pa bzhi dang / bsam gtan bzhi dang / 'phags pa'i bden pa bzhi dang / dbang
525a7(rgyud): po lnga dang / stobs lnga dang / rjes su dran pa drug dang / byang chub kyi yan lag bdun dang / 'phags pa'i lam yan lag brgyad pa dang / mthar gyis gnas pa'i
525b1(rgyud): snyoms par 'jug pa dgu dang / de bzhin gshegs pa'i stobs bcu dang / rnam par grol ba'i skye mched bcu gcig dang / rten cing 'brel par 'byung ba yan lag bcu
525b2(rgyud): gnyis dang / rnam pa bcu gnyis dang ldan pa'i chos kyi 'khor lo dang / dbugs dbyung ba dang / rngub pa rjes su dran pa bcu drug dang / sangs rgyas kyi chos ma 'dres pa bco
525b3(rgyud): brgyad dang / yi ge bzhi bcu rtsa gnyis te tshangs pa/ de ni stong chen po rab tu 'joms pa zhes bya ba'i rig sngags kyi rgyal mo gdon thams cad las thar bar byed pa'i mdo/
525b4(rgyud): de bzhin gshegs pa dgra bcom pa yang dag par rdzogs pa'i sangs rgyas gang+gA'i klung gi bye ma snyed rnams kyi sangs rgyas kyi phyag rgya ste sangs rgyas bsgrubs pa'o/ /chos
525b5(rgyud): bsgrubs pa'o/ /dge 'dun bsgrubs pa'o/ /tshangs pa bsgrubs pa'o/ /dbang po bsgrubs pa'o/ /'jig rten skyong ba bsgrubs pa'o/ /dbang phyug bsgrubs pa'o/ /bden pa
525b6(rgyud): bsgrubs pa'o/ /lam bsgrubs pa'o/ /rten cing 'brel par 'byung ba bsgrubs pa'o/ /zla ba bsgrubs pa'o/ /nyi ma bsgrubs pa'o/ /gza' bsgrubs pa'o/ /rgyu skar bsgrubs
525b7(rgyud): pa'o| |s+yAd ya the dan/ sA le ka si ni/ bi d+ha ra Ni ba rA gra /sA re A maR+Sha Ni/ a mo g+ha ba ti/ sa tsa ne kA la/ na ka li/ kA shi ka pa ti/ b+ha ra Ni/ b+ha ra ka sha khe/ sa man+ta prAp+te/
526a1(rgyud): @#/ /sa ra prAp+te/ stam+b+ha ne/ stam+b+ha na prAp+te/ badzra d+ha re swA hA/ de nas bcom ldan 'das kyis de'i tshe tshigs su bcad pa 'di dag bka' stsal to/ /'jig rten
526a2(rgyud): 'di 'am gang dag 'das pa dang / /mtho ris dag na rin chen mchog yod pa/ /de bzhin gshegs pa lha yi lhar gyur pa/ /mi yi mchog dang 'dir ni mtshungs pa med/ /
526a3(rgyud): de bas 'dir ni rin chen mchog tu gsungs/ /bden pa de yis 'dir ni dge bar shog /zad pa chags bral bdud rtsi 'dus ma byas/ /shes pas shAkya thub des rab tu
526a4(rgyud): phye| |bdud rtsi zhi ba 'dus byas ma yin pa/ /chos de dang ni mtshungs pa gang yang med/ /de bas 'di ni rin chen mchog tu gsungs/ /bden pa de yis 'di ni dge bar shog /
526a5(rgyud): mchog tu gang 'dod tshul bzhin rab bstan pa/ /ston pa'i rnal 'byor bla med rtag sgrub pa/ /rdo rje lta bu'i mi gnyis lam mthong ba/ /ting 'dzin de dang mnyam pa yod ma
526a6(rgyud): yin| |de bas 'di ni rin chen mchog tu gsungs/ /bden pa de yis 'dir ni dge bar shog /gang zag chen po brgyad po rab bsngags shing / /gang zag zung bzhir brjod pa
526a7(rgyud): de dag ni/ /drang srong chen po gang zag mtshungs med pa/ /bde bar gshegs pas sbyin pa'i gnas zhes gsungs/ /de la byin na 'bras bu cher gyur te/ /zhing rab gshin la
526b1(rgyud): sa bon btab pa bzhin/ /'di ni dge 'dun rin chen mchog tu gsungs/ /bden pa de yis 'dir ni dge bar shog /gang dag brtan pa'i yid kyis rab brtson zhing / /gau ta
526b2(rgyud): ma'i bstan la 'jug byed pa/ /de dag thob nas bdud rtsi 'jug thob ste/ /mun pa bsal nas mya ngan 'das thob pa/ /de bas dge 'dun rin chen mchog tu gsungs/ /
526b3(rgyud): bden pa de yis 'dir ni dge bar shog /lta ba 'di la sbyar ma thag tu ni/ /'jig tshogs lta dang tshul khrims brtul zhugs dang / /the tshom dang ni nyon mongs gsum po dag /cig
526b4(rgyud): car spangs te 'phags pa'i bden mthong ba/ /des na dge 'dun rin chen mchog tu gsungs/ /bden pa de yis 'dir ni dge bar shog /lus sam ngag gam 'on te yid kyis
526b5(rgyud): kyang | |sdig pa rnam gsum nam yang mi byed cing / /glo bur byas na'ang 'chab par mi byed la/ /de ltar de dag lta bas 'dzin mi byed/ /de bas dge 'dun rin chen mchog tu
526b6(rgyud): gsungs/ /bden pa de yis 'di ni dge bar shog /ji ltar dbang po'i sdong po sar btsugs pa/ /phyogs bzhi'i rlung rnams kyis ni mi g.yo ltar/ /'phags pa'i lam gyi dam pa
526b7(rgyud): mthong ba yi/ /gang zag 'phags pa'i dge 'dun de bzhin no/ /des na dge 'dun rin chen mchog tu gsungs/ /bden pa de yis 'dir ni dge bar shog /shes rab zab mo shin
527a1(rgyud): @#/ /tu bstan pa yi/ /'phags pa'i bden pa su dag rnam sgom zhing / /lus kyang sbyin par yid la byas pa ni/ /de dag 'jigs pa brgyad dang phrad
527a2(rgyud): mi 'gyur/ /des na dge 'dun rin chen mchog tu gsungs/ /bden pa de yis 'dir ni dge bar shog /ji ltar me ni rlung gis rab gtor ba/ /lag tu blangs te bgrang du med
527a3(rgyud): pa nyid/ /de ltar kun tu sbyor ba rab btang ba/ /sangs rgyas sras rnams bstan du med par 'gro /des na dge 'dun rin chen mchog tu gsungs/ /bden pa de yis 'dir ni
527a4(rgyud): dge bar shog / sems can gang dag 'gro dang mi 'gro ba/ /de dag thams cad 'dir ni bder gyur cig /ston mchog lha dang mis ni mchod 'os pa/ /sangs rgyas phyag 'tshal
527a5(rgyud): deng 'dir dge bar shog / sems can gang dag 'gro dang mi 'gro ba/ /de dag thams cad 'dir ni bder gyur cig /zhi ba chags bral lha mis mchod 'os pa/ /chos la phyag 'tshal
527a6(rgyud): deng 'dir dge bar shog / sems can gang dag 'gro dang mi 'gro ba/ /de dag thams cad 'dir ni bder gyur cig /tshogs kyi dam pa lha mis mchod 'os pa/ /dge 'dun phyag
527a7(rgyud): 'tshal deng 'dir dge bar shog / sems can gang dag 'gro dang mi 'gro ba/ /de dag thams cad 'dir ni bder gyur cig /'byung po gang dag 'dir ni lhags gyur te/ /
527b1(rgyud): sa 'am 'on te bar snang 'khod pa dag /skye dgu rnams la rtag tu byams byed shog /nyin dang mtshan du chos kyang spyod par shog /'di ni rgyal ba dgra rgyal bden gang gis/ /shin tu
527b2(rgyud): bden pa gsung zhing rdzun med pa/ /bden pa de yis 'dir ni dge bar shog /de kun 'jigs pa che las thar gyur cig swA hA/ s+yAd ya the dan/ d+hi re d+hi d+hi re/ pa la nir+g+ho She/ pa
527b3(rgyud): li sa re/ sA ra ba te/ stu ti pra stu ti prAp+te/ A ra be/ a ra nir+g+ho She/ A ra ba ti/ a ts+yu te/ ba la ba te/ shU ra prAp+te/ sA rang+ga me/ suR+ya ba le/ suR+ya nir+g+ho She swA hA/ tshangs pa/ stong
527b4(rgyud): c hen po rab tu 'joms pa zhes bya ba'i rig sngags kyi rgyal mo gdon thams cad las rab tu thar bar byed pa 'di ni de bzhin gshegs pa dgra bcom pa yang dag par rdzogs pa'i
527b5(rgyud): sangs rgyas gang+gA'i klung gi bye ma snyed kyi sangs rgyas kyi phyag rgya'o/ /sangs rgyas kyi gnas so/ /chos kyi gnas so/ /dge 'dun gyi gnas so/ /tshangs pa'i gnas so/ /dbang po'i
527b6(rgyud): gnas so/ /'jig rten skyong ba'i gnas so/ /dbang phyug gi gnas so/ /drang srong chen po'i gnas so/ /'byung po'i gnas so/ /mig gi gnas so/ /rgyu'i gnas so/ /phyogs
527b7(rgyud): kyi gnas so/ /bstan pa'i gnas so/ /sangs rgyas rnams kyis mngon par rdzogs par sangs rgyas pa'o/ /nyan thos rnams kyis reg pa'o/ /tshangs pas byin gyis brlabs pa'o//
528a1(rgyud): @#/ /dbang pos rab tu bsngags pa'o/ /'jig rten skyong ba rnams kyis mchod pa'o/ /dbang phyug gis phyag byas pa'o/ /lha thams cad kyis kun tu
528a2(rgyud): mchod pa'o/ /rnal 'byor spyod pa rnams kyis bsngags pa'o/ /mkhas pa rnams mngon par dga' bar gyur pa'o/ /drang srong rnams kyis rab tu bsngags pa'o/ /tshangs pa
528a3(rgyud): rnams kyis rab tu brgyan pa'o/ /lha rnams kyis mngon par bstod pa'o/ /khrus byed pa rnams kyis bsang pa'o/ /rigs bzhi'i 'jig rten gyis dga' bar byas pa'o/ /
528a4(rgyud): sangs rgyas thams cad kyi spyod yul lo/ /rang sangs rgyas rnams kyi skyed mos tshal lo/ /drang srong rnams kyi gnas so/ /nyan thos rnams kyi mya ngan las 'das pa'o/ /
528a5(rgyud): rnal 'byor spyod pa rnams kyis gnas so/ /byang chub kyi phyogs kyi chos rnams kyi 'byung gnas so/ /nyon mongs pa rnams 'joms pa'o/ /bag la nyal gyi zug rngu rnams 'byin
528a6(rgyud): pa'o| |'phags pa'i lam kun tu ston pa'o/ /thar pa'i sgo rnams 'byed pa'o/ /'jig tshogs la lta ba rnams 'jig par byed pa'o/ /nga rgyal gyi ri rab tu bsnyil bar byed
528a7(rgyud): pa'o| |'khor ba'i rgya mtsho skems pa'o/ /'khor ba'i rgya mtshor lhung ba'i sems can thams cad sgrol ba'o/ /bdud kyi zhags pa gcod pa'o/ /bdud kyi 'khor skrag par
528b1(rgyud): byed pa'o/ /bdud kyi mchil ma 'dor ba'o/ /nyon mongs pa'i g.yul las sgrol ba'o/ /mya ngan las 'das pa'i grong khyer du 'jug pa'o/ /'khor ba'i khyim nas 'byung bar byed pa'o/ /
528b2(rgyud): s+yAd ya the dan/ khaD+ge khaD+ge/ khaD+ge g+ho She/ u sho d+ha ne/ sA ra thi/ pra b+he de/ bi bu la pra b+he/ sang kaR+tha Ni/ bi kaR+tha Ni/ bi sha gra ba te/ shud+ha sA d+ha ni/ ba ru Na ba te/ bA sa/ be bi b+hu She
528b3(rgyud): Ne| bi sang ga me/ pa shu pa ti/ puSh+pa gar+b+he/ bdag dang / sems can thams cad 'jigs pa dang / nye bar 'tshe ba dang / ngal ba thams cad las bde legs su gyur cig
528b4(rgyud): swA hA/ stong chen po rab tu 'joms pa zhes bya ba'i rig sngags kyi rgyal mo gdon thams cad las thar bar byed pa'i mdo sde 'di ni de bzhin gshegs pa dgra bcom pa yang dag
528b5(rgyud): par rdzogs pa'i sangs rgyas gang+gA'i klung gi bye ma snyed kyi sangs rgyas kyi phyag rgya ste/ 'dis ni lha dang / mi dang / lha ma yin du bcas pa'i 'jig rten phyag rgyas btab pa ste mya ngan
528b6(rgyud): las 'das pa'i grong khyer bla na med par zhugs so/ /de'i don gyi phyir sngon mngon par rdzogs par sangs rgyas pa'i yang dag par rdzogs pa'i sangs rgyas dang / rang sangs rgyas
528b7(rgyud): rnams dang / nyan thos rnams dang / pha ma dang / sbyin gnas dang / bla ma lta bu rnams la bsnyen bkur to/ /tshangs par spyod pa spyad do/ /tshul khrims bsrungs so/ /sbyin pa
529a1(rgyud): @#/ /byin no/ /snying rje'i pha rol tu phyin pa yongs su bskangs so/ /byang chub thob par bsgrubs so/ /bdud pham par byas so/ /de nas mi mjed kyi bdag po
529a2(rgyud): tshangs pa dang / lha rnams kyi dbang po brgya byin dang / rgyal po chen po bzhi dag gis skad cig blo gros gcig dang / dbyangs gcig gis bcom ldan 'das la phyag btsal nas
529a3(rgyud): gsol pa/ kye ma rig sngags rig sngags che/ /stong chen rab tu 'joms byed pa/ /sangs rgyas phyag rgya de yis ni/ /phyogs bzhi'i sems can thams cad bsrungs/ /phyag
529a4(rgyud): rgya gang gis btab gyur na/ /'byung po thams cad skrag bgyid pa/ /stong chen rab tu 'joms pa'i mdo/ /phyag rgya bdag cag stsal bar bgyi/ /mi gang rab tu sdang ba dang / /bstan
529a5(rgyud): pa 'di la ma dad pa/ /de dag tshangs pas sprul pa yi/ /rig sngags chad pas gcad par bgyi/ /brgya byin gyis ni spyi bos blangs/ /'jig rten skyong bas rgyas btab bo/ /s+yAd ya
529a6(rgyud): the da na/ ka ling+ge/ ba ra de/ dzau tA gre/ dzA ma ni/ siM ha ba de/ sA rA gra prap+te/ haM sa gA mi ni/ mA li ni/ hu le si hu le si hu le si hu le me/ ha ha ma/ ha ha ma/ su da ni/ pa rA
529a7(rgyud): gra ba ti/ hasti ne/ ne ba ra mi ta/ tsaN+Da le/ tsa ra me/ tsa rA me tsa rA re swA hA/ stong chen mo rab tu 'joms pa zhes bya ba rig sngags kyi rgyal po 'di bshad pa'i tshe stong gsum gyi
529b1(rgyud): stong chen po'i 'jig rten gyi khams 'di rnam pa drug tu g.yos/ rab tu g.yos/ kun tu g.yos/ kun tu rab tu g.yos/ phyogs bzhi'i gnod sbyin dang / srin po sha za ba
529b2(rgyud): rnams kyis sgra skad drag po phyung ba/ kye ma'o sdug bsngal kye ma'o brlag /bdag cag 'byung po'i tshogs phung ngo / /'byung po'i tshogs ni rab tu phrang / /bdag cag rtag tu
529b3(rgyud): dbang gis khrid/ /srog chags 'byung po thams cad ni/ /de ring dgrar bcas dbang med do/ /de dag sa la 'khod nas ni/ /zhum zhing rnam par zhum gyur nas/ /'gre zhing
529b4(rgyud): ldog par rab tu byed/ /de nas bcom ldan 'das kyis sa gzhi rdo rjer mngon par sprul pa dang / de dag kyang phyogs bzhir byer ro/ /de nas rgyal po chen po bzhis phyogs bzhir
529b5(rgyud): me lce'i phung po chen po mngon par sprul pa dang / de dag nam mkha' la rgyug go /de nas mi mjed kyi bdag po tshangs pas nam mkha' lcags su mngon par sprul pa dang / de
529b6(rgyud): dag shing ta la bdun tsam nas nam mkha' la kun tu rgyug go / de nas lha rnams kyi dbang po brgya byin gyis ral gri dang / mda' dang / mdung thung dang / mdung dang / mda' bo
529b7(rgyud): che dang / shing ljon pa dang / ri'i char mngon par phab bo/ /de'i tshe gnod sbyin lnga stong mi mjed kyi 'jig rten gyi khams kun nas 'dus pa rnams rig sngags kyi dmod pas
530a1(rgyud): @#/ /bcom ste/ rims nad kyis btab nas myos te rmya zhing bcom ldan 'das kyi zhabs gnyis la gtugs te gsol pa/ dge sbyong gau ta ma ni sems
530a2(rgyud): can thams cad la phan pa dang / thugs brtse ba can lags kyi/ dge sbyong gau ta mas bdag cag bskyab tu gsol/ de nas bcom ldan 'das kyis gsang ba pa'i bdag
530a3(rgyud): po de dag la byams pas khyab pa mdzad nas bslab pa'i gzhi 'dzin du btsud do/ /bdag cag phyag rgya spong gyur na/ /ma bsad pa yi 'gro gang dang / /pha bsad pa yi 'gro
530a4(rgyud): gang dang / /dgra bcom pa yang gsod gang dang / /dge 'dun dbyen bgyid 'gro gang dang / /rdzogs sangs rgyas la sdang sems kyis/ /sku mtshal phyung ba bgyis pa yis//
530a5(rgyud): 'gro ba gang lags der mchi'o/ /ardza ka yi dog pa ltar/ /mgo ni tshal pa bdun 'gas shing / /gnod sbyin nad kyis btab pa dang / /bdag lus sha bkra 'byung bar
530a6(rgyud): shog |gang 'di rgyal bas gsungs pa'i mdo/ /stong chen rab tu 'joms pa yi/ /rig sngags rgyal las 'gal bgyis na/ /bdag cag 'dod bzhin mi 'gyur ro/ /
530a7(rgyud): de'i tshe grong khyer chen po yangs pa can na yams kyi nad dang / 'jigs pa dang / gnod pa dang / nad 'go ba dang / 'khrug pa thams cad rgyun chad par gyur to/ /gnod sbyin
530b1(rgyud): dang | srin po dang / mi dang / mi ma yin pa rnams kyang rang rang gi spyod yul las 'das so/ /ngang pa dang / ne tso dang / ri skegs dang / khu byug dang / rma bya dang / ngur pa dang /
530b2(rgyud): shang shang te'u dang / bya'i tshogs rnams kyang sgra snyan pa 'byin no/ /mi 'am ci rnams ni lha'i bu mo bzhin du lus la gnod pa med do/ /rin po che'i cha byad rnams kyang ma dkrol
530b3(rgyud): bar 'khrol lo/ /rnga bo che dang / dung dang / rdza rnga dang / rnga bran dang / pi wang dang / gling bu rnams kyang ji ltar gnas su bkod pa bzhin du sgra byung ngo / /bal po se'u dang / bil
530b4(rgyud): ba dang / skyu ru ra dang / n+ya gro d+ha dang / byang chub kyi shing dang / spre'u gnas dang / blak+Sha dang / u dum bA ra dang / sA la dang / ta ma la'i shing ljon pa rnams kyang dri rab tu 'byin
530b5(rgyud): no| |lha brgya stong dag gis kyang a la la zhes bya ba'i sgra phyung ste bar snang la me tog gi char mngon par phab bo/ /mi ma yin pa'i dri dag kyang 'jig rten du byung ngo / /de nas rgyal po
530b6(rgyud): chen po bzhis thal mo sbyar te bcom ldan 'das la 'di skad ces gsol to/ /btsun pa bcom ldan 'das/ gang la la zhig gis bslab pa'i gzhi yongs su bzung ste gos
530b7(rgyud): ngur smrig bgos nas stong chen po rab tu 'joms pa'i mdo sde'i rgyal po gdon thams cad las thar bar byed pa/ sangs rgyas kyi phyag rgya'i chos kyi rnam grangs 'di blangs shing
531a1(rgyud): @#/ /gzung ste bklags shing bshad la kun chub par bgyis shing yi ger bris nas mdud pa bor te 'chad na/ de la yams kyi nad dang / 'jigs pa
531a2(rgyud): dang | gnod pa dang / nad 'go ba dang / 'khrug pa dang / khrag khrug dang / 'thab mo dang / bcing ba dang / rtsod pa dang / 'gyed pa nas phra ma'i bar gyi sdig pa mi dge ba'i
531a3(rgyud): chos rnams kyis mi tshugs par 'gyur lags so/ /rnam par 'tshe ba thams cad las rgyal bar 'gyur lags so/ /yul 'khor mtshams gcad par 'tshal ba/ khrus
531a4(rgyud): bgyis pa/ zas dkar gsum 'tshal ba/ zas ngan pa rnam pa lnga spangs pa/ mi'i bslab pa'i gzhi thams cad yongs su bzung ba/ sems can thams cad la sems
531a5(rgyud): snyoms pa/ shin tu brgyan pa/ gos dang / rgyan dang ldan pa des grong dang / grong khyer dang / grong rdal dang / yul 'khor dang / sum mdo dang / khyim rnams nyal
531a6(rgyud): nyil gyi phung po ma mchis par bgyid te rgyal po'i pho brang 'khor gyi dbus kyi dog sa rnams su me tog sil ma bkram la spos sna tshogs kyis rab tu bdug par bgyi'o/ /
531a7(rgyud): phyogs bzhir bu mo shin tu khrus bgyis pas brgyan pa lag na mtshon thogs pa bzhi dang / dril bu bzhi dang / rin po che'i snod bzhi bzhag go /snga dro'i dus kyi tshe gdugs
531b1(rgyud): shar ba dang / rig sngags bklags par bgyi ste mdo ste bzlas shing bklag par bgyi'o/ /yi ger bris te mchod rten chen po dang / shing ljon pa chen po dang / rgyal mtshan chen po'i
531b2(rgyud): rtse mo la bstod de btags la me tog sna tshogs dang / spos sna tshogs dag gis dgung zla phyed kyi bar du mchod par bgyi'o/ /gdugs re re zhing rig sngags lan re bklag par
531b3(rgyud): bgyi'o/ /de ltar na yul 'khor yongs su thar bar 'gyur ro/ /de ltar grong dang / grong khyer dang / grong rdal dang / ljongs dang / yul 'khor dang / pho brang 'khor dang / gnas
531b4(rgyud): dang | gtsug lag khang dang / khyim dang / zhing dang / las khang dang / shing ljon pa dang / 'bras bu dang / ne'u sing dang / kun dga' ra ba dang / gnag lhas dang /
531b5(rgyud): lhas rnams nyal nyil ma mchis par bgyis te seng ldeng dang / rgya shug gi zhugs bltams la dog sa la me tog sil ma bkram ste sgo khang g.yas g.yon nas dri sna tshogs
531b6(rgyud): kyis bdugs la sa bon thams cad mar gyis bskus te phyogs bzhir gtor bar bgyi/ chab sgor tshon skud sna tshogs bre bar bgyi'o/ /dud 'gro'i skye gnas su gyur pa dag ni
531b7(rgyud): bton la slar yang gzud par bgyi'o/ /rig sngags kyang bklag par bgyi'o/ /yi ger bris sam/ mdud pa mdud de mthon po'i khar btags la mchod par bgyi'o/ /nad pa'i
532a1(rgyud): @#/ /mdun du sangs rgyas kyi sku gzugs sam/ sangs rgyas kyi ring bsrel lam/ tshangs pa'i gzugs sam/ brgya byin gyi gzugs sam/ rgyal po chen
532a2(rgyud): po bzhi'i gzugs khri'um/ za ma tog gi steng du bzhag ste phyag rgya bzhi bgyis la bzhag par bgyi'o/ /me tog sna tshogs dang / spos sna tshogs dang / tshangs pa dang / brgya byin
532a3(rgyud): dang | rgyal po chen po bzhi dang / dbang phyug chen po dang / gnod sbyin gyi sde dpon dang / gnod sbyin stobs po che dang / 'phrog ma la sogs pa'i ming gis dkon mchog
532a4(rgyud): gsum la mchod par bgyi'o/ /de rnams kyi stobs dang / dbang phyug dang / byin gyis bdag dge bar gyur cig /bdag la srung ba gyis shig /nad thams cad las thar
532a5(rgyud): bar gyur cig / nad pa'i zas dang / skom dang / sman rnams kyang rig sngags 'dis btab te stsal bar bgyi'o/ /rdzogs sangs rnam par sangs rgyas tshe/ /'jig rten skyong
532a6(rgyud): bas phyogs bzhi nas/ /snod bzhi dag ni blangs nas su/ /bde bar gshegs la phul ba dang / /mthu yis gcig tu sprul mdzad pa/ /lha yi snod mchog de dang ni/ /bdud
532a7(rgyud): rtsi 'dra ba'i sman gyi rnams/ /ston pa'i phyag na bsnams gyur pa/ /bden pa'i tshig ni de dag gis/ /sman rnams bdud rtsir gyur par shog /de bzhin lha mo 'phrog ma yis//
532b1(rgyud): lha rdzas dge ba a ru ra/ /blangs nas ston la rab phul ba/ /bdud rtsi 'dra ba'i sman gyi rnams/ /bden pa'i tshig ni 'di dag gis/ /nad pa rnams kyi nad sel cig /nyes
532b2(rgyud): pa thams cad 'phrog byed pa/ /sman rnams bdud rtsir gyur par shog /sangs rgyas rnam gzigs gzi brjid dang / /gtsug tor can gyi stobs rnams dang / /thams cad
532b3(rgyud): skyob kyi bden tshig dang / /log dad sel gyi ting 'dzin dang / /gser zhes bya ba'i ye shes dang / /'od srung gi ni rdzu 'phrul dang / /shAkya seng ge'i mthu rnams kyis/ /sman
532b4(rgyud): rnams bdud rtsir gyur par shog / nad pa shar phyogs kha bstan la/ /sman rnams nye bar stsal bar bgyi/ /de yi tshe na rig sngags 'di/ /lag mthil bzhag ste bklag par
532b5(rgyud): bgyi| |s+yAd ya the da na/ kha Te/ kha Te/ kha Te/ kha Te bi kha Te/ bi ma le/ bi lam be/ ba le/ ba la ba ti/ tsan+d+re/ tsa ra Ne/ a mr-i ta nir+g+ho She swA hA/ rlung las gyur dang mkhris
532b6(rgyud): las gyur/ /bad kan las gyur 'dus las gyur/ /nad rnams thams cad rab bcom ste/ /bdag la rtag tu dge bar shog /byad dang / ro langs dang ldan pa'i las rnams
532b7(rgyud): la skyes pa'am/ bud med gdugs zhag gcig smyung ba bgyis pa/ rab tu khrus bgyis pa/ shin tu brgyan pa des dog sa la me tog sil ma bkram ste spos sna tshogs kyis
533a1(rgyud): @#/ /bdugs la seng ldeng dang / rgya shugs rigs gnyis kyi zhugs bus te sa bon thams cad phyogs bzhir gtor bar bgyi'o/ /zhugs kyi nang du'ang
533a2(rgyud): gtor bar bgyi'o/ /rtsa ba thams cad dang / me tog thams cad tshon skud sna tshogs la brgyus te ral gri'am/ mdung rtse gsum pa'am/ mdung ngam/ mda' la
533a3(rgyud): gdags par bgyi'o/ /spos chab sna tshogs sbyar te bum pa chen po'i nang du blugs la gang byad stems kyis phog pa de skud pa des bcings te bum pa'i chab kyis bkru
533a4(rgyud): bar bgyi/ skud pa'ang ral gris bcad de zhugs kyis nang du dor ro/ /stong chen po rab tu 'joms pa'i mdo sde 'di'ang brjod par bgyi'o/ /gang dag sangs rgyas rang
533a5(rgyud): sangs rgyas/ /sangs rgyas rnams kyi nyan thos dang / /tshangs dbang dang ni 'jig rten skyong / /gnod sbyin sde dpon dbang phyug dang / /de bzhin gnod sbyin stobs chen
533a6(rgyud): dang | |'phrog ma bu dang bcas pa dang / /de dag mthu dang gzi brjid kyis/ /ro langs las rnams chad gyur cig /rdo rjes rin chen phug pa dang / /me yis bud shing
533a7(rgyud): sreg pa dang / /rlung gis sprin ni 'thor ba dang / /nyi mas nags tshal skems byed pa/ /bden pa'i tshig ni de dag gis/ /byad stems las rnams tshig par shog /
533b1(rgyud): spos dang me tog sna tshogs kyis/ /sdig pa thams cad nges par bsal/ /tad+ya thA/ hu me hu me/ ka kha li/ ka kha li/ kha ra le/ dzu hwi ni/ dza ba le/ ha rA gre/ ha ri Ni shA ba
533b2(rgyud): ri| shAn+ti/ shAn+ti swA hA/ b+hA ba ni swA hA/ pra d+hA ba ni swA hA/ gAn d+ha ra b+he swA hA/ pra lang gi ni swA hA/ sarba kA khor kr-i ta betA Da ts+tshe da ni swA hA/ lha thams cad kyi gsang sngags 'di
533b3(rgyud): dag gis bdag gi byad stems dang / ro langs dang / sman dang / sngags dang / dug dang / dug sbyar ma rnams bcad do/ /bshig go /pham par byas so/ /pha rol pham
533b4(rgyud): par byas so swA hA/ lba ba dang / shu ba dang / smyo ba dang / 'bras dang / 'brum bu dang / rkom po dang / dug 'thungs pa las thar bar 'tshal ba/ shin tu khrus bgyis
533b5(rgyud): pa| shin tu brgyan pa/ stan pa bzang po'i steng du mchis te rig sngags 'di brjod par bgyi'o/ /sangs rgyas kun gyi gzi brjid dang / /rang rgyal dag gi gzi brjid dang //
533b6(rgyud): dgra bcom dag gis mthu dag dang / /gsang sngags 'dzin pa thams cad dang / /shA ri'i bu yi shes rab dang / /maud+gal bu yi rdzu 'phrul dang / /ma 'gags pa yi mig dang
533b7(rgyud): ni| |'od srung sbyangs pa'i yon tan dang / /kauN+Di n+yas sngar thob dang / /kun dga' bo yi thos pa dang / /tshangs pa yi ni byams pa dang / /brgya byin gyi ni dbang rnams dang / /'jig
534a1(rgyud): @#/ /rten skyong ba'i yul rnams dang / /dbang phyug chen po'i stobs dag dang / /sde dpon rnams kyi mthu dag dang / /'phrog ma'i gzi brjid rdzu 'phrul
534a2(rgyud): dang | |de dag rnams kyi mthu dang gzis/ /bdag gis dug ni dug med shog /dug med dug rnams 'jigs byed pa/ /gsang sngags tshig rnams de lags so/ /s+yAd ya the
534a3(rgyud): dan| ha ri ke shi na ki li/ e he re/ a ma re/ aN+Da re/ paN+Da re/ ka Ta ke /ke yU re/ ha se ha se ha se/ kha se kha se kha se/ kha raM ge /ma ru ga ha Ne swA hA/ mu mu k+Shu swA hA/ hi
534a4(rgyud): le swA hA/ mu le swA hA/ 'bras dang rma dang shu ba dang / /g.yan pa dang ni 'brum bu dang / /lhog pa dang g.ya' ba ni/ /bdun pa lags te rab tu bcom/ /'dod chags zhe
534a5(rgyud): sdang gti mug rnams/ /de dag 'jig rten dug gsum ste/ /bcom ldan sangs rgyas dug mi mnga'/ /sangs rgyas gzi yis dug bcom mo/ /'dod chags zhe sdang
534a6(rgyud): gti mug rnams/ /de dag 'jig rten dug gsum te/ /bcom ldan chos ni dug mi mnga'/ /chos kyi gzi yis dug bcom mo/ /'dod chags zhe sdang gti mug rnams/ /de
534a7(rgyud): dag 'jig rten dug gsum ste/ /bcom ldan dge 'dun dug mi mnga'/ /dge 'dun gzi yis dug bcom mo/ /sa ni dug gi ma yin te/ /sa ni dug gi pha yang yin/ /bden
534b1(rgyud): pa'i bden tshig de dag gis/ /bdag ni dug ni dug med shog /dug ni sa yi nang du song / /gang ba'i snod du dug song zhig swA hA/ /de nas khrag khrug dang / 'thab pa dang / rtsod pa
534b2(rgyud): dang | 'gyed pa dang / pha rol gyi dmag tshogs dang / dgra rnams las rgyal bar 'tshal bas thog mar mchod rten chen po la mchod pa bgyi'o/ /stong chen po rab tu 'joms
534b3(rgyud): pa'i rig sngags kyi rgyal mo 'di'ang brjod par bgyi'o/ /sangs rgyas kyis ni bdud pham mdzad/ /chos ma yin ni chos kyis so/ /dge 'dun gyis ni mu stegs pham/ /dbang
534b4(rgyud): pos lha min pham par gyur/ /lha min rnams kyis zla ba pham/ /nam mkha' lding gis rgya mtsho'o/ /me yis shing rnams pham par gyur/ /chus ni me yang pham par 'gyur/ /
534b5(rgyud): rlung gi sprin rnams rab tu pham/ /rdo rje yis ni rin chen phug /lha rnams bden par rab tu gsungs/ /sa yang bden par gnas pa lags/ /sangs rgyas dang ni chos kyang
534b6(rgyud): bden/ /bden pa rgyal gyur brdzun ma lags/ /s+yAd ya the dan/ a mr-i te/ a gra puSh+pe/ ba hu pha le/ ni bA ra Ni/ sarba ar+tha sA d+ha ni/ a pa rA dzi te/ ba ra Te d+ha ra Ni/ gu h+yA ba ra
534b7(rgyud): te| gau ta me/ gu gu ma ti/ dzam+b+ha ni swA hA/ pra dzam+b+ha ni swA hA/ ba la pra b+hany+dza ni swA hA/ dza ye swA hA/ bi dza ye swA hA/ dza ya bi dza ye swA hA/ phyir rgol ba ni kun las rgyal/ /sdig pa thams
535a1(rgyud): @#/ /cad rab tu pham swA hA/ de nas ston pa kun mkhyen gyis/ /tshigs su bcad pa 'di dag gsungs/ /mi 'khrugs pa dang snang mdzad spyan ras gzigs
535a2(rgyud): kyi dbang / /rin chen 'od 'phro ri rab mu khyud 'od dpag med/ /rdo rje rnams kyi mtshan rnams rtag tu bzung na ni/ /'jigs par 'gyur ba ma yin non par mi 'gyur ro/ /gang
535a3(rgyud): gis mthu stobs chen po brgyad po 'di dag gi / mtshan rnams rjes su gzung ba'i phyir ni rab brjod cing / /kun tu bskyab pa byas na de yi lus la ni/ /me dang dug dang mtshon
535a4(rgyud): gyis tshugs par mi 'gyur ro/ /gal te de la gnod pa byed pa nye bar gnas/ /gshed mas mtshon rnams kyis ni gdab par gzas pa las/ /spyan ras gzigs kyi dbang po
535a5(rgyud): rjes su dran na ni/ /mtshon cha de dag dum bu dum bur chag cing 'brul/ /gal te mtshon cha rnams ni thogs par gyur na yang / /lag pa chag nas sa la rab tu ltung bar 'gyur//
535a6(rgyud): de yi lus la cung zad 'bab par mi 'gyur te/ /sngan chad byas pa gang yin pa ni ma gtogs so/ /lha rnams kyis mthun par tshigs su bcad pa 'di dag gsol to/ /sangs
535a7(rgyud): rgyas spyod yul mtha' yas khyod la phyag 'tshal lo/ /bden pa rab ston thub pa khyod la phyag 'tshal lo/ /deng ni bden pa rnams la gnas nas mchi bar bgyi/ /bdag gi las
535b1(rgyud): rnams thams cad 'bras bur bcas gyur cig / de nas tshangs pa tshangs chen gyis/ /langs te thal mo sbyar btud nas/ /stong chen rab tu 'joms byed pa/ /legs par gsungs
535b2(rgyud): pa'i rig sngags 'di/ /byis pa rnams la phan bgyid pa/ /rig sngags bdag gis brjod par bgyi/ /gang gis dang por 'dzam gling du/ /rig sngags rab tu ston mdzad pa/ /
535b3(rgyud): chos kyi rgyal po snang mdzad pa/ /sangs rgyas dpal la phyag 'tshal lo/ /khyad par 'phags pa'i chos rnams dang / /tshogs kyi dam pa dge 'dun dang / /sangs rgyas zhabs la
535b4(rgyud): phyag 'tshal nas/ /tshangs pas 'di skad tshig gsol to/ /gang dag sangs rgyas rang sangs rgyas/ /sangs rgyas kyi ni nyan thos dang / /drang srong dang ni 'jig rten skyong / /lha rnams
535b5(rgyud): ji snyed mchis pa dag / de kun mi yi 'jig rten na/ /'di las skyes pa sha stag go /thub chen mngal la 'tshal ba yi/ /gnod sbyin srin po 'di na mchis/ /rgyal po rnams kyis
535b6(rgyud): mthong mi nus/ /bstan par yang ni mi nus so/ /gang la bu ni mi 'chags dang / /gang gi mngal ni mi gnas dang / /skyes pa bud med 'du ba ni/ /dbang po rnams ni myos par
535b7(rgyud): bgyid/ /mer mer po dang nur nur po/ /bu yi sa bon ma rung bgyid/ /gang yang mngal ni thur du gyur/ /sha ma mi 'byung gnod bgyid pa/ /de rnams kyi ni ming brjod kyi/ /'jig rten
536a1(rgyud): @#/ /mgon po bdag la gson/ /'jam pa po dang ri dwags rgyal/ /skem byed brjed byed khu tshur can/ /ma mo dang ni dza mi ka /'dod pa can dang nam gru
536a2(rgyud): dang | |srul po dang ni ma dga' byed/ /bya dang gnya' ba'i lag can dang / /bzhin rgyan dang ni mig 'phyang ba/ /de dag thams cad sa la rgyu/ /gdon rnams bco lnga de dag
536a3(rgyud): ni| |byis pa rnams la 'jigs par bgyid/ /ji ltar byis pa 'dzin pa yis/ /mtshan dang gzugs kyang brjod par bgyi/ /'jam pa pos ni zin gyur na/ /mig ni rab
536a4(rgyud): tu 'gyur bar bgyid/ /ri dwags rgyal gyis zin gyur na/ /skyugs pa mi bzad skyug par 'gyur/ /skem byed kyis ni zin gyur na/ /skem byed pas ni byis ba 'gul/ /
536a5(rgyud): brjed byed kyis ni zin gyur na/ /'gre zhing de ltar sgra yang 'byin/ /dbu ba dang ni kha chu 'dzag /khu tshur can gyis rab zin na/ /khu tshur 'chang zhing 'byed par bgyid/ /
536a6(rgyud): ma mo yis ni zin gyur na/ /rgod cing de bzhin sgra yang 'byin/ /dza mi kas ni rab zin na/ /nu zho nu bar mngon mi dga'/ /'dod pa can gyis rab zin na/ /mal na gnyid
536a7(rgyud): log du bar 'gyur/ /nam grus rab tu zin gyur na/ /lce la sos ni 'cha' bar bgyid/ /srul pos rab tu zin gyur na/ /ku co 'don cing sgra yang 'byin/ /ma dga' byed
536b1(rgyud): pas zin gyur na/ /rnam pa sna tshogs gzugs su 'gyur/ /bya yis rab tu zin gyur na/ /mnam pa'i dri ni 'byung bar 'gyur/ /gnya' lag can gyis zin gyur na/ /mgul pa rab
536b2(rgyud): tu 'gag par 'gyur/ /bzhin rgyan gyis ni zin gyur na/ /rims kyis btab cing 'khru bar 'gyur/ /mig 'phyang bas ni zin gyur na/ /skyigs bu dang ni sngam pa 'byung / /byis pa
536b3(rgyud): ji ltar skrag bgyid pa/ /de yi gzugs ni brjod par bgyi/ /'jam pa po ni ba lang gzugs/ /ri dgas rgyal po ri dgas 'dra/ /skem byed pa ni gzhon nu'i gzugs/ /
536b4(rgyud): brjed byed pa ni wa 'dra 'o/ /khu tshur can ni bya rog gzugs/ /ma mo de ni mi yi gzugs/ /dza mi ka ni rta yi gzugs/ /'dod pa can ni rdo rje'i gzugs/ /nam gru khyi yi gzugs
536b5(rgyud): kyis te/ /srul po phag gi gzugs kyis so/ /ma dga' byed pa byi la'i gzugs/ /bya ni 'dab chags gzugs kyis so/ /gnya' lag can ni bya gag gzugs/ /bzhin rgyan
536b6(rgyud): 'ug pa'i gzugs su te/ /mig 'phyang ba ni pha wang gzugs/ /'di dag byis pa skrag par bgyid/ /'di dag bu 'phrog ma rungs pa/ /byis pa rnams la 'jigs bgyid pa/ /
536b7(rgyud): mdo sde'i zhags pas drangs nas ni/ /'di dag shin tu dgug par bgyid/ /gnod sbyin sde dpon chen po ni/ /dri za tsan+dan zhes bgyi ba/ /yi ge phyag rgya de stsal de/ /song la gdon
537a1(rgyud): @#/ /ni drag po pa/ /bco lnga de dag khug cig ces/ /pho nyar yang ni btang bar bgyi/ /de dag rnams ni skad cig gis/ /bcing ba lnga yi bcing bzhin bkug
537a2(rgyud): de nas 'jig rten mgon po la/ /tshangs chen thal sbyar 'di skad gsol/ /srog chags sa bon 'jig bgyid pa/ /'byung po 'di dag rnams lhags te/ /mgon po yi
537a3(rgyud): ni spyan snga ru/ /'di dag chad pas bshad par bgyid/ /bud med gang dag bu mi 'tshal/ /gang zhig btsas pa 'dzin 'tshal bas/ /tshes brgyad dang ni bcu bzhi la/ /
537a4(rgyud): bslab gzung dam chos skyabs mchis la/ /mchod rten legs par mchod par bgyi/ /khrus bgyis shin tu brgyan nas ni/ /sa gzhir yungs kar gtor nas su/ /me
537a5(rgyud): tog spos kyis brgyan par bgyi/ /sna lnga'i tshon gyi skud pas ni/ /khor yug tu ni bskor bar bgyi/ /nam phyed bar du mchis nas ni/ /spyi bor yungs kar bzhag nas
537a6(rgyud): su| |tshangs pas rab tu byas pa te/ /tshangs pas sprul ces brjod par bgyi/ /lo grangs bcu gnyis bar du ni/ /gzhon nu rnams la phan bgyid pa/ /tshangs pas sprul pa'i
537a7(rgyud): mdo sde yi/ /rig sngags 'di la gang gda' ba/ /ardza ka yi dog pa bzhin/ /mgo bo tshal pa bdun du 'gas/ /s+yAd ya the dan/ aM ge /baM ge /baM gi ni/ b+ha ba ne/ i nan+de/
537b1(rgyud): bi nan+de/ sa la ri/ gi ri gi ri/ sha ba ri/ ga ru Ni/ sha ru Ni/ gi ri/ ga ba re/ lo tsa ni/ ro Sha ni/ la sa ne/ ro tsa ne/ a la b+he/ a ga ne/ a la b+he/ ta la b+he/ pra kaR+Sha Ni swA hA/
537b2(rgyud): mngal na bde bar gnas gyur cig /dbang po yang dag 'phel bar shog /mngal na 'dug pa bder gyur cig /btsas pa 'jig par ma gyur cig /mngal na bde bar gnas
537b3(rgyud): gyur cig / dus bzhin du ni 'byung bar shog /tshon skud sna tshogs rnams dang ni/ /yungs kar 'bru ni ma grugs pa/ /de dag bsrung bar gsungs pa ste/ /byis pa ring du
537b4(rgyud): 'tsho bar shog / de nas ston pa kun mkhyen gyis/ /rig pa'i sngags ni 'di dag gsungs/ /mngal na 'dug pa bsrung bar shog /byis pa rnams ni bder gyur cig /s+yAd
537b5(rgyud): ya the dan/ bo d+hi bo d+hi/ mahA bo d+hi/ b+ho d+ha a nu ma te/ pha li ni/ ba hu pha le/ shik+Sha shik+Sha/ sA ra ba te/ sA+e ra ba te/ sA ga li/ du rA sa de/ du rA ga me/ shU ra prap+te/ shU ra ba te/ b+ha ge/
537b6(rgyud): b+ha gA b+ha ge /b+hA gi ni ni bA ra Ni swA hA/ de nas gdon ni bco lnga po/ /rtag tu khrag la 'thung rnams kyis/ /'jig rten mgon la phyag btsal te/ /thal mo sbyar nas 'di skad
537b7(rgyud): gsol/ /grong ngam khyim mam grong khyer ram/ /gang na legs par gsungs pa yi/ /mdo sde 'di ni bzhugs pa der/ /byis pa rnams ni 'chi mi 'gyur/ /thub chen khyod ni
538a1(rgyud): @#/ /ji bzhin du/ /rjes su mthun par 'jug par bgyi/ /sangs rgyas bcom ldan 'das la phyag 'tshal lo/ /tshangs pa la phyag 'tshal lo/ /gsang sngags
538a2(rgyud): kyi tshig rnams grub par gyur cig / grub par gyur cig /rig sngags kyis sgrol bar gyur cig /tshangs pas bsam par gyur cig swA hA/ de nas rgyal po chen po rnam thos kyi
538a3(rgyud): bus bla gos phrag pa gcig tu gzar nas thal mo sbyar te bcom ldan 'das la phyag btsal nas 'di skad ces gsol to/ /btsun pa bcom ldan 'das/ nyan thos gang
538a4(rgyud): la la stong chen po rab tu 'joms pa'i mdo sde 'di 'dzin tam/ 'chang ngam| ston tam/ klog gam/ kun chub par bgyid pa des mang du thos pa la brtson par bgyi'o/ /
538a5(rgyud): mchod rten mchod pa la brtson par bgyi'o/ /tshes brgyad dang / bcu bzhi dang / bco lnga'i dus su mchod rten la mchod pa rgya chen po bgyis nas rig sngags bklag par
538a6(rgyud): bgyi'o/ /tshes brgyad kyi tshe ni rgyal po chen po bzhi'i skyes bu dag rgyal po chen po rnams kyi mdun na de la sems par bgyid/ ming nas kyang 'don par bgyid do/ /tshes bcu
538a7(rgyud): bzhi'i tshe ni rgyal po chen po bzhi po dag nyid mdun na sems par bgyid/ ming nas kyang 'don par bgyid do/ /tshes bco lnga'i tshe ni rgyal po chen po dag nyid sems par bgyid
538b1(rgyud): cing ming nas kyang gdon par bgyid de/ bcom ldan 'das kyi nyan thos gang stong chen po rab tu 'joms pa'i mdo sde 'di len pa dang / 'chang ba dang / ston pa dang / klog pa
538b2(rgyud): dang | kun chub par bgyid pa de ni srog chags 'byung po thams cad la snying brtse zhing phan par bgyid lags so/ /btsun pa bcom ldan 'das/ bdag cag rgyal po
538b3(rgyud): chen po bzhis kyang de la gos dang / zas dang / mal cha dang / stan dang / na ba'i gsos sman dang / yo byad rnams kyis mi brel bar bgyi'o/ /sems can thams cad
538b4(rgyud): kyang bsti stang bgyid par 'gyur ro/ /rgyal po dang / blon po dag gis kyang bla mar bgyi ba dang / rim gro bgyi ba dang / mchod par bgyid par 'gyur ro/ /gzhan mu stegs
538b5(rgyud): can dang / dge sbyong dang / bram ze dang / spyod pa can dang / kun tu rgyu dang / mdza' ba dang / mi mdza' ba dag gi nang du mchis kyang mchod par 'gyur ro/ /rigs kyi bu'am/
538b6(rgyud): rigs kyi bu mo dad pa des gtsang mar bgyis te/ lus gtsang ba dang / gos dang / rgyan dang / mal cha dang / stan dang / yo byad khyad par can gtsang mar bgyi/ yul ngan
538b7(rgyud): pa rnyed par mi bgyid/ yul ngan pa'i mdza' bo dang bsten par mi bgyi/ yul ngan pa na gnas pa la bsngags par mi bgyi'o/ /gang 'byung po'i gdon gyis zin pa'i mdun du stong
539a1(rgyud): @#/ /chen po rab tu 'joms pa'i mdo sde 'di dran par gyur na de la rgyal po chen po bzhi po dag nyid srung ba dang / skyob pa dang / sbed par bgyid par 'gyur
539a2(rgyud): ro| |btsun pa bcom ldan 'das/ de ltar na stong chen po rab tu 'joms pa'i mdo sde 'di mthu che ste/ gang gis rang gi khyim du mtshan gcig gam/ nyin gcig kyang rung
539a3(rgyud): yang dag par bsams na/ de la lo gcig gi bar du mi ma lags pas glags rnyed par mi 'gyur ro/ /'byung po'i tshogs thams cad kyis phyag bgyi ba'i 'os su 'gyur ba
539a4(rgyud): lags so/ /gang stong chen po rab tu 'joms pa'i mdo sde 'di 'chang ba de 'tshal na/ rgyal po chen po bzhi'ang bzhin ston par 'gyur na/ gnod sbyin dang / srin po dang /
539a5(rgyud): phal pa gzhan lta smos kyang ci 'tshal/ de ci'i phyir zhe na/ sems can rnams la sman pa'i slad du 'jig rten la gang su dag rig sngags bgyid pa de dag pas gsang sngags
539a6(rgyud): kyis tshig 'di dag rab mchog / gtso bo/ khyad par du 'phags pa/ dam pa/ zab pa/ rgya che ba/ tshad ma mchis pa/ 'jug par dka' ba/ thun mong ma lags pa'i slad du
539a7(rgyud): ste| 'di ni chos kyi phyag rgya lags so/ /de nas dbang po mig stong po/ /lha yi rgyal po bde sogs khyod/ /thal mo sbyar te phyag btsal nas/ /'jig rten mgon la 'di skad
539b1(rgyud): gsol/ /'jig rten kun la phan bgyid pa/ /rig sngags 'di ni legs par gsungs/ /gsang sngags sman dang ldan pa yi/ /rig sngags bdag gi brjod par bgyi/ /shing
539b2(rgyud): sha me tog a pa mArga dang / /ka ta k+Sha yi 'bras bu a ga ru/ /rdo dreg dang ni mi dA btsod rnams dang / /su ka rI dang dzA ya marga ti/ /pa ri be la sa ra bI rA dang / /sA ma ka dang puspa
539b3(rgyud): rgya spos dang / /tsan+dan a brta ka ru rta dang / /sder mo lo ma ka Ta mA ra dang / /pri yang ku dang 'bu gsug smig bcud dang / /yungs kar dag dang ldong ros rnams dang ni/ /shing
539b4(rgyud): tsha shu dag gur gum shing kun dang / /lo ma dag dang ldan pa'i brna kaM /de dag sbyar te reng bur bgyis pa ni/ /gdon rnams kun las grol bar bgyid pa ste/ /'byung po dag ni
539b5(rgyud): kun gyi 'gyur ba la/ /mig la de yis bskus pa bgyid na ni/ /de nas 'byung po rdo rje dang / /gnam lcags mda' yis zin las thar/ /ljon shing che dang de bzhin du/ /mchod rten che la
539b6(rgyud): bskus bgyid na/ /gang gis gnas de mthong ba de/ /'byung po la ni 'jigs ma mchis/ /der ni 'byung po mi gnas te/ /gnod byed gzhan yang ma lags so/ /rnga chen dung dang rdza rnga
539b7(rgyud): dang | |rnga bran dag la'ang bskus na ni/ /de dag sgra ni gar grags par/ /'byung po'i dkyil 'khor skrag par 'gyur/ /grong du rgyu ba'i bya rnams kyi/ /'dab ma dag la bskus na ni/ /
540a1(rgyud): @#/ /yul dang phyogs ni gzhan dag tu/ /bya de gang du mchis pa der/ /'byung po rnams ni mi gnas te/ /gnod byed gzhan yang ma lags so/ /chu mig
540a2(rgyud): mtsho dang lteng ka 'am/ /gang dang gang du bor yang rung / /de ni dpag tshad khor yug tu/ /bde ba dang ni zhi bar 'gyur/ /pha rol dmag tshogs nang mchis te/ /mtshon cha
540a3(rgyud): dag ni 'bab pa ni/ /gnas rnams kun tu byugs bgyis na/ /bde blag du ni thar bar 'gyur/ /lba ba dang ni gzhang nad dang / /me dbal dang ni 'bras byung dang / /gdug
540a4(rgyud): pas zin dang dug 'thungs pas/ /'thungs sam byugs na thar bar 'gyur/ /lus la de yis byugs na ni/ /byad stems thams cad gcod par bgyi/ /rtsod pa rnams
540a5(rgyud): las thar bar 'gyur/ /rgyal po'i gyod las thar bar 'gyur/ /ma grub pa yang grub par 'gyur/ /dbul po las ni phyug por 'gyur/ /bu ma mchis pa bu rnyed 'gyur/ /nor
540a6(rgyud): ma mchis pa nor rnyed 'gyur/ /rig sngags 'chang gnas bar du yang / /'dis ni gsang sngags grub par bgyid/ /dud 'gro'i skye gnas gyur pa dang / /ljon shing rnams
540a7(rgyud): kyi 'bras bu dang / /rig sngags 'chang ba thob la yang / /'di ni zhi ba'i las dge byed/ /'di la gsang sngags tshig mchis te/ /dper na dbang po'i tshig bzhin no/ /s+yAd
540b1(rgyud): ya thed na/ a kra me/ bi kra me/ b+hu ta g+ho She b+hu taM ga me/ da ha ni d+ha d+ha re/ d+ha ra ba re/ da d+hi ni/ ni khu me/ khu khu me/ kha kha kha kha/ sA raM ga me/ tsan+d+re/ tsa pa le/ hi li me/ ha le/ hA rA
540b2(rgyud): Ni swA hA/ phyogs thams cad nas bdag gi sdig pa thams cad zhi bar gyur cig swA hA/ de nas tshangs pa dbang po dang / /'jig rten skyong dang dbang phyug che/ /gnod sbyin sde
540b3(rgyud): dpon thams cad dang / /'phrog ma bu dang bcas pa yang / /thal mo dag ni rab sbyar nas/ /sgra skad gcig tu 'di skad gsol/ /nyi ma stong ltar gsal ba po/ /zla ba nya ltar 'od
540b4(rgyud): gsal ba/ /lha mir bcas pa'i 'jig rten na/ /khyod dang 'dra ba yong ma mchis/ /legs bsam legs par sbyar na ni/ /gnod sbyin srin po rnams 'joms pa/ /rgyal srid
540b5(rgyud): thar bgyid ces bgyi ba/ /rig sngags rgyal srid rab sbyor ba/ /stong chen gyi ni 'jig rten na/ /bsrung ba'i mdo sde dam pa lags/ /phyag 'tshal skyes bu dpa' khyod la/ /phyag
540b6(rgyud): 'tshal skyes bu mchog khyod la/ /thal mo sbyar te phyag btsal nas/ /de nyid du ni mi snang gyur/ /de nas bcom ldan 'das nub kha'i dus kyi tshe nang du yang dag 'jog las bzhengs
540b7(rgyud): nas dge slong rnams la bka' stsal pa/ dge slong dag /stong chen po rab tu 'joms pa zhes bya ba'i mdo sde longs shig /chongs shig /lhogs shig /ston cig /kun chub
541a1(rgyud): @#/ /par gyis shig /de lha dang bcas pa'i 'jig rten la yun ring po'i don dang / phan pa dang / bde ba dang / bde ba la reg par gnas par 'gyur ro/ /dge
541a2(rgyud): slong dag / nga'i dge slong gang la la zhig gis stong chen po rab tu 'joms pa'i mdo sde 'dis shing skam po la skud pas bcings na de la lo ma dang / me tog dang / 'bras bu rnams
541a3(rgyud): skye bar 'gyur na/ rnam par shes pa dang bcas pa'i lus la lta smos kyang ci dgos te/ sngon gyi las kyi rnam par smin pa ni ma gtogs so/ /de skad ces bka' stsal pa dang / bcom
541a4(rgyud): ldan 'das la dge slong de dag gis 'di skad ces gsol to/ /btsun pa bcom ldan 'das kyis mdo sde chen po lnga gsungs pa de dag ni/ 'di lta ste/ stong chen po rab tu
541a5(rgyud): 'joms pa dang / rma bya chen mo dang / bsil pa'i tshal chen mo dang / so sor 'brang ba chen mo dang / gsang sngags kyi rjes su 'brang ba chen mo lags te/ btsun pa bcom
541a6(rgyud): ldan 'das kyis de dag zas rnam pa lnga yongs su spongs la chongs shig ces kyang bka' stsal la/ zas bsod snyoms la brten te rab tu byung zhig ces kyang gsungs na/ bcom
541a7(rgyud): ldan 'das zas rnam pa lnga dang ma 'dres pa'i bsod snyoms ni nyung / 'di ltar zas rnam pa lnga dang 'dres pa de ni mang lags na/ btsun pa bcom ldan 'das/ de la bdag
541b1(rgyud): cag gis ji ltar nan tan du bgyi/ de skad ces gsol pa dang / bcom ldan 'das kyis dge slong de dag la 'di skad ces bka' stsal to/ /dge slong dag /de nyid kyi phyir su stong
541b2(rgyud): chen po rab tu 'joms pa'i mdo sde 'chang ba des/ rma med pa'i nor bu'i gzungs zhes bya ba de bdag nyid bsrung bar bya ba'i phyir chongs shig /des bsod snyoms len pa'i tshe
541b3(rgyud): zas la mi mthun pa med pa'i 'du shes bskyed par bya'o/ /zas rnam pa lnga dang 'dres pa'i bsod snyoms la'ang zas rnam pa lnga dang ma 'dres pa'i 'du shes bskyed par bya/
541b4(rgyud): 'dus byas thams cad la mi rtag pa'i 'du shes dang / mi rtag pa la sdug bsngal ba'i 'du shes dang / sdug bsngal ba la bdag med pa'i 'du shes bskyed par bya'o/ /zas
541b5(rgyud): rnam pa lnga po dag ga la yod/ zas rnam pa lnga po su'i yin/ su zhig zas rnam pa lnga po za/ sems can dmigs su med do/ /de la zas rnam pa lnga dang 'dres na tshes brgyad dang /
541b6(rgyud): bcu bzhi dang / bco lnga la bdag bsrung ba byas te/ rgyal rigs kyi bu mo legs par bkrus pa/ shin tu brgyan pa/ nyin zhag gcig zas bcad pa bslab pa'i gnas lnga
541b7(rgyud): bzung ba/ skud pa dmar po bzhi sgril du 'khal du bcug la gsang 'dzin pa'i rig sngags dran par byas te/ skud pa de mdud pa mdud la skud pa de mtshon gsar pa bcad de
542a1(rgyud): @#/ /bsregs la rin po che'i snod dam/ lcags kyi snod kyang rung chus khong ste/ me tog gis khyab par khroms la bdug pa sna tshogs kyis gdugs te/
542a2(rgyud): snod kyi nang nas skud pa de slar 'byor te ma byung bar du rig sngags 'di brjod par bya'o/ /de'ang lag pa la bcings la tshig 'di skad brjod do/ /bram ze rnams kyis bslus
542a3(rgyud): nas su/ /shAkya seng ge skyob pa la/ /dpal sbas kyis ni dug can gyi/ /bsod snyoms dag ni phul ba dang / /de las de ni blangs nas su/ /ston pas dug ni bsad nas
542a4(rgyud): gsol/ /bden pa'i tshig ni 'di yis su/ /zas ni bdud rtsir 'gyur bar shog /rnam par gzigs pa lha gang dang / /gtsug tor can dang kun skyob dang / /log par dad pa
542a5(rgyud): sel ba la| / stobs chen lha gang dad pa dang / /gser dang dpal ldan 'od srung dang / /shAkya yi ni seng ge la/ /rab dad lha yi dbang po dang / /tshangs dbang sum cu'i dbang
542a6(rgyud): phyug dang / /'jig rten skyong ba bzhi dag dang / /nor bu bzang dang dbang phyug che/ /srin mo nag mo chen mo dang / /de bzhin gdol ma gtum mo dag /me tog dang ni bdug pa
542a7(rgyud): dang | / bdag gi sbyin sreg 'di bzhes shig /de dag tshim zhing mchod gyur nas/ /bdag gis kha zas byang bar mdzod/ /zas lnga dag dang 'dres pa yang / /bdag la ma 'dres
542b1(rgyud): mdzad du gsol/ /kha zas lnga dang 'dres pa yang / /zas de kun ni bza' bar bgyi/ /sa bon dag gis tshogs kun la/ /sa yi bcud ni zhugs pa yi/ /kha zas 'dres pa thams
542b2(rgyud): cad kyang / /bdag la ma 'dres mdzad du gsol/ /ji ltar skud pa bcad bsregs pa/ /de lta bu yang slar 'byor pa/ /de ltar zas rnams 'dres pa yang / /ma 'dres par yang bdag la
542b3(rgyud): mdzod/ /s+yAd ya the da na/ kha kha me/ kha kha kha kha/ khu khu me/ shi me shi me/ shi hu me/ shi me/ shi me/ swa sti swa sti swa sti swa sti/ ma ma shAn+te/ shA rA gre/ kha zas lnga dang 'dres pa
542b4(rgyud): yang | |ji ltar ma 'dres zas bzhin du/ /gang gis ji ltar skud bsregs pa/ /de 'dra'i bden pa mdzad du gsol/ /s+yAd ya the dan/ ka la ka/ ka la le/ ba la ni/ ka ru ta/ A la ye/
542b5(rgyud): ag+ne/ /saM krA ma Ne swA hA/ sangs rgyas rnam par gzigs dang gtsug tor can/ /bde gshegs kun skyob sangs rgyas log par dad sel dang / /gser thub 'od srung shAkya thub pa gau ta ma//
542b6(rgyud): bsnyengs pa mi mnga' ba la skyabs su mchi bar bgyi/ /mi mchog bdun po de dag gi ni sku rnams la/ /me tog dag dang spos rnams kyis ni mchod par bgyi/ /lus dang ngag dang rab
542b7(rgyud): tu dang ba'i sems kyis ni/ /de dag rnams la skyabs su nye bar mchi bar bgyi/ /sangs rgyas rdzu 'phrul che dang ldan pa de dag la/ /lha gang mngon par rab tu dang ba yod pa yi/ /lha
543a1(rgyud): @#/ /de mgu zhing yid ni rab tu dgar gyur nas/ /rab tu dang ba'i yid kyis bdag la bsrung du gsol/ /bcom ldan 'das kyis de skad ces bka' stsal
543a2(rgyud): nas| dge slong de dag yi rangs te/ bcom ldan 'das kyis gsungs pa la mngon par bstod do/ /'phags pa stong chen po rab tu 'joms pa zhes bya ba'i mdo rdzogs so// //
543a3(rgyud): rgya gar gyi mkhan po shI len+d+ra bo d+hi dang / dz+nyA na sid+d+hi dang / shAkya pra b+ha dang / zhus chen gyi lo tsA ba ban+de ye shes sdes bsgyur cing zhus te skad gsar bcad kyis kyang bcos nas
543a4(rgyud): gtan la phab pa/ /slar yang lo tsA ba gzhon nu dpal gyis chos rje chag lo'i rgya dpe dang bstun nas zhus dag par bgyis so// //

