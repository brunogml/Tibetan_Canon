1a1(phal chen): @#/ /phal chen ca pa bzhugs so//
1b1(phal chen): shin tu rgyas pa chen po'i mdo/ sangs rgyas phal po che zhes bya ba/
1b2(phal chen): bam po brgyad cu lnga pa/ kye rgyal ba'i sras/ bcu po 'di dag ni/ byang chub sems
1b3(phal chen): dpa' rnams kyi snying po byang chub la 'dug pa ste/ bcu gang zhe na/ 'di ltar 'jig
1b4(phal chen): rten gyi khams thams cad rab tu bskyod cing / byang chub sems dpa' rnams snying po
2a1(phal chen): byang chub la 'khod do/ /'jig rten gyi khams thams cad snang bar byed cing / byang
2a2(phal chen): chub sems dpa' rnams snying po byang chub la 'khod do/ /ngan song thams cad rab tu zhi bar byed
2a3(phal chen): cing | byang chub sems dpa' rnams snying po byang chub la 'khod do/ /'jig rten gyi khams thams
2a4(phal chen): cad rdo rje'i rang bzhin du byin gyis rlob cing / byang chub sems dpa' rnams snying po byang chub la
2a5(phal chen): 'khod do/ /de bzhin gshegs pa'i gdan seng ge'i khri la rnam par lta zhing / byang chub sems
2b1(phal chen): dpa' rnams snying po byang chub la 'khod do/ /yid nam mkha' dang mnyam pa la rnam par mi rtog cing / byang chub sems
2b2(phal chen): dpa' rnams snying po byang chub la 'khod do/ /ji ltar mthun pa'i lus dang spyod lam yongs su ston cing / byang chub
2b3(phal chen): sems dpa' rnams snying po byang chub la 'khod do/ /rdo rje'i snying po'i ting nge 'dzin rjes su rtogs par byed cing / byang chub
2b4(phal chen): sems dpa' rnams snying po byang chub la 'khod do/ /de bzhin gshegs pa thams cad kyi byin gyi rlabs rnam par dag
2b5(phal chen): pa'i gnas yang dag par len cing / byang chub sems dpa' rnams snying po byang chub la 'khod do/ /bdag gi
2b6(phal chen): dge ba'i rtsa ba'i mthus 'gro ba thams cad byin gyis rlob cing / byang chub sems dpa' rnams snying po byang
3a1(phal chen): chub la 'khod do/ /kye rgyal ba'i sras/ bcu po de dag ni/ byang chub sems dpa' rnams kyi snying po
3a2(phal chen): byang chub la 'dug pa'o/ /kye rgyal ba'i sras/ byang chub sems dpa' rnams snying po byang chub kyi mchog la 'khod
3a3(phal chen): nas kyang / ngo mtshar rmad du byung ba'i chos bcu 'byung ste/ bcu gang zhe na/ kye rgyal ba'i sras/ de la snying po byang
3a4(phal chen): c hub mchog la 'khod pa'i byang chub sems dpa' rnams la 'jig rten gyi khams thams cad na bzhugs pa'i de
3a5(phal chen): bzhin gshegs pa dgra bcom pa yang dag par rdzogs pa'i sangs rgyas rnams kyis zhal mngon par bstan te/ phyag
3a6(phal chen): g.yas pa brkyang zhing / kye ded dpon chen po/ rgyal bar gyur cig/ rgyal bar gyur cig /ces gsung brjod de/
3b1(phal chen): 'di ni ngo mtshar rmad du byung ba'i chos dang po'o/ /kye rgyal ba'i sras/ snying po byang chub mchog la 'khod pa'i byang chub sems dpa' rnams la de bzhin gshegs pa de dag thams cad
3b2(phal chen): dgongs pa dang / byin gyis rlob pa yang dag par mdzad de/ 'di ni ngo mtshar rmad du byung ba'i chos gnyis pa'o/ /kye rgyal ba'i sras/ snying po byang chub mchog la 'khod pa'i byang chub
3b3(phal chen): sems dpa' rnams la sngon lhan cig tu spyod spyod pa'i byang chub sems dpa' rnams 'ongs te/ byang chub sems dpa' de dag la kun nas bskor cing mchod pa'i las rnam par phye ba
3b4(phal chen): rnam pa sna tshogs mngon par sgrub pa ste/ 'di ni ngo mtshar rmad du byung ba'i chos gsum pa'o/ /kye rgyal ba'i sras/ snying po byang chub mchog la 'khod pa'i byang chub sems dpa' rnams
3b5(phal chen): la| 'jig rten gyi khams thams cad kyi rtswa dang / gel pa dang / sdong po dang / nags tshal thams cad kyang bsam pa yod ko lta ste/ snying po byang chub gang na ba der 'dud cing phyag
3b6(phal chen): 'tshal te/ 'di ni ngo mtshar rmad du byung ba'i chos bzhi pa'o/ /byang chub sems dpa' spyod pa thams cad las yang dag par 'da' ba'i tshe yang chos kyi dbyings rnam par 'byed pa
3b7(phal chen): zhes bya ba'i ting nge 'dzin mngon du gyur te/ ting nge 'dzin de thob ma thag tu byang chub sems dpa'i spyod pa thams cad las yang dag par 'da' bar 'gyur te/ 'di ni ngo mtshar
4a1(phal chen): rmad du byung ba'i chos lnga pa'o/ /kye rgyal ba'i sras/ rgya mtsho mchog gi dam pa dri ma med cing kun nas snang la 'od gsal ba'i sa'i snying po la
4a2(phal chen): 'khod pa'i byang chub sems dpa' rnams la de bzhin gshegs pa thams cad kyi chos kyi sprin chen po kun nas yog par 'gyur te/ 'di ni ngo mtshar rmad du byung ba'i chos
4a3(phal chen): drug pa'o/ /kye rgyal ba'i sras/ snying po byang chub mchog la 'khod pa'i byang chub sems dpa' rnams kyi mthus de bzhin gshegs pa la mchod pa dang / rim gror bya ba
4a4(phal chen): shin tu rgya chen po rnams/ de bzhin gshegs pa'i mchod pa'i las kyi phyir 'jig rten gyi khams 'byams klas pa thams cad du 'byung ste/ 'di ni ngo mtshar rmad du byung
4a5(phal chen): ba'i chos bdun pa'o/ /kye rgyal ba'i sras/ snying po byang chub mchog la 'khod pa'i byang chub sems dpa' rnams la ye shes mchog gis sems can thams cad kyi bsam
4a6(phal chen): pa dang / dbang po dang / spyod pa mngon du 'gyur te/ 'di ni ngo mtshar rmad du byung ba'i chos brgyad pa'o/ /kye rgyal ba'i sras/ snying po byang chub mchog la 'khod pa'i byang
4a7(phal chen): chub sems dpa' rnams la blo shin tu rnam par dag pa zhes bya ba'i ting nge 'dzin mngon du 'gyur te/ ting nge 'dzin de thob ma thag tu nam mkha'i dbyings tshad med pa
4b1(phal chen): dang | dus gsum rgyas par 'gengs pa'i lus kun nas gnas par 'gyur te/ 'di ni ngo mtshar rmad du byung ba'i chos dgu pa'o/ /kye rgyal ba'i sras/ snying po byang chub mchog la
4b2(phal chen): 'khod pa'i byang chub sems dpa' rnams kyi lus kyi las dus thams cad la yang dag par gzhol zhing / ye shes chen po chags pa med pa rdul dang bral ba'i snang ba dang ldan
4b3(phal chen): par 'gyur te/ 'di ni ngo mtshar rmad du byung ba'i chos bcu pa'o/ /kye rgyal ba'i sras/ bcu po de dag ni/ byang chub sems dpa' rnams kyi ngo mtshar rmad du byung ba'i chos rnams
4b4(phal chen): te| byang chub sems dpa' snying po byang chub mchog la gnas pa rnams la 'byung bar 'gyur ba dag go / kye rgyal ba'i sras/ don rnam pa bcu po 'di dag gi dbang yang dag par
4b5(phal chen): mthong nas/ snying po byang chub mchog la 'dug pa'i byang chub sems dpa' bdud 'dul ba ston te/ bcu gang zhe na/ 'di ltar kun nas nyon mongs pa'i 'jig rten gyi khams
4b6(phal chen): 'byams klas pa na 'thab mo dang / g.yul la mos pa'i sems can rnams la byang chub sems dpa'i stobs kyi che ba nyid yang dag par bstan pa'i phyir/ byang chub sems
4b7(phal chen): dpa' bdud 'dul ba ston to/ /yid gnyis dang / the tshom du gyur pa'i mi dang / lha rnams kyi yid gnyis dang / the tshom gcad pa'i phyir bdud 'dul ba ston to/ /bdud kyi sde
5a1(phal chen): yongs su smin par bya ba'i phyir bdud 'dul ba ston to/ /'thab mo dang / g.yul la mos pa'i lha dang / mi rnams kun nas bsdu ba dang / kun
5a2(phal chen): nas 'dus pa'i lha dang mi rnams 'dul ba'i dbang gi phyir bdud 'dul ba ston to/ /byang chub sems dpa'i mthu la thub pa med pa yongs su bstan pa'i phyir bdud 'dul ba
5a3(phal chen): ston to/ /sems can gzhan mos shing spro bar bya ba'i phyir bdud 'dul ba ston to/ /phyi ma'i skye bo rnams la snying brtse ba'i phyir bdud 'dul ba ston to/ /snying po byang chub kyi
5a4(phal chen): bar gyi bdud kyi las yongs su bstan pa dang / byang chub sems dpa' bdud kyi lam thams cad las 'das pa yongs su bstan pa'i phyir bdud 'dul ba ston to/ /nyon mongs
5a5(phal chen): pa'i stobs kyis nyams smad cing stobs med par byas pa yongs su bstan pa dang / dge ba'i rtsa ba brjod pa dang / byams pa'i stobs yang dag par bstan pa'i phyir bdud
5a6(phal chen): 'dul ba ston to/ /kun nas nyon mongs pa'i 'jig rten gyi khams 'byams klas pa dag tu chos nyid rjes su 'brang bar bya ba'i phyir/ byang chub sems dpa' bdud 'dul ba
5a7(phal chen): ston to/ /kye rgyal ba'i sras/ don bcu po de dag gi dbang mngon pas na/ byang chub sems dpa' bdud 'dul ba ston to/ /kye rgyal ba'i sras/ bcu po 'di dag ni/
5b1(phal chen): byang chub sems dpa' rnams kyi de bzhin gshegs pa'i stobs mngon par rdzogs par byang chub pa ste/ bcu gang zhe na/ kye rgyal ba'i sras/ de la byang chub sems dpa' rnams
5b2(phal chen): bdud dang / las dang / nyon mongs pa thams cad las 'das shing / byang chub sems dpa'i spyod pa thams cad yongs su rdzogs pa yin/ byang chub sems dpa'i ting nge 'dzin
5b3(phal chen): gyi sgo thams cad la rnam par rtse ba yin/ byang chub sems dpa'i bsam gtan 'byams klas pa thams cad dang ldan pa yin/ chos dkar po'i tshogs thams cad yang dag par
5b4(phal chen): bsags pa yin/ chos snang ba rnam par dpyad par bya ba thams cad shin tu rnam par phye ba yin/ 'jig rten gyi khams thams cad du khyab pa'i lus dang ldan pa yin/ sems can
5b5(phal chen): thams cad la snyoms pa'i sems dang / dbyangs su ldan pa yin/ byin gyi rlabs thams cad kyis rab mchog por byin gyis brlabs pa yin/ 'das pa dang / ma byon pa dang / da
5b6(phal chen): ltar byung ba'i de bzhin gshegs pa thams cad kyi sku dang / gsung dang / thugs rnam par mi rtog pa thob pa yin/ skad cig gcig gis dus gsum rnam par 'tshang rgya ba yin/
5b7(phal chen): shin tu rnam par sangs rgyas pa zhes bya ba'i ting 'dzin kyang rab tu thob pa yin/ de bzhin gshegs pa'i stobs dang ldan pa yin te/ 'di ltar gnas dang gnas ma yin pa'i
6a1(phal chen): stobs dang ldan pa yin/ zag pa zad pa shes pa'i bar gyi stobs dang ldan pa yin te/ kye rgyal ba'i sras/ bcu po de dag ni/ byang chub sems
6a2(phal chen): dpa' rnams kyi de bzhin gshegs pa'i stobs mngon par rdzogs par byang chub pa ste/ stobs bcu po de dag dang ldan pa'i de bzhin gshegs pa rnams ni/ de bzhin
6a3(phal chen): gshegs pa zhes bya ba'i grangs su 'gro'o/ /kye rgyal ba'i sras/ de ltar mngon par sangs rgyas pa'i de bzhin gshegs pa dgra bcom pa yang dag par rdzogs pa'i sangs
6a4(phal chen): rgyas ni/ chos kyi 'khor lo chen po rnam pa bcu bskor te/ rnam pa bcu gang zhe na/ 'di ltar mi 'jigs pas shin tu sbyangs pa'i ye shes dang ldan pa dang / tha dad pa yang
6a5(phal chen): dag par shes pa bzhi'i sgra rjes su bsgrags pa dang / bden pa bzhi'i tshul gyis shin tu brtags pa dang / sangs rgyas kyi rnam par thar pa bsgribs pa med pa'i rjes su
6a6(phal chen): song ba dang / sems can thams cad kyi sems dga' bar 'gyur ba dang / thogs pa med cing blta bar dka' la yo ba med cing / sdug bsngal gyi gsal shing 'byin pa
6a7(phal chen): dang | sngon gyi snying rje chen po'i byin gyi rlabs pa dang / 'jig rten gyi khams thams cad du grags pa dang / bskal pa grangs med par chos ston pa rgyun mi 'chad pa dang /
6b1(phal chen): dbang po dang / stobs dang / byang chub kyi yan lag dang / bsam gtan dang / rnam par thar pa dang / ting nge 'dzin dang / snyoms par 'jug pa dang / legs par spyad pas bskor
6b2(phal chen): ba'o| |kye rgyal ba'i sras/ sgo rnam pa bcu po de dag la sogs pa rnam pa tshad med pa de bzhin gshegs pa chos kyi 'khor lo bskor ro/ /kye rgyal ba'i sras/ de bzhin gshegs pa
6b3(phal chen): dgra bcom pa yang dag par rdzogs pa'i sangs rgyas rnams kyi chos kyi 'khor lo de ni sems can gzhan gyi sems kyi rgyud la chos dkar po'i rnam pa bcus thogs pa med pa dang / mngon par chags pa med par 'byung bar 'gyur te/
6b4(phal chen): bcu gang zhe na/ 'di ltar smon lam thams cad kyi stobs kyi shugs dang / snying rje chen po'i byin gyi rlabs dang / sems
6b5(phal chen): can gyi khams thams cad mi gtong ba dang / ye shes kyi rnam par 'phrul ba bsam pa ji lta ba bzhin du ston pa dang / dus la bab par thob par byed pa dang / rigs pa'i tshul
6b6(phal chen): bzhin du mi 'khrul ba dang / dus gsum shes par bya ba rab tu rtogs pa dang / lus kyi dbang zil gyis mi non pa dang / tshig gi dbang dmigs par dka' ba dang / ye shes
6b7(phal chen): kyi dbang tshig bzhin du khong du chud par byed pa ste/ kye rgyal ba'i sras/ chos dkar po'i rnam pa bcu po de dag gis/ de bzhin gshegs pa dgra bcom pa yang dag par rdzogs
7a1(phal chen): pa'i sangs rgyas rnams kyi chos kyi 'khor lo sems can gzhan gyi sems kyi rgyud la thogs pa med pa dang / mngon par med par 'gyur bar 'gyur
7a2(phal chen): ro| |kye rgyal ba'i sras/ sangs rgyas kyi 'phrin las rdzogs par mdzad zin pa'i de bzhin gshegs pa dgra bcom pa yang dag par rdzogs pa'i sangs rgyas ni don bcu'i dbang
7a3(phal chen): gzigs nas/ yongs su mya ngan las 'da' ba chen po ston te/ bcu gang zhe na/ 'di ltar yang dag pa ji lta ba bzhin du 'du byed mi rtag pa yongs su bstan pa dang / 'dus byas
7a4(phal chen): thams cad yid brtan du mi rung bar bstan pa dang / mya ngan las 'da' ba'i phyogs bde bar 'gro bas 'jigs pa dang / bag tsha ba thams cad dang 'bral ba yang dag par bstan
7a5(phal chen): pa dang / gzugs kyi lus la zhen pa'i lha dang mi rnams la gzugs kyi lus mi rtag pa nyid du yang dag par bstan pa dang / chos kyi sku la yang dag par sbyar ba dang / rnam
7a6(phal chen): par 'gyur ba'i mthus phyir mi ldog par yongs su bstan pa dang / 'du byed thams cad 'dod dgur mi rung zhing dbang bsgyur du med pa yongs su bstan pa dang / sa gsum
7a7(phal chen): gyi 'khor ba thams cad sgyu ma'i rnam pa lta bur yongs su bstan pa dang / mya ngan las 'das pa ni snying po dam pa ste/ mi 'jigs pa'i chos nyid du yang dag par bstan pa
7b1(phal chen): dang | kun 'byung zhing 'jigs pas 'bral bar 'gyur ba yongs su bstan pa dang / kye rgyal ba'i sras/ sangs rgyas bcom ldan 'das kyi chos nyid kyis kyang de bzhin te/ sangs rgyas kyi
7b2(phal chen): 'phrin las thams cad rdzogs par mdzad de/ dgongs pa thams cad yongs su rdzogs shing chos kyi 'khor lo shin tu bskor te/ 'dul ba thams cad shin tu dul nas/ byang chub
7b3(phal chen): sems dpa' thams cad shin tu lung bstan par 'gyur te/ mnyam pa med pa'i go 'phang yongs su mya ngan las 'da' ba chen por yongs su mya ngan las 'da'o/ /kye rgyal ba'i
7b4(phal chen): sras| don bcu po de dag yang dag par gzigs nas/ de bzhin gshegs pa dgra bcom pa yang dag par rdzogs pa'i sangs rgyas mnyam pa med pa'i go 'phang yongs su mya
7b5(phal chen): ngan las 'das pa chen po yongs su ston to/ /kye rgyal ba'i sras/ 'di ni byang chub sems dpa' rnams kyi spyod pa yongs su sbyong ba zhes bya ba'i chos kyi sgo ste/ yang dag par
7b6(phal chen): rdzogs pa'i sangs rgyas mang pos gsungs pa'o/ /don tshad med pa khong du chud par 'gyur ba'o/ /mkhas pa'i skye bo dga' bar byed pa'o/ /byang chub sems dpa' thams cad kyi
7b7(phal chen): spyod pa dang / smon lam chen po rgyun mi 'chad par byed pa'o/ /sems can gang gis 'di thos par gyur te/ thos nas kyang mos par byed pa dang / mos par gyur nas kyang nan
8a1(phal chen): t an gyis yang dag par bsgrub pa de dag thams cad myur du bla na med pa yang dag par rdzogs pa'i sangs rgyas su mngon par 'tshang rgya bar 'gyur
8a2(phal chen): ro| |kye rgyal ba'i sras/ de ci'i phyir zhe na/ byang chub ni byang chub sems dpa' nan tan lhur byed pa rnams kyis 'grub kyi/ nan tan dang mi ldan pa rnams kyis ma yin no/ /
8a3(phal chen): kye rgyal ba'i sras/ de lta bas na/ byang chub sems dpa' sems dpa' chen po nan tan la gnas pas/ 'jig rten las 'das pa'i chos kyi sgo'i le'u byang chub sems dpa'i
8a4(phal chen): spyod pa dang / yon tan gyi 'byung gnas/ don rnam par gdon mi za ba'i me tog/ chos kyi sgo thams cad la yang dag par gzhol ba/ ye shes kyi sgo la 'jug pa/ 'jig
8a5(phal chen): rten gyi lam thams cad las yang dag par 'das pa/ nyan thos dang / rang sangs rgyas thams cad kyi lam dang bral ba/ 'gro ba thams cad dang thun mong ma yin pa/ chos
8a6(phal chen): thams cad kyi sgo snang bar byed pa/ 'gro ba thams cad kyi 'jig rten dang 'jig rten las 'das pa'i dge ba'i rtsa ba rnam par 'phel bar byed pa 'di/ rim gror byas te/
8a7(phal chen): mnyan par bya'o/ /blang bar bya'o/ /yongs su gzung bar bya'o/ /yongs su bzung nas kyang nges pas rtogs pa'i sgos yongs su sbyang ba dang / smon lam mngon par bsgrub
8b1(phal chen): pa la brtson par bya'o/ /kye rgyal ba'i sras/ de ltar brtson pa'i byang chub sems dpa' rnams la ni/ bla na med pa yang dag par rdzogs pa'i byang chub dkon pa ma yin no/ /'jig
8b2(phal chen): rten las 'das pa'i chos kyi sgo'i le'u chos thams cad kyi sgor yang dag par gzhol ba'i chos kyi rnam grangs 'di bstan pa'i tshe/ sangs rgyas kyi mthu dang / chos kyi rnam grangs
8b3(phal chen): 'di'i chos nyid thob pas/ phyogs bcu'i 'jig rten gyi khams tshad med grangs med pa rnams rab tu g.yos par gyur to/ /'jig rten gyi khams g.yos par gyur pa de dag thams
8b4(phal chen): cad kyang snang ba chen pos rgyas shing gsal bar gyur to/ /phyogs bcu'i sangs rgyas bcom ldan 'das kyang dgyes par gyur te/ byang chub sems dpa' kun tu bzang po la zhal bstan
8b5(phal chen): nas gsung brjod pa/ kye rgyal ba'i bu/ legs so/ /legs so/ /ji ltar khyod kyis byang chub sems dpa' sems dpa' chen po rnams la/ 'jig rten las 'das pa'i chos kyi sgo'i
8b6(phal chen): le'u byang chub sems dpa'i spyod pa dang / yon tan gyi 'byung gnas don rnam par gdon mi za ba'i me tog chos kyi sgo thams cad la yang dag gzhol ba/ ye shes kyi sgo la 'jug
8b7(phal chen): pa| 'jig rten gyi lam thams cad las yang dag par 'das pa dang / nyan thos dang / rang sangs rgyas thams cad kyi lam dang bral ba/ 'gro ba thams cad dang thun mong ma yin pa/
9a1(phal chen): chos thams cad kyi sgo snang bar byed pa/ 'gro ba thams cad kyi 'jig rten dang / 'jig rten las 'das pa'i dge ba'i rtsa ba rnam par 'phel bar byed pa
9a2(phal chen): 'di bstan pa ni rgyal ba'i bu khyod chos 'di dag la legs par bslabs pas shin tu byang ba ste/ rgyal ba'i bu khyod kyis chos kyi byin gyi rlabs dang / mthus mos pa'i chos kyi rnam
9a3(phal chen): grangs 'di legs par bshad de/ nged kyis kyang mngon par bsngags so/ /de bzhin du de bzhin gshegs pa thams cad kyis kyang mngon par bsngags so/ /kye rgyal ba'i bu/
9a4(phal chen): khyod kyis chos kyi rnam grangs 'di da ltar dang / ma 'ongs pa'i byang chub sems dpa' rnams kyi ma thos pa'i chos thos par bya ba'i phyir/ nged kyis byin gyis brlab pa mdzad do//
9a5(phal chen): de nas byang chub sems dpa' sems dpa' chen po kun tu bzang pos sangs rgyas kyi byin gyi rlabs kyis phyogs bcur bltas te/ 'khor gyi dkyil 'khor thams cad la bltas
9a6(phal chen): nas chos kyi dbyings thams cad la bltas te/ de'i tshe tshigs su bcad pa 'di dag smras so/ /gang rnams de dag bskal pa bye ba khrag khrig stong du brtul zhugs dka' spyad pa//
9a7(phal chen): gang rnams de dag sangs rgyas bye ba khrag khrig stong las byung ba'i chos kyi sras/ /gang rnams de dag sems can bye ba khrag khrig stong rnams byang chub rab 'god pa/ /dpe
9b1(phal chen): zla med pa de dag rnams kyi spyod pa bshad kyi rtse cig mnyan par byos/ /gang dag sangs rgyas khrag khrig mtha' yas mchod kyang bdag ni sangs rgyas mi gnas pa/ /gang dag nyon mongs
9b2(phal chen): bcings pa'i 'gro ba thar byed sems can 'du shes mi gnas dang / /gang rnams de dag sangs rgyas yon tan rtag tu tshol yang yon tan mi gnas pa/ /de dag 'jig rten rab tu dga'
9b3(phal chen): bar byed pa'i spyod mchog mdzes pa brjod par bya/ /gang rnams de dag srid pa gsum na las dang nyon mongs bdud kyi dbang song snang / /gang rnams de dag 'phags pa'i yon tan ldan
9b4(phal chen): zhing khyu mchog spyod pa ston pa po/ /gang rnams de dag gti mug nyon mongs nyes bral bsam pa zhi zhing rab zhi ba/ /'gro ba rnams la spyod pa'i rim pa ston pa de dag yon tan brjod par
9b5(phal chen): bya| |gang rnams de dag bdud g.yo 'gro ba kun las brgal te thams cad dbang byed pa/ /'gro ba thams cad dag la sprul pa sna tshogs tha dad mtha' yas rab tu ston/ /sems
9b6(phal chen): bskyed gyur ma thag tu gnas dang 'jig pa'i bya ba thams cad ston byed pa/ /de dag yon tan sna tshogs mdzes pa sems can dga' bar byed pa brjod par bya/ /srid pa'i rgyud na
9b7(phal chen): sems can sdug bsngal nyen cing skye dang rga bas gzir ba dang / /'chi dang mya ngan dag gis gtses shing gnod byas nyon mongs kun tu gzir mthong nas/ /de dag thar bar bya phyir
10a1(phal chen): snying rje rgya chen bskyed nas ye shes mchog 'god pa/ /de dag yon tan shin tu dge ba phyogs tsam bshad kyi rtse cig mnyan par byos/ /sbyin dang
10a2(phal chen): tshul khrims bzod pa brtson 'grus dga' bar bsam gtan la yang rnam par rtsen/ /shes rab thabs kyi pha rol phyin cing byams dang snying rje lhag pa'i bsam pa dang / /dga'
10a3(phal chen): ba'i chos la brtson zhing btang snyoms dga' bas bskal pa brgyar yang spyod spyad pa/ /de dag spyod ldan yon tan ldan pa rnams kyi yon tan bstan gyi de dag nyon/ /gang rnams
10a4(phal chen): de dag byang chub gnyer phyir bye ba khrag khrig stong gi lus skem pa/ /gang rnams byang chub zhi ba tshol phyir srog la lta ba med par gyur pa dang / /gang rnams de dag sems can
10a5(phal chen): phan phyir rtag brtson bdag gi bde ba mi tshol ba/ /byams dang snying rje'i sems ldan thub pa de dag kun gyi spyod mchog brjod par bya/ /rgya mtsho'i chu thigs bgrangs pa re
10a6(phal chen): res thams cad zad par bya bar rung srid kyi/ /de dag yon tan bskal pa bye ba khrag khrig du ma stong du brjod byas kyang / /dpe tsam bya bar mi nus legs par brjod cing bstan
10a7(phal chen): par mi nus 'on kyang go/ sems can phan pa'i don du sangs rgyas yul rnams bstan par bya ba mnyan par byos/ /gang dag 'gro ba rnams kyi don phyir dge ba kun 'dzin dkar
10b1(phal chen): po 'phel byed kyang / /mtho bar mi sems dma' bar sems med mi dman chos tshol ngoms par yong mi 'gyur/ /'gro ba kun nas don gnyer chu klung ye shes mtsho chen shes rab shing
10b2(phal chen): sdong ste/ /ston pa'i mkhas pa de dag rnams ni sa ltar 'gro ba thams cad 'tsho ba yin/ /byams pa rlan yin snying rje rtsa ba dga' ba sdong po brtan pa sdom pa ste/ /ze ba ye shes dri ni
10b3(phal chen): tshul khrims bzang po lo ma me tog yon tan can/ /sangs rgyas 'od kyis rab tu rgyas byas blo gros ldan pa sems can dga' byed pa/ /de dang de dag pad+mo lta bur 'dus byas ma gos
10b4(phal chen): 'gro ba rnams la snang / /sa bon mos pa sa gzhi bsam pa byams dang snying rje dang ni rtsa ba ste/ /sdong po shes rab thabs ni yal ga lcug ma dag ni pha rol phyin rab lnga/ /bsam
10b5(phal chen): gtan shes rab mngon shes me tog rgyas pa kun mkhyen ye shes 'bras bu ste/ /chos kyi shing mchog rdzu 'phrul bya 'khod de dang des ni 'jig rten gsum po khebs/ /rim gyis
10b6(phal chen): dkar yangs yongs su spel ba lus yin bden pa rnams ni rkang pa ste/ /dran pa mgrin pa spyod mchog shes rab mgo yin ral pa rnam par grol ba dge/ stong pa don dam sul
10b7(phal chen): dang phug yin byams dang snying rje dag ni mig gnyis te/ /de dag seng ge lta bur bdag med sgra 'byin bdud sde rab tu skrag par byed/ /'gro ba ma lus rnams ni 'khor ba'i 'brog
11a1(phal chen): dgon nyon mongs mi bzad 'khyams gyur te/ /bdud kyi bya ma rta dang rkun por bcas pas zin cing gti mug mdongs gyur pa/ /lam ni rab stor mi mkhas
11a2(phal chen): sems can mthong nas ded dpon mkhas pa de dag ni/ /lam gyi mthar khrid 'jigs pa med pa'i grong khyer dam pa mchog la rab tu 'god/ /'gro ba dag ni 'dod chags zhe sdang mun
11a3(phal chen): pa nyon mongs sna tshogs nad btab cing / /yun ring nas ni 'dus byas sdug bsngal dag la gzhol zhing sdug bsngal rab 'bar ba/ /sems can mthong nas snying rje bskyed de nyon mongs pa
11a4(phal chen): yi nad pa kun gso zhing / /nad rnams zhi bar byed pa stong phrag brgyad cu rtsa bzhi dam pa dag kyang ston/ /rgyal po lta bu de dang de dag 'khor rnams dgar byed 'gro la chos ston pa/ /sdig
11a5(phal chen): pa spong la dge la bsnyen cing sangs rgyas yon tan rnams kyang tshol cig ces/ /rkang gnyis dbang po'i chos kyi yul la kun mkhyen ye shes dbang por dbang bskur ba/ /rgya chen byang
11a6(phal chen): chub yan lag rin chen 'byung gnas de dag 'gro ba'i 'phags pa'i nor/ /tshul khrims lte ba ting 'dzin mu khyud brgyan pa'i ye shes 'od dang shes rab mtshon/ /ye shes rno ba'i
11a7(phal chen): gzhu can nyon mongs 'joms zhing bdud kyi sde rnams dkrug byed pa/ /chos kyi sgron ma che 'byin mchog rnams de dang de dag sangs rgyas bskor ba yin/ /'khor lo mchog rnams
11b1(phal chen): bskor zhing pha rol rgol ba dag dang mu stegs thams cad 'joms/ /ye shes chu ni zab cing mi zad shin tu rgya chen chos kyi ro dang ldan/ /byang chub yan lag de bzhin bsam gtan rin chen
11b2(phal chen): gang ba 'gro kun shes par dka'/ /thams cad mkhyen pa'i gnas kyi mtha' rlabs mtha' yas yul rnams dag cing lhag bsam dge /de dang de dag ye shes rgya mtsho mtshungs med
11b3(phal chen): bstan pas zad par mi 'gyur ro/ /'jig rten rab 'phags rtag tu yul gyis mi gos 'gro ba rnams kyi gnas gyur pa/ /bsam gtan mngon shes rab 'phel ye shes rtse mo lhag pa'i
11b4(phal chen): bsam pa mi sgul ba/ /gang dag de dang nyer phrad shes rab ye shes mchog gis rab tu 'dra bar 'gyur/ /de dang de dag yon tan ri rab shes rab rab brtan 'gro ba kun gyis bltas/ /
11b5(phal chen): lhag pa'i bsam pa mchog ni rdo rje mtshungs shing 'dra ste brtul zhugs thams cad brtan/ /sangs rgyas chos dang dge 'dun thams cad mkhyen pa'i spyod yas bsam pa mi phyed de/ /
11b6(phal chen): bdud dang sems can nyon mongs 'jig rten rlung dag gis ni mi bskyod rab brtan pa/ /de dang de dag 'jig rten dam pa nyon mongs 'bar ba dag las zlog par byed/ /byams pa'i sprin
11b7(phal chen): rnams kun 'dus snying rje stug po rig pa'i glog chen rgyu zhing ldog / thub pa rnams ni rdzu 'phrul gnas bzhi dbyangs kyi 'brug sgra 'byin cing rab tu sgrog/ tha dad yang dag shes dang
12a1(phal chen): tshul khrims yan lag brgyad ldan chu yi char 'bebs pa/ /de dang de dag sprin chen nyon mongs zhi byed sems can don phyir mngon par 'phags/ /shes
12a2(phal chen): rab dga' dang khrel yod dag ni 'obs te chos kyi rgyal mtshan bsgreng / /ye shes shing thags yin te thar pa'i sgo phye dran pa de dag sgo ba yin/ /bden pa rnams ni lam chen bzhi ste
12a3(phal chen): shin tu dge ba'i rdzu 'phrul rab brgyan pa/ /srid pa gsum na bdud sde dag gis mi thul grong khyer chos nyid dag tu ston/ /thams cad mkhyen pa'i sems mchog shing la rab
12a4(phal chen): 'dug rdzu 'phrul rkang pa'i rkang pa brtan/ /gshog pa thabs kyi stobs te pha rol gnon mthu byams dang snying rje mig gnyis yin/ /ston pa de dag 'gro ba kun na thub med mkha'
12a5(phal chen): lding dbang po'i drag shul 'dra/ /srid pa'i mtsho nas 'don cing lha mi rnams kyang mya ngan 'da' ba'i mchog la 'god/ /tshul khrims dkyil 'khor rdzu 'phrul rkang pa'i shugs
12a6(phal chen): ldan ye shes 'od zer phreng ba mdzes/ /'od snang kun 'char nyon mongs 'joms shing srid pa'i rgya mtsho rab tu skem par byed/ /stobs dang dbang po dge ba'i sman 'phel sems
12a7(phal chen): can pad+mo yongs su rgyas byed pa/ /de dang de dag snang byed chos kyi nyi ma'i khyu mchog 'gro ba kun du 'byung / /chos dbyings rnam par dag pa dkyil 'khor 'gro ba kun gyis blta na
12b1(phal chen): mdzes pa ste/ /nyan thos rang rgyal rnams kyi tshogs mang skar ma 'dra ba dag ni zil gyis mnan/ /sems kyi rgyud rnams mthong nas srid pa gsum du 'phel dang 'grib pa rnam par stan/ /
12b2(phal chen): de dang de dag ye shes zla ba 'gro la 'char zhing mkhas pa nam mkha'i mtha'/ /chos kyi dbang po 'gro ba kun la dbang byed gzugs dang yon tan dag gis brgyan/ /ye shes rdo rje mnga' ba
12b3(phal chen): thabs ni mig ste chos la dbang chen bsgyur gnas pa/ /lus dang mtshan dang dpe byad bzang po sna tshogs kun gyis blta ba'i dbang po ste/ /chos kyis 'gro ba kun las rgyal ba de dang de dag
12b4(phal chen): chos kyi dbang po yin/ /srid pa gsum na 'dod pa'i 'dam dang nyon mongs las las rab 'das kun dbang po/ /byams pa snang dang thugs rje bsam gtan dga' dang btang snyoms rnams
12b5(phal chen): la mos/ /srid pa gsum po kun du tha dad lus ston chos kyi sgras kyang go 'byed pa/ /de dang de dag tshangs pa lta bur rnam dag mos shing lta ba'i rnam pa sel/ /'khor las rab tu 'das
12b6(phal chen): shing rnam dag yul dang ldan pa bdag po chos kyi dbang / /phyir ldog mi 'gyur blo gros che 'chang gang rnams theg pa dma' dang tha dad la/ /chos kyi dbang por dbang bskur 'jig rten
12b7(phal chen): dam pa ye shes phyir ldog mi 'gyur ba/ /thams cad mkhyen pa'i yon tan dbang phyug grags chen de dang de dag 'jig rten dbang / /nam mkha'i mkha' dbyings lta bur dngos dang
13a1(phal chen): rnam bral dmigs pa thams cad rnam bsal ba/ /'gro ba kun tu bya ba nyams len khyu mchog ci la'ang gnas pa med pa ste/ /'gro ba kun tu spyod pa
13a2(phal chen): dkar zhugs mkhas pa de dag rab tu mi gnas pa/ /de dang de dag ye shes dge zhing dag pas shes rab nam mkha'i dbyings dang 'dra/ /de dang de dag shin tu rgya chen thabs ldan sa lhar
13a3(phal chen): 'gro ba kun gyi gsos/ /chu 'dra de dang de dag byams dang snying rje nyon mongs me ni rab tu sel/ /de dang de dag ye shes mes ni nyon mongs sreg cing bag chags bcas pa bsal/ /ston
13a4(phal chen): pa de dag mi gnas rlung dang 'dra bar srid pa gsum na rab tu rgyu/ /de dang de dag rin chen 'dra ste shin tu dkon zhing 'gro bar dbul yang sel/ /de dang de dag rdo rje lta bur srid pa gsum
13a5(phal chen): na lta ba kun tu 'joms/ /de dang de dag yon tan kun gyi phreng ba sna tshogs 'jig rten gsum mdzes byed/ /ston pa de dag nor bu rin chen mtshungs 'dra spyod pa kun gyi gtsug tu phyin//
13a6(phal chen): de dang de dag me tog lta bur yon tan rab rgyas byang chub yan lag rtse/ /phreng ba lta bur de dang de dag smon lam bcings shing 'jig rten mgon la gnas/ /de dang de dag tshul
13a7(phal chen): khrims ma nyams skyon med rnam dag dri ni dri rab zhim/ /de dang de dag 'jig rten gsum na chos dang ye shes kyis ni bag chags dag/ gdugs 'dra de dang de dag stobs kyi bla
13b1(phal chen): res nyon mongs rdul las skyob par byed/ /ye shes rgyal mtshan bsgreng ba'i thugs mnga' de dang de dag nga rgyal mtshan snyol/ /de dang de dag spyod pa'i ba dan sna tshogs yid 'ong ye
13b2(phal chen): shes kun tu 'phags/ /gos 'dra de dang de dag rdzu 'phrul yon tan 'gro ba kun la khebs par byed/ /theg pa 'dra ba khyu mchog mtha' yas de dang de dag 'jig rten gsum las 'byin//
13b3(phal chen): de dang de dag rab dul glang po lta bur yid kyis rtag tu dul la gnas/ /de dang de dag rdzu 'phrul rtas ni khal chen khyer zhing 'jig rten gsum las 'da'/ /klu yi dbang po lta bu de dang de dag
13b4(phal chen): sems kyi yul du chos char 'bebs/ /de dang de dag 'gro ba kun la me tog u dum war mtshungs 'dra shin tu dkon/ /dpa' bo lta bu de dang de dag nyon mongs 'joms shing bdud kyi
13b5(phal chen): sde rnams 'khrugs/ /mi ldog 'khor lo lta bu de dang de dag 'dren pa rnams kyis rab tu btsud/ /de dang de dag sgron ma lta bur mun pa sel cing sems can thams cad lam yang ston/ /de
13b6(phal chen): dang de dag chu klung lta bur yon tan ded cing lam rgyun rjes su 'gro / de dang de dag zam pa lta bur ngal ba med par rtag tu 'gro ba sgrol/ /gru dang gru chen lta bur smon lam rab btab ye shes
13b7(phal chen): gangs chen mtsho thob byed/ /de dang de dag mnyan pa lta bur 'gro ba ye shes thang chen mchog la 'god/ /de dag skyed mos tshal gyi dga' brtse zhing 'gro la yang dag spyod pa ston/ /de
14a1(phal chen): dag chos kyi rnam thar mngon shes me tog ye shes gzhal med khang dag pa/ /mkhas pa de dang de dag sman ltar nad zhi byed cing nyon mongs rab tu sel/ /
14a2(phal chen): sman gyis rgyas pa'i gangs ri lta bur de dang de dag ye shes 'byung gnas so/ /de dag sangs rgyas lta bur ye shes kyis ni 'gro ba gnyid log mun pa sel/ /yang dag sangs rgyas lta
14a3(phal chen): bur gzhan min yid kyis 'gro ba yang dag rtogs par byed/ /de dang de dag rgyal ba ci 'dra de ltar 'ongs te mkhas pa de nyid gnas/ /de dag thams cad mkhyen pa lta bur ye shes
14a4(phal chen): 'byung gnas kun nas sgor yang zhugs/ /zhi ba skyed pa de dang de dag ston pas rab bsngags 'gro ba kun la ston/ /de dang de dag rang gi ye shes yul dang thams cad mkhyen gyi spyod
14a5(phal chen): yul shes/ /de dang de dag tshad med dpung dang 'dra bar 'gro ba kun na thub pa med/ /de dag ye shes mi 'jigs blo gros 'chang ba thams cad mkhyen pa'i chos kyang shes/ /gang na
14a6(phal chen): gang dag 'gro ba kun gyi gzugs dang ming rnams ji snyed snang yod pa/ /kun tu gzugs snyoms gzugs kyi rjes su song zhing ming dbyangs rjes su song ba yin/ /gzugs rnams
14a7(phal chen): kun las 'das shing ming dang rnam par bral yang bya ba thams cad ston/ /de dag mthu ni 'gro ba rnams kyis rnam pa kun du brjod par mi nus so/ /gang dag 'di 'dra'i yon tan
14b1(phal chen): thob cing dngos bral dngos po med pa'i chos gnas shing / /yod dang med pa'i mdud pa thams cad bral ba mkhas pa ye shes mngon sum can/ /thams cad shes kyang ye shes rten pa
14b2(phal chen): ma yin ye shes de la gnas pa min/ /de dag spyod la 'jug pa yid 'ong 'jig rten dga' bar byed pa bshad par bya/ /chos kyi tshul ni sgyu ma'i rang bzhin dngos po dben pa lta bur rab
14b3(phal chen): rtogs nas/ /mkhas pas sangs rgyas byin gyi rlabs kyis smon lam thabs dang snying rje dag kyang byed/ /sprul pa'i ye shes sgo dang ldan pas khyu mchog bya ba sna tshogs rab ston pa'i/ /
14b4(phal chen): byang chub sems dpa' ma nor yid can rtse gcig mnyam pa med pa legs par grags/ /lus gcig la ni mtha' yas lus dang rgya chen lus rnams tha dad rab tu ston/ /sems
14b5(phal chen): med yid med sems kyi yul med 'on kyang 'gro ba kun du de dag ston/ /khyu mchog brjod pa'i pha rol phyin pa de dag dbyangs gcig rnam par rjod byed kyang / /'gro ba dag gis sgra skad
14b6(phal chen): ji snyed yod pa de dag thams cad rab tu rjod/ /nyon mongs rgyud byung lus dang bral yang sems can rnams kyi lus la dbang bsgyur te/ /brjod du med pa'i tshul gyis zhi ba rtogs shing
14b7(phal chen): sgra rnams thams cad rab tu ston/ /de dag sems kyi rang bzhin zhi zhing 'od gsal nam mkha' mtshungs par yang dag shes/ /'gro ba kun la bya ba rnam pa sna tshogs sgo nas 'jig
15a1(phal chen): rten sna tshogs ston/ /de dag lus rnams gang la'ang gnas pa med de lus kyang de dag ston pa byed/ /'gro ba thams cad kyi ni skye ba dag dang rgyu mthun gnas
15a2(phal chen): pa ji snyed pa/ /thams cad kun du skye ba'i lus dang ldan yang skye ba dag la gnas pa med/ /rang gi lus la mkha' 'dra dngos bral sems can sems la sna tshogs rnam pa ste/ /mkhas
15a3(phal chen): pa kun la dbang bsgyur de dag lus ni mtha' yas kun tu ston byed cing / /me tog dri dang byug pa phye ma sil snyan gdugs dang ba dan rgyal mtshan rnams/ /thams cad mkhyen la mchod
15a4(phal chen): pas rkang gnyis gtso bo 'jig rten mchog la mchod byed cing / /mkhas pa bsam pa thag pas lus kyi 'du byed mchod pa dam pa kun du ston/ /mkhas pa de dag rgyal ba zhabs kyi
15a5(phal chen): drung 'khod rgyal ba thams cad kyi/ /'khor rnams kun na snang zhing mtshungs med de dag zhu ba kun kyang zhu ba byed/ /chos kyi dam pa thos nas ting 'dzin re re mtha' yas sgo ldan thob
15a6(phal chen): gyur cing / /blo gros ldan pa de snyed rnam par ldang ba ston pa byed kyang zad pa med/ /'gro ba sgyu ma lta bur rtogs nas shes rab ye shes thabs kyi pha rol phyin/ /sgyu ma lta bu'i chos
15a7(phal chen): dang gzugs spos mtha' yas dang ba 'gro ba kun la ston/ /sna tshogs gzugs dang sgra rnams mtha' yas shin tu rgya che sems kyang rab tu ston/ /'gro ba thams cad la ni
15b1(phal chen): 'du shes dra ba 'jug pa ston kyang gnas pa med/ /'gro don rjes 'gro de dag la la dag tu thog ma'i sems su 'gro ba ston/ /la lar 'gro ba kun la byang chub spyod pa mtha' yas rgya chen dag
15b2(phal chen): kyang ston/ /la lar sbyin dang tshul khrims bzod pa brtson 'grus bsam gtan shes rab rnams/ /la lar tshangs pa'i lam sdud kha cig tu ni spyod pa mchog kyang rab tu ston/ /mkhas pa
15b3(phal chen): rtogs med de dag la lar spyod pa rdzogs shing bzod pa thob pa ston/ /la lar skye ba gcig gis thogs par nges shing la lar rgyal bas dbang bskur ba/ /la lar nyan thos gzugs su
15b4(phal chen): gyur cing la la dag tu rang rgyal gzugs su gyur/ /bye ba khrag khrig mang po'i zhing du mya ngan 'da' bas spyod las ldog pa med/ /de dag la lar lha dbang brgya byin lha dang bcas pa la lar
15b5(phal chen): tshangs par 'gyur/ /de dag la lar lha yi bu mo brgyas bskor la lar gcig pu spyod pa ston/ /la lar dge slong rab tu zhi zhing yid zhi la lar rgyal po dbang phyug 'gyur/ /la lar
15b6(phal chen): chos kyi dra bar 'jug pa'i ye shes khyu mchog gzugs kyang rab tu ston/ /la lar bud med sgyu rtsal pha rol rab phyin la lar dka' thub can du 'gyur/ /la lar 'dod pa'i longs
15b7(phal chen): spyod rgya chen ston cing la lar bsam gtan thub pa byed/ /la lar mya ngan 'da' dang tshe yis dang la lar rgan dang byis par ston/ /de dag spyod pa bsams na skye bo myos par 'gyur
16a1(phal chen): te yid gnyis rnyed par 'gyur/ /la lar lha dang 'grogs shing la lar shi 'pho la lar mngal 'gro gnas pa ston/ /la lar mngal zhugs la lar
16a2(phal chen): rnam par sangs rgyas la lar 'khor lo rab tu bskor/ /la lar skye ba la lar mya ngan 'das pa la lar bzo yang rab tu slob/ /la lar bud med tshogs kyi dbus gnas la lar ting
16a3(phal chen): 'dzin la lar mngon par 'byung / /la lar khyu mchog byang chub dam par sangs rgyas byang chub shing gi drung na bzhugs/ /la lar 'khor lo rab tu bskor zhing la lar sna tshogs
16a4(phal chen): chos rnams yongs su tshol/ /la lar sangs rgyas gyur cing zhing rnams bye ba brgyar khyab 'gro bar ston byed kyang / /byang chub don du spyod pa dag gis tshogs rnams las kyang phyir
16a5(phal chen): ldog ma yin no/ /bskal pa'i grangs la 'jug pa'i pha rol phyin pas bskal pa bye ba phrag brgya dag /khyu mchog sems gcig nang ston sems gcig bskal pa brgyar yang de
16a6(phal chen): bzhin ston pa byed/ /'gro ba thams cad la yang rtog dang mi rtog rtog pa'i yul rnams thams cad ston/ /gsog pa med cing phyogs la gnas med spyod pa de dag kun kyang
16a7(phal chen): rab tu ston/ /gang phyir rgyal ba nye rgyal de dag nyi tshe'i phyogs med kun na bzhugs pas na/ /'gro ba kun gyi rgyal ba ji snyed pa dag thams cad rdul gcig steng du mthong / /
16b1(phal chen): sangs rgyas zhing rnams bsgrubs dang sems can yul dang chos kyi rgyu tshul rnams kyang mthong / /de ltar brtson pas bskal pa khrag khrig brtson byed 'on kyang cha shas zad mi 'gyur/ /de
16b2(phal chen): ltar 'gro ba kun gyi sems can tshul rnams mtha' yas rgya chen rab tu shes/ /sems can gcig la mtha' yas lus dang rgyu dang bye ba khrag khrig yod pa rnams/ /de dag 'gro ba
16b3(phal chen): gcig dang ma lus thams cad dag la rnam pa kun du ston pa byed/ /bslab pa 'di yi phyogs la pha rol phyin te ma bslabs rnams ni ston pa byed/ /dbang po rnon po dang ni 'bring dang gang
16b4(phal chen): dag dbang po rtul ba'ang rab shes nas/ /'gro bar skal ba yod dang skal ba med pa'i dbang po'i 'khor lo skor ba byed/ /dbang po re re la yang dbang po thams cad rnam pa phan tshun
16b5(phal chen): gnas pa dang / /dbang po'i dngos po phra ba'i tshul dang gang dag dbang po brtan pa'ang rab tu shes/ /de ltar khams dang mos dang bsam pa spyod dang nyon mongs bag chags rnams kyang
16b6(phal chen): shes| |sngon gyi mtha' dang phyi ma'i mtha' yi sems spyod da ltar byung ba'ang de bzhin te/ /sems can kun gyi spyod pa'i pha rol phyin kyang 'ong dang 'gro ba yod ma yin/ /ma nor spyod pa
16b7(phal chen): shes nas 'gro ba kun la chos kyi dam pa ston pa byed/ /de ltar sems kyi sems spyod sna tshogs kun nas nyon mongs med pa dag /sems gcig la ni khong du chud nas byang chub
17a1(phal chen): mchog tu kun mkhyen rnam sangs rgya/ /sems kyi skad cig gcig gis 'gro ba rnams phye rang gi shes pas rtogs gyur nas/ /sems kyi tshul shes
17a2(phal chen): sems med rab tu gzhol bas ye shes mchog la kun kyang 'god/ /rdzu 'phrul mchog thob ye shes khyu mchog mngon par shes pa kun gyis rab tu 'phags/ /sems
17a3(phal chen): bskyed gcig gis khrag khrig mtha' yas zhing dang phyogs rnams thams cad du'ang 'gro/ de ltar ye shes dbang bsgyur 'gro zhing bskal pa bye ba khrag khrig zad byed kyang / /skra
17a4(phal chen): rgyud shin tu phra ba gcig la zhugs par gnas las gar yang 'pho ba med/ /'tsho ba'i don du sgyu mkhan gzugs rnams sna tshogs 'gro ba kun la ston byed kyang / /sgyu ma kun
17a5(phal chen): btsal gzugs su mi dmigs gzugs yod ma yin par yang dmigs pa med/ /de ltar mkhas pa ye shes thabs dang shes rab rgya chen sgyu mar zhugs pa rnams/ /sprul
17a6(phal chen): pa phun sum tshogs pas 'jig rten phal chen khyab par byas shing rab tu ston/ /nyi ma zla ba mkha' la rgyu zhing mdzes la shin tu 'phags pa'i rnams/ /ma rnyogs chu rnams
17a7(phal chen): ji snyed dag tu snang yang de ni chu dang 'dres ma yin/ /de ltar chos nyid dag pa'i dkyil 'khor mchog la shes pas shin tu 'phags pa'i rnams/ /'gro ba dag pa'i sems kyi
17b1(phal chen): yul la snang yang 'gro ba dag dang 'dres ma yin/ /la la gnyid log rmi lam dag na bya ba rnam pa sna tshogs tha dad byed/ /lo ni bye ba khrag khrig mang po zad par rmis kyang mtshan mo de ma
17b2(phal chen): zad| |de ltar chos nyid rang bzhin mtshungs par rjes rtogs bya ba sna tshogs kun ston te/ /skad cig gcig la bskal pa bye ba zad byed de dag ye shes zad mi 'gyur/ /ri yi dbang po'i
17b3(phal chen): ri sul gnas pa 'jig rten dag dang mnyam du thos pa'i sgra/ /kun nas sgra yi sgra brnyan de dang 'dra bar brjod kyang rtog cing g.yo ba med/ /de bzhin chos kyi rang bzhin shes pa'i khyu
17b4(phal chen): mchog byang chub sems dpa' mkhas pa dag / rtog pa med par sems can sgra rnams ji snyed par ni chos dang spyod pa ston/ /dpyid zla dag gi smig rgyu g.yos la ji ltar sems can chur
17b5(phal chen): ni 'du shes nas/ /de nas chu rnyed mi 'gyur btung du med cing je bas je skom rnams 'phel ba/ /de ltar mkhas pa thar la zhugs pa sems can dag gi nyon mongs g.yo ba'i rnams/ /
17b6(phal chen): shes pas rtog nas sems can 'du shes bya med phyir zhing bya ba rnam par 'phel/ /gzugs ni dbu ba lta bur khyu mchog ston te tshor ba chu yi chu bur 'dra/ /'du shes thams cad
17b7(phal chen): smig rgyu lta bur rag las 'dus byas chu skyes shing dang 'dra/ /sems ni sgyu 'dra bsgrub bya skyed byed de bzhin bya ba sna tshogs rab tu ston/ /de ltar phung po dgod pa ston kyang dbang
18a1(phal chen): bsgyur dag ni de la gnas pa med/ /skye mched stong pa'i rang bzhin dbang med 'khrul 'khor bya ba kun du 'byin byed dang / /khams ni chos kyi dbyings
18a2(phal chen): mtshungs dngos po dag dang bral bar 'gro ba rnams la ston/ /dam pa'i don tshul zhi ba las ni bden pa sna tshogs rnams kyang rab tu ston/ /de ltar de dag chos tshul rnam par
18a3(phal chen): dgod pa ston pa byed kyang gnas pa med/ /'ong ba med cing phyogs su 'gro ba med la rgyud du gnas pa med pa yi/ /nyon mongs rgyu las byung ba'i las dang las las sdug
18a4(phal chen): bsngal de ltar lam gsum du/ /rkyen la rag las 'byung ba rnams dang yod dang med las rab tu 'das pa yi/ /yang dag don dam dbu ma'i lam ni dngos po med la gnas
18a5(phal chen): pa rab tu ston/ /skad cig gcig la dus gsum khong du chud kyang skad cig sna tshogs rnams kyang ston/ /'dod dang gzugs med khams kyi yul dang bya ba sna tshogs ston par
18a6(phal chen): byed| |sdom pa gsum gyi spyod dang rab tu ldan zhing thar pa gsum yang rab tu ston/ /thams cad mkhyen pa nyid du gcig la theg pa gsum du rnam par dgod pa de bzhin
18a7(phal chen): ston| |gnas dang gnas ma yin pa rab tu dbye ba'i chos dang dbang po pha rol phyin/ /khams dang mos pa dag dang nyon mongs rnam 'byed kun du 'gro ba thob gyur pa/ /mig
18b1(phal chen): gi yul gyur sngon gyi gnas pa dran zhing nyon mongs zhi bar mkhas pa dag / sangs rgyas stobs bcu dag gis ye shes shin tu yangs kyang stobs la dmigs pa med/ /sangs rgyas
18b2(phal chen): thams cad rjes su dpog stong 'gro ba kun du mngon sum chos bzhed de/ /nyon mongs zag pa lhan cig skyes pa mi mnga' byang ba'ang brnyes par gyur pa med/ /'byung ba thugs su chud
18b3(phal chen): pa'i ye shes rgya chen des ni 'gro ba 'don pa mdzad/ /'di yi gnas la rgyal sras 'jigs pa med cing 'on kyang zhi bar spyod pa med/ /'khrul pa mi mnga' lam las g.yo ba'ang mi
18b4(phal chen): mnga' dgongs pa nyams pa'ang mi mnga' ste/ /mos dang brtson 'grus ting 'dzin shes rab rnam par 'byed pa ye shes gang du'ang nyams pa med pa/ /thams cad mkhyen pa mdzad sdom pa
18b5(phal chen): gsum mdzad dus gsum kun la mngon sum mkhyen mnga' ba/ /'gro ba kun gyis ma thob byams pa'i chos nyid mi 'phrogs chags pa med brnyes pa/ /chos sgo gang dag gis ni spyod pa
18b6(phal chen): 'di dag rab tu thob pa smra ba'i mchog / de dag yon tan mang po don gyis brgyan pa'i phyogs tsam bdag gis brjod par bya/ /de dag spyod pa bskal pa khrag khrig dag tu brjod kyang zad
18b7(phal chen): par mi nus te/ /'on kyang ji ltar sa la sa rdul 'dra ye shes spyod pa phyogs tsam brjod par bya/ /sangs rgyas ye shes rten ldan bsam pa thob pas ngo mtshar 'du shes gnas pa
19a1(phal chen): rnams/ /spyod pa mchog dang ldan zhing byams pa'i rjes song brtson 'grus brtan pas rnam gnon cing / /tshul khrims mi g.yo dbugs phyin de dag 'gro ba
19a2(phal chen): thams cad yongs su smin par byed/ /lung bstan rab tu thob nas rgyal sras rnams kyi spyod pa tshul bzhin thob par byed/ /sangs rgyas yon tan dag la zhugs kyang sems can
19a3(phal chen): sems dang zhing la sems pa byed/ /bskal pa'i dus la 'jug pa'i ye shes ldan zhing mkhas pa skyo ba'i 'du shes med/ /gzungs kyi tshul dang yang dag tha dad stobs rnams
19a4(phal chen): thob cing yang dag don gyis rgyal/ /bstan pa mtshungs med sems kyis mkhas pa byang chub zhi ba rnam par 'tshang yang rgya/ /sems kyi spyod pa thams cad bzang po'i yon tan
19a5(phal chen): spyod pa'i mchog tu smon pa byed/ /snying rje'i rkyen dang byams pa mchog rten byang chub dam pa sbyong bar byed dang ldan/ /brtson pas pha rol phyin rtogs rab tu mkhas shing skyo ba'i
19a6(phal chen): pha rol phyin gyur pas/ /khyu mchog mos dang rab tu rtogs pa'i stobs thob byang chub dam pa mngon 'tshang rgya/ /mnyam pa nyid kyis mnyam pa thob cing ye shes tshul gyis
19a7(phal chen): chos mchog ston byed pa/ /yon tan thob byed spobs dang ldan pa de dag chos kyi dbang phyug mchog tu 'gyur/ /dbang la gnas kyang gnas pa med pas mnyam pa med
19b1(phal chen): pa'i sems kyi 'brug sgra sgrogs/ /ye shes mchog dang de bzhin gshegs sprul sgrub cing byang chub zhi ba nye bar 'gro /mkhas pa de dag bskal pa 'byams klas byin rlabs shes pas
19b2(phal chen): dbugs phyin rab tu thob/ /zab la gnas pas brtan par 'gro na gnas shing nem nur bsal bas mkhas pa rnams/ /ye shes bsam gyis mi khyab chos kyi dgongs pa mkhas shing
19b3(phal chen): rnam phye pha rol phyin/ /snyoms par 'jug pa'i ye shes yul la zhugs nas thams cad mkhyen par 'tshang yang rgya/ /ye shes rnam thar kun gyi pha rol phyin cing mngon par shes pas
19b4(phal chen): rnam par rtsen/ /rig pa'i snang ldan rnam grol nyon mongs bral bas 'gro la skyed mos tshal dang 'dra/ /gang la dkar ba'i spyod pa'i gzhal med khang mdzes sna tshogs spyod pa ston pa
19b5(phal chen): po| |'gro ba kun la rgyan rnams du ma rab tu ston kyang sems las g.yo ba med/ /bsam pa shin tu shes pas bstan pa rab tu mkhas shing pha rol phyin 'gyur bas/ /mkhas pa
19b6(phal chen): dag ni dag cing sbyangs ba'i byang chub phyag rgya snang ba'i ye shes kyis/ /'gro ba dag dang mi mtshungs zhum med khyu mchog lhag pa'i bsam pa ri bo 'dra/ /ye shes rgya mtsho 'dra
19b7(phal chen): dang yon tan mi zad don du spyod pa chen po spyod/ /de dag rin chen 'dra ba'i gnas la rdo rje lta bu'i go cha bgos pas gnas/ /shin tu rgya chen rtsom la rab tu mkhas shing 'gro
20a1(phal chen): ba kun na thub pa med/ /byang chub mchog tu lung bstan skyon med khong du chud pa'i rgya chen sems la gnas/ /sangs rgyas gter mchog mi zad thob
20a2(phal chen): nas thams cad mkhyen pa nyid du 'tshang rgya'o/ /rtag tu kun rdzob shes pas dbang 'gyur rnam par 'phrul ba rnams la mkhas pas na/ /zhing rnams kun dang chos kyi yul la
20a3(phal chen): rnam par 'phrul pa'i ye shes rgyud la gnas/ /lus dang smon lam spyod yul ye shes rnam par 'phrul pa la yang de bzhin te/ /'gro ba dag la rnam par rtse ba bye ba khrag khrig du ma
20a4(phal chen): mang po ston/ /mngon par shes pa'i rdzu 'phrul stobs kyis rnam par 'phrul zhing nges par rnam par rtse/ /khyu mchog de dag sangs rgyas yul la stobs thob 'gro ba kun gyis
20a5(phal chen): thub pa med/ /mkhas pa 'jigs pa med dang bag tsha med dang ma 'dres rnams kyis shin tu brgyan/ /sangs rgyas sras dag las rnams thams cad byed cing shin tu mdzes
20a6(phal chen): pa'i lus dang ldan/ /de dag lus kyi las kyi dngos po shin tu rgya che dag kyang dag cing dge /de yang 'byin pa'i tshe na rgyal bas byin gyis brlabs shing las ni mchog kyang
20a7(phal chen): byed| |dam pa de dag sems bskyed gcig la sems rgyas byed pa'i sems kyang rab tu ston/ /rgyal ba'i dbang po thob pas rtag tu dbang po'i ting 'dzin dbang la rab tu
20b1(phal chen): gnas/ /bsam bdag cing g.yo rgyu rnams dang bral te lhag pa'i bsam pa mngon sum gyur/ /mos pa'i 'jug pa rnam pa sna tshogs tha dad 'gro ba dag la rab tu ston/ /bag chags
20b2(phal chen): thams cad spangs nas spyod pa dam pa rab tu 'dzin/ /nan tan bya ba grub pa'i ye shes mkhas pas thams cad mkhyen par 'tshang yang rgya/ /bsam pa rnam par spangs nas de dag
20b3(phal chen): skyon med gnas pa zhi ba mchog kyang 'thob/ /mkhas pa 'di lam shin tu bslabs pa de dag ming ni yon tan sgo nas grags/ /mtha' yas sems kyi yul ldan gnas pa
20b4(phal chen): med par lam rnams yang du sgom pa byed/ /ye shes tshul la gnas shing 'gro ba rnams la lam gyi rgyan rnams shin tu ston/ /spyod pa lag pa lta bu dag dang ldan pa lto yin
20b5(phal chen): snying po ye shes mchog / snying ni rdo rje lta bu snying rje'i go bgos ye shes gdab pa'i mtshon cha yin/ /shes rab mgo ste chos rtogs mig yin byang chub spyod pa yang ni rna ba
20b6(phal chen): yin| |tshul khrims dag cing nyon mongs med la gtsang ste mun bzhi byed sna yin te/ /spobs pa lce yin lus ni rig pa yin te sems ni ye shes dam pa yin/ /spyod pa rgyu
20b7(phal chen): ba yin te byang chub shing gnas seng ge'i khri ni 'dug pa yin/ /tshangs pa'i lam rnams dag ni lam yin stong pa chags med dam pa spyod yul lo/ /gang gis de dag
21a1(phal chen): snang bar 'gyur ba'i snang ba bde bar gshegs kyi ye shes yul/ /sems can spyod la rnam par lta ba ye shes mchog ste rnam pa sna tshogs bsgyings//
21a2(phal chen): sems can dben zhing chags dang bral ba'i sbyin pa bsnyems pa med pa'i tshul khrims dang / /bzod pa mi 'khrugs brtson 'grus mi ldog dbang bsgyur ba ni bsam gtan dam
21a3(phal chen): pa yin| |rgyu ba med cing nam mkha' 'dra ba shes rab byams pa sems can rnam par 'dren/ /skyo ba med snying rje rnam dag chos ni dga' ba nyon mongs gnas las btang yang
21a4(phal chen): snyoms/ /don ni zhi ba chos kyi yul la nye bar 'gro ba bsod nams 'gro la bsngos/ /ye shes tshogs ni ral gri rnon po lta bu snang ba chen po rig pa ste/ /'gro ba rnams la
21a5(phal chen): thos pa ston pas mi ngoms bskal par 'dren kyang 'jigs pa med/ /nan tan byed la gnas te bdud rnams btul nas bdud kyi lam yang rab tu bcad/ /rgyal ba rnams
21a6(phal chen): kyi 'phrin las gang yin ye shes spyod pa lhag pa'i bsam pas 'dzin/ /nga rgyal las rnams rnam par spangs te rtag tu ye shes kyi yang bya ba byed/ /bdud rnams byin
21a7(phal chen): gyis brlabs bcom mkhas pa de dag sangs rgyas byin gyi rlabs kyis 'phags/ /chos kyi byin gyi rlabs thob blo gros chen po 'chang ba lha yi gnas su 'dong / /lha rnams
21b1(phal chen): byas te 'chi 'phos song nas mchog gi mngal ni shin tu phra bar 'gro/ skye ba mchog ni nye bar bstan nas mchog gi gom pa bdun ni 'dor bar byed/ /mkhas pa de dag sems can kun la
21b2(phal chen): bzo dang spyod dang btsun mo'i 'khor kyang ston/ /chags pa med par mngon par byung nas byang chub shing drung chos kyi rgyan kyang byed/ /stong pa stan las 'od zer dra ba yangs pa skye zhing yang
21b3(phal chen): dag bskul ba byed/ /bdud rnams btul te byang chub go 'phang sangs rgyas chos kyi 'khor lo rab tu bskor/ /sangs rgyas sa yang rab tu bstan nas 'dren pa de dag mtshungs pa med par
21b4(phal chen): bzhud/ /gang gis mkhas pa bskal pa bye bar rnam par rtse zhing yang dag byung gyur nas/ /sems can bye ba khrag khrig stong phrag du ma sangs rgyas yon tan rab 'god kyang / /rnam pa kun du
21b5(phal chen): sems can mi gnas chos la ma yin spyod la ma yin pa'i/ /de dag gi ni spyod pa 'di 'dra mtha' yas shin tu rgya chen mdor bstan te/ /de 'dra'i spyod dang ldan pa'i ye shes khyu mchog rdzu
21b6(phal chen): 'phrul dag gis rnam par rtse/ /zhing rnams bye ba stong yang skra rtse gcig la bskal pa khrag khrig brgyar 'dzin te/ /lag tu khyer te zhing rnams bye bar 'gro yang lus la'ang ngal dub gang
21b7(phal chen): yang med/ /mkhas pas khyer nas ji lta'i gnas su bkod kyang 'gro ba dag la gnod pa med/ /'jig rten mkhyen pa'i zhing gi rgyan rnams ji snyed rnam pa tha dad bstan pa dag/ kun kyang ba
22a1(phal chen): sbu gcig gi bu gar khyu mchog de dag yang dag rab tu ston/ /mkhas pa ba spu'i bu gar rgya mtsho chu rnams ma lus khong chud rab ston kyang / /'phel
22a2(phal chen): zhing 'grib med 'gro ba dag la gnod par 'gyur med bya ba de yang ston/ /khor yug khrag khrig shin tu phra ba'i rdul byas lag gis bsdus khyer zhing / /zhing rnams khrag khrig bye ma
22a3(phal chen): snyed du 'dor byed gcig tu gnyis kyang gzhog mi byed/ /zhing rnams de dag rdul du byas te de bzhin gzhan yang rnam par 'jig byed de/ /de 'dra'i rjes su dang ba zad par gyur kyang
22a4(phal chen): 'jug pa de dag mi zad do/ /'jig rten kun gyi nyi ma zla ba skar ma gang dag stong rnams ji snyed dang / /gang yang nor bu'i 'od dang me yi 'od dang gang na gang rnams lha dbang 'od/ /
22a5(phal chen): mang po de dag rab tu 'das pa'i 'od zer khrag khrig spu gcig khung nas 'gyed/ /'jig rten kun gyi ngan song sdug bsngal zhi bar byed cing chos kyi dam pa ston/ /'gro ba ma
22a6(phal chen): lus sgra yi rnam pa sna tshogs skad rnams thams cad ji snyed pa/ /sku mchog de dag tshig gcig rab tu brjod pas sgra rnams thams cad tshang bar brjod/ /srog chags bye ba
22a7(phal chen): rnams kyis yid du 'ong ba'i sgra thob dga' zhing mgu bar 'gyur/ /rgyal bas bstan pa'i chos kyi rnam pa ji snyed thams cad de las thos par 'gyur/ /gang yang ji snyed
22b1(phal chen): 'das pa'i bskal pa yod pa de dag ma 'ongs bskal par ston/ /gang yang ma 'ongs pa dang da ltar byung ba ji snyed de dag 'das par ston/ /khyu mchog dag ni zhing rnams 'tshig dang
22b2(phal chen): gnas pa rnam pa tha dad ston pa byed/ /'gro ba ji snyed thams cad mkhas pa de dag skra rtse gcig la rab tu 'god/ /'das dang ma byon pa dang phyogs bcu kun na bzhugs pa'i rgyal ba ji
22b3(phal chen): snyed pa/ /de dag thams cad rang gi lus las ma nor dbang bsgyur rnam par 'phrul pa ston/ /sprul pa'i byin gyi rlabs la shes pa'i mkhas pa de dag 'gro ba ji snyed sems/ /de
22b4(phal chen): snyed lus rnams rdul dang bral ba ston kyang lus la gnas pa gang yang med/ /lam rgyud drug po gang rnams ji snyed yod pa'i 'gro ba kun gyi lus bsdus shing / /brgya byin tshangs
22b5(phal chen): pa'i 'jig rten mgon po rnams dang de bzhin lha dang mi yi rnams/ /gang yang nyan thos rang rgyal rnams la dad cing sangs rgyas sku la mos pa la/ /sangs rgyas byang chub 'grub
22b6(phal chen): pa'i spyod pa dag dang thams cad mkhyen pa'i spyod pa ston/ /'gro ba kun gyi 'du shes dra ba rab dang 'bring dang tha mar 'jug pa rnams/ /thams cad shes shing byin rlob byang chub 'tshang
22b7(phal chen): rgya zhing rnams kun kyang rab tu ston/ /'du shes dra ba rnams bsgoms blo ldan 'jig rten 'du shes rnams la dbang bsgyur ba/ /bya ba dang ni sbyor ba ji snyed pa dang kun mchog byang
23a1(phal chen): chub spyod pa sten/ /de dag de dang rnam par 'phrul pa shin tu rgya chen dam pa gzhan yang ston/ /de dag gang la 'jig rten sa min pa dang yul min de dag
23a2(phal chen): bya ba ston/ /ston kyang bya ba lhur len ma yin gzhan yang phyir zhing gong du ston pa byed/ /de dag sems can rnams kyi bsam pa ji bzhin spyod pa ci bzhin yang dag 'jug /lus
23a3(phal chen): ni nam mkha' lta bu dag dang yid la chags med 'jig rten gsum gyi gtso/ /tshul khrims spos kyi byug pa rab tu zhi ba gos yin yon tan sna tshogs rgyan/ /chos kyi go 'phang
23a4(phal chen): skyon med thob cing thams cad mkhyen pa yid bzhin nor bu ste/ /bde gshegs kun gyi ye shes dbang bskur thams cad mkhyen pa'i rgyal po'i thabs la gnas/ /pha rol
23a5(phal chen): phyin pa rtag 'byung 'khor lo yin te glang po mngon par shes pa mchog / ye shes rdzu 'phrul rta ste chags pa med 'gro shes rab nor bu dam pa yin/ /spyod pa btsun mo bzang mo
23a6(phal chen): bsdu ba rnam pa bzhi po khyim bdag dam pa'o/ /thabs la shin tu mkhas pa blon po yin te mkhas pa de dag 'khor los bsgyur/ /stong pa khyim ste ting 'dzin grong khyer mchog
23a7(phal chen): yin byams dang snying rje'i go cha'o/ /shes rab ral gri yin te dran pa gzhu mdzes dbang po rno ba mda' yang yin/ /'jig rten mkhyen pa rnams kyi byin gyi rlabs ni gdugs te/
23b1(phal chen): ye shes rgyal mtshan bsgreng / /de dang de dag bzod pa'i stobs kyis bdud kyi dpung dang sde rnams 'dus pa 'joms/ /gzungs ni sa ste byang chub spyod pa chu klung ye shes lu ma shes rab
23b2(phal chen): shing | |me tog byang chub yan lag ting nge 'dzin ni rta ste rdzu 'phrul rnam par brgyan/ /stong pa rnam thar brgyan pa rdzing bu yin te rnam par dpyod pa bzang po btsun mo yin/ /thar pa bdud rtsi
23b3(phal chen): bza' ba yin te chos ni btung ba theg pa gsum gyis rtse/ /de dag spyod pa de 'dra yid 'ongs khyad par 'phags te de bas gong du mang / /gang gi bskal pa bye ba khrag khrig stong du skyo ba
23b4(phal chen): yongs su mi skyo bar/ /ston pa mchod cing rnam dag zhing la brtson pas 'gro ba ye shes mchog la 'god/ /kha na ma tho kun med ye shes rab gnas thams cad mkhyen pa nyid rgyas
23b5(phal chen): byed| |zhing rnams rdul gyi 'brur blags re re nas kyang 'grang zhing brtsi bar nus 'gyur la/ /bar snang mkha' chen 'di yang skra yis gzhal te zad par bya bar nus srid de/ /skad
23b6(phal chen): cig gcig la 'gro ba rnams kyi sems ni bgrang tshul shes par nus srid kyi/ /sangs rgyas sras rnams spyod pa dag ni bskal pa brgyar brjod zad par mi nus so/ /gang zhig yon
23b7(phal chen): tan rnam dag 'di dag 'thob par 'dod cing gong du gzhan 'dod dang / /gang zhig sdug bsngal rnams las 'gro ba thar byas bde la dgod par 'dod pa dang / /gang zhig bde bar
24a1(phal chen): gshegs pa'i sku gsung thugs dang mnyam du 'gyur bar 'dod pa dag / des ni rdo rje lta bu brtan pa'i sems su gyis te yon tan bslab par byos/ /
24a2(phal chen): shin tu rgyas pa chen po'i mdo/ sangs rgyas phal po che zhes bya ba las/ 'jig rten las 'das pa'i le'u ste/ bzhi bcu rtsa bzhi pa'o// //bam po brgyad cu drug
24a3(phal chen): pa| bcom ldan 'das mnyan du yod pa'i dze ta'i tshal/ skyabs med pa la zas sbyin pa'i kun dga' ra ba'i nang / pho brang brtsegs pa bkod pa rgya chen po can na/ byang chub sems
24a4(phal chen): dpa' kun tu bzang po dang / 'jam dpal la sogs pa 'di lta ste/ byang chub sems dpa' sems dpa' chen po shes pa dam pa'i ye shes dang / brtan pa dam pa'i ye shes
24a5(phal chen): dang | chags med dam pa'i ye shes dang / me tog dam pa'i ye shes dang / nyi ma dam pa'i ye shes dang / zla ba dam pa'i ye shes dang / dri med dam pa'i ye shes dang /
24a6(phal chen): rdo rje dam pa'i ye shes dang / rdul med dam pa'i ye shes dang / byang chub sems dpa' rnam par snang mdzad dam pa'i ye shes dang / byang chub sems dpa' skar ma'i
24a7(phal chen): rgyal mtshan dang / ri rab rgyal mtshan dang / rin chen rgyal mtshan dang / chags med rgyal mtshan dang / me tog rgyal mtshan dang / dri med rgyal mtshan dang / nyi ma'i rgyal
24b1(phal chen): mtshan dang / mdzes pa'i rgyal mtshan dang / rdul med rgyal mtshan dang / byang chub sems dpa' rnam par snang ba'i rgyal mtshan dang / byang chub sems dpa' rin chen gzi brjid
24b2(phal chen): dang / blo gros chen po'i gzi brjid dang / ye shes rdo rje'i gzi brjid dang / dri ma med pa'i gzi brjid dang / chos kyi nyi ma'i gzi brjid dang / bsod nams ri bo'i gzi brjid dang / ye
24b3(phal chen): shes snang ba'i gzi brjid dang / kun nas dpal gyi gzi brjid dang / kun nas 'od dpal gzi brjid dang / byang chub sems dpa' phyogs bcu snang bas rgyas par 'gengs pa'i gzi
24b4(phal chen): brjid dang / byang chub sems dpa' sa'i snying po dang / nam mkha'i snying po dang / pad+mo'i snying po dang / rin po che'i snying po dang / nyi ma'i snying po dang / yon tan rnam dag snying po dang /
24b5(phal chen): chos rgya mtsho'i snying po dang / rnam par snang ba'i snying po dang / gtsug gi snying po dang / byang chub sems dpa' pad+mo'i dpal gyi snying po dang / byang chub sems dpa' bzang po'i mig
24b6(phal chen): dang / rnam par dag pa'i mig dang / dri ma med pa'i mig dang / chags pa med pa'i mig dang / kun nas blta ba'i mig dang / shin tu rnam par blta ba'i mig dang / ut+pa la'i mig
24b7(phal chen): dang | rdo rje'i mig dang / rin po che'i mig dang / byang chub sems dpa' nam mkha'i mig dang / byang chub sems dpa' lha'i cod pan dang / chos kyi dbyings snang ba'i blo gros
25a1(phal chen): cod pan dang / byang chub sems dpa' dam pa'i cod pan dang / phyogs rnam par snang ba'i cod pan dang / sangs rgyas thams cad yang dag par byung
25a2(phal chen): ba'i snying po'i cod pan dang / 'jig rten thams cad las mngon par 'phags pa'i cod pan dang / kun nas rnam par snang ba'i cod pan dang / zil gyis non pa med pa'i cod pan
25a3(phal chen): dang | de bzhin gshegs pa thams cad kyi seng ge'i khri 'dzin pa'i cod pan dang / byang chub sems dpa' chos kyi dbyings nam mkha' kun nas snang ba'i cod pan dang / byang chub
25a4(phal chen): sems dpa' tshangs pa'i dbang po'i gtsug phud dang / klu'i dbang po'i gtsug phud dang / sangs rgyas thams cad kyi sprul pa snang ba'i gtsug phud dang / byang chub dam
25a5(phal chen): pa'i gtsug phud dang / smon lam rgya mtsho thams cad rab tu sgrogs pa'i rin chen rgyal po'i gtsug phud dang / de bzhin gshegs pa thams cad kyi 'od kyi dkyil 'khor
25a6(phal chen): rab tu 'gyed pa'i nor bu rin chen 'brug sgra'i gtsug phud dang / nam mkha'i dbyings thams cad tha mi dad par rnam par dmigs pa'i rin chen rgyal pos brgyan pa'i gtsug
25a7(phal chen): phud dang / de bzhin gshegs pa thams cad rnam par 'phrul pa snang ba'i rgyal mtshan rin po che'i rgyal po dra bas kun nas yog pa'i gtsug phud dang / de bzhin gshegs pa
25b1(phal chen): thams cad kyi chos kyi 'khor lo sgrog pa'i gtsug phud dang / byang chub sems dpa' dus gsum gyi ming thams cad rab tu sgrog pa'i gtsug phud dang / byang chub sems dpa' rgya
25b2(phal chen): chen po'i 'od dang / gzi brjid dri ma med pa'i 'od dang / rin po che'i 'od dang / rdul dang bral ba'i 'od dang / skar ma'i 'od dang / chos kyi 'od dang / zhi ba'i 'od dang / nyi ma'i 'od
25b3(phal chen): dang | rnam par 'phrul ba'i 'od dang / byang chub sems dpa' lha'i 'od dang / byang chub sems dpa' bsod nams dpal dang / ye shes dpal dang / chos kyi dpal dang / mngon
25b4(phal chen): par shes pa'i dpal dang / 'od kyi dpal dang / me tog dpal dang / rin po che'i dpal dang / byang chub kyi dpal dang / tshangs pa'i dpal dang / byang chub sems dpa' kun nas snang
25b5(phal chen): ba'i dpal dang / byang chub sems dpa' tshangs pa'i dbyangs dang / rgya mtsho'i dbyangs dang / sa sgra'i dbyangs dang / 'jig rten dbang po'i dbyangs dang / ri dbang rgyal po 'thab
25b6(phal chen): pa'i dbyangs dang / chos kyi dbyings kun tu rgyas pa'i dbyangs dang / chos rgya mtsho thams cad rab tu sgrog pa'i dbyangs dang / bdud kyi dkyil 'khor thams cad rab tu 'dul
25b7(phal chen): ba'i dbyangs dang / snying rje chen po'i tshul gyi sprin rab tu sgrog pa'i dbyangs dang / byang chub sems dpa' 'gro ba thams cad sdug bsngal rab tu zhi bar bya bas dbugs 'byin
26a1(phal chen): pa'i dbyangs dang / byang chub sems dpa' chos kyi 'phags pa dang / khyad par gyis 'phags pa dang / ye shes kyis 'phags pa dang / bsod nams
26a2(phal chen): ri bos 'phags pa dang / yon tan gyi tshogs kyis 'phags pa dang / grags pas 'phags pa dang / kun du snang bas 'phags pa dang / byams pa chen pos 'phags pa dang / ye
26a3(phal chen): shes rgya mtshos 'phags pa dang / byang chub sems dpa' de bzhin gshegs pa'i rgyud kyi gdung gis 'phags pa dang / byang chub sems dpa' 'od kyi dpal dang / mchog gi
26a4(phal chen): dpal dang / kun tu 'phags pa'i dpal dang / rnam par snang ba'i dpal dang / chos kyi dpal dang / zla ba'i dpal dang / nam mkha'i dpal dang / rin po che'i dpal dang /
26a5(phal chen): dpal gyi dpal dang / byang chub sems dpa' ye shes kyi dpal dang / byang chub sems dpa' ri'i dbang po'i rgyal po dang / chos kyi dbang po'i rgyal po dang / 'gro ba'i dbang
26a6(phal chen): po'i rgyal po dang / tshangs pa'i dbang po'i rgyal po dang / tshogs kyi dbang po'i rgyal po dang / lha'i dbang po'i rgyal po dang / zhi pa'i dbang po'i rgyal po dang / mi g.yo ba'i dbang
26a7(phal chen): po'i rgyal po dang / khyu mchog dbang po'i rgyal po dang / byang chub sems dpa' mchog gi dbang po'i rgyal po dang / byang chub sems dpa' rab tu zhi ba'i sgra dang / chags pa
26b1(phal chen): med pa'i sgra dang / sa'i dbyangs kyi sgra dang / rgya mtsho'i 'brug gi sgra dang / sprin gyi dbyangs kyi sgra dang / chos snang ba'i sgra dang / nam mkha'i dbyings kyi sgra dang / sems can kun gyi dge
26b2(phal chen): ba'i rtsa ba rab tu sgrogs pa'i sgra dang / sngon gyi smon lam yongs su bskul ba'i sgra dang / byang chub sems dpa' bdud kyi dkyil 'khor bcom zhing med par byed pa'i sgra dang / byang
26b3(phal chen): chub sems dpa' rin po che'i blo dang / ye shes ri bo'i blo dang / nam mkha'i blo dang / dri ma med pa'i blo dang / chags pa med pa'i blo dang / rnam par sangs rgyas pa'i blo dang / dus
26b4(phal chen): gsum snang ba'i blo dang / yangs pa'i blo dang / kun du snang ba'i blo dang / byang chub sems dpa' chos kyi dbyings su snang ba'i blo dang / de dag la sogs pa byang chub sems dpa' lnga
26b5(phal chen): stong tsam ste/ kun kyang byang chub sems dpa' kun tu bzang po'i spyod pa dang / smon lam gyi byung ba dang / sangs rgyas kyi zhing thams cad rgyas par 'geng pa chags pa med pa'i spyod yul
26b6(phal chen): can de bzhin gshegs pa thams cad kyi drung du 'dong bas lus mtha' yas pa'i byin gyi rlabs dang ldan pa/ sangs rgyas thams cad kyi rnam par 'phrul pa yongs su bstan pa/ rnam
26b7(phal chen): par dmigs par bya ba la bsgribs pa med pa'i mig gi dkyil 'khor rnam par dag pa/ de bzhin gshegs pa thams cad mngon par 'tshang rgya ba'i tshe/ nye bar 'dong pa rgyun mi
27a1(phal chen): gcod pas tshad med par phyin pa/ chos rgya mtsho'i tshul thams cad la ye shes snang ba rab tu thob pas snang ba mtha' yas pa dang ldan pa/ tha dad pa yang
27a2(phal chen): dag par shes pa rnam par dag pas/ bskal pa mtha' yas par shin tu ston pa mi zad pa/ 'gro ba'i bsam pa ji lta ba bzhin du gzugs kyi lus yongs su ston pas/ nam
27a3(phal chen): mkha'i dbyings kyis klas pa'i ye shes kyi spyod yul rnam par dag cing mi gnas pa/ sems can gyi khams sems can med pa dang / srog med pa yongs su shes pas rab
27a4(phal chen): rib med pa/ chos kyi dbyings thams cad du 'od zer gyi dra bas rgyas par 'gengs pas nam mkha' dang mnyam pa sha stag dang thabs gcig tu bzhugs so/ /nyan thos rdzu 'phrul
27a5(phal chen): chen po dang ldan pa lnga brgya ste/ thams cad kyang bden pa'i tshul gyis rang bzhin mngon par khong du chud pa/ yang dag pa'i mtha' mngon sum du gyur pa/ chos kyi rang bzhin la
27a6(phal chen): zhugs pa/ srid pa'i rgya mtsho las gyen du 'phags pa/ de bzhin gshegs pa'i tshogs su 'gyur ba'i spyod yul can kun nas sbyor ba dang / bag la nyal ba dang / bcings
27a7(phal chen): pa rnam par bzlog pa/ chags pa med pa'i gnas la brten pa nam mkha' ltar zhi ba la rnam par spyod pa/ sangs rgyas la the tshom dang / nem nur dang yid gnyis yongs su
27b1(phal chen): chad pa| sangs rgyas kyi ye shes rgya mtsho la mos pa'i lam du zhugs pa sha stag dang / 'jig rten gyi dbang po sngon gyi rgyal ba la bya ba byas pa/ 'gro ba thams cad la phan pa dang bde ba'i don
27b2(phal chen): du zhugs pa/ gsol ba ma btab par dge ba'i bshes gnyen du gyur pa/ sems can gzhan bsrung ba la zhugs pa/ 'jig rten thams cad las 'phags pa'i khyad par dang ldan pa'i
27b3(phal chen): ye shes kyi sgo la zhugs pa/ sems can thams cad yongs su mi gtong ba'i sems dang ldan pa/ sangs rgyas thams cad kyi bstan pa'i spyod yul la byung ba/ de bzhin gshegs
27b4(phal chen): pa'i bstan pa yongs su bsrung ba la zhugs pa/ sangs rgyas kyi rigs yang dag par gzung ba'i smon lam gyis yang dag par skyes pa/ de bzhin gshegs pa'i gdung gi rgyud du 'byung ba
27b5(phal chen): mngon du gyur pa/ thams cad mkhyen pa nyid la mngon par mos pa sha stag dang yang thabs gcig go /de nas byang chub sems dpa' 'khor dang bcas pa de dag dang / nyan thos rdzu 'phrul
27b6(phal chen): chen po dang ldan pa de dag dang / 'jig rten gyi dbang po 'khor dang bcas pa de dag 'di snyam du gyur te/ de bzhin gshegs pa'i yul dang / de bzhin gshegs pa'i ye shes kyi spyod
27b7(phal chen): yul dang / de bzhin gshegs pa'i byin gyi rlabs dang / de bzhin gshegs pa'i stobs dang / de bzhin gshegs pa'i mi bsnyengs pa dang / de bzhin gshegs pa'i ting nge 'dzin dang /
28a1(phal chen): de bzhin gshegs pa'i rnam par spyod pa dang / de bzhin gshegs pa'i mnga' dang / de bzhin gshegs pa'i ye shes dang / de bzhin gshegs pa'i byin gyi rlabs
28a2(phal chen): dang | de bzhin gshegs pa'i rnam par 'phrul pa dang / de bzhin gshegs pa'i mthu dang / de bzhin gshegs pa'i sngon gyi smon lam dang / sngon legs par spyad pa'i dge ba'i rtsa
28a3(phal chen): ba dang | dge ba'i bshes gnyen gyi skyabs dang / dad pa'i mig yongs su dag pa dang / rgya chen po la mos pa'i snang bar rab tu thob pa dang / byang chub sems dpa'i lhag pa'i bsam
28a4(phal chen): pa rnam par dag pa dang / bsam pa thag pas thams cad mkhyen pa nyid du smon cing / yang dag par zhugs pa ma gtogs par lha dang bcas pa'i 'jig rten gyis 'jug pa'am/
28a5(phal chen): khong du chud pa'am/ yid ches pa'am/ yongs su shes pa'am/ rnam par rtogs pa'am/ gzung ba'am/ rnam par dpyad pa'am/ rnam par bsgom pa'am/ rnam par dbye
28a6(phal chen): ba'am| rnam par grol ba'am/ rab tu brjod pa'am/ sems can pha rol gyi rgyud du phyin par bya bar ni mi nus na/ bcom ldan 'das nyid kyis bdag cag byang chub sems dpa'
28a7(phal chen): rnams kyi bsam pa'i tshul ji lta ba dang / sems can bsam pa rnam pa tha dad pa dang / mos pa sna tshogs dang / shes pa sna tshogs kyi tshig dang brda sna tshogs su gyur pa/ dbang
28b1(phal chen): bsgyur ba'i sa gzhan dang gzhan la gnas pa/ dbang po sna tshogs su rnam par dag pa/ bsam pa dang sbyor ba rnam pa gzhan dang gzhan can/ sems dang bsam pa'i yul gzhan
28b2(phal chen): dang gzhan can/ de bzhin gshegs pa'i yon tan gzhan dang gzhan la gnas pa/ chos bstan pa gzhan dang gzhan la mos pa dag la/ sngon thams cad mkhyen pa nyid du zhugs
28b3(phal chen): pa lta'ang yang dag par bstan grang / sngon byang chub sems dpa'i smon lam mngon par bsgrubs pa lta'ang yang dag par bstan grang / sngon gyi byang chub sems dpa'i pha rol tu phyin
28b4(phal chen): pa'i dkyil 'khor yongs su dag pa lta'ang yang dag par bstan grang / sngon gyi byang chub sems dpa'i sa yongs su mnan pa'i rnam par 'phrul pa lta'ang yang dag par bstan grang /
28b5(phal chen): sngon gyi byang chub sems dpa'i spyod pa'i dkyil 'khor mngon par bsgrubs pa yongs su rdzogs par mdzad pa lta'ang yang dag par bstan grang / sngon gyi byang chub sems dpa'i tshul
28b6(phal chen): mngon par bsgrubs pa rnam par phye ba'i snang ba lta'ang yang dag par bstan grang / sngon byang chub sems dpa'i lam gyi bkod pa yongs su dag par mdzad pa lta'ang yang dag par
28b7(phal chen): bstan grang / sngon byang chub sems dpa'i 'byung ba'i tshul rgya mtsho mngon par bsgrubs pa lta'ang yang dag par bstan grang / sngon gyi byang chub sems dpa'i yang dag par bsgrub
29a1(phal chen): pa dang | rnam par 'phrul pa'i bkod pa phun sum tshogs pa lta'ang yang dag par bstan grang / byang chub sems dpa'i sngon gyi sbyor ba rgya mtsho lta'ang yang
29a2(phal chen): dag par bstan grang / mngon par rdzogs pa'i byang chub kyi sgos rnam par 'phrul ba lta'ang yang dag par bstan grang / de bzhin gshegs pa'i chos kyi 'khor lo rab tu bskor
29a3(phal chen): pa'i rnam par 'phrul ba dang / khyu mchog gi mthu lta'ang yang dag par bstan grang / de bzhin gshegs pa'i sangs rgyas kyi zhing yongs su dag pa dang / rnam par 'phrul ba lta'ang
29a4(phal chen): yang dag par bstan grang / de bzhin gshegs pa'i sems can gyi khams gdul ba'i thabs kyi sgo lta'ang yang dag par bstan grang / de bzhin gshegs pa thams cad mkhyen
29a5(phal chen): pa nyid kyi chos kyi grong khyer la mnga' mdzad pa lta'ang yang dag par bstan grang / de bzhin gshegs pa sems can thams cad kyi lam snang bar mdzad pa lta'ang yang dag par
29a6(phal chen): bstan grang / de bzhin gshegs pa sems can thams cad kyi gnas su gshegs shing / rnam par 'phrul pa mdzad pa lta'ang yang dag par bstan grang / de bzhin gshegs
29a7(phal chen): pa sems can thams cad kyi yon bzhes pa mdzad pa lta'ang yang dag par bstan grang / de bzhin gshegs pa sems can thams cad kyi bsod nams dang / yon ston pa'i cho
29b1(phal chen): 'phrul mdzad pa lta'ang yang dag par bstan grang / de bzhin gshegs pa sems can thams cad kyi sems kyi tshul la/ sangs rgyas kyi gzugs brnyan dmigs pa mdzad pa lta'ang yang
29b2(phal chen): dag par bstan grang / de bzhin gshegs pa sems can thams cad la rnam par 'phrul pa'i cho 'phrul mdzad pa lta'ang yang dag par bstan grang / de bzhin gshegs pa sems can
29b3(phal chen): thams cad la yongs su bstan pa dang / rjes su bstan pa'i cho 'phrul mdzad pa lta'ang yang dag par bstan grang / de bzhin gshegs pa sems can thams cad la sangs rgyas kyi ting nge
29b4(phal chen): 'dzin gyi spyod yul bsam gyis mi khyab pas rnam par 'phrul pa mdzad pa lta'ang yang dag par bstan grang snyam pa dang / de nas bcom ldan 'das kyis byang chub sems dpa' de dag gi
29b5(phal chen): sems kyi yongs su rtogs pa thugs kyis mkhyen nas/ seng ge rnam par bsgyings pa zhes bya ba'i ting nge 'dzin nam mkha' dang mnyam pas dpe med pa/ 'gro ba thams cad du rnam par
29b6(phal chen): snang ba'i rgyan dang ldan pa/ thugs rje chen po'i sgo'i rang bzhin can/ thugs rje chen po'i sgo dang ldan pa/ thugs rje chen po'i sngon du 'gro ba/ thugs rje chen po'i chos can la mnyam
29b7(phal chen): par bzhag go/ bcom ldan 'das kyis de ltar mnyam par bzhag ma thag tu/ pho brang brtsegs pa rgyan chen po can yang mtha' dang dbus med par yangs shing / rdo rje thub pa med pa'i
30a1(phal chen): rgyan mtshan gyis sa'i gzhi rab tu brgyan pa dang / nor bu rin po che'i rgyal po thams cad kyi dra ba kun du bkram pa/ rin po che du ma'i me tog sil mas
30a2(phal chen): chal par gang ba/ nor bu rin po che dam pa mdzes par bkram pa dang / bai DUR+Ya'i ka bas mdzes par byas pa/ rin po che'i rgyal po 'gro ba rnam par snang bas rgyan shin tu rnam par phye
30a3(phal chen): ba dang / rin po che bzang po mang po dang ldan pa'i nor bu rin po che/ 'dzam bu'i chu klung gi phung pos shin tu brgyan pa dang / rin po che thams cad las sgo gang dang / rta babs
30a4(phal chen): dang | pu shu dang / skar khung byas shing / khri 'phang grangs med pa rnam par dag pas brgyan pa dang / 'jig rten gyi dbang po thams cad dang 'dra ba'i nor bu rin po che'i rgyan
30a5(phal chen): dang ldan pa dang / 'gro ba rgya mtsho'i nor bu rin po che rnam par phye ba dang / nor bu rin po che thams cad kyi dra bas kun nas yog pa'i gdugs dang / rgyal mtshan rab tu bsgreng ba
30a6(phal chen): dang | sgo dang / rta babs thams cad las 'od zer chos kyi dbyings su rgyas par 'gengs pa rab tu 'byung bas rnam par mdzes par byas pa dang / phyi rol gyi 'khor gyi dkyil
30a7(phal chen): 'khor gyi sa'i gzhi stegs bu brjod du med pas brgyan pa dang / phyogs kun nas them skabs kyi phreng ba nor bu rin po ches brtsegs shing / shin tu rnam par phye bas rab tu mdzes
30b1(phal chen): par kun nas gnas par gyur to/ /dze ta'i tshal thams cad kyang / chu zheng gab par shin tu yangs shing rgya che bar kun nas gnas par gyur te/ sangs rgyas kyi mthus sangs rgyas kyi
30b2(phal chen): zhing brjod du med pa'i rdul shin tu phra ba snyed kyi sangs rgyas kyi zhing rnams kyang / chu zheng kun du rgya che zhing yangs pa dang / rin po che thams cad kyi rgyan sna tshogs dang ldan zhing / sa'i
30b3(phal chen): gzhi nor bu rin po che sna tshogs brjod du med pas kun nas grub pa dang / nor bu rin po che grangs med pa'i rwa bas kun nas bskor ba dang / rin po che sna tshogs kyi shing ta la'i phreng bas
30b4(phal chen): mdzes pas brgyan par kun nas gnas par gyur to/ /sangs rgyas kyi zhing de dag na spos chu'i chu klung tshad med pa klong mtha' yas par 'khyil ba'i spos kyi chus yongs su gang ba/ rin
30b5(phal chen): po che sna tshogs kyi me tog mang po dang 'dres par gyur la g.yas phyogs su 'khyil zhing 'bab pa/ sangs rgyas kyi chos thams cad dbyangs su sgrog pas rab tu brgyan pa dag kyang kun
30b6(phal chen): nas gnas par gyur to/ /rin po che'i me tog puN+Da ri ka'i phreng ba dang / rin po che'i shing gam yo rin po che thams cad kyi pad+mo rab tu rgyas shing / shin tu 'phags pas mdzes par
30b7(phal chen): bkod pa dang / rin po che sna tshogs kyi khang pa brtsegs pa'i phreng ba bsam gyis mi khyab pa nor bu rin po che thams cad kyi dra bas kun nas yog pa/ nor bu rin po che grangs med pa'i
31a1(phal chen): dra ba kun du snang bas brgyan cing mdzes pa dang / nor bu rin po che'i gzhal med khang nor bu rin po che thams cad kyis brgyan pa grangs med pa/ spos
31a2(phal chen): thams cad kyi ngad kun nas 'byung ba/ bdug spos kyi sprin gyi rgyan dang ldan pa dag kyang kun nas gnas par gyur to/ /rin po che'i rgyal mtshan grangs med pa dang / gos kyi rgyal mtshan
31a3(phal chen): dang / ba dan gyi rgyal mtshan dang / rin po che'i snam bu'i rgyal mtshan dang / me tog gi rgyal mtshan dang / rgyan gyi rgyal mtshan dang / phreng ba'i rgyal mtshan dang / rin po che sna tshogs
31a4(phal chen): kyi dril bu'i rgyal mtshan dang / rin po che'i rgyal po'i gdugs kyi rgyal mtshan dang / nor bu rin po che snang bas kun du rgyas par 'gengs pa'i rgyal mtshan dang / nor bu rin po che'i
31a5(phal chen): rgyal po de bzhin gshegs pa thams cad kyi mtshan gyi 'khor lo'i dbyangs rab tu sgrog pa'i rgyal mtshan dang / nor bu rin po che'i rgyal po seng ge yid du 'ong ba'i rgyal mtshan dang /
31a6(phal chen): nor bu rin po che'i rgyal po de bzhin gshegs pa thams cad kyi sngon gyi sbyor ba rab tu sgrog pa'i rgyal mtshan dang / nor bu rin po che'i rgyal po chos kyi dbyings thams cad rab tu snang
31a7(phal chen): ba'i rgyal mtshan dang / rgyal mtshan gyi rgyan rnam par phye ba thams cad phyogs kun nas rgyan du gyur pa dag kyang kun nas gnas par gyur to/ /dze ta'i tshal gyi nam mkha'i dbyings
31b1(phal chen): thams cad kyang lha'i gzhal med khang gi sprin bsam gyis mi khyab pas brgyan par kun nas gnas par gyur to/ /dze ta'i tshal nyid kyang spos sna tshogs kyi shing grangs med pa'i sprin
31b2(phal chen): byis kun nas yog cing brgyan pa dang / brjod du med pa'i rgyan sna tshogs dang ldan pa'i ri rab kyis kun nas 'khor cing bkod pa dang / rol mo brdung ba dang / dkrol ba brjod du med
31b3(phal chen): pa'i sprin las/ de bzhin gshegs pa thams cad la bstod pa'i dbyangs dang / nga ro snyan pa 'byung bas kun nas brgyan pa dang / rin po che'i pad+mo brjod du med pa'i sprin
31b4(phal chen): gyis kun nas yog cing brgyan pa dang / rin po che'i seng ge'i khri brjod du med pa'i steng lha rdzas kyi rin po che'i stan bting ba la byang chub sems dpa' 'khod cing / de bzhin gshegs pa
31b5(phal chen): la bstod pa'i sgra dbyangs snyan pa 'byin pa'i sprin gyis kun nas brgyan pa dang / lha'i dbang po brjod du med pa'i gzugs brnyan mngon par 'byung ba'i nor bu rin po che'i 'bru'i sprin gyis
31b6(phal chen): kun nas brgyan pa dang / mu tig dkar po'i dra ba'i sprin brjod du med pas kun nas brgyan pa dang / mu tig dmar po'i khang pa brtsegs pa'i sprin brjod du med pas kun nas yog cing
31b7(phal chen): brgyan pa dang / rdo rje lta bur sra ba'i mu tig gi sprin brjod du med pa'i char mngon par 'bab pas rab tu brgyan par kun nas gnas par gyur to/ /de ci'i phyir zhe na/ de ni de bzhin
32a1(phal chen): gshegs pa'i dge ba'i rtsa ba bsam gyis mi khyab pa'i phyir ro/ /de bzhin gshegs pa'i chos dkar po'i tshogs bsam gyis mi khyab pa'i phyir ro/ /de
32a2(phal chen): bzhin gshegs pa'i khyu mchog gi mthu dang / byin gyi rlabs bsam gyis mi khyab pa'i phyir ro/ /de bzhin gshegs pa'i sku gcig 'jig rten gyi khams thams cad du rgyas
32a3(phal chen): par 'gengs pa rnam par 'phrul ba bsam gyis mi khyab pa'i phyir ro/ /de bzhin gshegs pa thams cad kyi sku gcig tu zhugs pas/ sangs rgyas kyi zhing rnam par phye ba thams
32a4(phal chen): cad la yang dag par gzhol ba'i byin gyi rlabs yongs su ston pa bsam gyis mi khyab pa'i phyir ro/ /de bzhin gshegs pa rnams rdul shin tu phra ba gcig la chos kyi dbyings
32a5(phal chen): thams cad kyi gzugs brnyan rnam par dmigs par yongs su ston par mdzad pa bsam gyis mi khyab pa'i phyir ro/ /de bzhin gshegs pa rnams ba spu'i bu ga gcig tu sngon
32a6(phal chen): gyi mtha' de bzhin gshegs pa gcig nas gcig tu brgyud pa yongs su ston par mdzad pa bsam gyis mi khyab pa'i phyir ro/ /de bzhin gshegs pa rnams kyi 'od zer gcig
32a7(phal chen): gi sgo nas 'jig rten gyi khams 'byams klas pa snang bar 'gyur ba bsam gyis mi khyab pa'i phyir ro/ /de bzhin gshegs pa rnams ba spu'i rtse mo gcig las sprul pa'i
32b1(phal chen): sprin 'jig rten gyi khams thams cad kyi rdul shin tu phra ba snyed kyi sangs rgyas kyi zhing thams cad rgyas par 'gengs pa bsam gyis mi khyab pa'i phyir ro/ /de bzhin gshegs pa rnams
32b2(phal chen): ba spu'i sgo gcig nas 'jig rten gyi khams 'du ba dang / 'jig pa'i bskal pa yongs su ston pa bsam gyis mi khyab pa'i phyir ro/ /ji ltar dze ta'i tshal de lta bu'i sangs rgyas kyi zhing yongs
32b3(phal chen): su dag pas yongs su dag par kun nas gnas par gyur pa de bzhin du/ phyogs bcu'i 'jig rten gyi khams chos kyi dbyings kyis klas pa/ nam mkha'i mthas gtugs pa thams
32b4(phal chen): cad kyang yongs su dag par kun nas gnas shing rab tu brgyan pa dang / shin tu spud pa dang / de bzhin gshegs pa'i skus yongs su rgyas pa dang / dze ta'i tshal du yang dag par
32b5(phal chen): gzhol ba dang / byang chub sems dpas yongs su rgyas pa dang / de bzhin gshegs pa'i 'khor gyi dkyil 'khor rgya mtsho shin tu rnam par gnas pa dang / rgyan thams cad kyi sprin
32b6(phal chen): gyi char mngon par 'bab pa dang / rin po che thams cad kyi 'od kyis rab tu snang ba dang / rin po che sna tshogs thams cad kyi sprin gyi char mngon par 'bab pas brgyan pa dang / zhing
32b7(phal chen): thams cad kyi bkod pa'i sprin gyis kun nas yog par brgyan pa dang / lha rdzas kyi lus thams cad kyi sprin gyi char rab tu 'bab pas brgyan pa dang / me tog sna tshogs thams cad
33a1(phal chen): kyi sprin shin tu rgyas pa'i lhun gyis kun tu rgyas shing brgyan pa dang / gos thams cad kyi shing gi sprin gyi mdzod nas gos kha dog sna tshogs su mdzes
33a2(phal chen): pa'i char rab tu 'bab pas brgyan pa dang / phreng ba dang / lda ldi dang / se mo do'i rgyan thams cad kyi sprin gyi char rgyun mi 'chad par mngon par 'bab pas brgyan pa dang /
33a3(phal chen): spos sna tshogs kyi bdug spos phyogs kun nas 'thul ba'i sprin dang / na bun gyi char thams cad kyi lus kyi dbyibs ltar mngon par 'bab pas brgyan pa dang / rin po che
33a4(phal chen): thams cad kyi me tog gi dra ba'i sprin las rin po che'i rgyal po'i phye ma zhib bu'i char rgyun mi 'chad par rab tu 'bab pa dang / rin po che thams cad kyi rgyal mtshan dang / ba dan
33a5(phal chen): gyi sprin lha'i bu mo'i lag na khyer ba/ nam mkha'i dbyings kun du rgyu zhing 'khor bas brgyan pa dang / rin po che thams cad kyi pad+mo rin po che sna tshogs kyi 'dab ma'i dkyil 'khor
33a6(phal chen): can| chu ba mthon po dang ldan pa'i ze ba la rol mo bkod pa/ kun nas sgra 'byin cing dbyangs snyan par sgrog pas brgyan pa dang / rin po che'i 'bru sna tshogs kyi dra ba dang /
33a7(phal chen): rin po che seng ge'i dra ba sna tshogs rnam pa tha dad pa'i phreng ba dang / se mo dos brgyan par kun nas gnas shing snang bar gyur to/ /de ltar bcom ldan 'das de bzhin
33b1(phal chen): gshegs pa'i ting nge 'dzin chen po seng ge rnam par bsgyings pa de la mnyam par bzhag ma thag tu/ de'i tshe shar phyogs kyi 'jig rten gyi khams rgya mtsho sangs rgyas kyi zhing brjod du med
33b2(phal chen): pa'i rdul shin tu phra ba snyed kyi pha rol gyi 'jig rten gyi khams/ gser gyi sprin sgron ma'i rgyal mtshan zhes bya ba de bzhin gshegs pa rnam par snang mdzad dpal gyi gzi brjid rgyal
33b3(phal chen): po'i sangs rgyas kyi zhing nas/ byang chub sems dpa' rnam par snang ba'i smon lam gyi gtsug gi 'od zer snang ba zhes bya ba/ byang chub sems dpa' sangs rgyas kyi zhing brjod du med
33b4(phal chen): pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/ nam mkha'i dbyings rgyan sna tshogs kyi sprin
33b5(phal chen): gyis brgyan pa dang / lha rdzas kyi me tog gi sprin gyi char mngon par dbab pa dang / lha rdzas kyi spos kyi sprin gyi char rab tu dgye ba dang / lha rdzas kyi rin po che'i pad+mo'i sprin gyi char mngon
33b6(phal chen): par gtor ba dang / lha rdzas kyi phreng ba'i sprin gyi char rab tu btang ba dang / lha rdzas kyi rin po che'i sprin gyi char mngon par dbab pa dang / lha rdzas kyi rgyan gyi sprin gyi char mngon
33b7(phal chen): par gtor ba dang / lha rdzas kyi rin po che'i gdugs kyi sprin gyi char mngon par bsgrub pa dang / kha dog sna tshogs rnam pa tha dad cing shin tu phra ba'i lha rdzas kyi gos kyi sprin gyi char mngon
34a1(phal chen): par dbab pa dang / lha rdzas kyi rin po che'i rgyal mtshan dang ba dan gyi sprin nam mkha'i dbyings las byin gyi rlabs pa dang / rin po che sna tshogs kyi sprin
34a2(phal chen): gyi rgyan yid du 'ong bas nam mkha'i dbyings rgyas par 'gengs par byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong
34a3(phal chen): ste| 'khor dang bcas pas bcom ldan 'das la phyag 'tshal nas/ shar phyogs su brten te khang pa brtsegs pa rgyan kun dang ldan zhing / nor bu rin po che'i dra bas kun nas
34a4(phal chen): khyab pa dang / seng ge'i khri nor bu rin po che phyogs rab tu snang ba'i pad+mo'i snying po can dag mngon par sprul nas/ nor bu rin po che yid bzhin gyi rgyal po'i dra ba'i rgyan gyis
34a5(phal chen): kun nas brgyan pa'i byang chub sems dpa'i lus su byin gyis brlabs nas/ skyil mo krung bcas te 'khod do/ /lho phyogs kyi 'jig rten gyi khams rgya mtsho sangs rgyas kyi
34a6(phal chen): zhing brjod du med pa'i rdul shin tu phra ba snyed kyi pha rol gyi 'jig rten gyi khams rdo rje rgyal mtshan gyi snying po zhes bya ba/ de bzhin gshegs pa dpal gyi snying po kun nas snang ba'i
34a7(phal chen): rgyal po'i sangs rgyas kyi zhing nas/ byang chub sems dpa' sems dpa' chen po brtson 'grus kyi shugs thub par dka' ba'i rgyal po zhes bya ba/ byang chub sems dpa'
34b1(phal chen): sangs rgyas kyi zhing brjod du med pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/ 'jig rten gyi
34b2(phal chen): khams rgya mtsho thams cad spos kyi lda ldi dang dra bas kun du 'brel bar byin gyis brlab pa dang / sangs rgyas kyi zhing 'byams klas pa thams cad rin po che sna tshogs kyi lda ldi dang //
34b3(phal chen): dra ba chen pos kun du 'brel bar byin gyis brlab pa dang / sangs rgyas kyi zhing gi rgyud thams cad me tog thams cad kyi lda ldi dang / phreng ba'i dra bas kun nas 'brel bar byin gyis
34b4(phal chen): brlab pa dang / sangs rgyas kyi zhing gi 'khor thams cad phreng ba dang / lda ldi dang / se mo do'i dra bas kun nas 'brel bar byin gyi brlab pa dang / sangs rgyas kyi zhing gi dkyil
34b5(phal chen): 'khor thams cad 'og gi gzhi rten rdo rje thams cad kyi phreng bas yongs su gzung bar byin gyis brlab pa dang / /sangs rgyas kyi zhing gi tshul thams cad nor bu rin po che sna tshogs kyi dra
34b6(phal chen): bas kun nas 'brel bas byin gyis brlab pa dang / 'jig rten gyi khams thams cad gos sna tshogs kyi lda ldis kun nas yongs su blangs shing gzung bar byin gyis brlab pa dang /
34b7(phal chen): sangs rgyas kyi zhing thams cad rin po che sna tshogs kyi lus kyi phreng ba dang / lda ldi mang po'i dra ba kun nas 'brel bar mngon par bsgrub pa dang / zhing thams cad nor bu rin po che
35a1(phal chen): dpal gyi 'od zer gyi lda ldi dang phreng ba'i dra bas kun nas 'brel bar byin gyis brlab pa dang / sangs rgyas kyi zhing thams cad rin po che rnam par snang
35a2(phal chen): ba'i lda ldi dang dra bas kun du 'brel bar byin gyis brlab pa dang / 'jig rten gyi khams thams cad kyi gzhi nor bu rin po che seng ge yid du 'ong ba'i phreng ba dang lda ldi'i dra
35a3(phal chen): bas yongs su gzung bar byin gyis brlab pa byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas
35a4(phal chen): pas bcom ldan 'das la phyag 'tshal nas/ lho phyogs su brten te/ nor bu rin po che 'gro ba la rnam par snang ba'i khang pa brtsegs pa dang / seng ge'i khri nor bu rin po che
35a5(phal chen): phyogs kun tu snang ba'i pad+mo'i snying po can dag mngon par sprul te/ rin po che thams cad kyi me tog gi dra ba'i rgyan gyis kun nas brgyan pa'i byang chub sems dpa'i lus
35a6(phal chen): su byin gyis brlabs nas/ skyil mo krung bcas te 'khod do/ /nub phyogs kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha
35a7(phal chen): rol gyi 'jig rten gyi khams rin po che'i ri rab rnam par snang ba'i rgyal mtshan mar me zhes bya ba/ de bzhin gshegs pa chos kyi dbyings kyi ye shes sgron ma'i sangs rgyas kyi
35b1(phal chen): zhing nas/ byang chub sems dpa' dpal kun nas 'phags pa'i gzi brjid ces bya ba/ byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang
35b2(phal chen): lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/ chos kyi dbyings thams cad bdug spos kha dog sna tshogs dang / dri sna tshogs su
35b3(phal chen): ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / chos kyi dbyings thams cad spos kha dog sna tshogs dang ldan pa'i
35b4(phal chen): ri rab kyi sprin/ sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / chos kyi dbyings thams cad bdug spos kha dog dang dri du mar ldan pa'i ri rab
35b5(phal chen): kyi sprin/ sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / chos kyi dbyings thams cad spos kha dog sna tshogs dang ldan pa'i ri rab kyi sprin/
35b6(phal chen): sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / chos kyi dbyings thams cad nor bu rin po che'i rgyal po mdangs 'byung ba/ sa thams
35b7(phal chen): cad kyi rdul gyi kha dog dang 'dra ba'i ri rab kyi sprin/ sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / chos kyi dbyings thams cad nor
36a1(phal chen): bu rin po che skar ma'i rgyal mtshan 'od kyi dkyil 'khor sna tshogs kyi bkod pa dang ldan pa'i ri rab kyi sprin/ sangs rgyas kyi zhing brjod du med pa'i
36a2(phal chen): rdul shin tu phra ba snyed kyis rgyas par dgang ba dang / chos kyi dbyings thams cad rin po che'i rgyal po rdo rje'i snying po kha dog sna tshogs can/ bkod pa rnam pa tha dad pa'i
36a3(phal chen): yul dang ldan pa'i ri rab kyi sprin/ sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / chos kyi dbyings thams cad nor bu rin
36a4(phal chen): po che 'dzam bu'i chu klung / 'jig rten gyi khams thams cad du snang ba'i yul dang ldan pa'i ri rab kyi sprin/ sangs rgyas kyi zhing brjod du med pa'i rdul shin tu phra ba
36a5(phal chen): snyed kyis rgyas par dgang ba dang / nam mkha'i dbyings thams cad nor bu rin po che'i rgyal po chos kyi dbyings thams cad rab tu snang ba'i ri rab kyi sprin/ sangs
36a6(phal chen): rgyas kyi zhing brjod du med pa'i rdul shin tu phra ba snyed kyis kun nas khyab par byin gyis brlab pa dang / sems can gyi khams kyi yul thams cad nor bu rin po che'i rgyal po de
36a7(phal chen): bzhin gshegs pa thams cad kyi mtshan rab tu snang ba'i ri rab kyi sprin/ sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / chos
36b1(phal chen): kyi dbyings thams cad kyi nam mkha' rin po che'i rgyal po/ de bzhin gshegs pa thams cad kyi sngon gyi sbyor ba rab tu snang bar yongs su ston cing / byang chub sems dpa'i spyod pa'i sgra
36b2(phal chen): 'byin pa'i ri rab kyi sprin/ sangs rgyas kyi zhing brjod du med pa'i rdul shin tu phra ba snyed kyis rgyas par dgang ba dang / phyogs bcu thams cad rin po che'i rgyal po/ de bzhin gshegs pa thams
36b3(phal chen): cad kyi snying po byang chub rab tu snang ba'i 'od dang ldan pa'i ri rab kyi sprin/ sangs rgyas kyi zhing brjod du med pa'i rdul shin tu phra ba snyed kyis rgyas par 'gengs pa byed cing / mi mjed kyi 'jig
36b4(phal chen): rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas nub phyogs su brten te/ khang pa brtsegs pa
36b5(phal chen): spos kyi rgyal po thams cad kyi lhun dang ldan pa/ mu tig gi dra bas kun nas khyab pa dang / seng ge'i khri nor bu rin po che lha'i dbang po rab tu snang ba'i rgyal mtshan gyi pad+mo'i snying po can dag mngon
36b6(phal chen): par sprul nas/ rin po che gser gyi dra bas kun nas brgyan pa dang / yid bzhin gyi rgyal po'i cod pan bcings pa'i byang chub sems dpa'i lus su byin gyis brlabs nas/ skyil mo krung bcas te
36b7(phal chen): 'khod do/ /byang phyogs kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams/ rin po che'i gos yongs su snang ba zhes bya ba/
37a1(phal chen): de bzhin gshegs pa chos kyi dbyings nam mkha'i dpal rnam par snang ba'i sangs rgyas kyi zhing nas/ byang chub sems dpa' chags pa med pa'i dpal gyi rgyal po
37a2(phal chen): zhes bya ba/ byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho
37a3(phal chen): de nas 'phags te/ nam mkha'i dbyings rin po che'i snam bu'i sprin gyi rgyan gyis brgyan par byin gyis brlab pa dang / nam mkha'i dbyings rin po che'i gos kha dog ser po dang / mdog
37a4(phal chen): ser po'i sprin gyi rgyan gyis brgyan par byin gyis brlab pa dang / nam mkha'i dbyings rin po che'i gos/ spos sna tshogs kyis dri zhim por byas pa'i sprin gyi char rab tu 'bab pa'i rgyan
37a5(phal chen): gyis brgyan par byin gyis brlab pa dang / nam mkha'i dbyings rin po che'i rgyal po nyi ma'i rgyal mtshan gyi sprin gyi rgyan gyis brgyan par byin gyis brlab pa dang / nam mkha'i dbyings nor
37a6(phal chen): bu rin po che gser gyi mdog shin tu 'bar ba'i sprin gyis rgyan gyis brgyan par byin gyis brlab pa dang / nam mkha'i dbyings nor bu'i rgyal po rin po che 'bar ba'i gos kyis sprin gyi rgyan gyis
37a7(phal chen): brgyan par byin gyis brlab pa dang / nam mkha'i dbyings rin po che skar ma thams cad kyi gzugs brnyan gyis sna tshogs su gyur ba'i gos kyi sprin gyi rgyan gyis brgyan par byin gyis brlab
37b1(phal chen): pa dang / nam mkha'i dbyings phyogs bcu kun nas/ nor bu rin po che snam bu khra bo'i rdo ltar snang ba'i sprin gyis yongs su rgyas par byin gyis brlab pa dang / nam mkha'i dbyings phyogs bcu kun nas
37b2(phal chen): rin po che'i rgyal po rnam par snang ba'i dpal rab tu 'bar ba'i 'od dang ldan pa'i gos kyi sprin gyis yongs su rgyas par byin gyis brlab pa dang / nam mkha'i dbyings phyogs bcu kun nas nor
37b3(phal chen): bu'i rgyal po snang ba shin tu gsal bas phyogs kyi dbyings rnam par snang ba'i gos kyi sprin gyis yongs su rgyas par byin gyis brlab pa dang / nam mkha'i dbyings rin po che'i rgyal po rgya mtsho'i
37b4(phal chen): rgyan gyi gos kyi sprin gyis kun nas yog par byin gyis brlab pa byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas
37b5(phal chen): pa bcom ldan 'das la phyag 'tshal nas byang phyogs su brten te/ rin po che'i rgyal po rgya mtsho yongs su 'byung ba'i khang pa brtsegs pa dang / seng ge'i khri bai DUR+Ya'i pad+mo'i snying po can dag mngon par
37b6(phal chen): sprul nas/ nor bu rin po che'i rgyal po seng ge mdzes pa'i dra bas yongs su brgyan pa dang / rin po che skar ma'i rgyal mtshan mgo la thogs pa'i byang chub sems dpa'i lus su byin gyis brlabs
37b7(phal chen): nas| skyil mo krung bcas te 'khod do/ /byang dang shar gyi phyogs mtshams kyi 'jig rten gyi khams kyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol
38a1(phal chen): gyi 'jig rten gyi khams sa chen po thams cad du mdzes pa'i rin po che'i 'od zer gyi dra ba rab tu 'gyed pa zhes bya ba/ de bzhin gshegs pa mi dmigs pa'i
38a2(phal chen): spyan gyi sangs rgyas kyi zhing nas/ byang chub sems dpa' chos kyi dbyings su shin tu 'phrul ba'i smon lam zla ba zhes bya ba/ byang chub sems dpa' 'jig rten gyi khams rgya mtsho brjod
38a3(phal chen): du med pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/ 'jig rten gyi khams rab 'byams thams cad rin po
38a4(phal chen): che'i khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams rab 'byams thams cad spos kyi khang pa brtsegs pa'i sprin gyis kun nas khebs par
38a5(phal chen): byin gyis brlab pa dang / 'jig rten gyi khams rab 'byams thams cad bdug spos kyi khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams rab
38a6(phal chen): 'byams thams cad tsan dan gyi khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams rab 'byams thams cad me tog gi khang pa brtsegs pa'i
38a7(phal chen): sprin gyis kun nas khebs par byin gyis brlab pa dang / 'jig rten gyi khams rab 'byams thams cad rin po che'i khang pa brtsegs pa'i sprin gyis kun nas khebs par byin gyis brlab pa
38b1(phal chen): dang / 'jig rten gyi khams rab 'byams thams cad rdo rje'i khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams rab 'byams thams cad
38b2(phal chen): gser gyi khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams rab 'byams thams cad gos kyi khang pa brtsegs pa'i sprin gyis kun nas
38b3(phal chen): khebs par byin gyis brlab pa dang / 'jig rten gyi khams rab 'byams thams cad pad+mo'i khang pa brtsegs pa'i sprin gyis kun nas khebs par byin gyis brlab pa byed cing / mi mjed
38b4(phal chen): kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ byang dang shar gyi phyogs
38b5(phal chen): mtshams su brten te/ nor bu rin po che'i khang pa brtsegs pa sgo chos kyi dbyings thams cad la mngon par lta ba dang / seng ge'i khri rin po che'i rgyal po spos mtshungs pa med pa'i pad+mo'i snying
38b6(phal chen): po can dag mngon par sprul nas/ rin po che'i rgyal po'i me tog gi dra bas yongs su brgyan pa dang / rin po che'i rgyal po mdzod sna tshogs kyi dra ba'i cod pan bcings pa'i byang chub sems
38b7(phal chen): dpa'i lus su byin gyis brlabs nas/ skyil mo krung bcas te 'khod do/ /shar dang lho'i phyogs mtshams kyi 'jig rten gyi khams rgya mtsho sangs rgyas kyi zhing brjod du med pa'i
39a1(phal chen): r dul shin tu phra ba snyed kyi pha rol gyi 'jig rten gyi khams spos kyi sprin bkod pa'i rgyal mtshan zhes bya ba de bzhin gshegs pa klu dbang rgyal po'i
39a2(phal chen): sangs rgyas kyi zhing nas/ byang chub sems dpa' chos kyi 'od 'phro ba dang ldan pa'i rgyal po zhes bya ba/ byang chub sems dpa' 'jig rten gyi khams rgya mtsho brjod du med pa'i
39a3(phal chen): rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/ nam mkha'i dbyings thams cad 'od kyi dkyil
39a4(phal chen): 'khor gser gyi kha dog lta bu'i sprin gyi kha dog kun tu khyab par bya ba dang / nam mkha'i dbyings thams cad rin po che kha dog mtha' yas pa'i 'od kyi dkyil 'khor gyi sprin gyis
39a5(phal chen): kun tu khyab par bya ba dang / nam mkha'i dbyings thams cad de bzhin gshegs pa'i mdzod spu'i kha dog gi 'od kyi dkyil 'khor gyi sprin gyis kun tu khyab par bya ba dang / nam
39a6(phal chen): mkha'i dbyings thams cad rin po che sna tshogs kyi kha dog lta bu'i 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad pad+mo'i snying po'i
39a7(phal chen): 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad nor bu'i rgyal po/ rin po che'i shing gi yal ga'i dkyil 'khor lta bu'i 'od
39b1(phal chen): kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad de bzhin gshegs pa'i gtsug tor lta bu'i 'od kyi dkyil 'khor gyi sprin gyis kun tu khyab par bya
39b2(phal chen): ba dang / nam mkha'i dbyings thams cad 'dzam bu'i chu klung gi gser gyi kha dog lta bu'i 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad nyi
39b3(phal chen): ma'i kha dog lta bu'i 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad zla ba dang / skar ma'i tshogs kyi kha dog lta bu'i 'od kyi dkyil 'khor gyi sprin
39b4(phal chen): gyis kun tu khyab par byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag
39b5(phal chen): 'tshal nas/ shar dang lho'i phyogs mtshams su brten te/ rin po che rdul dang bral zhing rnam par snang ba phun sum tshogs pa'i me tog gi khang pa brtsegs pa dang / seng ge'i khri rin
39b6(phal chen): po che seng ge rdo rje'i pad+mo'i snying po can dag mngon par sprul nas/ nor bu'i rgyal po rin po che'i 'od zer rab tu 'bar ba'i dra bas yongs su brgyan pa'i byang chub sems dpa'i lus
39b7(phal chen): su byin gyis brlabs nas skyil mo krung bcas te 'khod do/ /lho dang nub kyi phyogs mtshams kyi 'jig rten gyi khams rgya mtsho/ sangs rgyas kyi zhing brjod du med pa'i rdul shin
40a1(phal chen): tu phra ba snyed kyi pha rol gyi 'jig rten gyi khams rin po che'i nyi ma rab tu snang ba'i snying po zhes bya ba/ de bzhin gshegs pa chos kyi 'khor lo'i ye
40a2(phal chen): shes kun tu snang ba'i rgyal po'i sangs rgyas kyi zhing nas/ byang chub sems dpa' bdud kyi dkyil 'khor thams cad rnam par 'thor ba'i ye shes rgyal mtshan zhes bya ba/ byang
40a3(phal chen): chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de
40a4(phal chen): nas 'phags te/ ba spu'i bu ga thams cad nas me tog 'od 'phro ba'i sprin/ nam mkha'i dbyings ltar yangs pa rab tu dgye ba dang / ba spu'i bu ga thams cad nas rol mo 'od 'phro
40a5(phal chen): ba'i sprin nam mkha'i dbyings ltar yangs pa rab tu dgye ba dang / ba spu'i bu ga thams cad nas nor bu rin po che 'od 'phro ba'i sprin nam mkha'i dbyings ltar yangs pa rab tu dgye
40a6(phal chen): ba dang / ba spu'i bu ga thams cad nas rin po che'i gos 'od 'phro ba/ spos dang bdug spos sna tshogs kyis rnam par bdug pa'i sprin nam mkha'i dbyings ltar yangs pa rab tu dgye
40a7(phal chen): ba dang / ba spu'i bu ga thams cad nas klus rnam par sprul pa'i glog 'od 'phro ba'i sprin nam mkha'i dbyings ltar yangs pa rab tu dgye ba dang / ba spu'i bu ga thams cad nas nor bu
40b1(phal chen): rin po che rnam par snang ba 'od 'phro ba'i sprin nam mkha'i dbyings ltar yangs pa rab tu dgye ba dang / ba spu'i bu ga thams cad nas nor bu rin po che gser rab tu 'bar ba 'od 'phro ba'i sprin nam mkha'i dbyings
40b2(phal chen): ltar yangs pa rab tu dgye ba dang / ba spu'i bu ga thams cad nas rin po che'i rgyal po dpal gyi snying po 'bar ba 'od 'phro ba'i sprin nam mkha'i dbyings ltar yangs pa rab tu dgye ba dang / ba spu'i
40b3(phal chen): b u ga thams cad nas nor bu rin po che de bzhin gshegs pa'i dgongs pa rgya mtsho ltar dus gsum gyi rgyud rab tu snang ba'i tshul dang ldan pa 'od 'phro ba'i sprin nam mkha'i dbyings
40b4(phal chen): ltar yangs pa rab tu dgye ba byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas
40b5(phal chen): bcom ldan 'das la phyag 'tshal nas/ lho dang nub kyi phyogs mtshams su brtan te/ nor bu rin po che chen po 'od zer gyi dra ba phyogs kun tu mngon par gzhol ba'i thig
40b6(phal chen): les chos kyis dbyings thams cad du rab tu snang ba'i khang pa brtsegs pa dang / seng ge'i khri nor bu rin po che spos kyi sgron ma'i 'od 'phro ba'i pad+mo'i snying po can dag mngon par sprul
40b7(phal chen): nas| rin po che'i rgyal po dri ma med pa'i snying po'i dra bas yongs su brgyan pa dang / rin po che'i rgyal po sems can thams cad rab tu 'dzud pa'i dbyangs dang ldan pa'i cod
41a1(phal chen): pan bcings pa'i byang chub sems dpa'i lus su byin gyis brlabs nas skyil mo krung bcas te 'khod do/ /nub dang byang gi phyogs mtshams kyi 'jig
41a2(phal chen): rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams rnam par snang mdzad kyi snying po zhes bya ba/ de bzhin gshegs pa
41a3(phal chen): dpal gyi ri bo kun nas rnam par snang ba'i rgyal po'i sangs rgyas kyi zhing nas/ byang chub sems dpa' rnam par snang ba'i smon lam ye shes dpal zhes bya ba/ byang chub sems dpa'
41a4(phal chen): 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/ mtshan
41a5(phal chen): dang dpe byad bzang po thams cad dang / ba spu'i sgo thams cad dang / lus thams cad nas dus gsum du gshegs pa'i de bzhin gshegs pa thams cad kyi sku gzugs brnyan
41a6(phal chen): gyi sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du byung ba'i byang chub sems dpa'
41a7(phal chen): thams cad kyi lus kyi gzugs brnyan gyi sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum
41b1(phal chen): du gshegs pa'i de bzhin gshegs pa thams cad kyi 'khor gyi dkyil 'khor thams cad kyi lus kyi gzugs brnyan gyi sprin kun tu dgye ba dang / mtshan dang dpe byad bzang po thams cad dang /
41b2(phal chen): ba spu'i sgo thams cad dang / lus thams cad nas dus gsum du gshegs pa'i sangs rgyas thams cad kyi sprul ba'i tshogs kyi gzugs brnyan mang po'i sprin kun tu dgye ba dang / mtshan
41b3(phal chen): dang dpe byad bzang po thams cad dang / ba spu'i sgo thams cad dang / lus thams cad nas dus gsum du gshegs pa'i de bzhin gshegs pa thams cad kyi sngon gyi sbyor ba'i gzugs
41b4(phal chen): brnyan mang po'i sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du byung ba'i nyan thos dang / rang
41b5(phal chen): sangs rgyas thams cad kyi lus kyi gzugs brnyan rab tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du
41b6(phal chen): gshegs pa'i de bzhin gshegs pa thams cad kyi snying po byang chub dang / byang chub kyi shing gi gzugs kyi gzugs brnyan gyi sprin kun du dgye ba dang / mtshan dang dpe byad bzang po
41b7(phal chen): thams cad dang / ba spu'i sgo thams cad dang / lus thams cad nas dus gsum du gshegs pa'i sangs rgyas thams cad kyi rnam par 'phrul ba'i gzugs brnyan mang po'i sprin kun tu
42a1(phal chen): dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du byung ba'i 'jig rten
42a2(phal chen): gyi dbang po thams cad kyi lus kyi gzugs brnyan gyi sprin kun tu dgye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas
42a3(phal chen): d us gsum du byung ba'i sangs rgyas kyi zhing yongs su dag pa thams cad kyi gzugs brnyan gyi sprin kun tu dgye bas skad cig skad cig tu nam mkha'i dbyings thams cad rgyas par
42a4(phal chen): 'gengs shing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal
42a5(phal chen): nas| nub dang byang gi phyogs mtshams su brtan te/ rin po che'i rgyal po phyogs kun nas rnam par snang ba'i snying po'i seng ge'i khri rin po che 'gro ba rnam par snang ba'i pad+mo'i
42a6(phal chen): snying po can dag mngon par sprul nas/ mu tig 'od thub pa med pa'i dra bas yongs su brgyan pa dang / rin po che 'od kun tu snang ba'i cod pan bcings pa'i byang chub sems dpa'i lus
42a7(phal chen): su byin gyis brlabs nas/ skyil mo krung bcas te 'khod do/ /'og gi phyogs kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha
42b1(phal chen): rol gyi 'jig rten gyi khams/ de bzhin gshegs pa thams cad kyi 'od kyi dkyil 'khor rnam par snang ba zhes bya ba de bzhin gshegs pa ye shes nam mkha' lta bur chags pa med
42b2(phal chen): pa'i dpal gyi rgyal mtshan rgyal po'i sangs rgyas kyi zhing nas/ byang chub sems dpa' bsgribs pa thams cad rnam par 'thor ba'i ye shes kyis rnam par gnon pa zhes bya ba/ byang
42b3(phal chen): chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de nas
42b4(phal chen): 'phags te/ ba spu'i bu ga thams cad nas 'gro ba thams cad kyi skad dang / sgra dang / dbyangs dang / nges pa'i tshig mngon par bsgrubs pa rgya mtsho rab tu brjod pa dang / dus gsum gyi
42b5(phal chen): byang chub sems dpa' thams cad 'byung ba'i tshul rgya mtsho'i sprin gyi 'brug sgra rab tu bsgrags pa dang / byang chub sems dpa' thams cad kyi smon lam mngon par bsgrub pa'i tshul rgya
42b6(phal chen): mtsho'i dbyangs rab tu bsgrags pa dang / byang chub sems dpa' thams cad kyi pha rol tu phyin pa yongs su dag pa yongs su rdzogs par bya ba'i tshul rgya mtsho'i sprin gyis sgra rab tu
42b7(phal chen): bsgrags pa dang / byang chub sems dpa' thams cad kyi spyod pa'i dkyil 'khor zhing thams cad du rgyas par 'gengs pa'i tshul rgya mtsho'i dbyangs rab tu bsgrags pa dang / byang chub
43a1(phal chen): sems dpa' thams cad kyi yang dag par bsgrub pa dang / rnam par 'phrul pa'i tshul rgya mtsho'i dbyangs rab tu bsgrag pa dang / de bzhin gshegs pa
43a2(phal chen): thams cad byang chub pa'i snying por gshegs pa dang / bdud kyi dkrugs ma rnam par 'thor ba dang / byang chub pa'i snying por rnam par 'tshang rgya ba dang / rnam par 'phrul pa mdzad
43a3(phal chen): pa'i dbyangs rgya mtsho rab tu bsgrag pa dang / de bzhin gshegs pa thams cad kyi chos kyi 'khor lo bskor ba dang / mdo sde'i tshul dang / ming rgya mtsho'i dbyangs kyi sprin gyi 'brug sgra
43a4(phal chen): bsgrag pa dang / 'gro ba 'dul ba thams cad dus la bab pa'i 'khor los 'dul ba'i chos kyi tshul dang thabs kyi sgra rab tu bsgrag pa dang / ye shes thams cad khong du chud par bya
43a5(phal chen): ba'i phyir/ smon lam ji ltar btab pa dang / dge ba'i rtsa ba'i khyad par dang / dus dang / thabs dang / chos kyi tshul rgya mtsho'i dbyangs rab tu bsgrag pa byed cing / mi mjed kyi
43a6(phal chen): 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ 'og gi phyogs su brtan
43a7(phal chen): te| de bzhin gshegs pa thams cad kyi gzhal med khang gzugs brnyan rab tu snang ba'i rin po che sna tshogs thams cad kyi mdzod kyi khang pa brtsegs pa dang / seng ge'i khri rin
43b1(phal chen): po che thams cad kyi gzugs kyi pad+mo'i snying po yongs su bzung ba dag mngon par sprul nas/ rin po che'i snying po byang chub thams cad kyi gzugs brnyan rab tu snang ba'i rgyal mtshan
43b2(phal chen): gyi cod pan mgo la bcings pa'i byang chub sems dpa'i lus su byin gyis brlabs nas/ skyil mo krung bcas te 'khod do/ /steng gi phyogs kyi 'jig rten gyi khams rgya mtsho sangs rgyas
43b3(phal chen): kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams sangs rgyas kyi rigs mi zad pa shin tu ston pa zhes bya ba/ de bzhin gshegs pa ye shes kyi
43b4(phal chen): dkyil 'khor kun tu snang ba'i dbyings kyi sangs rgyas kyi zhing nas/ byang chub sems dpa' chos kyi dbyings kyi smon lam gyi gzhi rab tu rtogs pa zhes bya ba/ byang chub sems dpa'
43b5(phal chen): 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas/ 'khor gyi dkyil 'khor rgya mtsho de nas 'phags te/ mtshan
43b6(phal chen): dang dpe byad bzang po thams cad dang / ba spu'i sgo thams cad dang / lus thams cad dang / yan lag dang nying lag thams cad dang / tshig gi lam thams cad dang / gos dang /
43b7(phal chen): smad g.yogs thams cad nas/ byang chub sems dpa'i 'khor thams cad dang / bcom ldan 'das rnam par snang mdzad dang / sngon gyi mtha'i mur thug pa'i de bzhin gshegs
44a1(phal chen): pa 'das pa thams cad dang / phyi ma'i mtha'i mur thug pa'i de bzhin gshegs pa lung bstan pa dang / lung ma bstan pa dang /
44a2(phal chen): ma byon pa thams cad dang / da ltar byung ba phyogs bcu'i sangs rgyas kyi zhing rab 'byams thams cad na bzhugs pa rnams kyi sngon sbyin pa'i pha rol tu phyin
44a3(phal chen): pa mdzad pa dang ldan pa'i sngon gyi sbyor ba rgya mtsho dang / len pa dang / sbyin pa'i dngos po thams cad kyi gzugs brnyan mtshan dang dpe byad bzang po dang /
44a4(phal chen): ba spu'i sgo dang / lus thams cad dang / yan lag dang / nying lag dang / tshig gi lam dang / gos dang / smad g.yogs thams cad la rab tu snang bar
44a5(phal chen): gyur par rnam par bstan pa dang / tshul khrims kyi pha rol tu phyin pa thams cad dang ldan pa'i sngon gyi sbyor ba rgya mtsho dag kyang rab tu snang bar yongs su bstan pa
44a6(phal chen): dang / bzod pa'i pha rol tu phyin pa dang ldan pa/ yan lag dang / nying lag thams cad 'thub pa rab tu bstan pa dang ldan pa'i sngon gyi sbyor ba rgya mtsho
44a7(phal chen): rab tu snang bar gyur pa yongs su bstan pa dang / byang chub sems dpa' thams cad kyi brtson 'grus dang / drag shul dang / rnam par gnon pa dang
44b1(phal chen): ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang / de bzhin gshegs pa thams cad kyi bsam gtan rgya mtsho yongs su tshol
44b2(phal chen): zhing rab tu bsgrub pa dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang / de bzhin gshegs pa thams cad kyi chos kyi
44b3(phal chen): 'khor lo bskor ba'i tshul yongs su bsgrub cing chos yongs su tshol ba dang ldan pa dang / bdog pa thams cad yongs su gtong zhing / shin tu zhe non pa'i
44b4(phal chen): lus dang / ngo'i gzugs brnyan rnam par dmigs par bya bas sngon gyi sbyor ba rgya mtsho rab tu snang bar gyur pa yongs su bstan pa dang / de bzhin gshegs
44b5(phal chen): pa thams cad mthong zhing dga' ba dang / byang chub sems dpa' thams cad kyi lam la 'gro ba thams cad mngon par mos par byed pa dang ldan pa'i sngon gyi sbyor ba rgya
44b6(phal chen): mtsho rab tu snang bar gyur pa yongs su bstan pa dang / byang chub sems dpa' thams cad kyi smon lam rgya mtsho mngon par grub pa'i sgo yongs su dag pa'i rgyan dang ldan pa'i
44b7(phal chen): sngon gyi sbyor ba rgya mtsho rab tu snang bar gyur pa yongs su bstan pa dang / byang chub sems dpa' thams cad kyi stobs kyi pha rol tu phyin pa rab tu grub pa dang / rnam par mngon pa dang /
45a1(phal chen): rnam par dag par byas pa dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang / chos kyi dbyings rgya chen
45a2(phal chen): po rnam par 'phrul pa thams cad kyi sprin gyis rgyas par bkang ste/ byang chub sems dpa' thams cad kyi ye shes kyi dkyil 'khor dang ldan pa'i sngon gyi sbyor ba rgya mtsho rab tu snang
45a3(phal chen): bar gyur pa yongs su bstan pa byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom
45a4(phal chen): ldan 'das la phyag 'tshal nas/ steng gi phyogs su brten te/ rdo rje dbang po sna tshogs thams cad kyi rgyan gyi snying po can gyi khang pa brtsegs pa dang / seng ge'i khri rdo rje dang / in+d+ra nI
45a5(phal chen): la'i pad+mo'i snying po can dag mngon par sprul nas nor bu'i rgyal po rin po che thams cad rab tu 'bar ba'i dra bas kun nas brgyan pa dang / rin po che'i rgyal po dus gsum gyi
45a6(phal chen): de bzhin gshegs pa'i mtshan dang dbyangs su sgrog pa'i phreng ba rab tu 'phyang ba dang / mgo la rin po che'i cod pan thogs pa'i byang chub sems dpa'i lus su byin gyis brlabs
45a7(phal chen): nas| skyil mo krung bcas te 'khod do/ / //ba ma po brgyad cu bdun pa/ byang chub sems dpa' de dag thams cad kyang 'khor dang bcas par/ byang chub
45b1(phal chen): sems dpa' kun tu bzang po'i spyod pa dang / smon lam gyis byung ba/ de bzhin gshegs pa thams cad kyi zhabs kyi drung nas zhal du lta ba ye shes yongs su dag pa'i mig dang ldan pa/ de
45b2(phal chen): bzhin gshegs pa thams cad kyi chos kyi 'khor lo dang / mdo sde'i tshul gyis gsung rgya mtsho la rna ba yongs su gzhol ba/ byang chub sems dpa' thams cad kyi dbang rab tu thob
45b3(phal chen): par bya ba la pha rol tu phyin pa'i mchog thob pa/ de bzhin gshegs pa thams cad kyi drung du 'dong ba/ skad cig skad cig tu yongs su bstan par rnam par 'phrul pas byung ba/ 'jig
45b4(phal chen): rten gyi khams thams cad lus gcig gis rgyas par dgang ba'i yul dang ldan pa/ de bzhin gshegs pa thams cad kyi 'khor gyi dkyil 'khor du lus su mngon par 'byung zhing /
45b5(phal chen): rnam par snang ba rdul shin tu phra ba gcig la 'jig rten gyi khams thams cad khams gcig tu snang zhing khongs su chud par yang dag par ston pa'i yul dang ldan pa/ 'gro ba thams cad
45b6(phal chen): yongs su smin par bya ba dang / gdul ba'i dus la sdod par gzhol ba/ de bzhin gshegs pa thams cad kyi chos kyi 'khor lo'i sprin gyi 'brug sgra/ ba spu'i bu ga thams cad nas rab tu
45b7(phal chen): sgrog pa'i yul dang ldan pa/ sems can gyi khams thams cad sgyu ma lta bur yongs su shes pa rab tu thob pa/ de bzhin gshegs pa thams cad mig yor lta bur khong du chud pa/
46a1(phal chen): srid pa'i rgyud du skye ba thams cad rmi lam lta bu shes par byung ba/ las dang rnam par smin pa thams cad gzugs brnyan lta bur shes pas
46a2(phal chen): rnam par dag pa/ ye shes mngon par grub pa thams cad smig rgyu lta bur mngon par shes pa/ 'jig rten gyi khams 'byams klas pa thams cad sprul pa lta bur khong
46a3(phal chen): du chud pa/ de bzhin gshegs pa'i stobs bcu dang / ye shes kyi snang ba rab tu thob pa/ mi 'jigs pa'i khyu mchog dang / seng ge'i nga ros rnam par gnon pa/ tha dad
46a4(phal chen): pa yang dag par shes pa/ mi zad pa'i rgya mtshor zhugs pa/ 'gro ba thams cad kyi skad rgya mtsho dang / chos kyi nges pa'i tshig gi ye shes rab tu thob pa/ chos kyi dbyings
46a5(phal chen): dang nam mkha' ltar chags pa med pa'i ye shes kyi spyod yul dang ldan pa/ chos thams cad la bsgribs pa med pa'i ye shes rab tu thob pa/ byang chub sems dpa'
46a6(phal chen): thams cad kyi mngon par shes pa ye shes kyi dkyil 'khor rnam par dag pa/ bdud kyi dkyil 'khor thams cad rnam par dkrug pa'i brtson 'grus dang ldan pa/ dus gsum
46a7(phal chen): thams cad shes pa'i stobs la rab tu gnas pa/ chos thams cad la ye shes bsgribs pa med pa rab tu thob pa/ gnas med pas nam mkha'i spyod yul dang ldan pa/ thams
46b1(phal chen): cad mkhyen pa'i sa len pa med pa/ nam mkha' lta bu'i brtson 'grus dang ldan pa/ srid pa thams cad mi dmigs pa'i ye shes kyi spyod yul can/ chos kyi dbyings thams cad kyi tshul rgya
46b2(phal chen): mtsho la rab tu zhugs pa/ 'jig rten gyi khams thams cad tha mi dad pa'i ye shes kyi sgor zhugs pa/ 'jig rten gyi khams thams cad gcig nas gcig tu gzung ba'i
46b3(phal chen): rnam par 'phrul pas byung ba/ 'jig rten gyi khams kyi rgyud thams cad du skyes pa'i lus yongs su ston pa/ 'jig rten gyi khams thams cad kyi dbyibs phra ba dang / rgya che ba dang / yangs
46b4(phal chen): pa dang / dog pa sna tshogs rab tu tshogs pa/ shin tu phra zhing rgya chen po yang dag par gzud pa'i ye shes khong du chud pa/ dmigs pa rgya chen po shin tu phra bar shes pa dang ldan pa/ sangs rgyas
46b5(phal chen): thams cad dang sems kyi skad cig la 'grogs pa rab tu thob pa/ de bzhin gshegs pa thams cad kyi byin gyi rlabs kyi ye shes kyi lus dang ldan pa/ phyogs rgya mtsho thams
46b6(phal chen): cad du mgo rmongs pa med pa'i ye shes rab tu thob pa/ sems kyi skad cig gis phyogs rgya mtsho thams cad du rnam par 'phrul pas rgyas par 'gengs pa sha stag ste/ de bzhin
46b7(phal chen): g shegs pa'i byin gyi rlabs kyis de lta bu'i yon tan tshad med pa dang ldan pa'i byang chub sems dpa' sha stag gis dze ta'i tshal thams cad yongs su rgyas par gyur
47a1(phal chen): kyang | nyan thos chen po shA ri'i bu dang / mo'u dgal gyi bu dang / 'od srung chen po dang / nam gru dang / rab 'byor dang / 'gag
47a2(phal chen): med dang / mos pa dang / ka t+ya'i bu dang / byams gang gi bu la sogs pas dze ta'i tshal na 'khod bzhin du/ de bzhin gshegs pa'i rnam par 'phrul pa de dag
47a3(phal chen): ma mthong ngo / /sangs rgyas kyi bkod pa de dag dang / sangs rgyas kyi khyu mchog gi mthu dang / sangs rgyas kyi rnam par rol pa dang / sangs rgyas kyi cho 'phrul dang / sangs
47a4(phal chen): rgyas kyi mnga' chen po dang / sangs rgyas kyi spyod pa'i rnam par 'phrul ba dang / sangs rgyas kyi mthu dang / sangs rgyas kyi byin gyi rlabs dang / sangs rgyas kyi zhing yongs
47a5(phal chen): su dag pa yang ma mthong ngo / /byang chub sems dpa'i yul bsam gyis mi khyab pa de dag dang / byang chub sems dpa' kun nas 'ongs pa dang / byang chub sems dpa'
47a6(phal chen): kun nas 'dus pa dang / byang chub sems dpa' kun nas tshogs pa dang byang chub sems dpa' nye bar 'ongs pa dang / byang chub sems dpa' rnam par 'phrul pa dang / byang
47a7(phal chen): chub sems dpa'i cho 'phrul dang / byang chub sems dpa'i 'khor gyi dkyil 'khor dang / byang chub sems dpa'i phyogs su 'khod pa dang / byang chub sems dpa'i seng
47b1(phal chen): ge'i khri bkod pa dang / byang chub sems dpa'i khang pa dang / byang chub sems dpa'i rnam par spyod pa dang / byang chub sems dpa'i ting 'dzin gyis rnam par rtse ba dang / byang chub sems dpa'i
47b2(phal chen): rnam par lta ba dang / byang chub sems dpa'i rnam par bsgyings pa dang / byang chub sems dpa'i rnam par gnon pa dang / byang chub sems dpa'i de bzhin gshegs pa mchod pa dang /
47b3(phal chen): byang chub sems dpa'i lung bstan pa dang / byang chub sems dpa'i yongs su smin par gyur pa dang / byang chub sems dpa'i sngon du 'dor ba dang / byang chub sems dpa'i chos kyi
47b4(phal chen): lus rnam par dag pa dang / byang chub sems dpa'i ye shes kyi lus yongs su rdzogs pa dang / byang chub sems dpa'i smon lam gyi lus rnam par dmigs pa dang / byang
47b5(phal chen): chub sems dpa'i gzugs kyi lus yongs su grub pa dang / byang chub sems dpa'i mtshan phun sum tshogs pa yongs su dag pa dang / byang chub sems dpa'i 'od kyi dkyil 'khor kha dog
47b6(phal chen): mtha' yas pa'i bkod pa dang / byang chub sems dpa'i 'od zer gyi dra ba rab tu 'gyed pa dang / byang chub sems dpa'i sprul pa'i sprin kun tu 'gyed pa dang / byang chub sems dpa'i phyogs kyi dra ba
47b7(phal chen): rgyas par 'gengs pa dang / byang chub sems dpa'i spyod pa'i dkyil 'khor rnam par sprul pa yang ma mthong ngo / /de ci'i phyir zhe na/ dge ba'i rtsa ba mi mtshungs ba'i phyir te/ de dag gis ni sngon
48a1(phal chen): sangs rgyas kyi rnam par 'phrul pa mthong ba'i rgyur 'gyur ba'i dge ba'i rtsa ba ma bsags so/ /de dag la ni sngon sangs rgyas bcom ldan 'das rnams kyis
48a2(phal chen): phyogs bcu'i 'jig rten gyi khams su gtogs pa'i sangs rgyas kyi zhing thams cad kyi yon tan dang / rgyan yongs su dag pa yang dag par bstan pa ma mdzad do/ /de dag la ni sangs rgyas bcom
48a3(phal chen): ldan 'das rnams kyis sangs rgyas kyi rnam par 'phrul pa yang dag brjod pa ma mdzad do/ /de dag gis ni sngon 'khor ba na 'khor ba'i tshe/ sems can rnams bla na med pa yang dag
48a4(phal chen): par rdzogs pa'i byang chub tu yang dag par bskul ba ma byas so/ /de dag gis ni gzhan gyi sems kyi rgyud la byang chub tu sems bskyed pa rab tu bzhag pa ma byas so/ /de dag gis
48a5(phal chen): ni de bzhin gshegs pa'i gdung rgyun mi 'chad pa'i phyir zhugs pa ma yin no/ /de dag gis ni sems can thams cad yongs su bsdu ba'i phyir brtson pa ma yin no/ /de dag gis
48a6(phal chen): ni byang chub sems dpa' rnam pha rol tu phyin pa la yang dag par bskul ba ma byas so/ /de dag gis ni sngon 'khor ba na 'khor ba'i tshe/ 'gro ba thams cad las khyad par du 'phags
48a7(phal chen): pa'i ye shes kyi sa la dmigs pa ma byas so/ /de dag gis ni thams cad mkhyen pa nyid du 'gyur ba'i dge ba'i rtsa ba nye bar bsags pa ma byas so/ /de dag gis ni de bzhin gshegs
48b1(phal chen): pa'i 'jig rten las 'das pa'i dge ba'i rtsa ba yongs su ma bsgrubs so/ /de dag gis ni sangs rgyas kyi zhing yongs su dag pa thams cad du rnam par 'phrul pa'i mngon par shes pa khong du
48b2(phal chen): ma chud do/ /de dag gis ni byang chub sems dpa'i mig gi lam gyis rnam par dmigs par bya ba 'jig rten las 'das pa thun mong ma yin pa'i byang chub tu dmigs pa'i dge ba'i rtsa ba
48b3(phal chen): byang chub sems dpa'i smon lam chen po las byung ba khong du chud do/ /nyan thos dang / rang sangs rgyas kun gyis ni byang chub sems dpa' kun tu bzang po'i ye shes kyi mig gi lam
48b4(phal chen): gyis rnam par dmigs pa thun mong ma yin pa/ de bzhin gshegs pa'i byin gyi rlabs las byung ba'i sgyu ma'i rnam pa'i chos nyid kyis grub pa/ byang chub sems dpa'i 'du shes sna tshogs
48b5(phal chen): yongs su 'dzin pa byin gyis rlob pa/ byang chub sems dpa'i dga' ba'i shugs chen po rnam par 'phel bar byed pa khong du ma chud do/ /de bas na nyan thos chen po mchog gi zung dang /
48b6(phal chen): bzang po'i zung la sogs pa de dag gis de bzhin gshegs pa'i rnam par 'phrul ba de mi mthong ngo / /mi thos so/ /mi shes so/ /khong du mi chud do/ /mi rtogs so/ /mi rig go /yid
48b7(phal chen): mi ches so/ /mi sems so/ /rnam par mi lta'o/ /rtogs par mi lta'o/ /nges par mi lta'o/ /nye bar mi sems so/ /de ci'i phyir zhe na/ de ni sangs rgyas kyi spyod yul te/ nyan thos kyi spyod
49a1(phal chen): yul ma yin no/ /de bas na nyan thos chen po de dag dze ta'i tshal de nyid na 'khod kyang / sangs rgyas kyi rnam par 'phrul pa de dag mi mthong ste/ de dag la de dang
49a2(phal chen): mthun pa'i dge ba'i rtsa ba med do/ /de dag gis sangs rgyas kyi rnam par 'phrul pa de dag mthong du/ de lta bu'i ye shes kyi mig rnam par ma dag go /dmigs pa chung ngu la rgya chen po'i byin gyi
49a3(phal chen): rlabs kyis 'jug tu ting nge 'dzin de lta bu med do/ /de dag shes pa dang / lta ba'am/ khong du chud par bya ba'am/ rtogs par bya ba'am/ rgyas par dgang bar bya ba'am/ 'jug par bya
49a4(phal chen): ba'am/ rnam par blta ba'am/ nyams su myong bar bya ba'am/ gnan ba'am/ rnam par mnan pa'am/ gzhan gyis thos par bya ba'am/ bstan par bya ba'am/ smos par bya
49a5(phal chen): ba'am/ yang dag par bstan par bya ba'am/ bstab par bya ba'am/ sbyin par bya ba'am/ de la sems can rnams yongs su bskul bar bya ba'am/ sbyar bar bya ba'am/ rab
49a6(phal chen): tu dgod par bya ba'am/ sangs rgyas kyi rnam par 'phrul pa'i chos nyid la sems can dgod par bya bar yang de dag la de lta bu'i rnam par thar pa med do/ /de lta bu'i rdzu 'phrul
49a7(phal chen): med do/ /de lta bu khyu mchog gi mthu med do/ /de lta bu'i stobs med do/ /de lta bu'i dbang med do/ /de lta bu'i gnas med do/ /de lta bu'i 'du shes med do/ /de lta bu'i mig gi mthu
49b1(phal chen): med do/ /de lta bu'i ye shes med do/ /de ci'i phyir zhe na/ de dag ni de ltar nyan thos kyi theg pas byung ba/ nyan thos kyi lam gyis yongs su grub pa/ nyan thos kyi spyod pa'i dkyil 'khor yongs
49b2(phal chen): su rdzogs pa/ nyan thos kyi 'bras bu la gnas pa/ bden pa snang ba shes pas nges par rtogs pa/ yang dag pa'i mtha' la gnas pa/ shin tu zhi ba'i mthar thug pa/ snying rje chen po'i
49b3(phal chen): bsam pa med pa/ 'jig rten thams cad la mi lta mi sdod pa/ rang gi don grub pa dag ste/ de dag ni dze ta'i tshal de nyid du kun nas 'dus te 'khod la/ bcom ldan 'das kyi spyan snga dang /
49b4(phal chen): g.yas g.yon dang / snam logs na bcom ldan 'das la mngon du lta bar gnas kyang / dze ta'i tshal der sangs rgyas kyi rnam par 'phrul pa de dag mthong bar ma gyur to/ /de ci'i phyir
49b5(phal chen): zhe na| thams cad mkhyen pa'i ye shes yang dag par ma bsgrubs pa dang / thams cad mkhyen pa'i ye shes yang dag par ma bsdus pa dang / thams cad mkhyen pa'i ye shes la yang
49b6(phal chen): dag par ma zhugs pa dang / thams cad mkhyen pa'i ye shes la smon lam yang dag par ma btab pa dang / thams cad mkhyen pa'i ye shes mngon par ma bsgrubs pa dang / thams cad
49b7(phal chen): mkhyen pa'i ye shes yongs su ma bsgoms pa dang / thams cad mkhyen pa'i ye shes ma sbyangs pa de dag gis ni/ de bzhin gshegs pa'i ting nge 'dzin gyi rnam par 'phrul pa de la 'jug
50a1(phal chen): cing rtogs par bya ba'am/ blta zhing khong du chud par bya bar mi nus so/ /de ci'i phyir zhe na/ de ni byang chub sems dpa' rigs dang ldan pa rnams kyi mig
50a2(phal chen): gi lam gyis blta ba yin gyi/ nyan thos kyi mig gis blta ba ma yin no/ /de bas na nyan thos chen po de dag dze ta'i tshal de nyid na 'khod kyang / de bzhin gshegs pa'i rnam par 'phrul
50a3(phal chen): pa dang / sangs rgyas kyi byin gyi rlabs dang / sangs rgyas kyi zhing yongs su dag pa dang / byang chub sems dpa' kun nas 'dus pa'ang mthong bar ma gyur to/ /de 'ang 'di lta ste/ dper
50a4(phal chen): na| gang+gA'i chu klung chen po'i ngogs pha rol tshu rol du yi dwags bkres pa dang / skom pas rab tu mnar ba/ gcer ba/ gos med pa/ lus kyi mdog dang / kha dog tshig cing 'chums
50a5(phal chen): pa dang / rlung dang nyi mas bskams pa/ bya rog mang pos gtse ba/ spyang ki dang / was mtho btsam pa brgya stong mang po kun nas 'dus kyang / gang+gA'i chu klung chen po mi mthong ste/
50a6(phal chen): sgrib pa'i las kyis bsgribs pa'i phyir/ la las ni bskams te chu med par mthong ngo / /la las ni thal bas yongs su gang bar mthong ngo / /de bzhin du nyan thos chen po gnas brtan
50a7(phal chen): de dag dze ta'i tshal de nyid na 'khod kyang / thams cad mkhyen pa nyid dang mi mthun pa'i phyogs ma rig pa'i ling rtog gis mig kun nas khebs pa dang / thams cad mkhyen pa nyid
50b1(phal chen): kyi sa'i dge ba'i rtsa ba'i mthus yongs su ma bzung ba'i phyir/ de bzhin gshegs pa'i rnam par 'phrul pa de dag ma mthong / ma shes so/ /'di lta ste/ dper na/ 'dun ma chen po 'dus pa'i skye bo
50b2(phal chen): mang po dbus su/ mi la la zhig gnyid kyis myos te log par gyur nas/ de gnyid kyis log pa'i rmi lam du gnas de nyid na/ lha'i grong rdal brgya byin gyi gnas blta na mdzes pa dang / ri rab kyi
50b3(phal chen): steng shing dang bcas pa/ bza' shing gi ra ba'i 'khor dang bcas pa/ lha'i bu mo bye ba khrag khrig brgya stong gis gang ba/ lha'i bu khrag khrig brgya phrag stong snyed gnas pa/ lha'i me tog sna
50b4(phal chen): tshogs kyis yongs su gang ba dang / yid bzhin gyi shing lha rdzas kyi gos dang / mu tig gi phreng ba dang / rin po che'i rgyan dang / se mo do sna tshogs mang po 'byin pa dang / lha rdzas kyi sil snyan rnam pa sna
50b5(phal chen): tshogs rlung gis yongs su bskyod cing / sgra dbyangs yid du 'ong la snyan pa 'byin pa'i sil snyan gyi shing mang po dang / dga' ba'i rtsed mo'i bkod pa/ rnam pa sna tshogs mthong bar gyur
50b6(phal chen): la| lha'i bu mo mang pos glu blangs pa dang / lha rdzas kyi rol mo byas pa'i sgra yid du 'ong zhing snyan pa thos par gyur te/ bdag nyid kyang de na 'dug pa snyam byed la/ lha rdzas kyi bkod pas
50b7(phal chen): klubs pa'i gnas de dag thams cad mthong bar gyur kyang / skye bo'i tshogs mang po de dag gis gnas de nyid na 'khod bzhin du mi mthong / mi shes/ khong du mi chud do/ /de ci'i phyir zhe na/
51a1(phal chen): de ni skyes bu gnyid kyis log pa de nyid kyi rmi lam gyis blta ba yin gyi/ gnas de nyid na 'khod kyang skye bo mang po de dag gis blta ba ma yin no/ /de bzhin du
51a2(phal chen): byang chub sems dpa' de dag dang / 'jig rten gyi dbang po byang chub la mngon par mos pa de dag sangs rgyas kyi byin gyi rlabs rgya chen po dang / rang gi dge ba'i rtsa ba'i stobs ma nor
51a3(phal chen): bar shin tu bsags pa dang / thams cad mkhyen pa nyid du smon lam shin tu mngon par bsgrubs pa dang / de bzhin gshegs pa'i yon tan thams cad la shin tu zhugs pa dang /
51a4(phal chen): byang chub sems dpa'i lam bkod pa chen po dang ldan pa la shin tu gnas pa dang / thams cad mkhyen pa'i ye shes kyi chos nyid dang / yan lag rnam pa thams cad du shin tu
51a5(phal chen): rdzogs pa dang / byang chub sems dpa' kun tu bzang po'i spyod pa'i khyad par dang / smon lam yongs su rdzogs par bya ba rnam par dag pa dang / byang chub sems dpa'i sa thams
51a6(phal chen): cad kyi ye shes kyi dkyil 'khor yongs su non pa dang / byang chub sems dpa'i ting nge 'dzin gyis rnam par spyod pa thams cad la rnam par rtse ba dang / byang chub sems dpa'i ye
51a7(phal chen): shes kyi spyod yul thams cad la chags pa med par rnam par spyod pas bsam gyis mi khyab pa'i sangs rgyas kyi khyu mchog gi mthu phyung ba de dag dang / sangs rgyas kyi rnam par rol
51b1(phal chen): pa de dag mthong zhing khong du chud la/ nyams su myong bar gyur kyang / nyan thos chen po mchog gi zung dang / bzang po'i zung la sogs pa de dag la byang chub sems dpa'i mig med pas mthong
51b2(phal chen): bar ma gyur/ shes par ma gyur to/ /'di lta ste/ dper na/ ri'i rgyal po kha ba can/ sman gyi 'byung gnas kyis gang ba la/ sngags dang / rig sngags dang / sman gyi tshul dang / blang
51b3(phal chen): ba'i rgyus shes shing / rig sngags grub pa'i skyes bu gnas pa/ sman gyi cho ga thams cad shes pa/ sman blang ba'i las byed kyang / ri bo'i dbang po de nyid la gnas pa'i phyugs dang /
51b4(phal chen): ba lang dang / ra lug 'tsho ba dang / rngon pa dang / de ma yin pa'i mi sman gyi tshul mi shes pa gzhan dag gis sman de dag gi cho ga dang / sman gyi ro dang / mthu dang / yon tan dang / byin
51b5(phal chen): dang / thabs dang / 'phrod pa mi shes so/ /de bzhin du byang chub sems dpa' de bzhin gshegs pa'i ye shes kyi yul la zhugs pa/ byang chub sems dpa'i rnam par 'phrul
51b6(phal chen): ba'i yul gyis byung ba/ de dag gis de bzhin gshegs pa'i ting nge 'dzin gyi rnam par 'phrul ba'i yul de dag mthong yang / nyan thos chen po mchog gi zung dang / bzang po'i zung la
51b7(phal chen): sogs pa rang gi dgos pas tshim par gyur pa/ gzhan gyi dgos pa yal bar gzhog pa/ btang snyoms can de dag dze ta'i tshal de nyid na gnas kyang / tshe 'di la bde bar spyod pas
52a1(phal chen): bde zhing dga' bar gnas pa las/ phar de bzhin gshegs pa'i ting nge 'dzin gyi rnam par 'phrul pa'i yul de dag khong du mi chud do/ /'di lta ste/ dper na/
52a2(phal chen): sa chen po rin po che thams cad kyi 'byung gnas phun sum tshogs pa/ gter brgya stong du mas gang ba/ rin po che sna tshogs rnam pa tha dad pas yongs su gang ba 'di la'ang rin po che'i
52a3(phal chen): 'byung gnas dang / gter gyi rgyus la mkhas shing byang ba'i mi/ rin po che brtag pa'i gtsug lag gi blo shin tu byang ba/ gter gyi gtsug lag dang / rgyus dang / dan rtags gya
52a4(phal chen): nom par lobs pa/ bsod nams rgya chen po'i stobs kyis bstan pa dag /de las rin po che ci 'dong bar blangs shing bdag kyang yongs su tshim par byed/ pha dang ma la
52a5(phal chen): yang legs par rim gro byed/ bu pho smos kyang legs par gso bar byed cing / de ma yin pa'i sems can rga ba dang / na ba dang / dbul ba dang / nyam nyes pa dang / kha
52a6(phal chen): zas dang / gos kyis mi 'byor pa rnams la btud cing khyad par bgo bsha' byed pa/ nor gyi dga' ba sna tshogs nyams su myong bar byed kyang sems can rin po che'i 'byung
52a7(phal chen): gnas dang / gter gyi rgyus mi shes pa/ bsod nams ma byas pa/ rin po che la shes pa'i mig yongs su ma dag pa/ de dag de nyid na 'khod kyang rin po che'i 'byung gnas de dag
52b1(phal chen): dang | rin po che'i gter de dag khong du mi chud mi shes pas/ rin po che yang blang du med do/ /rin po che'i don kyang byar med do/ /de bzhin du byang chub sems dpa' de bzhin gshegs
52b2(phal chen): pa'i yul bsam gyis mi khyab pa la ye shes kyi mig shin tu rnam par dag pa/ de bzhin gshegs pa'i ye shes kyi yul bsam gyis mi khyab pa la zhugs pa de dag dze ta'i tshal na 'khod
52b3(phal chen): cing | sangs rgyas kyi rnam par 'phrul pa de dag mthong la/ chos kyi tshul rgya mtsho la 'jug cing / ting nge 'dzin gyi phyag rgya yongs su sgrub ste/ de bzhin gshegs pa'i mchod pa dang / rim
52b4(phal chen): gro la brtson zhing / dam pa'i chos yongs su gzung ba la mngon par brtson te/ bsdu ba'i dngos po bzhis sems can de dag yongs su sdud kyang / nyan thos chen po de dag gis de bzhin gshegs
52b5(phal chen): pa'i rnam par 'phrul pa de dag dang / byang chub sems dpa'i tshogs chen po kun nas 'dus pa de lta bu yang ma mthong / ma shes so/ /'di lta ste/ dper na/ skyes bu la la zhig mig gnyis
52b6(phal chen): gos kyi bkab ste/ rin po che'i gling du phyin par gyur na/ des rin po che'i gling der phan tshun 'gro ba dang / 'greng ba dang / 'dug pa dang / nyal ba byas kyang rin po che'i 'byung gnas mi
52b7(phal chen): mthong ngo / /rin po che'i shing dang / gos kyi rin po che dang / spos kyi rin po che dang / rin po che thams cad kyang mi mthong la/ rin po che de dag gi spyod yul lam/ rin thang ngam/ yongs
53a1(phal chen): su spyad pa'i rgyus kyang mi shes pas/ de ni rin po che de dag len kyang mi len la/ rin po che'i don kyang nyams su myong bar mi byed do/ /gang gi mig la bsgribs
53a2(phal chen): pa med pa de dag gis ni de dag thams cad mthong zhing shes so/ /de bzhin du byang chub sems dpa' chos rin po che'i gling chen por phyin pa de dag gis/ bla na med pa'i de bzhin
53a3(phal chen): gshegs pa'i rin po che/ 'jig rten thams cad kyi rgyan du gyur pa mngon du gyur te/ dze ta'i tshal na bzhugs shing / sangs rgyas kyi rnam par 'phrul pa bsam gyis mi khyab pa
53a4(phal chen): yongs su ston pa mthong yang / nyan thos chen po de dag de bzhin gshegs pa'i zhabs kyi drung de nyid na gnas shing spyod kyang / de bzhin gshegs pa'i ting nge 'dzin gyi yul
53a5(phal chen): rnam par 'phrul ba'i cho 'phrul de dag ma mthong ngo / /byang chub sems dpa'i tshogs mang po de lta bu'i rin po che'i 'byung gnas chen po yang mthong par ma gyur to/ /de ci'i
53a6(phal chen): phyir zhe na/ de bzhin gshegs pa'i ting nge 'dzin gyi khyu mchog gi mthu phyung ba dang / cho 'phrul bsam gyis mi khyab pa de dag bltar thams cad mkhyen pa nyid dang mi mthun
53a7(phal chen): pa'i phyogs kyi ma rig pa'i gos kyis ye shes kyi mig bkab pa de dag la/ byang chub sems dpa'i ye shes kyi mig yongs su dag pa de lta bu med do/ /de dag gis chos kyi
53b1(phal chen): dbyings gcig nas gcig tu brgyud pa la 'jug pa de lta bu khong du ma chud do/ /'di lta ste/ dper na/ mig yongs su dag pa rdul dang bral bas rab tu snang ba dang ldan pa zhes bya ba/ rab
53b2(phal chen): rib dang / mun pa thams cad dang mi 'grogs pa yod de/ de mi la la zhig gis thob par gyur na/ de rdul dang bral bas rab tu snang ba dang ldan pa'i mig yongs su dag pa dang ldan pas
53b3(phal chen): mtshan mo mun pa'i mun nag shin tu gnag par gyur pa'i nang na/ sems can bye ba khrag khrig brgya stong kun nas 'dus pa dang / cho ga dang / spyod lam rnam par sna tshogs dang ldan zhing /
53b4(phal chen): mun pa'i rab rib kyis mig yongs su 'khrugs par gyur pa'i mi'i khrod na 'dug cing / rnam par rgyu la phan tshun 'gro ba dang / 'greng ba dang / spyod lam rnam pa sna tshogs kyis spyod
53b5(phal chen): kyang | mi de dag gis skyes bu spyod lam sna tshogs kyis spyod pa de mi mthong / mi shes so/ /skyes bu des ni 'gro ba'i tshogs chen po/ spyod lam dang cho ga sna tshogs kyis rnam par spyod
53b6(phal chen): pa| phyogs tha dad du mngon par bltas pa/ dbyibs kyi rnam pa tha dad pa/ kha dog gi rnam pa tha dad pa/ dmigs pa'i tshul tha dad pa thams cad kyang mi mthong ba med do/ /de bzhin du de bzhin gshegs pa byang
53b7(phal chen): chub sems dpa'i tshogs kyi 'khor mnga' ba/ rnam par dag cing chags pa mi mnga' ba'i spyan dang ldan pas/ 'jig rten thams cad mkhyen cing gzigs te/ sangs rgyas kyi ting nge 'dzin
54a1(phal chen): gyi rnam par 'phrul pa dang / cho 'phrul chen po bstan pa mdzad kyang / nyan thos chen po de dag gis de bzhin gshegs pa'i ye shes dang / ting nge 'dzin gyis
54a2(phal chen): rnam par sprul pa'i cho 'phrul chen po de dag mthong bar ma gyur to/ /byang chub sems dpa' chen po'i tshogs chen po de lta bu yang mthong bar ma gyur te/ 'di lta ste/ dper na/ dge slong la la zhig skye
54a3(phal chen): bo mang po'i tshogs kyi dbus su sas khyab pa'i ting nge 'dzin la snyoms par zhugs sam/ chus khyab pa'am/ mes khyab pa'am/ rlung gis khyab pa'am/ sngon pos khyab pa'am/ ser
54a4(phal chen): pos khyab pa'am/ dmar pos khyab pa'am/ dkar pos khyab pa'am/ lhas khyab pa'am/ sems can sna tshogs kyi lus kyis khyab pa'am/ sgra dang dbyangs kun gyis khyab
54a5(phal chen): pa'am| dmigs pa thams cad kyis khyab pa'i ting nge 'dzin la snyoms par zhugs na/ 'gro ba mang po'i tshogs de dag gis chu'i phung po de mi mthong ngo / /me'i snang ba de yang
54a6(phal chen): mi mthong ngo / /sems can sna tshogs kyi lus kyis khyab pa dang / dmigs pa thams cad kyis khyab pa'i bar du yang mi mthong ste/ ting nge 'dzin de la snyoms par zhugs shing /
54a7(phal chen): rnam par spyod pa rnams ni ma gtogs so/ /de bzhin du de bzhin gshegs pas sangs rgyas kyi ting nge 'dzin gyis yul gyi rnam par sprul pa bsam gyis mi khyab pa de dag yongs su
54b1(phal chen): bstan pa mdzad na/ nyan thos chen po de dag gis mthong zhing shes par ma gyur te/ byang chub sems dpa' de bzhin gshegs pa'i lam la zhugs pa de dag gis ni/ de bzhin gshegs
54b2(phal chen): pa'i yul de dag mthong ngo / /khong du chud do/ /'di lta ste/ dper na/ sku ba grub pa'i mi ni mig gnyis bskus ma thag tu/ skye bo mang po thams cad kyis lus mi mthong ngo / /des ni 'gro
54b3(phal chen): 'am| 'dug gam/ 'greng yang rung ste/ skye bo mang po thams cad mthong ngo / /de bzhin du de bzhin gshegs pa 'jig rten las 'das pa/ 'gro ba thams cad kyi yul las yongs su
54b4(phal chen): 'das pa/ thams cad mkhyen pa'i ye shes kyi yul du zhugs pa/ byang chub sems dpa'i ye shes kyi mig gis shes par bya ba des 'gro ba thams cad gzigs kyang / nyan thos chen
54b5(phal chen): po de dag gis de bzhin gshegs pa'i rnam par 'phrul pa de dag ma mthong ngo / /'di lta ste/ dper na/ mi'i tsher 'grogs pa'i lha rtag tu rjes su 'brang ba ni des mi de mthong yang /
54b6(phal chen): mis lha de mi mthong ngo / /de bzhin du de bzhin gshegs pa thams cad mkhyen pa'i ye shes kyi yul la zhugs pa/ byang chub sems dpa'i tshogs kun nas 'dus pa chen po'i dbus
54b7(phal chen): su| sangs rgyas kyi rnam par 'phrul pa chen po yongs su bstan pa mdzad kyang / nyan thos chen po de dag gis de bzhin gshegs pa'i rnam par 'phrul pa dang / cho 'phrul chen po dang /
55a1(phal chen): byang chub sems dpa'i 'khor gyi dkyil 'khor gyi rnam par 'phrul pa de dag kyang ma mthong / ma shes so/ /'di lta ste/ dper na/ dge slong sems thams
55a2(phal chen): cad la dbang gi dam pa'i pha rol tu phyin pa'i mchog thob pa/ 'du shes dang / tshor ba 'gog pa la snyoms par zhugs pa ni/ shes pa med la tshor ba med pas dbang po drug gis
55a3(phal chen): kyang bya ba gang yang nyams su mi myong ste/ mya ngan las 'das pa yang ma yin la/ 'jig rten gyi rnam par spyod pa thams cad gnas de na yod kyang / snyoms par zhugs pa de nyid kyi byin
55a4(phal chen): gyi rlabs dang mthus des mi shes/ mi mthong ngo / /de bzhin du nyan thos chen po de dag dze ta'i tshal de na yang rnam par spyod la/ de dag la dbang po drug kyang yod de/ de bzhin gshegs
55a5(phal chen): pa'i ting nge 'dzin dang / rnam par 'phrul pa dang / khyu mchog gi mthu phyung ba dang / cho 'phrul de dag mthong bar ma gyur/ khong du chud par ma gyur/ shes par ma gyur to/ /byang chub sems dpa'i cho
55a6(phal chen): 'phrul chen po de dag dang / byang chub sems dpa'i rnam par 'phrul pa de dag kyang khong du ma chud/ ma mthong / ma shes so/ /de ci'i phyir zhe na/ sangs rgyas kyi yul ni zab cing
55a7(phal chen): yangs la tshad med de/ blta bar dka' zhing rtogs par dka' ste/ khong du chud par dka' la 'jig rten thams cad las yongs su 'das pa'o/ /sangs rgyas kyi yul ni bsam gyis
55b1(phal chen): mi khyab pa ste/ nyan thos dang / rang sangs rgyas thams cad kyis mi 'dus pa'o/ /de bas na nyan thos chen po de dag dze ta'i tshal de nyid na 'khod cing / bcom ldan 'das kyis zhabs kyi
55b2(phal chen): drung na spyod kyang / sangs rgyas kyi rnam par 'phrul pa de dag dang / byang chub sems dpa'i tshogs chen po de dag kyang ma mthong ngo / /dze ta'i tshal 'jig rten gyi khams grangs med pa/
55b3(phal chen): bsam gyis mi khyab pa rnam par dag pa'i yon tan dang / bkod pa yongs su 'dus pa de yang ma mthong ma shes te/ de ni snod du ma gyur pa'i phyir ro/ /de nas byang chub sems dpa' rnam
55b4(phal chen): par snang mdzad kyi smon lam gyi gtsug gi 'od zer rab tu snang bas sangs rgyas kyi byin gyi rlabs kyis de'i tshe tshigs su bcad pa 'di dag smras so/ /ltos shig sems can dam pa
55b5(phal chen): yi| |sangs rgyas byang chub bsam mi khyab/ /rgyal bas sangs rgyas rnam 'phrul pa/ /dze ta'i rgyal mtshan 'di bstan to/ /rang byung rnams kyi byin gyi rlabs/ /bgrang du med par
55b6(phal chen): 'byung ba la/ /sangs rgyas chos tshul mi shes pa'i/ /'jig rten kun kyang mgo rmongs so/ /chos kyi rgyal po'i cho 'phrul dag /tshad med bsam gyis mi khyab cing / /shin tu zab
55b7(phal chen): pa 'byung ba ni/ /de la 'jig rten 'babs mi nus/ /rdzogs pa'i sangs rgyas kha dog mdog/ mtshan gyis shin tu rnam par klubs/ /yang dag sangs rgyas bskyed pa yi/ /chos rab de dag
56a1(phal chen): mtshan nyid med/ /rnam 'phrul mtha' dang dbus med pa/ /tshig gi lam gyis brjod dka' ba'i/ /rnam 'phrul shin tu zab pa dag /rgyal bas dze
56a2(phal chen): ta'i tshal du bstan/ /rgyal sras bdag nyid che ba'i rnams/ /zhing rnams bsam yas bye ba nas/ /rgyal ba'i zhal ltar mos dga' ste/ /kun nas 'dus pa'i tshogs la ltos/ /
56a3(phal chen): smon lam yongs su phun sum tshogs/ /spyod lam spyod pa chags med pa/ /de dag bsam pa shes par ni/ /'jig rten kun gyis mi nus so/ /de dag sems dang spyod yul
56a4(phal chen): dang / /spyod pa dag kyang nyan thos dang / /rang rgyal thams cad yongs kyis kyang / /rnam pa kun tu shes mi nus/ /rgyal sras shes rab chen po'i rnams/ /gzhan gyis thub
56a5(phal chen): dka' pham bya la/ /dpa' ba'i rgyal mtshan ma 'dres shing / /ye shes sa la gzhol gyur pa/ /ting 'dzin dpag tu tshad med la/ /grags chen mnyam par bzhag pa
56a6(phal chen): rnams| / chos dbyings thams cad rgyas bkang zhing / /rnam par 'phrul pa kun kyang ston/ /de nas byang chub sems dpa' thub par dka' ba'i brtson 'grus kyi shugs kyi
56a7(phal chen): rgyal pos sangs rgyas kyi byin gyi rlabs kyis/ phyogs bcur rnam par bltas nas de'i tshe tshigs su bcad pa 'di dag smras so/ /bsod nams snying po shes rab che/ /byang chub
56b1(phal chen): spyod pa'i tshul rtogs shing / /'jig rten kun la bde byed pa'i/ /bde gshegs sku las skyes pa ltos/ /yid gzhungs blo gros mtha' yas shing / /shin tu mnyam gzhag sems ldan
56b2(phal chen): pa| |mtha' dang dbus med zab pa yi/ /ye shes rgya chen spyod yul can/ /rgyan rab mang pos mdzes byas pa'i/ /dze ta'i nags tshal rgya che ba/ /byang chub sems dpa' kun rgyas shing / /
56b3(phal chen): bde gshegs bzhugs pa'i gnas gyur par/ /gnas med mi gnas gyur pa rnams/ /phyogs rnams bcu nas kun 'dus te/ /pad+mo'i stan la 'khod pa dag /rgya mtsho mang la lta ba gyis//
56b4(phal chen): gnas med len pa med pa rnams/ /spros pa med cing mi rten la/ /rdul bral chags pa'i sems med pa/ /chos kyi dbyings la gzhol ba dang / /ye shes rgyal mtshan rab dpa' ba/ /rdo rje'i
56b5(phal chen): sems ni mi g.yo zhing / /grub pa med pa'i chos rnams la/ /mya ngan 'da' bar gang ston pa/ /phyogs bcu'i zhing mang bye ba rnams/ /grangs kyis mi chod kun nas 'dus/ /yang dag sangs
56b6(phal chen): rgyas drung du lhags/ /gnyis kyi 'du shes rnam par spangs/ /rang byung shAkya seng ge yi/ /rnam par 'phrul pa 'di dag mthong / /de yi byin rlabs dam pa yis/ /byang chub sems dpa' 'di
56b7(phal chen): dag lhags/ /sangs rgyas chos la 'byed pa med/ /chos dbyings gzhi la'ang de bzhin te/ /spyod pa tsam du yongs 'byed pa'i/ /pha rol phyin pa rgyal ba'i sras/ /chos kyi dbyings la dbyer
57a1(phal chen): med pa'i/ /mtha' la thug pa de dag gnas/ /tshig rnams yongs su zad med pas/ /chos la dbye ba'ang rab tu byed/ /de nas byang chub sems dpa'
57a2(phal chen): dpal kun nas 'phags pa'i gzi brjid rgyal pos sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /ltos shig
57a3(phal chen): sems can dam pa yi/ /ye shes dkyil 'khor shin tu yangs/ /dus dang dus min mkhyen mdzad cing / /sems can rnams la chos kyang ston/ /mu stegs ldan pa tshogs 'dus
57a4(phal chen): pa'i| |rgol ba thams cad rab tu 'joms/ /sems can bsam pa ji bzhin du/ /rnam par 'phrul pa yongs su ston/ /phyogs na mi bzhugs bde gshegs rnams/ /sangs rgyas
57a5(phal chen): yul gyi rjes mi bzhud/ /tshad med pa dang tshad yod las/ /thub pa chen po 'das pa min/ /nyi ma mkha' las 'gro ba ni/ /nyin bar 'grangs pa smos pa byed/ /de bzhin mkhyen pas
57a6(phal chen): mkhas ston pa/ /dus gsum chags pa med pas brjod/ /zla ba nye ba'i mtshan mo la/ /zla ba'i dkyil 'khor 'phags par snang / /de bzhin chos dkar yongs rdzogs pa'i/ /mgon po
57a7(phal chen): rnams kyang mthong ba yin/ /bar snang nam mkha'i dbyings 'di las/ /nyi ma'i dkyil 'khor rgyu ba ni/ /gar yang thogs pa med par 'gro/ /sangs rgyas rnam 'phrul de bzhin no/ /
57b1(phal chen): ji ltar nam mkha' phyogs rnams kyi/ /zhing rnams kun la mi gnas pa/ /de bzhin 'jig rten sgron ma yi/ /sangs rgyas rnam 'phrul shes par bya/ /ji ltar sa ni 'jig rten na/ /lus can
57b2(phal chen): kun gyi gnas yin pas/ /'jig rten sgron ma'i 'jig rten na/ /chos kyi 'khor lo de ltar gnas/ /ji ltar rlung ni chags med par/ /mkha' la mgyogs par rab rgyu ba/ /de bzhin sangs
57b3(phal chen): rgyas chos nyid kyang / /'jig rten khams su rab tu rgyu/ /ji ltar chu yi phung po la/ /zhing rnams 'grangs pa kun gnas pa/ /de bzhin dus gsum sangs rgyas kyang / /ye shes tshogs la rab
57b4(phal chen): tu gnas/ /de nas byang chub sems dpa' dpal gyi snying po chags pa med pa'i rgyal pos sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa
57b5(phal chen): 'di dag smras so/ /ji ltar rdo rje ri rab brag /zang yag shin tu mtho yod pa/ /de ltar 'jig rten kun skyob pa'i/ /sangs rgyas mngon par 'phags pas mtho/ /ji ltar rgya mtsho'i chu chen
57b6(phal chen): dag / tshad med rnyog pa med pa ltar/ /sangs rgyas mthong ba'ang de bzhin te/ /'jig rten kun gyi skom pa gcod/ /rgya mtsho'i chu las 'phags pa yi/ /ri bo ri rab ci 'dra bar/ /de bzhin
57b7(phal chen): 'jig rten sgron ma yang / /chos kyi mtsho las mngon par 'phags/ /rin chen kun gyi 'byung gnas kyis/ /rgya mtsho rgyas pa ji bzhin du/ /rang byung ye shes de bzhin te/ /mi zad skad cig
58a1(phal chen): rab tu mkhyen/ /mgon po'i ye shes shin tu zab/ /tshad med de bzhin bgrang du med/ /de bas sangs rgyas rnam 'phrul ba/ /bsam gyis mi khyab tshad med
58a2(phal chen): ston| |sgyu ma'i mtshan nyid ston pa yi/ /sgyu mkhan mkhas pa ci 'dra ba/ /de ltar sangs rgyas mkhyen dbang yang / /rnam par 'phrul ba rab tu ston/ /yid bzhin nor bu rnam dag
58a3(phal chen): pa| |bsam don rdzogs byed ji lta ba/ /de bzhin bsam pa dag pa la/ /rgyal ba smon lam rdzogs pa mdzad/ /'od snang gsal ba byed pa yi/ /rin chen rnam snang ji lta ba/ /de
58a4(phal chen): ltar thams cad mkhyen pa dag / 'gro ba'i bsam pa gsal bar mdzad/ /ji ltar phyogs la mngon lta ba'i/ /rin chen zur brgyad rab gnas pa/ /de bzhin chags med
58a5(phal chen): sgron ma yang / /chos dbyings rab tu snang ba mdzad/ /chu dwangs rin chen 'od gsal ba/ /ji ltar dri med chu dwangs byed/ /de bzhin sangs rgyas mthong bas kyang / /'gro ba'i dbang
58a6(phal chen): po dag par 'gyur/ /de nas byang chub sems dpa' chos kyi dbyings su smon lam rab tu 'phrul ba'i zla ba'i rgyal pos/ /sangs rgyas kyi byin gyi rlabs kyis phyogs bcur rnam par
58a7(phal chen): bltas te/ de'i tshe tshigs su bcad pa 'di dag smras so/ /phyogs 'di in+d+ra nI la yis/ /kha dog mdog gcig byas pa ltar/ /sangs rgyas mthong bas skye dgu rnams/ /de bzhin
58b1(phal chen): byang chub mdog tu 'gyur/ /sangs rgyas rdul phran re re la/ /rnam par 'phrul ba sna tshogs rnams/ /tshad kyis gzhal du med pa ston/ /byang chub sems dpa' rnam dag mdzad/ /de ni rmad
58b2(phal chen): byung shin tu zab/ /mtha' yas bsgrub pa dga' ba ste/ /blo ldan ye shes yul de la/ /'jig rten rnams ni 'bab mi nus/ /byang chub sems dpa' bsgrub don du/ /bkod pa phun sum
58b3(phal chen): tshogs pa dang / /sangs rgyas tshul gyis rnam sbyangs pa'i/ /chos kyi dbyings la 'jug pa ston/ /sangs rgyas zhing rnams bsam yas pa/ /blo ldan bskor ba'i sangs rgyas kyis/ /kun nas
58b4(phal chen): gang bar gyur pa yang / /rgyal ba de la ston pa mdzad/ /chos kun mnga' sgyur ston pa ste/ /shAkya'i khyu mchog skyes par gyur/ /de yi cho 'phrul tshad med pa/ /'di dag rab tu byung ba
58b5(phal chen): yin| |brtan pa'i spyod pa sna tshogs rnams/ /tshad med rnam par gzigs gyur nas/ /rnam par 'phrul ba mtha' yas pa/ /tshad med gzi can ston pa mdzad/ /'jig rten mgon po
58b6(phal chen): rgyal sras rnams/ /chos kyi dbyings la slob pa mdzad/ /chos rnams thams cad yongs la yang / /chags med ye shes spyod yul 'gyur/ /skyes bu dbang po'i byin rlabs kyis/ /cho
58b7(phal chen): 'phrul brgya dang rab ldan zhing / /'jig rten thams cad rnam sbyong ba'i/ /chos kyi 'khor lo rab tu bskor/ /sems can gtso bo'i yul la yang / /ye shes dkyil 'khor yongs
59a1(phal chen): sbyangs shing / /shes rab chen po'i klu chen rnams/ /'jig rten thams cad 'grel bar 'gyur/ /de nas byang chub sems dpa' chos kyi don gyi blo gros
59a2(phal chen): gzi brjid rgyal pos/ bcom ldan 'das kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /drang srong dam pa'i mchog
59a3(phal chen): rnams kyi/ /dus gsum nyan thos gang byung ba/ /de dag kun gyis bde gshegs kyi/ /gshegs thabs 'jog 'deg mi shes so/ /dus gsum ma lus thams cad kyi/ /ma
59a4(phal chen): nor rang rgyal gang byung ba/ /de dag gis kyang mgon po yi/ /gshegs thabs 'jog 'deg mi rig go /ma rig mun pas bsgribs pa rnams/ /khyi ltar ltong la brgyus pa yi/ /
59a5(phal chen): sems can de 'dra kun gyis ni/ /mgon po mi shes smos mi dgos/ /rgyal ba tshad mas gzhal ba min/ /de ni shes par mi nus te/ /sangs rgyas chags med ye shes can/ /tshig
59a6(phal chen): gi lam las shin tu 'das/ /zla ba nya rgyas 'od mnga' ba/ /brtan pa mtshan gyis rnam par bris/ /de ni bskal pa dpag yas par/ /rnam 'phrul thog med spyod pa mdzad/ /tshul
59a7(phal chen): sgo re res sangs rgyas la/ /shin tu mnyam gzhag bsams byas kyang / /bskal pa bye ba bsam yas pa/ /brjod du med pa zad 'gyur gyi/ /rang byung rnams kyi yon tan las/ /phyogs
59b1(phal chen): gcig cha yi mthar mi phyin/ /sangs rgyas de yi zhal bltas kyang / /sangs rgyas chos ni bsam mi khyab/ /gang zhig de la smon byed cing / /gang zhig yid kyis dga' mos pa/ /de dag kun kyang
59b2(phal chen): de 'dra ba'i/ /spyod yul blta dka' 'thob par 'gyur/ /bsod nams ye shes mtha' yas shing / /tshogs chen yangs pas rnam gnon la/ /dri med blo ldan sems gnas pa/ /de dag
59b3(phal chen): 'di yi tshul la 'jug / de dag smon lam rgya che bas/ /sems dang sdom pa rgya che ste/ /rgyal ba'i spyod yul thob gyur cing / /byang chub rgya chen gnon par 'gyur/ /de nas byang chub sems dpa'
59b4(phal chen): bdud kyi dkyil 'khor rnam par 'thor ba'i ye shes rgyal mtshan gyi rgyal pos/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag
59b5(phal chen): smras so| |chags med ye shes sku mnga' bas/ /rang byung rnams ni sku med de/ /bsam yas ye shes yul mnga' bas/ /de dag bsam par mi nus so/ /'phrin las dkar po bsam
59b6(phal chen): yas pas/ /sangs rgyas sku rab bsgrub pa'i phyir/ /de la 'jig rten gsum mi 'go /mtshan dang dpe byad bzang pos mdzes/ /chos kyi dbyings kyis rnam sbyangs pas/ /'jig rten kun
59b7(phal chen): tu snang ba mdzad/ /sangs rgyas byang chub sgo yin te/ /ye shes kun gyi gnas chen no/ /chags pa thams cad rnam spangs pas/ /rdul med spros pa mi mnga' 'o/ /ye shes 'od zer rab
60a1(phal chen): 'gyed pas/ /'jig rten kun tu nyi ma 'dra/ /khams gsum thams cad rnam sbyong bas/ /srid pa'i 'jigs pa rnam par gcod/ /byang chub sems dpa'
60a2(phal chen): sgrub pa mdzad/ /byang chub 'byung gnas de bzhin no/ /kha dog mtha' yas ston mdzad kyang / /kha dog kun la gnas pa med/ /sems can kun gyis bsam yas pa'i/ /kha dog
60a3(phal chen): tshad med yongs su ston/ /skad cig gcig la sangs rgyas kyis/ /byang chub bsam yas sbyangs pas na/ /de yi ye shes mthar phyin par/ /brtag par sus kyang mi nus so/ /ye
60a4(phal chen): shes brtan pa zad mi shes/ /rang bzhin rnam par 'gyur ba med/ /de la dus gsum rgyal ba kun/ /skad cig gcig gis rab tu brjod/ /rtag par las gzhan yongs btang
60a5(phal chen): ste| shes ldan byang chub don gnyer bas/ /sems la sems shes bya bar yang / /de la sems skye med par bsam/ /gang gis sangs rgyas bskyed pa yi/ /sangs rgyas chos rnams
60a6(phal chen): bsam mi khyab/ /de dag brjod pa'i yul ma yin/ /shin tu zab pas tshig lam spangs/ /de nas byang chub sems dpa' rnam par snang mdzad kyi smon lam dpal gyi rgyal mtshan
60a7(phal chen): gyis| sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /dran pa rmongs med dag pa rnams/ /chos 'dzin shin tu
60b1(phal chen): nges rtags shing / /blo gros bsam gyis mi khyab la/ /byang chub rgya mtsho mi zad pa/ /de dag yid ni 'di la nges/ /de dag spyod pa'i spyod yul yin/ /de dag shes pa 'dir mi g.yo/ /de dag
60b2(phal chen): 'di la the tshom 'chad/ /de dag skyo bar mi 'gyur te/ /de dag yid kyang zhum mi 'gyur/ /sangs rgyas chos la rab gzhol bar/ /de dag sems kyang rab tu 'byung / /de dag dad pa rting
60b3(phal chen): tshugs shing / /yang dag 'phags pa rab tu skye/ /dmigs med gnas pa med pa yi/ /ye shes 'di la de dag dga'/ /bskal pa bye bar bsags pa yi/ /yongs su rdzogs pa dge
60b4(phal chen): ba'i chos/ /ye shes 'di 'dod mtshungs med pa/ /de dag thams cad yongs su bsngo/ /'khor ba'i nang na rnam rgyu yang / /'khor ba dag la gnas pa min/ /sangs rgyas chos rnams
60b5(phal chen): rab rtogs pas/ /sangs rgyas yul la rab tu rtse/ /sems can khams na ji snyed du/ /'jig rten phun sum tshogs rgyu ba/ /de dag thams cad brtan pas spangs/ /sangs rgyas phun sum
60b6(phal chen): tshogs la gnas/ /sangs rgyas rtag tu 'byung gyur kyang / /'jig rten don med rab tu gnas/ /chags med spyod pa de dag ni/ /rtag tu sems can don la gnas/ /de dag spyod pa mtshungs
60b7(phal chen): med de| |lus can kun gyis bsam mi khyab/ /'jig rten bde ba kun sems pas/ /de dag sdug bsngal rnam par bzlog /'jig rten kun la snying brtse zhing / /byang chub ye shes rnam
61a1(phal chen): dag pas/ /de dag 'jig rten snang bar gyur/ /'jig rten thams cad rab tu 'grel/ /de nas byang chub sems dpa' sgrib pa thams cad rnam par 'thor ba'i
61a2(phal chen): rgyal pos/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /bskal pa bye ba phrag brgyar yang / /sangs rgyas sgra ni
61a3(phal chen): rab dkon na/ /the tshom thams cad gcod pa yi/ /dam pa mthong ba ci zhig smos/ /chos kun thugs su chud rtogs pa/ /'jig rten gsum po'i bsod nams stegs/ /sems can
61a4(phal chen): thams cad rnam sbyong ba'i/ /'jig rten sgron ma mthong gis dga'/ /sems can gtso bo ma smad pa'i/ /gzugs kyi sku ni mthong gyur na/ /bskal pa bye ba khrag khrig tu/ /ngoms
61a5(phal chen): shing tshim pa skyer mi btub/ /mi yi dbang po'i sku gzugs la/ /rgyal ba'i sras rnams blta blta zhing / /rang gi dge ba chags med pa/ /gzhan don brtson pa byang chub bsngo/ /thub
61a6(phal chen): pa chen po'i gzugs kyi sku/ /de las tha dad yang dag shes/ /chags med ye shes 'byung 'gyur bas/ /de ni sangs rgyas byang chub sgo/ /sems can bsam yas tshad med pa/ /snang
61a7(phal chen): bas mdzad de theg chen la/ /btsud nas thub pa chen po'i mchog /byang chub dam par lung yang ston/ /bsod nams chen po'i rang bzhin zhing / /ye shes dkyil 'khor shar cing
61b1(phal chen): 'byung / /'jig rten tshad med kun tu snang / /bsod nams phung po rnam 'phel mdzad/ /sdug bsngal dra ba rab tu gcod/ /ye shes phung po rnam par sbyong / /gang gis rgyal ba bsnyen bkur
61b2(phal chen): pa| |de dag ngan song 'jigs pa med/ /rkang gnyis dam pa mthong gyur na/ /shin tu yangs pa'i sems skye ste/ /'od snang gsal ba'i shes rab mthu/ /grangs med pa yang skye bar 'gyur/ /
61b3(phal chen): sangs rgyas skyes bu'i mchog mthong zhing / /byang chub dam par nges par 'gyur/ /de bzhin gshegs par 'gyur bya zhes/ /de dag kun kyang nges par sems/ /de nas byang chub sems
61b4(phal chen): dpa' chos kyi dbyings kyi smon lam gyi gzhi rab tu rtogs pas/ sangs rgyas kyi byin gyi rlabs kyis de'i tshe tshigs su bcad pa 'di dag smras so/ /yon tan mtha' yas phun ldan pa/ /shAkya'i
61b5(phal chen): khyu mchog thub mthong nas/ /yongs su bsngo ba byed pa'i sems/ /theg pa che la rnam par 'dag /sems can kun gyi don gyi phyir/ /thugs rje mnga' ba brtan pa'i rnams/ /chos kyi 'khor
61b6(phal chen): lo bskor mdzad pa/ /de bzhin gshegs pa 'byung bar 'gyur/ /bskal pa khrag khrig phrag brgyar yang / /sems can don la brtson mdzad pa'i/ /sangs rgyas rnams la lus can rnams/ /
61b7(phal chen): kun gyis lan glan cis kyang nus/ /ngan song gsum po mi bzad par/ /bskal pa bye bar btsos bla yi/ /chags pa thams cad zlog mdzad pa'i/ /ston pa mi mthong ma yin no/ /sems can
62a1(phal chen): kun gyi rgyud rnams na/ /sdug bsngal phung po ci yod pa/ /ma lus nyams su bzod nus kyi/ /sangs rgyas mi mthong ma yin no/ /'jig rten 'di dag thams
62a2(phal chen): cad na/ /tha dad ngan song rgyud yod pa/ /de dag yun ring gnas bla yi/ /sangs rgyas mi thos ma yin no/ /sems can dmyal ba re rer yang / /bskal pa tshad med gnas bla yi/ /mtha'
62a3(phal chen): yas rgyal bas brnyes pa yi/ /byang chub mchog las ring gnas min/ /ci zhig phyir ni ngan song du/ /yun ring gnas par 'dod ce na/ /rgyal ba'i dbang po mthong ba ni/ /ye shes
62a4(phal chen): 'phel ba'i rgyur 'gyur phyir/ /rgyal ba 'jig rten mchog mthong na/ /sdug bsngal thams cad 'chad par 'gyur/ /rdzogs pa'i sangs rgyas spyod yul gyi/ /ye shes khong du chud
62a5(phal chen): pa 'byung / /sangs rgyas mi yi mchog mthong zhing / /sgrib pa thams cad zad par 'gyur/ /byang chub gang gis 'thob pa yi/ /bsod nams tshad med 'phel bar 'gyur/ /sangs
62a6(phal chen): rgyas mthong bas sems can rnams/ /the tshom yid gnyis chad par 'gyur/ /'jig rten 'das dang 'jig rten gyi/ /bsam pa'ang yongs su rdzogs par 'gyur/ /de nas byang chub
62a7(phal chen): sems dpa' sems dpa' chen po kun tu bzang pos byang chub sems dpa'i tshogs thams cad la rnam par bltas te/ de bzhin gshegs pa'i ting nge 'dzin seng ge rnam par bsgyings
62b1(phal chen): pa 'di nyid de bas kyang rnam par dbye ba dang / rgya cher brjod pa dang / gsal bar bya ba dang / rab tu brjod pa dang / yang dag par bstan pa dang / shin tu snang bar bya ba dang / rab tu gsal
62b2(phal chen): bar bya ba dang / man ngag bstan pa'i phyir chos kyi dbyings kyi tshul nam mkha'i dbyings dang mnyam pas dus gsum mnyam pa nyid dang / chos kyi dbyings mnyam pa nyid dang / sems can
62b3(phal chen): gyi khams mnyam pa nyid dang / 'jig rten thams cad mnyam pa nyid dang / las kyi rgyud thams cad mnyam pa nyid dang / sems can gyi bsam pa mnyam pa nyid dang / sems can gyi
62b4(phal chen): mos pa mnyam pa nyid dang / chos kyi snang ba mnyam pa nyid dang / sems can yongs su smin par bya ba'i dus mnyam pa nyid dang / 'gro ba thams cad kyi dbang po mnyam pa nyid kyis de
62b5(phal chen): bzhin gshegs pa'i ting nge 'dzin seng ge rnam par bsgyings pa 'di nyid/ byang chub sems dpa' de dag la bstan pa'i tshul bcus yang dag par rab tu ston te/ bcu gang zhe na/ 'di
62b6(phal chen): lta ste| chos kyi dbyings thams cad du gtogs pa'i sangs rgyas kyi zhing gi rdul shin tu phra ba rnams la/ sangs rgyas gcig nas gcig tu brgyud pa bstan pa dang / 'di lta ste/ nam
62b7(phal chen): mkha'i dbyings kyis klas pa'i sangs rgyas kyi zhing thams cad du phyi ma'i mtha'i mur thug pa'i bskal par de bzhin gshegs pa'i yon tan rjes su brjod pa bstan pa dang / 'di lta ste
63a1(phal chen): sangs rgyas kyi zhing thams cad du de bzhin gshegs pa yongs su skye ba dang / mtha' dang dbus med pa'i mngon par rdzogs pa'i byang chub kyi sgo rgya mtsho yongs
63a2(phal chen): su brjod cing bstan pa dang / 'di lta ste/ nam mkha'i dbyings kyis klas pa'i sangs rgyas kyi zhing gi de bzhin gshegs pa'i 'khor gyi dkyil 'khor gyi byang chub sems dpa'i dge
63a3(phal chen): 'dun snying po byang chub la mngon du gyur pa'i gnas bstan pa dang / 'di lta ste/ dus gsum gyi sangs rgyas kyi sku dang 'dra bar sprul pa/ ba spu'i sgo thams cad nas sems skad cig
63a4(phal chen): la rab tu dgye zhing chos kyi dbyings rgyas par dgang ba bstan pa dang / 'di lta ste/ phyogs rgya mtsho thams cad du sangs rgyas kyi zhing rgya mtsho gzhi mnyam par byin gyis brlab cing / lus
63a5(phal chen): gcig gis rgyas par dgang ba bstan pa dang / 'di lta ste/ dmigs pa'i gzhi thams cad la sangs rgyas kyis rnam par sprul pa dus gsum thams cad yang dag par gzhol bar
63a6(phal chen): 'gyur ba'i byin gyi rlabs yang dag par bstan pa dang / 'di lta ste/ zhing thams cad kyi rdul shin tu phra ba rnams la/ dus gsum gyi zhing gcig nas gcig tu brgyud pa'i sangs rgyas
63a7(phal chen): kyi rnam par 'phrul pa dang / bskal pa rgya mtsho yongs su bshad cing bstan pa dang / 'di lta ste/ dus gsum gyi sangs rgyas kyi smon lam rgya mtsho thams cad ba spu'i sgo thams cad nas
63b1(phal chen): rab tu brjod pa phyi ma'i mthar byin gyis brlabs pas/ byang chub sems dpa' yang dag par 'byung ba bstan pa dang / 'di lta ste/ chos kyi dbyings dang mnyam pa'i seng ge'i khri dang /
63b2(phal chen): byang chub sems dpa'i 'khor gyi dkyil 'khor dang / byang chub sems dpa'i snying po'i rgyan tha mi dad pa dang / chos kyi 'khor lo rnam pa tha dad pa rab tu bskor pa phyi ma'i mthar
63b3(phal chen): byin gyis brlab pa bstan pa'o/ /kye rgyal ba'i sras/ de ltar seng ge rnam par bsgyings pa'i ting nge 'dzin 'di la bstan pa bcu po 'di dag la sogs pa shin tu bstan pa/ sangs rgyas
63b4(phal chen): rgyas kyi zhing brjod du med pa'i rdul shin tu phra ba snyed de/ kye rgyal ba'i sras dag /de ni de bzhin gshegs pa'i ye shes kyi spyod yul lo/ /de nas byang chub sems dpa' kun tu
63b5(phal chen): bzang pos/ de bzhin gshegs pa'i ting nge 'dzin chen po seng ge rnam par bsgyings pa 'di nyid kyi don gyi phyogs bstan pa'i phyir/ sangs rgyas kyi byin gyi rlabs kyis de bzhin gshegs
63b6(phal chen): pa'i zhal du blta zhing / 'khor gyi dkyil 'khor rgya mtsho thams cad la rnam par bltas nas/ sangs rgyas kyi yul bsam gyis mi khyab pa dang / de bzhin gshegs pa'i ting nge
63b7(phal chen): 'dzin gyi rnam par 'phrul pa mtha' dad dbus med pa la rnam par bltas te/ 'jig rten gyi khams bsam gyis mi khyab par yang dag par gzhol pa la rnam par bltas nas/ ye shes
64a1(phal chen): bsam gyis mi khyab pa'i sgyu ma'i chos nyid la rnam par bltas te/ dus gsum gyi sangs rgyas mnyam pa nyid bsam gyis mi khyab pa la rnam par bltas
64a2(phal chen): nas mtha' dang dbus med pa'i ngag gi lam dang / nges pa'i tshig dang / chos kyi tshul thams cad la rnam par bltas te/ de'i tshe tshig su bcad pa 'di dag smras so/ /pa spu
64a3(phal chen): gcig la rgya mtsho rgyal ba'i zhing / /zhing kun shin tu phra ba'i rdul dang mnyam/ /de ni sangs rgyas byang chub sems dpa'i 'khor/ /kun gyis yongs bskor sangs rgyas gdan la
64a4(phal chen): bzhugs/ /spu gcig rtse la zhing mang rgya mtsho'i rnams/ /snying po byang chub pad+mo'i gdan gnas pas/ /chos dbyings rgya chen yongs su rgyas bkang zhing / /shing drung dam pa kun na
64a5(phal chen): mgon po snang / /zhing rnams kun gyi rdul phran rab mang snyed/ /rgyal ba spu rtse gcig la yongs bzhugs pa/ /byang chub sems dpa'i 'khor gyis yongs su bskor/ /kun kyang
64a6(phal chen): bzang po'i spyod pa ston pa mdzad/ /zhing mchog gcig na rgyal ba bzhugs gyur kyang / /byang chub sems dpa'i sprin mang mi zad pa/ /de dag phyogs bcu ma lus thams cad nas/ /
64a7(phal chen): rab 'byams zhing kun bkang zhing kun kyang 'ong / /zhing rnams bye ba'i rdul phran mnyam pa yi/ /byang chub sems dpa' yon tan rgya mtsho 'od/ /phyogs bcu'i chos dbyings rgyas
64b1(phal chen): par kun bkang zhing / /ston pa de la kun kyang 'khor nas ldang / /zhing rnams kun tu gzugs brnyan rab tu ston/ /chos kyi rgyal po rgyal ba'i ye shes mtsho/ /de dag kun kyang bzang po'i
64b2(phal chen): spyod la gnas/ /sangs rgyas kun gyi 'khor du nye bar 'dong / /rab 'byams zhing rnams kun na 'khod spyod cing / /byang chub sems dpa'i dga' ba rab gnas te/ chos kyi sprin mnyan
64b3(phal chen): dpa' bo de dag ni/ /zhing gcig tu'ang bskal pa bye bar spyod/ /byang chub sems dpa'i spyad pa spyod pa byed/ /chos kyi gangs chen mtsho spyod rnam par snang / /smon lam rgya mtsho kun la rab
64b4(phal chen): tu 'jug / de dag sangs rgyas sa yi spyod yul gnas/ /rgyal ba'i chos rnams gzhan dang gzhan byung ba'i/ /de dag kun tu bzang po'i spyod pa shes/ /sangs rgyas yon tan legs pa rgya
64b5(phal chen): mtsho dang / /rnam par 'phrul pa rgya chen yangs la 'jug /bde gshegs chos dbyings kun tu rgyas bkang zhing / /zhing rnams kun gyi rdul phran ji snyed pa'i/ /sku yi sprin rnams rtag tu 'gyed
64b6(phal chen): mdzad cing / /chos kyi char gyis byang chub rab la dgod// //bam po brgyad cu rtsa brgyad pa/ de nas bcom ldan 'das kyis byang chub sems dpa' de dag sangs rgyas kyi ting nge 'dzin seng
64b7(phal chen): ge rnam par bsgyings pa 'di nyid la/ de bas kyang brnan te dgod par mdzad pa'i don du/ smin mtshams kyi mdzod spu'i nang nas/ chos kyi dbyings sgo kun nas rnam par dmigs
65a1(phal chen): pas dus gsum snang ba zhes bya ba'i 'od zer chen po/ 'od zer gyi 'khor sangs rgyas kyi zhing brjod du med pa'i rdul shin tu phra ba snyed dang ldan
65a2(phal chen): pa bkye ste/ phyogs bcu'i 'jig rten gyi khams rgya mtsho thams cad kyi sangs rgyas kyi zhing 'byams klas pa thams cad snang bar mdzad do/ /de nas byang chub sems dpa' dze ta'i
65a3(phal chen): tshal du tshogs pa de dag gis/ chos kyi dbyings thams cad du gtogs pa'i sangs rgyas kyi zhing / nam mkha'i dbyings kyi mthas klas pa thams cad dang / sangs rgyas kyi zhing thams
65a4(phal chen): cad kyi rdul shin tu phra ba'i khongs su chud pa'i sangs rgyas kyi zhing thams cad kyi rdul shin tu phra ba dag la/ sangs rgyas kyi zhing gi ming du bya ba kha dog sna tshogs dang / rnam pa sna tshogs
65a5(phal chen): su rnam pa dag pa dang / gzhi sna tshogs dang / dbyibs sna tshogs dang ldan pa'i sangs rgyas kyi zhing dag na/ byang chub sems dpa' snying po byang chub tu phyin te seng ge'i khri la 'dug pa/
65a6(phal chen): 'jig rten gyi dbang po thams cad kyis shin tu mchod pa/ byang chub sems dpa'i tshogs kyis kun nas bskor ba/ bla na med pa yang dag par rdzogs pa'i byang chub tu mngon par 'tshang
65a7(phal chen): rgya bar mthong ste/ la la na ni sangs rgyas kyi zhing brjod du med pa tsam du shin tu yangs pa'i 'khor gyi dkyil 'khor na/ chos kyi dbyings rgyas par khyab pa'i dbyangs kyi dkyil 'khor
65b1(phal chen): gyis chos kyi 'khor lo bskor ba mthong ngo / /la la na ni lha'i gnas na 'dug /la la na ni klu'i gnas na 'dug /la la na ni gnod sbyin gyi gnas na 'dug /la la na ni lha ma yin gyi gnas
65b2(phal chen): na 'dug / la la na ni nam mkha' lding gi gnas na 'dug /la la na ni mi'am ci'i gnas na 'dug /la la na ni lto 'phye chen po'i gnas na 'dug /la la na ni mi'i dbang po'i gnas na 'dug/
65b3(phal chen): la la na ni mi'i 'jig rten gyi grong dang / grong khyer dang / grong rdal dang / ljongs dang / khams dang / rgyal po'i pho brang 'khor dag na rnam par 'phrul pa sna tshogs dang / spyod lam sna tshogs
65b4(phal chen): dang | lus sna tshogs dang / ting nge 'dzin gyi sgo rnam par dmigs pa sna tshogs dang / ting nge 'dzin gyi mngon par shes pa sna tshogs dang / rigs dang rgyud sna tshogs su byung ba dang / kha dog
65b5(phal chen): rnam par dmigs pa sna tshogs dang / 'od kyi dkyil 'khor sna tshogs dang / 'od zer gyi dra ba dgye ba sna tshogs dang / dbyangs kyi dkyil 'khor sna tshogs dang / gtam gyi skyes bu'i
65b6(phal chen): gzhi sna tshogs dang / bstan pa'i gzhi sna tshogs dang / tshig dang / nges pa'i tshig sna tshogs kyis 'khor gyi dkyil 'khor sna tshogs na chos ston pa mthong bar gyur to/ /byang chub sems
65b7(phal chen): dpa' ji snyed kyis 'jig rten gyi khams chos kyi dbyings kyis klas pa/ nam mkha'i mthas gtugs pa/ phyogs bcu na rnam par gnas pa/ phyogs kyi rgyud mtha' yas pas 'dus pa/
66a1(phal chen): phyogs rgya mtsho thams cad du gtogs pa/ chos sna tshogs kyi sgo dang ldan pa/ phyogs kyi ming du bya ba sna tshogs su gtogs pa/ phyogs sna tshogs kun tu gzhol
66a2(phal chen): ba| phyogs cha rnam pa tha dad par gtogs pa/ phyogs sna tshogs kyi rjes su song ba/ phyogs rgya mtsho sna tshogs su gtogs pa/ 'di lta ste/ shar phyogs dang / lho phyogs dang / nub
66a3(phal chen): phyogs dang / byang phyogs dang / byang dang shar gyi phyogs mtshams dang / shar dang lho'i phyogs mtshams dang / lho dang nub kyi phyogs mtshams dang / nub dang byang gi phyogs
66a4(phal chen): mtshams dang / 'og dang / steng gi phyogs kyi zhing gi lhun gyi phyogs dang / sems can gyi lus kyi phyogs dang / sems can gyi ming du bya ba'i phyogs/ sngon gyi mtha'i mur thug
66a5(phal chen): pa'i phyogs dang / phyogs bcu da ltar byung ba'i phyogs dang / nam mkha'i khong thams cad du skra'i rtse mo shin tu phra ba dgod pas dmigs pa'i phyogs dang / zhing thams cad kyi
66a6(phal chen): rdul shin tu phra ba gcig nas gcig tu brgyud pa'i phyogs la 'jug pa khong du chud par bya ba'i phyogs dang / las kyi 'du byed sna tshogs kyis yongs su grub pa'i phyogs dang / skra'i
66a7(phal chen): rtse mo gcig la mtha' dang dbus med pa'i nam mkha'i dbyings kyi ming du bya bar gtogs pa'i phyogs kyi khong du chud pa'i dus gsum gyi dbyings mnyam pa nyid du gzhol bas/ kun
66b1(phal chen): t u gtogs pa'i 'gro ba thams cad tha mi dad pas sems can thams cad kyi 'du shes kyi rnam pa la mnyam pa'i sgra dbyangs su gyur pa'i 'gro ba thams cad kyi sems la gzugs brnyan rab tu
66b2(phal chen): snang bar gyur pa'i de bzhin gshegs pa'i sangs rgyas kyi ting nge 'dzin rnam par 'phrul pa/ sems can thams cad kyi lus la mngon par blta pa dmigs par bya bas/ 'khor gyi dkyil
66b3(phal chen): 'khor thams cad du 'gro ba'i tshul dang ldan pa/ bskal pa thams cad la ye shes tha mi dad pa/ zhing thams cad la kun tu snyoms pas/ sems can gyi bsam pa ji lta ba bzhin du
66b4(phal chen): gzugs mngon sum du bstan pa/ rnam par dmigs pa dang / de bzhin gshegs pa'i rnam par 'phrul pa sangs rgyas kyi chos thams cad yang dag par bstan pas sems can thams
66b5(phal chen): cad 'dul ba rgyun mi 'chad pa mthong bar gyur pa/ de dag thams cad ni/ sngon bcom ldan 'das rnam par snang mdzad kyis dge ba'i spyod pa bskal pa mnyam pa dang / bsdu ba'i dngos
66b6(phal chen): po bzhis yongs su bsdus pa mthong ba dang / mnyam pa dang / rjes su dran pa dang / bsnyen bkur bas yongs su smin par byas pa dag go /sngon bla na med pa yang dag par rdzogs pa'i byang
66b7(phal chen): chub tu sems bskyed du btsud pa dag go / de bzhin gshegs pa de dang de dag gi drung du gshegs pa'i tshe/ dge ba'i rtsa bas yongs su bsdus pa dag ste/ de ltar dge ba'i rtsa ba bskal ba mnyam
67a1(phal chen): pas thams cad mkhyen pa nyid du yongs su smin par 'gyur ba'i thabs kyis yongs su shin tu bzung ba'i phyir/ bcom ldan 'das rnam par snang mdzad
67a2(phal chen): kyi ting nge 'dzin gyi rnam par 'phrul pa chos kyi dbyings ltar yangs shing / nam mkha'i dbyings kyi mthas gtugs par gyur pa dag kyang mthong zhing khong du chud par gyur pa yin te/
67a3(phal chen): la la ni chos kyi sku la 'jug go /la la ni gzugs kyi sku la 'jug go /la la ni sngon gyi byang chub sems dpa'i yongs su bsgrub pa la 'jug go /la la ni pha rol tu phyin pa yongs
67a4(phal chen): su rdzogs pa la 'jug go / la la ni spyod pa'i dkyil 'khor yongs su dag pa'i rgyan la 'jug go /la la ni byang chub sems dpa'i sa'i rnam par 'phrul pa la 'jug go /la
67a5(phal chen): la ni mngon par byang chub pa'i rnam par 'phrul pa la 'jug go / la la ni sangs rgyas rnam par spyod pa'i ting nge 'dzin tha mi dad pa rnam par 'phrul pa la 'jug go /la la ni de
67a6(phal chen): bzhin gshegs pa'i stobs dang mi bsnyengs pa la 'jug go / la la ni sangs rgyas kyi tha dad pa yang dag par mkhyen pa rgya mtsho la 'jug go /de dag la sogs pa sangs rgyas kyi
67a7(phal chen): rnam par 'phrul pa rgya mtsho/ sangs rgyas kyi zhing brjod du med pa phrag bcu'i rdul shin tu phra ba snyed la 'jug ste/ mos pa sna tshogs dang / lam sna tshogs dang / sgo sna tshogs dang /
67b1(phal chen): 'jug pa sna tshogs dang / 'bab pa sna tshogs dang / tshul sna tshogs dang / rjes su 'brang ba sna tshogs dang / phyogs sna tshogs dang / snod sna tshogs dang / yul sna tshogs dang / 'jig rten
67b2(phal chen): sna tshogs dang / khong du chud pa sna tshogs dang / tshogs sna tshogs dang / rnam par 'phrul pa sna tshogs dang / thabs sna tshogs dang / ting nge 'dzin sna tshogs kyis sangs rgyas kyi rnam par
67b3(phal chen): 'phrul pa rgya mtsho de dag la 'jug go / ting nge 'dzin sna tshogs kyis 'jug pa 'di lta ste/ byang chub sems dpa'i ting nge 'dzin chos kyi dbyings kun nas brgyan pa dang / byang chub sems
67b4(phal chen): dpa'i ting nge 'dzin dus gsum thams cad la thogs pa med par yul snang bar byed pa dang / byang chub sems dpa'i ting nge 'dzin chos kyi dbyings kyi gzhi tha mi dad pa'i ye shes snang
67b5(phal chen): ba dang / byang chub sems dpa'i ting nge 'dzin de bzhin gshegs pa'i yul gyi dbyings la 'jug pa dang / byang chub sems dpa'i ting nge 'dzin nam mkha'i dbyings su snang ba dang /
67b6(phal chen): byang chub sems dpa'i ting nge 'dzin de bzhin gshegs pa'i stobs bcu 'thob pas rnam par 'byed pa dang / byang chub sems dpa'i ting nge 'dzin sangs rgyas kyi bsnyengs pa mi mnga'
67b7(phal chen): ba'i rgyan gyis rnam par gnon cing rnam par bsgyings pa dang / byang chub sems dpa'i ting nge 'dzin chos kyi dbyings kyi tshul thams cad kyi klong gi snying po dang / byang chub sems dpa'
68a1(phal chen): ting nge 'dzin chos kyi dbyings thams cad du thogs pa med par sgra sgrogs pas rgyas par 'gengs pa'i zla ba dang / byang chub sems dpa'i ting nge 'dzin chos
68a2(phal chen): kyi dbyings mnyam pa nyid kyis brgyan pa'i 'od kyis byang chub sems dpa'i de dag bcom ldan 'das rnam par snang mdzad kyi sangs rgyas kyi rnam par 'phrul pa rgya mtsho de dag la rab tu 'jug go/ byang chub sems dpa'i ting nge 'dzin chos kyi rgyal po'i thabs chags pa med pa'i rgyal mtshan dang /
68a3(phal chen): byang chub sems dpa'i ting nge 'dzin dmigs pa thams cad la sangs rgyas rgya
68a4(phal chen): mtsho rnam par lta ba dang / byang chub sems dpa'i ting nge 'dzin 'jig rten gyi rgyud thams cad du tha mi dad pa'i lus snang ba'i rgyal mtshan dang / byang chub sems dpa'i ting nge 'dzin
68a5(phal chen): de bzhin gshegs pa'i sku tha dad pa'i yul la 'dug pa dang / byang chub sems dpa'i ting nge 'dzin 'jig rten thams cad kyi rgyud kyis rjes su 'jug pa snying rje'i snying po can dang /
68a6(phal chen): byang chub sems dpa'i ting nge 'dzin chos thams cad kyi gnas la rten pa'i byin gyi rlabs dang / byang chub sems dpa'i ting 'dzin shin tu zhi la rab tu zhi bas kun tu snang ba'i
68a7(phal chen): dkyil 'khor dang / byang chub sems dpa'i ting nge 'dzin sprul pa bzang po dmigs su med pas kun tu 'phrul pa'i gzugs brnyan dang / byang chub sems dpa'i ting nge 'dzin zhing
68b1(phal chen): thams cad yongs su 'du ba'i byin gyi rlabs dang / byang chub sems dpa'i ting 'dzin zhing thams cad du mngon par 'tshang rgya ba'i rnam pa mngon par bsgrub pa dang / byang chub sems
68b2(phal chen): dpa'i ting nge 'dzin 'gro ba thams cad du dbang po kha dog gis rnam par spyod pa dang / byang chub sems dpa'i ting nge 'dzin 'gro ba thams cad du khyad par du 'phags pa'i dkyil
68b3(phal chen): 'khor chags pa med pas rnam par spyod pa dang / byang chub sems dpa'i ting nge 'dzin de bzhin gshegs pa thams cad skyed pa las byung ba'i byin gyi rlabs dang / byang chub sems
68b4(phal chen): dpa'i ting nge 'dzin yon tan rgya mtsho thams cad la nan tan gyis 'jug pa dang / /byang chub sems dpa'i ting nge 'dzin dmigs pa ma lus pa thams cad du rnam par 'phrul pa mngon
68b5(phal chen): par bsgrub pas phyi ma'i mthar byin gyis rlob pa dang / byang chub sems dpa'i ting nge 'dzin de bzhin gshegs pa thams cad kyi sngon gyi sbyor ba rgya mtsho la 'jug pa dang / byang chub
68b6(phal chen): sems dpa'i ting nge 'dzin phyi ma'i mthar de bzhin gshegs pa thams cad kyi rigs yang dag par 'dzin pa'i byin gyi rlabs dang / byang chub sems dpa'i ting nge 'dzin phyogs bcu'i
68b7(phal chen): zhing rgya mtsho da ltar byung ba thams cad yongs su dag par mos pa'i byin gyi rlabs dang / byang chub sems dpa'i ting nge 'dzin sems kyi skad cig gcig la sangs rgyas thams cad
69a1(phal chen): dang rnam par spyod cing 'grogs pa dang / byang chub sems dpa'i ting nge 'dzin dmigs pa thams cad la chags pa med pa'i mthar 'jug pa dang / byang chub
69a2(phal chen): sems dpa'i ting nge 'dzin 'jig rten gyi khams thams cad sangs rgyas kyi zhing gcig tu byin gyis rlob pa dang / byang chub sems dpa'i ting nge 'dzin sangs rgyas thams cad kyi skur
69a3(phal chen): 'phrul pa mngon par bsgrub pa dang / byang chub sems dpa'i ting nge 'dzin dbang po rgya mtsho rdo rje'i dbang po lta bu thams cad khong du chud pa dang / byang chub sems dpa'i ting nge
69a4(phal chen): 'dzin de bzhin gshegs pa thams cad sku gcig pa'i snying bo'i byin gyi rlabs dang / byang chub sems dpa'i ting nge 'dzin sems kyi skad cig gcig gi cha la chos kyi dbyings kyi
69a5(phal chen): tshul thams cad khong du chud pas khom par gnas pa dang / byang chub sems dpa'i ting nge 'dzin chos kyi dbyings thams cad du zhing 'byams klas pa bsgrub pa yongs su ston
69a6(phal chen): pa'i byin gyi rlabs dang / byang chub sems dpa'i ting nge 'dzin spyi'u tshugs gzhi la rnam par spyod pa'i byin gyi rlabs dang / byang chub sems dpa'i ting nge 'dzin sangs rgyas kyi
69a7(phal chen): zhing thams cad kyi sems can gyi lus tha mi dad par byin gyis rlob pa dang / byang chub sems dpa'i ting nge 'dzin ye shes kyi klong thams cad la mngon sum du yang dag par
69b1(phal chen): gzhol ba dang / byang chub sems dpa'i ting nge 'dzin chos thams cad kyi rang bzhin dang mtshan nyid yongs su shes pas rab tu 'byed pa dang / byang chub sems dpa'i ting nge 'dzin
69b2(phal chen): dus gsum sems kyi skad cig la tha mi dad pa'i dkyil 'khor dang / byang chub sems dpa'i ting nge 'dzin sems kyi skad cig thams cad chos kyi dbyings kyi tshul gyi rang bzhin
69b3(phal chen): dam pa dang / byang chub sems dpa'i ting nge 'dzin de bzhin gshegs pa thams cad kyi rigs kyi rjes su 'brang ba'i ye shes kyis rnam par gnon pa'i seng ge dang / byang chub sems
69b4(phal chen): dpa'i ting nge 'dzin dmigs pa thams cad chos kyi dbyings su shes pa'i mig gi dkyil 'khor dang / byang chub sems dpa'i ting nge 'dzin stobs bcu'i rtsal gyis rnam par gnon
69b5(phal chen): pas yang dag par rtsom pa dang / byang chub sems dpa'i ting nge 'dzin dmigs pa thams cad kun nas mthong ba'i mig gi dkyil 'khor dang / byang chub sems dpa'i ting nge 'dzin
69b6(phal chen): kha dog thams cad kyi dkyil 'khor gyis 'gro ba shin tu mdzes pa mngon par bsgrub pa dang / byang chub sems dpa'i ting nge 'dzin klong mi g.yo ba'i snying po dang / byang chub sems
69b7(phal chen): dpa'i ting nge 'dzin chos gcig la chos thams cad yongs su 'du bar ston pa dang / byang chub sems dpa'i ting nge 'dzin chos gcig gi tshig gi lam la nges pa'i ngag gi tshig
70a1(phal chen): tu 'byed pas byang chub sems dpa' de dag / bcom ldan 'das rnam par snang mdzad kyis sangs rgyas kyi rdzu 'phrul gyis rnam par 'phrul pa rgya mtsho
70a2(phal chen): de dag la rab tu 'jug go / byang chub sems dpa'i ting nge 'dzin sangs rgyas thams cad kyi rgyal mtshan gyi byin gyi rlabs kyis chos ston pa dang / byang chub sems dpa'i ting nge
70a3(phal chen): 'dzin dus gsum gyi mu la mthar thug pa med pa dang / byang chub sems dpa'i ting nge 'dzin bskal pa thams cad khong du chud pas tha mi dad pa'i ye shes dang / byang chub sems
70a4(phal chen): dpa'i ting nge 'dzin tshul shin tu phra bas stobs bcu khong du chud pa dang / byang chub sems dpa'i ting nge 'dzin mi 'phrogs pa'i byang chub sems dpa'i spyod pa bskal pa thams
70a5(phal chen): cad du mngon par bsgrub pa dang / byang chub sems dpa'i ting nge 'dzin phyogs thams cad kun du shugs kyis mngon du 'char ba'i sprin dang / byang chub sems dpa'i ting
70a6(phal chen): nge 'dzin mngon par 'tshang rgya ba'i rnam par 'phrul pa rnam par bsgrub pa dang / byang chub sems dpa'i ting nge 'dzin tshor ba thams cad kyis reg pa med pas bde ba'i rgyal mtshan
70a7(phal chen): dang | byang chub sems dpa'i ting nge 'dzin rgyan thams cad du nam mkha'i rgyan mngon par bsgrub pa dang / byang chub sems dpa'i ting nge 'dzin skad cig skad cig la 'gro ba snyed
70b1(phal chen): kyi sprul pa'i gzugs brnyan gyi sprin mngon par bsgrub pa dang / byang chub sems dpa'i ting nge 'dzin de bzhin gshegs pa zla ba'i 'od nam mkha' ltar rdul dang bral ba dang / byang
70b2(phal chen): chub sems dpa'i ting nge 'dzin de bzhin gshegs pa thams cad nam mkha' ltar byin gyis rlob pa dang / byang chub sems dpa'i ting nge 'dzin chos thams cad la dbang po'i rgyan
70b3(phal chen): rab tu snang ba dang / byang chub sems dpa'i ting nge 'dzin chos thams cad kyi don rnam par 'byed pa'i sgron ma dang / byang chub sems dpa'i ting nge 'dzin stobs bcu'i dkyil
70b4(phal chen): 'khor snang ba dang / byang chub sems dpa'i ting nge 'dzin dus gsum gyi sangs rgyas dpal gyi rgyal mtshan dang / byang chub sems dpa'i ting nge 'dzin sangs rgyas thams cad gcig
70b5(phal chen): tu 'dres pa'i snying po dang / byang chub sems dpa'i ting nge 'dzin skad cig skad cig la brtsams pa thams cad mthar phyin par byed pa dang / byang chub sems dpa'i ting nge 'dzin
70b6(phal chen): bsod nams mi zad pa'i snying po dang / byang chub sems dpa'i ting nge 'dzin sangs rgyas mtha' yas pa mthong ba'i yul rab tu snang ba dang / byang chub sems dpa'i ting nge 'dzin chos
70b7(phal chen): thams cad la rdo rje'i seng ge ltar rab tu gnas pa dang / byang chub sems dpa'i ting nge 'dzin de bzhin gshegs pa thams cad kyi sprul pa yongs su bstan pas/ kun tu rnam par
71a1(phal chen): dmigs pa mngon par bsgrub pa dang / byang chub sems dpa'i ting nge 'dzin de bzhin gshegs pa thams cad kyis mnan pa'i nyi ma gnon pa dang /
71a2(phal chen): byang chub sems dpa'i ting nge 'dzin dus gsum gcig tu spyod pa dang / byang chub sems dpa'i ting nge 'dzin chos thams cad rang bzhin gyis rab tu zhi bar sgra dbyangs kun tu
71a3(phal chen): sgrog pa dang / byang chub sems dpa'i ting nge 'dzin sangs rgyas thams cad mthong ba'i sa mtshams 'dzin pa dang / byang chub sems dpa'i ting nge 'dzin chos kyi dbyings ma
71a4(phal chen): lus pa thams cad kyi gnas kyi pad+mo'i tshal rab tu rgyas pa dang / byang chub sems dpa'i ting nge 'dzin gnas med pa'i chos kyi nam mkha' la rnam par lta ba dang / byang chub
71a5(phal chen): sems dpa'i ting nge 'dzin phyogs gcig tu phyogs bcu rgya mtsho yongs su sdud pa'i klong dang / byang chub sems dpa'i ting nge 'dzin chos kyi dbyings kyi gzhi thams cad kyi sgor
71a6(phal chen): 'jug pa dang / byang chub sems dpa'i ting nge 'dzin chos rgya mtsho thams cad dang ldan pa dang / byang chub sems dpa'i ting nge 'dzin sems can thams cad la 'od rab tu
71a7(phal chen): 'gyed pas rab tu zhi ba'i lus su 'gyur ba dang / byang chub sems dpa'i ting nge 'dzin sems kyi skad cig gcig la mngon par shes pa dang / smon lam thams cad mngon
71b1(phal chen): par bsgrub pa dang / byang chub sems dpa'i ting nge 'dzin rtag par thams cad du kun nas mngon par rdzogs par 'tshang rgya ba'i byin gyi rlabs dang / byang chub sems dpa'i ting nge 'dzin
71b2(phal chen): chos kyi dbyings thams cad rgyan gcig tu khong du chud par 'jug pa dang / byang chub sems dpa'i ting nge 'dzin sangs rgyas thams cad dran pa'i rang bzhin gyi rab tu snang ba dang /
71b3(phal chen): byang chub sems dpa'i ting nge 'dzin 'gro ba thams cad du khyad par chen po dang ldan pa'i ye shes mngon par shes pa dang / byang chub sems dpa'i ting nge 'dzin sems kyi skad cig
71b4(phal chen): gcig gis chos kyi dbyings kyi tshul mtha' yas pa rang gi lus kyis rgyas par 'gengs pa dang / byang chub sems dpa'i ting nge 'dzin chos kyi dbyings tshul gcig gis/ chos thams
71b5(phal chen): cad tshul gcig par rnam par dgod pa'i 'od dang / byang chub sems dpa'i ting nge 'dzin sangs rgyas kyi chos kyi dkyil 'khor gyi 'khor lo gzi brjid kyi byin gyi rlabs dang / byang
71b6(phal chen): chub sems dpa'i ting nge 'dzin sems can gyi khams mig 'phrul lta bu yongs su bsdu ba'i smon lam dang / spyod pa byin gyis rlob pa dang / byang chub sems dpa'i ting nge 'dzin
71b7(phal chen): chos kyi dbyings kyi gzhi thams cad tha mi dad pa dang / byang chub sems dpa'i ting nge 'dzin pad+mo'i byin rnam par 'phrul pas kun tu rnam par gnon pa dang / byang chub sems dpa'i
72a1(phal chen): ting nge 'dzin sems can thams cad kyi lus kyi rgyud khong du chud pas mngon par shes pa dang / byang chub sems dpa'i ting nge 'dzin lus sems can
72a2(phal chen): thams cad la mngon du byin gyis rlob pa dang / byang chub sems dpa'i ting nge 'dzin sems can thams cad kyi dbyangs kyi yan lag rgya mtshor 'gro ba thams cad kyi skad yongs su
72a3(phal chen): 'byed pa'i tshul mngon par shes pa dang / byang chub sems dpa'i ting nge 'dzin 'gro ba'i gzhi tha dad pa thams cad khong du chud pas mngon par shes pa dang / byang chub sems
72a4(phal chen): dpa'i ting nge 'dzin snying rje chen po'i mdzod tha mi dad pa'i snying po dang / byang chub sems dpa'i ting nge 'dzin sangs rgyas thams cad de bzhin nyid du rtogs pa'i mtha' la 'jug pa
72a5(phal chen): dang / byang chub sems dpa'i ting nge 'dzin de bzhin gshegs pa thams cad kyi rnam par thar pa'i pho brang la rnam par lta bas seng+ge rnam par bsgyings pa dang / de dag la sogs pa
72a6(phal chen): byang chub sems dpa'i ting nge 'dzin gyi lam la 'jug pa sangs rgyas kyi zhing brjod du med pa'i rdul shin tu phra ba snyed kyis/ byang chub sems dpa' de dag de bzhin gshegs pa
72a7(phal chen): rnam par snang mdzad kyi sangs rgyas kyi rnam par 'phrul pa rgya mtsho de dag la rab tu 'jug go / sems kyi skad cig re re la chos kyi dbyings thams cad du rgyas par 'gengs par 'jug
72b1(phal chen): pa'i tshul gyis sngon skal pa mnyam par spyad pa yang rjes su dran no/ /de ltar byang chub sems dpa' de dag dze ta'i tshal du phyin cing / bcom ldan 'das kyi spyan snga na 'khod pa/ seng ge'i khri
72b2(phal chen): rin po che sna tshogs kyi pad+mo'i snying po can/ 'jig rten gyi khams sangs rgyas kyi zhing bcu'i rdul shin tu phra ba snyed dang mnyam par yangs pa la 'khod pa/ ye shes dang mngon par shes pa
72b3(phal chen): chen po'i rnam par 'phrul pas byung ba/ ye shes dang mngon par shes pa rno ba dang ldan pa'i sa rjes su thob pa/ ye shes kyi kun tu rnam par spyod pa/ shes rab kyi 'byung gnas kyi rigs su
72b4(phal chen): byung ba/ thams cad mkhyen pa'i ye shes la mngon du gyur pa/ ye shes kyi mig rab rib med pa dang ldan pa/ sems can gyi kha lo sgyur ba'i rang bzhin thob pa/ sangs rgyas thams cad
72b5(phal chen): dang mnyam pa nyid kyi rjes su song ba/ rtag tu rnam par rtog pa med par chos la spyod pa/ chos kyi dmigs pa thams cad rab tu rtogs pa/ chos thams cad rang bzhin gyis zhi bar dmigs
72b6(phal chen): pa| 'jig rten thams cad shin tu zhi bas gnas tha dad pa med pa la rab tu gzhol ba/ 'jig rten tha dad pa thams cad du rab tu zhugs pa/ gnas med par zhing thams cad du 'dong ba/
72b7(phal chen): chos kyi gnas thams cad la bstan pa med par chos thams cad bla gab med pa'i gzhal med khang du byin pa/ 'gro ba thams cad yongs su smin par bya ba dang gdul ba la zhugs pa/ sems
73a1(phal chen): can thams cad la bde ba'i lam ston pa/ ye shes dang rnam par thar pa shin tu 'phags pa'i gnas kyi spyod yul can/ 'dod chags dang bral ba'i
73a2(phal chen): mthar phyin pa'i ye shes kyi lus dang ldan pa/ srid pa'i rgya mtsho thams cad las gyen du 'phags pa/ 'gro ba thams cad la yang dag pa'i mtha' rnam par ston pa/ chos rgya mtsho'i
73a3(phal chen): shes rab snang ba'i dkyil 'khor can/ ting nge 'dzin gangs chen mtsho dang ldan pa'i dbyings la shin tu mnyam par bzhag cing snying rje chen po rab tu sems pa/ chos kyi tshul sgyu
73a4(phal chen): ma'i rnam pa lta bu rab tu rtogs pa/ 'jig rten gyi khams thams cad la rmi lam lta bur zhugs pa/ de bzhin gshegs pa mthong ba thams cad mig yor lta bur khong du chud pa/
73a5(phal chen): sgra skad dang / dbyangs thams cad sgra brnyan lta bur rnam par rig pa/ chos thams cad mngon par sgrub pa'i ye shes sprul pa lta bur rab tu rtogs pa/ khyad par du 'phags pa'i
73a6(phal chen): smon lam shin tu bsags pa/ ye shes kyi dkyil 'khor kun nas rnam par dag pa'i mkhas pa dang ldan pa/ sems shin tu zhi zhing rab tu zhi ba dang ldan pa/ gzugs kyi rgyud
73a7(phal chen): thams cad kyi ye shes kyi yul dang ldan pa/ ting nge 'dzin gyi stobs kyis dogs pa med pa kun nas rab tu gnon pa/ chos kyi dbyings kyi gnas kyi mthar phyin pa'i mig dang ldan
73b1(phal chen): pa| chos thams cad la dmigs pa med par rnam par spyod pa rab tu thob pa/ shes rab rgya mtsho mtha' yas pa la rnam par spyod pa/ ye shes kyi pha rol tu phyin pa'i pha rol tu son pa/
73b2(phal chen): shes rab kyi pha rol tu phyin pa'i stobs dang shugs thob pa/ rdzu 'phrul gyi pha rol tu phyin pas 'gro ba thams cad kyi pha rol tu phyin pa/ ting nge 'dzin gyi pha rol tu phyin pa dbang du gyur pa/
73b3(phal chen): de bzhin gshegs pa thams cad kyi don mkhas pa la phyin ci log med pa'i ye shes dang ldan pa/ chos kyi mdzod dbye ba'i cho ga la mkhas pa/ nges pa'i tshig shes pa la mngon par
73b4(phal chen): mkhas pa/ spobs pa'i stobs dang / chos kyi sprin zad mi shes pa dang ldan pa/ mi 'jigs pas khyu mchog dang / seng ge'i nga ro 'byin pa/ gnas med pa'i chos kyi dga' ba la dga'
73b5(phal chen): bas mos pa/ chos thams cad la rab rib med pa'i mig gis blta ba/ 'jig rten thams cad kyi 'byung ba dang / 'jig pa shes pa'i zla bar gyur pa/ shes rab kyi dkyil 'khor gyis
73b6(phal chen): bden pa'i tshul thams cad la rnam par spyod pa'i 'od zer can/ ye shes kyi rdo rje bsod nams kyi khor yug tu gyur pa/ dper bya ba thams cad las shin tu 'das pa/ chos thams cad
73b7(phal chen): la dbang po dang / ye shes kyi myu gu rab tu skyes pa/ dpa' bo'i rgyal mtshan dang ldan pa/ bdud thams cad kyi rgyal mtshan rab tu snyol ba la dpa' ba/ ye shes mtha' yas pa'i dkyil
74a1(phal chen): 'khor gyi gzi brjid can/ 'gro ba thams cad las mngon par 'phags pa'i lus dang ldan pa/ chos thams cad la shes rab sgrib pa med pa/ zad pa dang
74a2(phal chen): mi zad pa'i mtha'i ye shes kyis rnam par sangs rgyas pa/ yang dag pa'i mtha' kun gyi mthar phyin pa la gnas pa/ mtshan ma med pa la rnam par lta ba'i ye shes kyi mig mngon sum
74a3(phal chen): can byang chub sems dpa'i spyod pa thams cad mngon par bsgrub pa'i rgyu la mkhas pa/ mi gnyis pa'i ye shes kyi spyod yul dang ldan pa/ 'jig rten gyi rgyud thams cad la rnam
74a4(phal chen): par lta ba/ sangs rgyas kyi zhing gi rgyud gnas med pa thams cad du gzugs brnyan snang bar gyur pa/ chos thams cad la mun pa dang rnam par bral ba/ ye shes kyi dkyil
74a5(phal chen): 'khor mun pa med pa la rab tu zhugs pa/ phyogs kun tu chos kyi snang ba rab tu bkye ba/ 'gro ba thams cad kyi bsod nams kyi zhing mchog tu gyur pa/ thos pa dang / mthong ba
74a6(phal chen): dang | smon lam don yod pa'i zla ba/ bsod nams kyi ri rab 'jig rten thams cad las mngon par 'phags pa/ phas kyi rgol ba'i tshogs thams cad tshar gcod pa la shin
74a7(phal chen): tu dpa' ba/ sangs rgyas kyi zhing thams cad du sgra skad dang / dbyangs kyi nga ro 'byin pa/ sangs rgyas thams cad kyi sku mthong bas mi ngoms pa/ sangs rgyas kyi sku'i gzugs brnyan
74b1(phal chen): gyi dbang bsgyur ba dang ldan pa/ 'gro ba 'dul ba dang mthun pa'i lus su byin gyis rlob pa/ zhing 'byams klas pa thams cad du lus gcig gis rgyas par 'gengs pa/ mngon par 'du bya ba med
74b2(phal chen): pa'i rdzu 'phrul gyi dkyil 'khor yongs su dag pa thogs pa med par 'gro ba'i ye shes chen po'i theg pa'i gru dang ldan pa/ ye shes kyi dkyil 'khor gyis chos kyi dbyings thams cad
74b3(phal chen): du lus rab tu snang ba/ ye shes kyi nyi ma 'gro ba thams cad du shar ba/ 'gro ba thams cad bsam pa ji lta ba bzhin du dga' ba'i kha dog dang ldan pa/ 'gro ba thams cad kyi bsam
74b4(phal chen): pa dang dbang po rab tu rtogs pa'i ye shes can/ chos thams cad bsgribs pa med pa'i yul du khong du chud pa/ chos thams cad kyi rang bzhin skye ba med pa rnam par rig pa/ phra ba
74b5(phal chen): dang yangs pa phan tshun du yongs su bsdu ba la dbang bsgyur ba sangs rgyas kyi sa zab mo'i tshul nges par rtogs pa/ don zab mo'i tshig dang / yi ge'i tha snyad la mkhas pa/ tshig dang /
74b6(phal chen): yi ge dang / don mi zad pa rab tu brjod pa/ mdo sde rgya mtsho thams cad tshig gcig tu chud par rab tu ston pa/ gzungs dang ye shes kyi lus rgya chen po byin gyis rlob pa/ bskal pa
74b7(phal chen): mtha' yas par yongs su 'dzin pa'i gzungs dang ldan pa'i byin gyi rlabs can/ sems kyi skad cig gcig gis bskal pa brjod du med par gnas pa rab tu rtogs pa'i ye shes can/
75a1(phal chen): sems kyi skad cig gcig gis dus gsum shes pa/ 'jig rten thams cad mngon par shes pa/ chos kyi gzungs kyi sangs rgyas kyi chos rgya mtsho mtha' yas
75a2(phal chen): pa dran zhing spobs pa/ 'gro ba thams cad kyis shes par 'gyur ba'i thabs kyis chos kyi 'khor lo bskor ba las phyir mi ldog pa/ sangs rgyas kyi yul la ye shes snang ba rab tu
75a3(phal chen): thob pa/ gya nom par snang ba'i ting nge 'dzin la rtag tu mnyam par bzhag pa/ chags pa med pa'i mtha'i chos thams cad rab tu dbye ba'i ye shes la mngon par mkhas pa/ chos
75a4(phal chen): thams cad las khyad par du 'phags pa'i rnam par 'phrul ba'i yul la ye shes kyis rnam par rtse ba/ dmigs pa thams cad la rgyan bzang por byin gyis rlob pa/ chos kyi
75a5(phal chen): dbyings phyogs med pa la phyogs kyi rjes su 'brang bas rab tu zhugs pa/ phyogs thams cad rnam par dbye bas chos kyi dbyings las yang dag par gzhol ba shin tu phra ba ste/
75a6(phal chen): yangs pa'i rdul shin tu phra ba la byang chub tu rnam par 'tshang rgya ba rang bzhin kha dog thams cad yongs su ston pa/ phyogs gcig la yang dag par gzhol ba de lta bu'i yon
75a7(phal chen): tan dang ye shes mtha' yas pas yang dag par bskyed de/ bsod nams dang ye shes kyi snying po dang ldan par gyur pa/ sangs rgyas thams cad kyis bstod pa/ bsngags pa/ bkur
75b1(phal chen): ba| tshig dang / yi ge mi zad pas yon tan dang legs pa brjod du yod pa'i byang chub sems dpa' dze ta'i tshal du 'dus te 'khod pa/ de bzhin gshegs pa'i yon tan rgya mtsho la
75b2(phal chen): 'jug pa/ de bzhin gshegs pa'i 'od zer gyis rab tu snang bar gyur pa de dag gi lus thams cad dang / khang pa brtsegs pa de dag dang / byang chub sems dpa'i longs spyod de
75b3(phal chen): dag dang / byang chub sems dpa'i stan de dag dang / dze ta'i tshal thams cad nas kyang / dga' ba chen po'i shugs rab tu thob pa'i chos nyid dang / byang chub sems dpa'i chos snang ba
75b4(phal chen): bsam gyis mi khyab pa rab tu thob pas/ dga' ba'i shugs las byung ba'i rnam par 'phrul pa chen po'i rgyan mngon par 'thon nas/ chos kyi dbyings thams cad rgyas par khyab par gyur to/ /
75b5(phal chen): 'di lta ste/ sems kyi skad cig re re la 'od zer gyi dra ba'i sprin shin tu yangs pa/ 'gro ba thams cad yongs su tshim par byed pa mngon par 'thon te/ phyogs bcu rgyas par khyab par
75b6(phal chen): gyur to/ /rin po che sna tshogs kyi dril bu'i sprin mngon par 'thon te/ dus gsum gyi de bzhin gshegs pa thams cad kyi yon tan dang / legs pa rab tu brjod pa'i sprin gyi nga ro rjes su
75b7(phal chen): bsgrags pas phyogs bcu rgyas par khyab par gyur to/ /dmigs pa thams cad las 'gro ba thams cad kyi rol mo'i sprin mngon par 'thon te/ sems can thams cad kyi las dang
76a1(phal chen): rnam par smin pa/ rol mo'i sgra snyan par blang bas rjes su sgrog cing / phyogs bcu rgyas par khyab par gyur to/ /byang chub sems dpa' thams cad kyi smon
76a2(phal chen): lam dang / byang chub sems dpa'i spyod pa sna tshogs yang dag par ston pa'i tshul gyi sprin mang po mngon par 'thon nas/ byang chub sems dpa' thams cad kyi smon lam gyi sgra
76a3(phal chen): dbyangs rab tu sgrog pas phyogs bcu rgyas par khyab par gyur to/ /de bzhin gshegs pa thams cad kyi sprul pa dang / rnam par 'phrul pa'i sprin mang po mngon par 'thon nas/ de
76a4(phal chen): bzhin gshegs pa thams cad kyi gsung gi dbyangs rjes su brjod cing / phyogs bcu rgyas par khyab par gyur to/ /byang chub sems dpa'i lus mtshan dang dpe byad bzang pos rnam
76a5(phal chen): par brgyan pa'i sprin mang po mngon par 'thon nas/ zhing thams cad du byung ba'i sangs rgyas skye ba gcig nas skye ba gcig tu brgyud pa rab tu brjod cing / phyogs bcu rgyas par khyab
76a6(phal chen): par gyur to/ /dus gsum gyi de bzhin gshegs pa thams cad dang mnyam pa'i snying po byang chub kyi sprin mang po mngon par 'thon nas/ de bzhin gshegs pa thams cad mngon par
76a7(phal chen): byang chub pa'i rgyan byung ba yongs su ston cing / phyogs bcu sangs rgyas par khyab par gyur to/ /dmigs pa thams cad las klu'i dbang po'i lus kyi sprin mang po mngon par 'thon
76b1(phal chen): nas| spos sna tshogs kyi char rab tu 'bebs shing / phyogs bcu rgyas par khyab par gyur to/ /'gro ba thams cad kyi dbang po'i lus dang 'dra ba'i sprin mang po mngon par 'thon nas/
76b2(phal chen): byang chub sems dpa' kun tu bzang po'i spyod pa yongs su brjod pa byed cing / phyogs bcu rgyas par khyab par gyur to/ /zhing yongs su dag pa rin po che thams cad kyi rang bzhin yongs
76b3(phal chen): kyi gzugs brnyan gyi sprin mang po mngon par 'thon nas/ de bzhin gshegs pa thams cad kyi chos kyi 'khor lo bskor ba mngon par ston cing / phyogs bcu rgyas par khyab par gyur
76b4(phal chen): to| |de dag la sogs pa byang chub sems dpa' de dag gi byin gyi rlabs dang / chos kyi snang ba rgya mtsho bsam gyis mi khyab pa rab tu thob pa'i chos nyid kyi rgyan chen po rnam par sprul pa'i
76b5(phal chen): sprin| sangs rgyas kyi zhing brjod du med pa'i rdul shin tu phra ba snyed byung bar gyur to/ /de nas byang chub sems dpa' 'jam dpal gyis sangs rgyas kyi byin gyis rlabs kyis rnam par 'phrul
76b6(phal chen): pa de dag yongs su ston pa byed cing / phyogs bcur rnam par bltas nas de'i tshe tshigs su bcad pa 'di dag smras so/ /dze ta'i tshal du sangs rgyas byin gyi rlabs/ /mtha' yas rgya chen yongs
76b7(phal chen): su byung la ltos/ /dmigs pa kun las lus kyi sprin chen rnams/ /mngon par 'thon cing phyogs rnams kun tu khyab/ /bde gshegs sras po rnams kyi sna tshogs rgyan/ /kha dog mtha'
77a1(phal chen): yas rgya chen rnam dag pa/ /stan dang dmigs pa yongs su bcas pa la/ /de dag thams cad gzugs brnyan byung ba snang / /rgyan rnams sna tshogs rin chen 'od
77a2(phal chen): 'phro'i sprin/ /bde gshegs sras po rnams kyi spu rtse las/ /sangs rgyas gsung rnams rab tu sgrog byed cing / /zhing rnams kun gyi dbyings su khyab par 'phro/ /tshangs pa'i dbang
77a3(phal chen): po'i gzugs 'dra lus rnams dang / /spyod lam rab tu zhi ba dag pa'i gzugs/ /zhing gi me tog kun las mngon 'thon te/ /bsam gtan yan lag brjod cing kun tu 'dong / /
77a4(phal chen): kun tu bzang po 'dra ba'i rgyal ba'i sras/ /mtshan rab dpe byad bzang pos brgyan pa'i lus/ /grangs med bsam yas bde gshegs pa spu las/ /sprul pa de 'dra thogs pa med
77a5(phal chen): par 'byung / /bde gshegs sras po dus gsum byung ba rnams/ /yon tan rgya mtsho'i legs pa brjod pa dag /rgya mtsho che mnyam rgyan sprin de dag kun/ /dze ta'i tshal na gnas
77a6(phal chen): shing rab tu brjod/ /phyogs rnams kun gyi sems can yongs kyi las/ /rgya mtsho chen po sna tshogs ma lus par/ /dze ta'i tshal gyi shing gi gzugs rnams kyi/ /gseb nas byung
77a7(phal chen): bar gyur pa kun tu grags/ /dus gsum 'byung ba'i rgyal ba thams cad kyi/ /zhing rnams kun gyi ma lus rnam 'phrul pa/ /zhing rnams rgya mtsho'i rdul snyed de dag kyang / /so so
77b1(phal chen): dmigs kyi dmigs par gyur pa snang / /sangs rgyas phyogs kyi zhing rnams rgya mtsho'i sprin/ /spu rtse re rer sna tshogs rnams phye ba'i/ /sangs rgyas gnas rnams skad cig re rer snang / /
77b2(phal chen): de dag la yang sangs rgyas sprin mang bzhugs/ /'gro dang mnyam par phyogs rnams kun bkang zhing / /sems can thabs kyis yongs su smin par byed/ /de dag 'od las spos kyi
77b3(phal chen): 'od 'phro dang / /me tog phal chen rgya mtsho sprin kyang 'byung / /mkha' ltar tshad med rin chen gzhal med khang / /ma lus rgyan rab kun gyis rnam mdzes pa/ /de dag thams cad phyogs
77b4(phal chen): rnams kun khyab byed/ /zhing dang snying po byang chub de bzhin no/ /dus gsum byung ba'i rgyal ba'i sras rnams kyis/ /kun tu bzang po'i spyod pa'i rnam tshul du/ /zhing rnams rgya mtsho
77b5(phal chen): rnam par dag byas pa'i/ /rgyan rab sna tshogs 'gro ltar tshad med pa/ /phyogs rnams dus gsum kun tu gang byung rnams/ /bskal pa rgya mtsho chen por rnam sbyangs pa/ /de dag kun
77b6(phal chen): kyang dze ta'i nags tshal gyi/ /bar snang mkha' la gzugs brnyan tshul du snang / /de nas byang chub sems dpa' sangs rgyas kyi ting nge 'dzin gyis rgyud shin tu snang bar byas pa de dag
77b7(phal chen): las| |byang chub sems dpa' re res kyang / snying rje chen po'i sgo sangs rgyas kyi zhing brjod du med pa'i rdul shin tu phra ba snyed du zhugs par gyur nas/ de dag de bas kyang 'gro ba thams
78a1(phal chen): cad la phan pa dang / yongs su bsdu ba'i don du zhugs par gyur te/ de ltar mnyam par bzhag pa de dag gi ba spu'i sgo re re nas kyang 'od zer sangs rgyas kyi
78a2(phal chen): zhing brjod du med pa'i rdul shin tu phra ba snyed mngon par 'thon par gyur te/ 'od zer de dag gi sgo re re nas kyang / byang chub sems dpa'i 'phrul pa'i sprin/ 'jig rten gyi dbang po
78a3(phal chen): thams cad dang 'dra ba'i lus dang / 'gro ba thams cad la mngon par blta ba'i lus dang / sems can thams cad yongs su smin par bya ba dang / 'phrod pa'i las dang ldan pa
78a4(phal chen): mngon par 'thon te/ mngon par 'thon nas kyang / phyogs thams cad kyi chos kyi dbyings rgyas par bkang nas/ sems can thams cad yang dag par bskul zhing yongs su
78a5(phal chen): smin par bya ba dang / gdul bar byed do/ /lha'i gnas nas shi 'phos pa yongs su bstan pa'i sgo dang / 'jig rten gyi khams thams cad du skye ba yongs su bstan pa'i sgo dang /
78a6(phal chen): byang chub sems dpa'i spyod pa'i dkyil 'khor yongs su bstan pa'i sgo dang / rmi lam yongs su bstan pa'i sgo dang / sangs rgyas kyi zhing brjod du med pa'i rdul shin tu phra ba snyed
78a7(phal chen): kyis sems can yongs su bskul ba byed do/ /byang chub sems dpa' thams cad kyi smon lam gyis 'byung ba'i sgo dang / 'jig rten gyi khams yongs su bskyod pa'i sgo dang / sbyin
78b1(phal chen): pa'i pha rol tu phyin pa'i spyod pa yongs su bstan pa'i sgo dang / de bzhin gshegs pa thams cad kyi yon tan la nan tan du bya ba dang rab tu bsgrub pa'i sgo dang / yan lag dang nying lag
78b2(phal chen): gcod pa'i bzod pa'i pha rol tu phyin pa yongs su bstan pa'i sgo dang / byang chub sems dpa'i rnam par 'phrul pa chen pos brtson 'grus kyi pha rol tu phyin pa yongs su bstan pa'i
78b3(phal chen): sgo dang / byang chub sems dpa'i bsam gtan dang / rnam par thar pa dang / ting nge 'dzin dang / snyoms par 'jug pa thams cad dang / sangs rgyas kyi ye shes kyi lam gyi dkyil
78b4(phal chen): 'khor snang ba rab tu brjod pa'i sgo dang / sangs rgyas kyi chos thams cad yongs su btsal ba'i phyir chos kyi tshig dang / yi ge re re'i phyir lus grangs med pa yongs su gtong ba yongs su
78b5(phal chen): bstan pa'i sgo dang / de bzhin gshegs pa thams cad kyi drung du 'gro zhing chos thams cad yongs su dri ba'i sgo dang / dus la ji ltar 'bab pa dang bsam pa ji lta ba bzhin du 'gro
78b6(phal chen): ba'i drung du 'gro zhing thams cad mkhyen pa nyid du yongs su smin par 'gyur ba thob par bya ba'i tshul rgya mtsho snang ba'i rnam par dmigs par bya ba'i sgo dang / byang chub sems
78b7(phal chen): dpa'i bsod nams dang / ye shes kyi tshogs thams cad bdud dang phas kyi rgol bas mi tshugs pa'i stobs kyi rgyal mtshan yongs su bstan pa'i sgo dang / bzo thams cad shes shing
79a1(phal chen): mkhas pa dang ldan pa'i ye shes kyis yongs su bstan pa'i sgo dang / 'gro ba thams cad las khyad par du 'phags par shes shing / mkhas pa dang ldan
79a2(phal chen): pa'i ye shes kyis yongs su bstan pa'i sgo dang / sems can thams cad kyi bsam pa'i khyad par shes shing / mkhas pa dang ldan pa'i ye shes kyis yongs su bstan pa'i sgo
79a3(phal chen): dang / sems can thams cad kyi dbang po la 'jug pa'i thabs kyis nyon mongs pa dang bag chags sna tshogs yang dag par gzhom pa la shes shing / mkhas pa dang ldan pa'i
79a4(phal chen): ye shes kyis yongs su bstan pa'i sgo dang / de dag la sogs pa'i sems can yongs su smin par bya ba dang / gdul ba'i thabs dang / bsdu ba'i sgo sangs rgyas kyi zhing brjod du
79a5(phal chen): med pa'i rdul shin tu phra ba snyed kyis byang chub sems dpa' de dag sems can thams cad kyi gnas su phyin par snang ste/ la la ni lha'i gnas su phyin par snang ngo / /la la
79a6(phal chen): ni klu'i gnas su phyin par snang ngo / /la la ni gnod sbyin gyi gnas su phyin par snang ngo / /la la ni dri za'i gnas su phyin par snang ngo / /la la ni lha ma yin gyi gnas su phyin par
79a7(phal chen): snang ngo / /la la ni nam mkha' lding gi gnas su phyin par snang ngo / /la la ni mi'am ci'i gnas su phyin par snang ngo / /la la ni lto phye chen po'i gnas su phyin par snang ngo / /
79b1(phal chen): la la ni tshangs pa'i dbang po'i gnas su phyin par snang ngo / /la la ni mi'i gnas su phyin par snang ngo / /la la ni gshin rje'i gnas su phyin par snang ngo / /la la ni yi dwags kyi gnas thams
79b2(phal chen): cad du phyin par snang ngo / /la la ni sems can dmyal ba'i 'jig rten thams cad du phyin par snang ngo / /la la ni yi dwags kyi skye gnas kyi rgyud thams cad du phyin par snang ste/ mthong
79b3(phal chen): bas 'dul ba'i sems can dang / thos pas 'dul ba dang / rjes su dran pas 'dul ba dang / dbyangs kyi dkyil 'khor gyi 'dul ba dang / ming gi chu klung gi sgras 'dul ba dang / 'od
79b4(phal chen): kyi dkyil 'khor gyis 'dul ba dang / 'od zer gyi dra ba rab tu dgye bas 'dul ba dang / sems can rnams kyi bsam pa'i tshul ji lta ba bzhin du yongs su smin par bya ba dang / gdul
79b5(phal chen): ba'i phyir snying rje chen po tha mi dad pa dang / smon lam tha mi dad pa dang / ye shes tha mi dad pa dang / sems can yongs su bsdu ba tha mi dad pa'i tshul du/ byang chub sems dpa' de dag
79b6(phal chen): dze ta'i tshal nas rnam par 'phrul ba'i rgyan pa sna tshogs kyis/ 'jig rten gyi khams 'byams klas pa thams cad dang / sems can gyi khams 'byams klas pa thams cad rgyas par
79b7(phal chen): 'gengs pa byed par snang yang / de bzhin gshegs pa'i zhabs kyi drung nas mi g.yo ste/ la la ni rang gi gnas dang / khang pa brtsegs pa dang / stan dang / 'khor du bcas pas phyogs
80a1(phal chen): bcu rgyas par byed par snang yang / de bzhin gshegs pa'i zhabs kyi drung nas mi g.yo'o/ /la la ni sprul pa'i sprin rab tu 'gyed par snang / la la ni
80a2(phal chen): sems can yongs su smin par bya ba'i don du gcig pu gnyis su med par 'gro bar snang yang / de bzhin gshegs pa'i 'khor gyi dkyil 'khor nas mi g.yo'o/ /la la ni dge sbyong
80a3(phal chen): gi gzugs/ la la ni tshangs pa'i gzugs/ la la ni brtul zhugs can thams cad kyi cha byad dang / cho ga dang / chu zheng gi gzugs/ la la ni sman pa'i gzugs/ la la ni tshong
80a4(phal chen): pa'i gzugs/ la la ni snyan pas 'tsho ba'i gzugs/ la la ni gar mkhan gyi gzugs/ la la ni lha khyer ba'i gzugs/ la la ni bzo thams cad dang ldan pa'i gzugs su grong
80a5(phal chen): dang / grong khyer dang / grong rdal dang / ljongs dang / khams dang / rgyal po'i pho brang 'khor du phyin par snang ste/ dus kyi dbang gis dus kyi rjes su 'brang zhing / ming dang / gzugs
80a6(phal chen): dang / lus mngon par bsgrub pa tha dad pa dang / lus kyi kha dog dang / dbyibs tshul dang 'dra ba dang / dbyangs rnam pa tha dad pa dang / skad rnam pa tha dad pa dang / spyod lam rnam
80a7(phal chen): pa tha dad pa dang / gnas rnam pa tha dad pas byang chub sems dpa'i spyod pa dang / 'gro ba thams cad mig 'phrul lta bur shes pa dang / bzo'i 'khor thams cad rab tu brjod
80b1(phal chen): pa dang / 'gro ba thams cad kyi shes pa brjod pas snang ba'i sgron ma dang / bde ba thams cad kyi byin gyi rlabs kyis brgyan pa dang / las thams cad snang bar byed pa'i 'od dang ldan
80b2(phal chen): pa dang / phyogs thams cad theg pa la gnas pas rab tu sbyong ba dang / byang chub sems dpa'i spyod pa chos thams cad kyi dkyil 'khor rab tu snang ba la spyod cing / sems can
80b3(phal chen): yongs su smin par bya ba dang / gdul ba'i don du grong dang / grong khyer dang / grong rdal dang / ljongs dang / khams dang / rgyal po'i gnas dag tu phyin par snang ngo / /de nas 'jam dpal
80b4(phal chen): gzhon nur gyur pa gnas pa med pa'i khang pa brtsegs pa na 'dug 'dug pa las/ bskal pa mthun pa'i byang chub sems dpa' de dag dang / rtag tu phyi bzhin 'brang ba'i lag na rdo rje dag dang /
80b5(phal chen): 'jig rten thams cad kyi nyams blta ba la brtson zhing / sangs rgyas thams cad bsnyen bkur bar smon pa'i sems dang ldan pa'i lus kyi rigs su gtogs pa'i lha dag dang / sngon gyi smon
80b6(phal chen): lam gyis rjes su 'brang ba'i rkang gis 'gro ba'i rigs su gtogs pa'i lha dag dang / chos mnyan pa la mngon par mos pa'i sa'i lha dag dang / snying rje chen po la brtson pa'i lu ma dang /
80b7(phal chen): mtsho dang / mtshe'u dang / rdzing bu dang / khron pa dang / chu klung gi lha dag dang / shes rab kyi 'od snang bas rab tu gsal ba'i me'i lha dag dang / rin po che'i cod pan thogs pa'i rlung gi lha dag
81a1(phal chen): dang / chos kyi phyogs snang bar khong du chud pa'i phyogs kyi lha dag dang / ma rig pa'i mun pa bsal ba la brtson pa'i mtshan mo'i lha dag dang / de bzhin
81a2(phal chen): gshegs pa'i nyi ma mngon par bsgrub pa la brtson pa'i nyi ma'i lha dag dang / chos kyi dbyings thams cad kyi nam mkha' brgyan pa la brtson pa'i nam mkha'i lha dag dang / 'gro ba
81a3(phal chen): thams cad srid pa'i rgya mtsho las bsgral bar brtson pa'i gangs chen mtsho'i lha dag dang / thams cad mkhyen pa nyid du tshogs yang dag par bsags pa la brtson zhing / dge ba'i
81a4(phal chen): rtsa ba'i sgo mngon par 'phags pa'i sems dang ldan pa'i ri'i lha dag dang / 'gro ba thams cad kyi lus brgyan par brtson zhing sangs rgyas thams cad kyi kha dog dang / byin gyi
81a5(phal chen): rlabs la smon cing brtson pa'i chu klung gi lha dag dang / 'gro ba thams cad kyi sems kyi grong rdal yongs su bskyang bar brtson pa'i grong gi lha dag dang / thams cad mkhyen pa'i
81a6(phal chen): chos kyi grong khyer du smon cing mos pa'i klu'i dbang po dag dang / sems can thams cad yongs su bsrung ba la zhugs pa'i gnod sbyin gyi dbang po dag dang / sems can thams cad
81a7(phal chen): kyi dga' ba'i shugs rnam par 'phel bar bya ba la brtson pa'i dri za'i dbang po dag dang / yi dwags kyi rgyud thams cad rnam par bzlog pa la brtson pa'i grul bum gyi dbang po dag
81b1(phal chen): dang / sems can thams cad srid pa'i rgya mtsho nas gdon pa'i smon lam gyis zhugs pa'i nam mkha' lding gi dbang po dag dang / 'jig rten thams cad las 'phags pa'i de bzhin
81b2(phal chen): gshegs pa'i sku dang / stobs yongs su bsgrub par smon lam yongs su bskyed pa'i lha ma yin gyi dbang po dag dang / de bzhin gshegs pa mthong bas dga' bar gyur cing / lus rab
81b3(phal chen): tu 'dud pa'i lto 'phye chen po'i dbang po dag dang / 'khor ba las skyo ba'i yid dang ldan zhing ngor lta ba'i lha'i dbang po dag dang / rim gro chen po rab tu byed cing lus rab tu 'dud pa'i
81b4(phal chen): tshangs pa'i dbang po dag dang / lhan cig tu de dag gis rim gro chen pos mngon par bstod de mchod cing / de lta bu'i byang chub sems dpa'i rnam par gnon pa'i rgyan phun sum tshogs
81b5(phal chen): pa dang ldan par rang rang gi gnas nas byung ste/ bcom ldan 'das la g.yas phyogs su bskor ba lan brgya phrag du ma zhig tu byas nas/ mchod pa rnam pa du mas mchod de/ bcom
81b6(phal chen): ldan 'das kyi spyan snga nas phyir byung nas/ lho phyogs logs su yul rgyu zhing song ngo // //bam po brgyad cu rtsa dgu pa/ de nas sangs rgyas kyi byin gyi rlabs kyis/ tshe dang
81b7(phal chen): ldan pa shA ra dwa ti'i bus/ 'jam dpal gzhon nur gyur pa byang chub sems dpa'i rnam par 'phrul ba'i rgyan phun sum tshogs pa de 'dra bas dze ta'i tshal nas byung ste/ lho phyogs logs
82a1(phal chen): su 'gro ba mthong nas de 'di snyam du gyur te/ bdag kyang 'jam dpal gzhon nur gyur ba dang lhan cig tu yul rgyu zhing 'gro'o snyam nas/ de dge slong drug
82a2(phal chen): cu tsam gyis bskor cing mdun du byas te/ rang gi gnas nas byung nas/ bcom ldan 'das gang na ba der song ste/ bcom ldan 'das kyi zhabs gnyis la spyi bos phyag 'tshal nas
82a3(phal chen): bcom ldan 'das la zhus te/ bcom ldan 'das kyis gnang ba dang / bcom ldan 'das la lan gsum bskor ba byas nas/ bcom ldan 'das kyi spyan snga nas phyir byung ste/ 'jam
82a4(phal chen): dpal gzhon nur gyur pa gang na ba der/ dge slong lhan cig tu spyod pa rab tu byung nas ring po ma lon pa gsar du zhugs pa sha stag ste/ 'di ltar dge slong rgya mtsho'i blo dang / legs
82a5(phal chen): par byin pa chen po dang / bsod nams kyi 'od dang / bu chen po dang / kun khyab sbyin pa dang / rnam dag spyod pa dang / lha'i dpal dang / dbang po'i blo gros dang / tshangs pa'i
82a6(phal chen): dam pa dang / dge slong zhi ba'i blo gros dang / de dag la sogs pa'i dge slong drug cu tsam kun kyang / sngon gyi rgyal ba la bya ba byas pa/ dge ba'i rtsa ba skyed pa/ mos pa zab mor gyur
82a7(phal chen): pa| dad pa'i mig yongs su dag pa/ sems rgya chen pos yongs su spyod pa/ sangs rgyas kyi chos rnam par blta ba la mthu yod pa/ chos kyi ngo bo nyid dang rang bzhin nges par rtogs
82b1(phal chen): pa'i sems dang ldan pa/ gzhan la phan par gyur pa'i blo can de bzhin gshegs pa'i yon tan la mngon par mos pa/ 'jam dpal gzhon nur gyur pa'i chos bstan pas 'dul ba sha
82b2(phal chen): stag dang 'grogs shing mdun du byas te/ sngon du bdar nas/ 'jam dpal gzhon nur gyur pa gang na ba der dong ngo / /de nas tshe dang ldan pa shA ri'i bus/ de ltar lam du zhugs te
82b3(phal chen): 'dong ba'i tshe/ dge slong de dag kun la bltas nas/ dge slong rgya mtsho'i blo la smras pa/ rgya mtsho'i blo/ byang chub sems dpa' 'jam dpal gyi lus mtshan dang dpe byad bzang pos rnam
82b4(phal chen): par brgyan cing yongs su dag pa/ lha dang mir bcas par bsam gyis mi khyab pa dang / 'od kyi dkyil 'khor yongs su dag cing sems can tshad med pa'i dga' ba yongs su skyed pa
82b5(phal chen): dang / 'od zer gyi dra ba'i rgyan sems can dpag tu med pa'i sdug bsngal rab tu zhi bar byed pa dang / 'khor phun sum tshogs pa sngon gyi dge ba'i rtsa ba yongs su bzung ba dang / lam
82b6(phal chen): gyi rgyan mgron lam mig mangs ris su gnas pa dang / lam rnam par gnon pa'i rgyan phyogs kyi dkyil 'khor thams cad la mngon par lta bar gnas pa dang / bsod nams phun sum
82b7(phal chen): tshogs pa'i rgyan g.yas g.yon nas gter chen po mngon par 'thon pa dang / sngon gyi sangs rgyas la rim gro byas pa'i dge ba'i rtsa ba dang rgyu mthun pas shing gi gseb thams cad nas
83a1(phal chen): rgyan mang po 'byung ba dang / 'jig rten gyi dbang po thams cad la mchod pa'i sprin gyi char mngon par 'bebs shing btud de phyag 'tshal ba dang / phyogs
83a2(phal chen): bcu nas de bzhin gshegs pa thams cad kyis 'od zer gyi dra ba'i dkyil 'khor mang po bkye ba sangs rgyas kyi chos thams cad rab tu sgrog cing spyi bor 'char ba la ltos shig ces/ de dag la sogs pa tshe dang ldan pa shA ri'i bus 'jam dpal gzhon nur gyur pa lam du zhugs pa'i yon tan gyi rgyan tshad med pa dag dge slong de dag la yongs su bstan to/
83a3(phal chen): /
83a4(phal chen): brjod do/ /bshad do/ /smos so/ /bkrol lo/ /rab tu brjod do/ /rnam par phye'o/ /gsal bar byas so/ /de ltar gnas brtan shA ri'i bus 'jam dpal gzhon nur gyur pa'i
83a5(phal chen): yon tan ji tsam du brjod pa de tsam du dge slong de dag gi sems rnam par dag par gyur to/ /rab tu dang bar gyur to/ /dga' ba'i shugs rnam par 'phel bar gyur to/ /mos pa skyes par
83a6(phal chen): gyur to/ /de dag gi sems kyi rgyud las su rung bar gyur to/ /dbang po rab tu dang bar gyur to/ /yid bde ba rnam par 'phel bar gyur to/ /yid mi bde ba rab tu byang bar gyur
83a7(phal chen): to| |sems kyi skyon dang bral bar gyur to/ /sgrib pa thams cad phyir ldog par gyur to/ /sangs rgyas blta ba la mngon par mos par gyur to/ /sangs rgyas kyi chos la sems
83b1(phal chen): rab tu gzhol bar gyur to/ /byang chub sems dpa'i dbang po yongs su dag par gyur to/ /byang chub sems dpa'i dad pa'i shugs skyes par gyur to/ /snying rje chen po 'byung bar gyur
83b2(phal chen): to| |pha rol tu phyin pa'i dkyil 'khor gnon par gyur to/ /snying rje chen po yongs su skyes par gyur to/ /phyogs bcu'i sangs rgyas rgya mtsho yongs su snang bar gyur to/ /de ltar de dag
83b3(phal chen): thams cad mkhyen pa nyid du mos pa'i shugs thob par gyur nas 'di skad 'dzer to/ /mkhan po/ bdag cag kyang skyes bu dam pa de'i drung du phyin par mdzad du gsol zhes nas/ de nas
83b4(phal chen): tshe dang ldan pa shA ri'i bu dge slong de dag dang 'grogs te/ 'jam dpal gzhon nur gyur pa gang na ba der song nas 'di skad ces smras so/ /'jam dpal/ dge slong 'di dag ni khyod la
83b5(phal chen): blta bar 'dod pa dag go / de nas 'jam dpal gzhon nur gyur pas dge slong de dag dang / 'khor gyi dkyil 'khor gyi sa'i phyogs de tsam dang bcas pa glang po'i lta stangs kyi sa gzi
83b6(phal chen): dang ldan par khyab par bltas pa dang / de'i rjes la dge slong de dag gis 'jam dpal gzhon nur gyur pa'i rkang pa gnyis la spyi bos phyag 'tshal nas/ thal mo sbyar te 'di skad ces
83b7(phal chen): smras so/ /skyes bu dam pa khyod mthong ba dang / khyod la phyag 'tshal ba'i dge ba'i rtsa ba 'di dang / bdag cag gi dge ba'i rtsa ba gzhan khyod kyis mkhyen pa dang / mkhan pos thugs su chud pa
84a1(phal chen): dang / gang yang bcom ldan 'das de bzhin gshegs pa shAkya thub pas mngon du gzigs pa'i dge ba'i rtsa ba des khyod ci 'dra bar de 'dra bar gyur te/ rnam pa
84a2(phal chen): 'di 'dra ba'i lus thob par shog cig / rnam pa 'di 'dra ba'i dbyangs dang / rnam pa 'di 'dra ba'i mtshan dang / 'di lta bu'i rnam par 'phrul pa dag kyang khyod ji lta ba bzhin thob par
84a3(phal chen): shog cig ces/ dge slong de dag gis de skad du smras pa dang / 'jam dpal gzhon nur gyur pas/ dge slong de dag la 'di skad ces smras so/ /dge slong dag /yongs su mi skyo ba'i
84a4(phal chen): sems bskyed pa bcu dang ldan pa'i rigs kyi bu'am/ rigs kyi bu mo theg pa chen po la zhugs pa ni/ byang chub sems dpa'i sa lta smos kyang ci smos kyi/ de bzhin gshegs pa'i
84a5(phal chen): sa yang gnon par 'gyur ro/ /bcu gang zhe na/ 'di lta ste/ de bzhin gshegs pa thams cad blta ba dang / bsnyen bkur ba dang / mchod pa dang / rim gro bya ba la yongs su mi skyo
84a6(phal chen): ba'i sems bskyed pa dang / dge ba'i rtsa ba thams cad bsags pa las phyir mi ldog cing / yongs su mi skyo ba'i sems bskyed pa dang / chos thams cad btsal ba la yongs su mi skyo
84a7(phal chen): ba'i sems bskyed pa dang / byang chub sems dpa'i pha rol tu phyin pa thams cad sbyor ba la yongs su mi skyo ba'i sems bskyed pa dang / byang chub sems dpa'i ting nge 'dzin thams cad
84b1(phal chen): yongs su bsgrub pa la yongs su mi skyo ba'i sems bskyed pa dang / dus gcig nas gcig tu brgyud pa thams cad du 'jug pa la yongs su mi skyo ba'i sems bskyed pa dang / phyogs bcu'i sangs
84b2(phal chen): rgyas kyi zhing rgya mtsho rgyas par dgang zhing yongs su dag par bya ba la yongs su mi skyo ba'i sems bskyed pa dang / sems can gyi khams thams cad yongs su smin par bya ba dang / gdul
84b3(phal chen): ba la yongs su mi skyo ba'i sems bskyed pa dang / zhing dang bskal pa thams cad du byang chub sems dpa'i spyod pa mngon par bsgrub pa la yongs su mi skyo ba'i sems bskyed pa dang /
84b4(phal chen): sangs rgyas kyi zhing thams cad kyi rdul shin tu phra ba snyed kyi pha rol tu phyin pa sbyar bas/ sems can gcig yongs su smin par bya ba'i tshul du sems can thams cad yongs su smin
84b5(phal chen): par bya bas/ de bzhin gshegs pa'i stobs gcig yongs su bsgrub pa la yongs su mi skyo ba'i sems bskyed pa'o/ /dge slong dag /yongs su mi skyo ba'i sems bskyed pa bcu po 'di
84b6(phal chen): dag dang ldan pa'i rigs kyi bu'am/ rigs kyi bu mo dad pa dang ldan pa ni/ dge ba'i rtsa ba thams cad la yongs su 'grub par 'gyur ro/ /'khor ba'i rgyud thams cad las phyir ldog
84b7(phal chen): par 'gyur ro/ /'jig rten gyi rgyud thams cad las gyen du 'phags par 'gyur ro/ /nyan thos dang / rang sangs rgyas kyi sa thams cad las yongs su 'da' bar 'gyur ro/ /de bzhin
85a1(phal chen): gshegs pa thams cad kyi rigs dang rgyud du 'byung bar 'gyur ro/ /byang chub sems dpa' thams cad kyi smon lam la yang dag par 'grub par
85a2(phal chen): 'gyur ro/ /de bzhin gshegs pa thams cad kyi yon tan gyi nan tan la rnam par dag par 'gyur ro/ /byang chub sems dpa'i spyod pa thams cad la yongs su dag par 'gyur ro/ /
85a3(phal chen): de bzhin gshegs pa thams cad kyi stobs la yang dag par 'byung bar 'gyur ro/ /bdud dang phas kyi rgol ba thams cad rab tu 'dul bar 'gyur ro/ /byang chub sems dpa'i
85a4(phal chen): sa yongs su gnon par 'gyur ro/ /de bzhin gshegs pa'i sa dang shin tu nye bar 'gyur ro/ /de nas dge slong de dag gis chos kyi tshul 'di thos nas/ sangs rgyas thams cad
85a5(phal chen): rnam par mthong ba la chags pa med pa'i mig gi yul zhes bya ba'i ting nge 'dzin thob par gyur to/ /de'i mthus phyogs bcu mtha' yas mu med pa'i 'jig rten gyi khams na
85a6(phal chen): bzhugs pa'i de bzhin gshegs pa'i 'khor gyi dkyil 'khor mthong bar gyur to/ /'jig rten gyi khams de dag gi 'gro ba'i rgyud du skyes pa'i sems can de dag kyang ma lus
85a7(phal chen): par mthong bar gyur to/ /'jig rten gyi khams de dag gi sems can rnams kyang ma lus par mthong bar gyur to/ /'jig rten gyi khams de dag kyang rnam par phye ba sna tshogs
85b1(phal chen): su mthong bar gyur to/ /'jig rten gyi khams de dag na rdul shin tu phra ba ji snyed yod pa de dag kyang bgrang ba'i tshul gyis rab tu shes par gyur to/ /sems can de dag gi rin po che'i gnas
85b2(phal chen): dang longs spyod de dag kyang mthong bar gyur to/ /de bzhin gshegs pa de dag gi dbyangs kyi yan lag rgya mtsho yang thos par gyur to/ /chos bstan pa de dag kyang tshig dang / yi ge dang / nges
85b3(phal chen): pa'i tshig dang / skad dang / ming dang / brdas yongs su shes par gyur to/ /sems can de dag gi sems dang / dbang po dang / bsam pa la yang rnam par lta bar gyur to/ /sngon gyi mtha'
85b4(phal chen): dang / phyi ma'i mtha'i tshe rabs bcu yang rjes su dran par gyur to/ /de bzhin gshegs pa de dag gi chos kyi 'khor lo bcu'i nges pa'i tshig mngon par bsgrub pa la yang rab tu zhugs
85b5(phal chen): par gyur to/ /rdzu 'phrul gyis rnam par 'phrul pa mngon par bsgrub pa bcu la yang rab tu zhugs par gyur to/ /bstan pa'i tshul mngon par bsgrub pa bcu la yang rab tu zhugs par gyur
85b6(phal chen): to| |rjes su bstan pa'i tshig mngon par bsgrub pa bcu la yang rab tu zhugs par gyur to/ /de bzhin gshegs pa de dag gi tha dad pa yang dag par mkhyen pa'i tshul mngon par bsgrub pa
85b7(phal chen): bcu la yang rab tu zhugs par gyur to/ /ting nge 'dzin de thob ma thag tu byang chub kyi sems kyi yan lag stong phrag bcu yang yongs su rdzogs par gyur to/ /ting nge 'dzin stong phrag bcu
86a1(phal chen): yang yongs su non par gyur to/ /pha rol tu phyin pa'i yan lag stong phrag bcu yang rnam par dag par gyur te/ snang ba chen po rab tu thob cing shes rab chen
86a2(phal chen): po'i dkyil 'khor gyis snang bar gyur pa de dag gis/ byang chub sems dpa'i mngon par shes pa bcu rab tu thob par gyur to/ /de ltar mngon par shes pa'i myu gu gzhon zhing shin tu
86a3(phal chen): phra ba thob ste/ byang chub tu sems skyes pa brtan pa la gnas pa de dag 'jam dpal gzhon nur gyur pas/ byang chub sems dpa' kun tu bzang po'i spyod pa la yang dag par bskul
86a4(phal chen): nas rab tu bkod do/ /de ltar byang chub sems dpa' kun tu bzang po'i spyod pa la rab tu gnas pa de dag smon lam chen po rgya mtsho la zhugs shing mngon par bsgrub par gyur to/ /
86a5(phal chen): de ltar smon lam chen po rgya mtshos mngon par bsgrubs pa'i sems rnam par dag pas lus yongs su dag pa rab tu thob par gyur to/ /lus rnam par dag pas lus yang ba rab tu thob
86a6(phal chen): par gyur to/ /de ltar lus rnam par dag pa dang / lus yang bas mngon par shes pa'i sgo de dag shin tu yangs par byed pas mi nyams shing / rjes su 'brang ba'i mngon par
86a7(phal chen): shes pa rab tu thob par gyur to/ /mngon par shes pa de dag thob pas/ 'jam dpal gzhon nur gyur pa'i rkang pa'i drung nas kyang mi g.yo la/ sangs rgyas kyi chos thams cad yongs
86b1(phal chen): su bsgrub pa'i phyir phyogs bcur yang de bzhin gshegs pa thams cad kyi sku'i 'phrin las kyi sprin mngon par bsgrub par gyur to/ /de nas 'jam dpal gzhon nur gyur pas/ dge slong
86b2(phal chen): de dag bla na med pa yang dag par rdzogs pa'i byang chub tu bkod nas/ mthar gyis yul rgyu zhing lho phyogs logs skyid pa'i 'byung gnas zhes bya ba'i grong rdal chen po gang na ba der
86b3(phal chen): logs su song ste phyin nas/ grong rdal chen po skyid pa'i 'byung gnas kyi shar phyogs logs na nags tshal chen po sA la sna tshogs kyi rgyal mtshan gyi rgyan ces bya ba sngon gyi sangs rgyas bzhugs bzhugs
86b4(phal chen): pa'i mchod rten/ sems can smin par mdzad pa'i don du de bzhin gshegs pas byin gyis brlabs pa/ zhing mtha' yas par ming gi sgra rjes su grags pa/ sngon chad bcom ldan
86b5(phal chen): 'das byang chub sems dpa'i spyod pa mdzad pa'i tshe/ yongs su btang bar dga' ba du ma yongs su btang ste/ sa'i phyogs de na lha dang / klu dang / gnod sbyin dang / dri za dang / lha ma yin
86b6(phal chen): dang / nam mkha' lding dang / mi'am ci dang / lto 'phye chen po dang / mi dang / mi ma yin pa rnams rtag tu rgyun mi 'chad par mchod pa la brtson pa'i gnas yod pa der/ 'khor dang
86b7(phal chen): bcas te phyin nas/ der 'jam dpal gzhon nur gyur pas mdo sde chos kyi dbyings kyi tshul rab tu snang ba zhes bya ba mdo sde bye ba khrag khrig brgya stong phrag bcu 'byung ba bstan to/ /
87a1(phal chen): de bstan pa'i tshe/ rgya mtsho chen po nas klu bye ba khrag khrig brgya stong du ma nye bar lhags te/ de dag gis chos kyi tshul de thos nas/ klu'i rgyud la rnam par smod
87a2(phal chen): cing de bzhin gshegs pa'i yon tan la mos par gyur nas klu'i rgyud rnam par bzlog ste/ lha dang mir skya ba yongs su 'dzin par gyur nas/ der klu stong phrag bcu bla na med par
87a3(phal chen): rdzogs pa'i byang chub las phyir mi ldog par gyur to/ /chos de bstan pa'i tshe/ sems can gyi khams mtha' dang dbus med pa theg pa gsum gyis dus gzhan dang gzhan du rnam
87a4(phal chen): par dul bar gyur to/ /de nas skyid pa'i 'byung gnas kyi mi rnams kyis/ 'jam dpal gzhon nur gyur pa'i skyid pa'i 'byung gnas kyi grong rdal du phyin te/ sA la sna tshogs kyi
87a5(phal chen): rgyan gyi gzhi 'di nyid na rnam par spyod do zhes thos nas/ dge bsnyen tshong dpon shes rab chen po la sogs pa dge bsnyen pha dang / dge bsnyen ma dang / khye'u dang / bu mo mang
87a6(phal chen): po dag so so nas 'khor lnga brgya lnga brgya dang bcas te/ skyid pa'i 'byung gnas kyi grong rdal nas byung nas/ 'jam dpal gzhon nur gyur pa gang na ba dar dong ngo / /de la dge bsnyen
87a7(phal chen): shes rab chen po ni/ dge bsnyen bzang pos byin dang / lhas byin dang / bsod nams 'od dang / grags pa'i lha dang / grags pas byin dang / zla ba'i dpal dang / zla ba dga'
87b1(phal chen): bo dang / blo gros bzang po dang / blo gros chen po dang / sgra gcan bzang po dang / dge bsnyen bzang po'i dpal dang / de dag la sogs pa dge bsnyen lnga brgyas ba skor cing mdun du byas
87b2(phal chen): te| 'jam dpal gzhon nur gyur pa gang na ba der dong nas/ 'jam dpal gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan
87b3(phal chen): gsum du bskor ba byas nas phyogs gcig tu 'khod do/ /de la dge bsnyen ma shes rab chen mo ni/ dge bsnyen ma 'od bzang mo dang / lus bzang mo dang / dge ba yod pa dang / dge ba'i
87b4(phal chen): dpal dang / zla ba'i 'od dang / dpal gyi 'od dang / dpal bzang mo dang / dge bsnyen ma mig bzang mo dang / de dag la sogs pa dge bsnyen ma lnga brgyas bskor cing mdun du byas te/
87b5(phal chen): 'jam dpal gzhon nur gyur pa gang na ba der dong nas/ 'jam dpal gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan
87b6(phal chen): gsum du bskor ba byas nas phyogs gcig tu 'khod do/ /de la tshong dpon gyi bu nor bzang ni tshong dpon gyi bu brtul zhugs bzang po dang / tshul khrims bzang po dang / ngang tshul
87b7(phal chen): bzang po dang / rnam par gnon pa bzang po dang / bsam pa bzang po dang / blo gros bzang po dang / blo bzang po dang / mig bzang po dang / lag pa bzang po dang / tshong dpon gyi bu 'od
88a1(phal chen): bzang po dang / de dag la sogs pa tshong dpon gyi bu lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam
88a2(phal chen): dpal gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan gsum du bskor ba byas nas phyogs gcig tu 'khod do/ /de la khyim
88a3(phal chen): bdag shes rab chen po'i bu mo dge ba bzang mo ni/ bu mo bzang mo dang / yid du 'ong ba'i bzhin dang / brtan pa'i blo gros dang / dpal bzang mo dang / tshangs pas byin pa dang / dpal
88a4(phal chen): gyi 'od dang / bu mo 'od bzang mo la sogs pa bu mo lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam dpal gzhon nur gyur pa'i
88a5(phal chen): rkang pa gnyis la spyi bos phyag 'tshal te/ 'jam dpal gzhon nur gyur pa la lan gsum du bskor ba byas nas phyogs gcig tu 'khod do/ /de nas 'jam dpal gzhon nur gyur
88a6(phal chen): pas skyid pa'i 'byung gnas kyi grong rdal nas skyes pa dang / bud med dang / khye'u dang / bu mo de dag 'dus te 'khod par shes nas/ bsam pa ji lta ba bzhin du bstan pa'i byin gyis
88a7(phal chen): zil gyis gnan te/ byams pa chen po'i byin gyis sim par byas nas/ snying rje chen po'i byin gyis chos bstan pa mngon par bsgrubs te/ ye shes kyi byin gyis sems dang bsam pa
88b1(phal chen): rnam par phye nas tha dad pa yang dag par shes pa chen pos chos bstan par dga' ste/ tshong dpon gyi bu nor bzang la bltas so/ /tshong dpon gyi bu nor bzang zhes bya ba/ ci'i phyir nor
88b2(phal chen): bzang zhes bya zhe na/ tshong dpon gyi bu nor bzang zhes bya ba/ thog ma ma'i mngal du zhugs ma thag tu khyim de'i 'khor kun nas rnam par phye ba'i rin po che sna bdun gyi sdong po 'thon par
88b3(phal chen): gyur to/ /rin po che'i sdong po de dag gi 'og na rin po che'i gter bdun yod de/ gser dang / dngul dang / bai DUR+Ya dang / shel dang / mu tig dmar po dang / asma gar b+ha dang / mu sa ra gal
88b4(phal chen): pa dang / rin po che de bdun gyi rin po che'i sdong po de dag kyang gter de dag nas skyes te/ sa'i gzhi brtol nas mngon par 'thon par gyur to/ /de yan lag dang nying lag thams cad
88b5(phal chen): yongs su rdzogs te/ zla ba bcu lon nas btsas pa dang / de'i tshe gter chen po bdun po de dag kyang chu zheng dang / rngams su khru bdun tsam du sa'i steng nas mngon par 'phags te snang bar
88b6(phal chen): byung nas rnam par snang zhing mdzes par gyur to/ /khyim der rin po che sna tshogs kyi snod lnga brgya yang byung bar gyur te/ 'di ltar mar gyi snod dang / til mar gyi snod dang / sbrang rtsi'i snod
88b7(phal chen): dang | mar gsar gyi snod dang / gzhan dag kyang so so nas yo byad sna tshogs thams cad kyis yongs su gang ba dag ste/ 'di ltar rdo rje'i snod spos sna tshogs kyis yongs su gang ba dang /
89a1(phal chen): spos kyi snod gos sna tshogs kyis yongs su gang ba dang / man shel gyi snod kha zas dang spyan gzigs sna tshogs ro mchog tu zhim pas yongs su gang ba
89a2(phal chen): dang | nor bu'i snod rin po che sna tshogs kyis yongs su gang ba dang / gser gyi snod dngul sil mas yongs su gang ba dang / dngul gyi snod gser phyes yongs su gang ba dang / phra men
89a3(phal chen): gyi snod nor bu rin po che bai DUR+Yas yongs su gang ba dang / shel gyi snod mu sa ra gal pas yongs su gang ba dang / mu sar gal pa'i snod rin po che shel gyis yongs su gang ba dang /
89a4(phal chen): asma gar b+ha'i snod mu tig dmar pos yongs su gang ba dang / mu tig dmar po'i snod asma gar b+has yongs su gang ba dang / nor bu rin po skar ma'i rgyal mtshan gyi snod nor bu rin po
89a5(phal chen): che chu 'dang gis yongs su gang ba dang / nor bu rin po che chu 'dang gi snod nor bu rin po che skar ma'i rgyal mtshan gyis yongs su gang ba dang / de dag la sogs pa rin po che'i snod lnga
89a6(phal chen): brgya 'thon par gyur to/ /tshong dpon gyi bu nor bzang de btsas ma thag tu khyim dang / bang ba dang / mdzod thams cad du nor dang / 'bru dang / dbyig dang / gser dang / rin
89a7(phal chen): po che sna tshogs kyi char mngon par bab par gyur to/ /de la bram ze'i bltas pa dang / pha dang / ma dang / gnyen gyi tshogs kyis 'di btsas ma thag tu nor mang po phun sum tshogs
89b1(phal chen): pa byung bar gyur pas na/ nor bzang / nor bzang zhes de ltar ming du btags te/ tshong dpon gyi bu nor bu bzang de ni/ sngon gyi rgyal ba la bya ba byas pa'o/ /dge ba'i rtsa ba bskyed pa'o/ /
89b2(phal chen): mos pa rgya chen po dang ldan pa'o/ /dge ba'i bshes gnyen gyi rjes su 'brang ba'i bsam pa can no/ /lus dang ngag dang yid kyi spyod pa kha na ma tho ba med pa'o/ /byang chub sems dpa'i
89b3(phal chen): lam yongs su sbyang ba la rab tu brtson pa'o/ /thams cad mkhyen pa la mngon par mos pa'o/ /sangs rgyas kyi chos kyi snod du gyur pa'o/ /bsam pa'i nam mkha' yongs su dag pa'o//
89b4(phal chen): byang chub kyi sems chags pa med pa yongs su rdzogs pa'o/ de nas 'jam dpal gzhon nur gyur pas/ tshong dpon gyi bu nor bzang la bltas te/ dga' ba'i gtam byas nas/ de
89b5(phal chen): la 'di lta ste/ sangs rgyas kyi chos thams cad las kyang brtsams/ sangs rgyas kyi chos thams cad yang dag par bsdu zhing thob par bya ba las kyang brtsams/ sangs rgyas thams cad
89b6(phal chen): gcig nas gcig tu brgyud pa las kyang brtsams/ sangs rgyas gcig nas gcig tu brgyud pa thams cad shes par bya ba las kyang brtsams/ sangs rgyas thams cad kyi 'khor gyi dkyil
89b7(phal chen): 'khor rnam par dag pa las kyang brtsams/ sangs rgyas thams cad kyi chos kyi 'khor lo dang sprul pa'i rgyan las kyang brtsams/ sangs rgyas thams cad kyi gzugs kyi sku'i mtshan
90a1(phal chen): dang dpe byad bzang po rnam par dag pa las kyang brtsams/ sangs rgyas thams cad kyi chos kyi sku yongs su grub pa las kyang brtsams/ sangs rgyas thams
90a2(phal chen): cad kyi gsung rnam par phye ba las kyang brtsams/ sangs rgyas thams cad kyi 'od kyi dkyil 'khor gyi rgyan rnam par dag pa las kyang brtsams/ sangs rgyas thams cad kyi mnyam pa
90a3(phal chen): nyid las kyang brtsams te/ chos kyang bstan par gyur to/ /de nas 'jam dpal gzhon nur gyur pas tshong dpon gyi bu nor bzang dang / skye bo'i tshogs chen po de dag chos dang mthun
90a4(phal chen): ba'i gtam gyis bstan te/ yang dag par bskul nas spro ba bskyed de dga' bar byas nas/ bla na med pa yang dag par rdzogs pa'i byang chub tu sems bskyed du btsud de/ sngon gyi
90a5(phal chen): dge ba'i rtsa ba yongs su dran par byas nas/ skyid pa'i 'byung gnas kyi grong rdal de'i sems can rnams kyi bsam pa ji lta ba bzhin du chos bstan pas byin gyis brlabs te/ bde bar
90a6(phal chen): byas nas de nas song ngo / /de nas tshong dpon gyi bu nor bzang gis/ 'jam dpal gzhon nur gyur pa las/ rnam pa de lta bu'i sangs rgyas kyi yon tan dang / che ba nyid thos nas bla na med
90a7(phal chen): pa yang dag par rdzogs pa'i byang chub tu mos shing brtson pas phyi bzhin du 'brang ste/ 'jam dpal gzhon nur gyur pa la tshigs su bcad de mngon par bstod do/ /blo gros chen po
90b1(phal chen): mtha' yas spyod yul can/ /khyod kyi mthus ni sems can sman slad du/ /bdag kyang byang chub mchog tu zhugs par gyur/ /de la nges pa gang mchis bdag la gson/ /dga' ba'i chus bkang
90b2(phal chen): 'obs kyis kun nas bskor/ /nga rgyal dregs pa'i ra ba mtho bar brtsegs/ /sems can lam rgyud sgo rnams btsud cing gdangs/ /de 'dra'i khyim ni srid gsum ming ldan che/ /de ni gti
90b3(phal chen): mug ma rig gzings pas khebs/ /'dod chags zhe sdang me lces rab tu gdungs/ /rtag par bdud kyi dbang po'i dbang du gyur/ /de la byis pa ma rig rten kyang 'cha'/ /sred pa'i sgrog
90b4(phal chen): dang zhags pas shin tu glags/ /g.yo dang sgyu yi skyon gyis mtho brtsams shing / /the tshom yid gnyis dag gis mig mdongs pa/ /log pa phyin phyogs lam la rab tu zhugs/ /phrag
90b5(phal chen): dog ser sna'i thag pas btags shing bcings/ /yi dwags byol song sems dmyal mi khom rgyu/ /rga shi na dang skye bas rab tu mnar/ /mgo rmongs lam rgyun 'bar lo kun tu 'khor/ /
90b6(phal chen): de la khyod ni thugs rje rnam dag pa'i/ /dkyil 'khor ye shes 'od zer snang ba mdzad/ /nyon mongs rgya mtsho skam par shar te 'phags/ /nyi ma 'dra bas bdag la snang ba mdzod/ /byams pa
90b7(phal chen): bsgoms pas dkyil 'khor rdzogs shing nya/ /bsod nams zla 'od bde ba'i zer 'gyed pa/ /sems can kun gyi gnas su shar gyur gyi/ /zla ba nya ba lta bus bdag snang mdzod/ /dkar
91a1(phal chen): mthus thams cad yongs bsags bskor mnga' zhing / /chos dbyings mkha' la chags pa mi mnga' ba/ /chos kyi 'khor lo rin chen sngon 'dren pas/ /rgyal
91a2(phal chen): por gyur pas bdag la bstan du gsol/ /byang chub theg pa'i smon lam mthu mnga' ste/ /bsod nams ye shes shin tu yangs bsags shing / /sems can kun la phan pa'i don
91a3(phal chen): bzhugs pa'i/ /ded dpon chen pos bdag kyang bskyang du gsol/ /bzod pa brtan zhing sra ba'i go mnabs te/ /ye shes spyan mnga' thugs rje'i phyag ring bas/ /bdud kyi dmag
91a4(phal chen): dpung tshogs rnams mngon 'gyur bar/ /dpa' ba chen pos bdag gi sel yang mdzod/ /chos kyi ri rab spo la brtan bzhugs shing / /ting 'dzin mchog gi lha mos kun nas bskor//
91a5(phal chen): nyon mongs sgra gcan lha min 'dul mdzad pa/ /brgya byin gyur pas bdag kyang gzigs su gsol/ /byis pa'i gnas gyur khams gsum khang pa na/ /nyon mongs las rnams rnam
91a6(phal chen): par bsal ba mkhyen/ /rgyu yi sa dang lam rgyud 'khor rmongs par/ /me mar 'dra bas bdag kyang shul bstan gsol/ /ngan 'gro'i lam rnams rnam par zlog mdzad cing / /bde
91a7(phal chen): bar 'gro ba'i lam rnams rnam sbyong ba/ /'jig rten kun gyi lam gyi rgyud las 'das/ /bdag la'ang thar pa'i sgo ni bstan du gsol/ /rtag dang bdag dang bde bar 'du shes
91b1(phal chen): ldan| |log 'dzin sgo re'i skyabs kyis bcad gyur gyi/ /bden pa'i ye shes spyan rno mchog mnga' bas/ /thar sgo bdag la'ang myur du dbye bar gsol/ /yang dag log pa'i lam la
91b2(phal chen): mkhas gyur cing / /lam gyi rgyus dang tshul la bsnyengs mi mnga'/ /lam rnams kun gyis 'dul ba thugs chud pa/ /bdag la byang chub shul ni bstan du gsol/ /yang dag lta ba'i
91b3(phal chen): sa yi thang la bzhugs/ /sangs rgyas kun gyi yon tan chab kyis bskrun/ /sangs rgyas chos legs me tog char 'bebs pa/ /byang chub shul ni bdag la bstan du gsol/ /rgyal ba gang
91b4(phal chen): 'das ma byon gang rnams dang / /da ltar byung ba'i rgyal ba snang mdzad pa/ /sems can gtso bo legs par gshegs pa'i phyogs/ /de yang lam ston mdzad pas bdag bstan gsol
91b5(phal chen): las kyi 'khrul 'khor tshul la mi bsnyengs pa/ /chos theg shing rta'i 'khrul 'khor mkhyen gyur cing / /ye shes theg pa'i tshul la rnam nges pa/ /byang chub theg pa bdag la bshad
91b6(phal chen): du gsol/ /mos shing smon pa'i 'khor lo'i mu khyud can/ /bzod pa rdo rje snying rje srog shing brten/ /dad pa'i gnya' shing rin chen legs spras pa'i/ /byang chub theg la bdag kyang bskyon
91b7(phal chen): du gsol/ /gzungs rnams kun gyis rnam dag dkyil 'khor can/ /byams pa brtsegs pa'i dga' bas rab brgyan pa/ /tha dad yang dag shes pa'i dril phreng can/ /theg mchog
92a1(phal chen): bzang pos bdag la bstan du gsol/ /tshangs pa'i spyod pa'i lam gyis mngon par brgyan/ /ting 'dzin bud med khrag khrig kun nas rgyu/ /chos kyi
92a2(phal chen): rnga yi dbyangs chen rab bsgrags pa/ /theg pa'i dam pa bdag la bstab tu gsol/ /bsdu ba bzhi yi mi zad mdzod ldan pa/ /ye shes rin chen yon tan phreng gis brgyan/ /khrel
92a3(phal chen): yod dul ba'i 'phreng bas mchog bsdams pa'i/ /theg pa'i dam pa bdag la bstan du gsol/ /sbyin pa'i 'od zer dkyil 'khor bzang po can/ /tshul khrims tsan dan snying rje'i
92a4(phal chen): byug ldan zhing / /bzod pa'i gzer gyis mtshams rnams dam sbyar ba'i/ /theg pa'i mchog la myur du bdag gzhag gsol/ /sems can thams cad 'dul las mi ldog pa/ /
92a5(phal chen): bsam gtan ting 'dzin kha khyer mthor sgron cing / /shes rab thabs gnyis 'byor mthun 'gro rgyu ba'i/ /chos kyi theg pa mchog la bdag gzhag gsol/ /smon lam 'khor
92a6(phal chen): los lam gyi 'khor sbyong ba/ /chos kyi gzugs dam mthu brtan che ldan zhing / /ye shes 'khrul 'khor legs sbyangs legs byas pa'i/ /chos kyi theg pa de la bdag bskyon
92a7(phal chen): gsol/ /kun tu bzang po'i spyod pas rab sbyangs shing / /sems can lta bas rgyu la thogs med pa/ /kun tu bzang po'i spyod pas gnon gyur pa'i/ /ye shes theg pas bdag la
92b1(phal chen): bsdud du gsol/ /de ni brtan pas rdo rje bzhin gnas pa/ /ye shes sgyu mas legs sbyangs legs byas shing / /sgrib dang chags pa thams cad gcod pa yi/ /bzang po'i theg la bdag
92b2(phal chen): kyang bskyon par gsol/ /'gro mnyam dri med shin tu yangs gyur pa/ /sems can thams cad skyob pas bde sgrub cing / /chos dbyings shin tu rgya chen rnam snang ba'i/ /byang chub theg
92b3(phal chen): la bdag kyang bskyon du gsol/ /sdug bsngal phung po rab byung gcod byed pa/ /nyon mongs las kyi rdul mang sbyong sel cing / /bdud dang phas kyi rgol ba kun 'joms pa'i/ /chos kyi theg
92b4(phal chen): la bdag kyang bskyon du gsol/ /phyogs rnams kun tu ye shes rab snang ba/ /chos dbyings nam mkha' rnam par klubs byed cing / /sems can kun gyi bsam pa rdzogs byed pa'i/ /
92b5(phal chen): chos kyi theg la bdag kyang bskyon du gsol/ /rnam dag mkha' ltar tshad med mi zad pa/ /sred dang ma rig lta ba'i skyon med cing / /sems can kun la phan par rab gnas pa'i/ /chos
92b6(phal chen): kyi theg la bdag kyang bskyon du gsol/ /rlung chen langs pa'i shugs kyi shugs ldan pas/ /smon lam mthu yis 'jig rten kun 'dzin cing / /zhi ba'i gnas rab kun sar skyel byed
92b7(phal chen): pa'i| |chos kyi theg la bdag kyang bskyon du gsol/ /sa chen bzhi yi stobs kyi stobs ldan pa/ /snying rje'i mthu dang shugs kyis khur khyer zhing / /ye shes lo tog 'gro ba nyer 'tsho
93a1(phal chen): ba'i| |theg pa'i mchog la bdag kyang bskyon du gsol/ /nyi ma lta bur 'gro ba nyer 'tsho zhing / /bsdu ba rab yangs 'khor gyi dkyil 'khor can/ /gzungs
93a2(phal chen): kyi stobs mchog dag pa'i 'od bzang ba'i/ /ye shes nyi ma bdag la bstan du gsol/ /bskal pa mang po du mar rab bslabs pa/ /rgyu yi tshul dang sa kun mkhas gyur pa/ /gang gis
93a3(phal chen): 'dus byas grong khyer gzhom 'gyur ba'i/ /shes brtan rdo rje 'phags pas bdag la stsal du gsol/ /sangs rgyas legs kun bslab pa phun sum gyis/ /ye shes rgya mtsho yangs pa
93a4(phal chen): gang zhig la/ /tshad med rgya mtsho'i blo mang bslab gyur pa/ /de legs ci 'dra 'phags pas bka' stsal gsol/ /gang na yang dag spyan mnga' khyod bzhugs shing / /ye shes rgyal
93a5(phal chen): po'i cod pan legs brgyan te/ /chos kyi dbu thod dam pas dbu bcings pa'i/ /chos kyi rgyal po'i pho brang bdag kyang ston/ /de nas 'jam dpal gzhon nur gyur pas/ glang po'i lta
93a6(phal chen): stangs kyis bltas te/ /tshong dpon gyi bu nor bzang la 'di skad ces smras so/ /rigs kyi bu/ de ltar khyod kyis bla na med pa yang dag par rdzogs pa'i byang chub tu sems bskyed de/
93a7(phal chen): dge ba'i bshes gnyen gyi rjes su 'brang zhing / byang chub sems dpa'i lam yongs su rdzogs par bya bar 'dod de/ byang chub sems dpa'i spyod pa yongs su dri bar bsam pa
93b1(phal chen): legs so/ /legs so/ /rigs kyi bu/ 'di lta ste/ dge ba'i bshes gnyen rnams la bsnyen cing bsten pa dang / rim gror bya ba 'di ni thams cad mkhyen pa nyid yongs su grub par
93b2(phal chen): 'gyur ba'i gzhi yin te/ 'di ni mthun pa'i rgyu yin gyi/ rigs kyi bu/ de bas na khyod kyis dge ba'i bshes gnyen bsnyen bkur bas yongs su ma skyo bar gyis shig /nor bzang gis
93b3(phal chen): smras pa/ 'phags pa/ ji ltar byang chub sems dpas byang chub sems dpa'i spyod pa la bslab par bgyi/ ji ltar nan tan du bgyi/ ji ltar byang chub sems dpas byang chub sems dpa'i
93b4(phal chen): spyod pa brtsam par bgyi/ ji ltar byang chub sems dpas byang chub sems dpa'i spyod pa la spyad par bgyi/ ji ltar byang chub sems dpas byang chub sems dpa'i spyod pa yongs su
93b5(phal chen): rdzogs par bgyi/ ji ltar byang chub sems dpas byang chub sems dpa'i spyod pa yongs su sbyang bar bgyi/ ji ltar byang chub sems dpas byang chub sems dpa'i spyod pa la 'jug
93b6(phal chen): par bgyi/ ji ltar byang chub sems dpas byang chub sems dpa'i spyod pa mngon par bsgrub par bgyi/ ji ltar byang chub sems dpas byang chub sems dpa'i spyod pa'i rjes su
93b7(phal chen): 'brang bar bgyi/ ji ltar byang chub sems dpas byang chub sems dpa'i spyod pa la lhag par dmigs par bgyi/ ji ltar byang chub sems dpas byang chub sems dpa'i spyod pa rgyas
94a1(phal chen): par bgyi/ ji ltar byang chub sems dpas kun tu bzang po'i spyod pa'i dkyil 'khor yongs su rdzogs par 'gyur ba rgya cher bstan du gsol/ de nas
94a2(phal chen): 'jam dpal gzhon nur gyur pas/ tshong dpon gyi bu nor bzang la tshigs su bcad de smras pa/ dge ba'i bsod nams gangs chen mtsho/ /de ltar khyod ni nga yi drung du nyer phyin
94a3(phal chen): te| |snying rje'i snying brtse rgya chen gyi/ /yid ldan byang chub dam pa tshol bar legs/ /'gro ba thams cad dgrol don du/ /spyod pa mtshungs med don du smon lam rab 'debs shing / /
94a4(phal chen): 'gro ba kun gyi skyabs 'gyur ba/ /byang chub sems dpa'i spyod pa'i tshul 'di yin/ /byang chub sems dpa'i brtan pa rnams/ /'khor ba'i nang na skyo med yid kyis spyod byed pa/ /
94a5(phal chen): de dag kun tu bzang po yi/ /spyod pa thub med chags med 'thob par 'gyur/ /bsod nams 'od can bsod nams dpal/ /de ltar khyod ni kun tu bzang po'i spyod pa la/ /'gro
94a6(phal chen): la phan phyir smon byed pa/ /bsod nams rgya mtsho dge zhing dag pa'i mtshan/ /mtha' dang dbus med tshad med pa'i/ /phyogs bcu'i 'jig rten sangs rgyas kun kyang mthong bar
94a7(phal chen): 'gyur/ /dran pa'i mthu dang stobs kyis kyang / /de dag chos kyi sprin kyang yongs su 'dzin par 'gyur/ /de ltar khyod kyis phyogs bcu yi/ /sangs rgyas zhing rnams kun tu rgyal
94b1(phal chen): ba mthong nas kyang / /byang chub spyod pa'i don gyi phyir/ /de dag kun la smon lam rgya mtsho dag byed 'gyur/ /'jig rten gtso la slob byed cing / /gang rnams sangs rgyas sa la gnas ni
94b2(phal chen): bcas byas shing / /'di tshul rgya mtshor zhugs gyur pa/ /de dag kun kyang thams cad gzigs par 'gyur/ /khyod ni 'byams klas zhing kun du/ /bskal mang zhing rdul snyed du kun tu bzang
94b3(phal chen): po yi| |spyod pa'i dam pa spyod byas shing / /byang chub dam pa zhi ba 'thob par 'gyur/ /zhing rnams mtha' dang dbus med pa/ /ma lus kun tu bskal pa rgya mtshor spyad par gyis/ /kun
94b4(phal chen): tu bzang po'i spyod mchog phyir/ /smon lam rgya chen yongs su rdzogs par byos/ /khyod kyi smon lam thos gyur nas/ /sems can khrag khrig dga' ba yongs su skyes gyur cing / /kun tu bzang
94b5(phal chen): po'i ye shes kyis/ /byang chub mchog tu smon pa byed la ltos/ /de nas 'jam dpal gzhon nur gyur pas/ tshigs su bcad pa de dag smras nas/ tshong dpon gyi bu nor bu bzang po la 'di
94b6(phal chen): skad ces bsgo'o/ /rigs kyi bu/ de ltar khyod bla na med pa yang dag par rdzogs pa'i byang chub tu sems bskyed cing / byang chub sems dpa'i spyod pa yongs su btsal bar sems dpa'
94b7(phal chen): legs so/ /legs so/ /rigs kyi bu/ 'di ltar bla na med pa yang dag par rdzogs pa'i byang chub tu sems bskyed pa de lta bu'i sems can yang rab tu dkon te/ de bas kyang gang gis bla na
95a1(phal chen): med pa yang dag par rdzogs pa'i byang chub tu sems bskyed nas/ byang chub sems dpa'i spyod pa yongs su tshol ba de lta bu'i sems can ni ches dkon
95a2(phal chen): no| |rigs kyi bu/ de bas na byang chub sems dpas thams cad mkhyen pa'i ye shes thob par bya ba'i phyir/ yang dag pa'i dge ba'i bshes gnyen las gdon mi za bar rtogs
95a3(phal chen): pa thob par gyis shig / dge ba'i bshes gnyen yongs su btsal ba la yongs su skyo ba'i yid med par gyis shig /dge ba'i bshes gnyen blta ba la ngoms pa med par gyis
95a4(phal chen): shig |dge ba'i bshes gnyen gyis bstan pa la mthun par 'dzin par gyis shig / dge ba'i bshes gnyen gyis thabs mkhas pa'i spyod pa la khong khro ba med par gyis shig/
95a5(phal chen): rigs kyi bu/ lho phyogs kyi rgyud 'di nyid na/ yul mi mo gya nom mchog ces bya ba yod de/ de na mgul legs pa zhes bya ba'i ri zhig yod pa de la/ dge slong sprin gyi dpal zhes bya
95a6(phal chen): ba 'dug gi / de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dang / ji ltar byang chub sems
95a7(phal chen): dpas/ byang chub sems dpa'i spyod pa brtsam par bya ba dang / ji ltar byang chub sems dpa'i spyod pa la spyad par bya ba dang / ji ltar byang chub sems dpa'i spyod pa yongs su rdzogs
95b1(phal chen): par bya ba dang / ji ltar yongs su dag par bya ba dang / ji ltar 'jug par bya ba dang / ji ltar mngon par bsgrub par bya ba dang / ji ltar rjes su 'brang bar bya ba dang / ji ltar lhag par dmigs
95b2(phal chen): par bya ba dang / ji ltar rgyas par bya ba dang / ji ltar byang chub sems dpa' kun tu bzang po'i spyod pa'i dkyil 'khor yongs su rdzogs par 'gyur ba dris shig dang / dge ba'i bshes
95b3(phal chen): gnyen de khyed la kun tu bzang po'i spyod pa'i dkyil 'khor ston to/ /de nas tshong dpon gyi bu nor bzang dga' rangs te/ mgu zhing nyams bde la/ tshim zhing yid bde ba skyes nas/
95b4(phal chen): 'jam dpal gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la/ lan brgya stong du mar g.yas phyogs su bskor ba byas nas/ lan brgya
95b5(phal chen): brgya stong du mar phyir bltas te/ dge ba'i bshes gnyen yid du 'ong ba'i sems dang ldan pas dge ba'i bshes gnyen mi mthong ba mi bzod de/ gdong mchi mas gang bar du
95b6(phal chen): zhing | 'jam dpal gzhon nur gyur pa'i drung nas song ngo / /de nas tshong dpon gyi bu nor bzang mthar gyis yul mi mo gya nom mchog ces bya ba der song ste/ phyin nas yul mi mo gya nom
95b7(phal chen): mchog nas rnam par rgyus te/ sngon gyi dge ba'i rtsa bas byung zhing las rgya chen byin gyis brlabs pa'i longs spyod yid du 'ong ba la yongs su spyod cing / ri mgul legs pa gang na ba der phyin
96a1(phal chen): nas/ mgul legs pa'i ri la 'dzegs te/ dge slong sprin gyi dpal tshol tshol zhing shar phyogs logs su byung ngo / /de bzhin du lho dang / nub dang / byang
96a2(phal chen): dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams su'ang byung ste/ bla 'og tu'ang lta zhing
96a3(phal chen): dge slong sprin gyi dpal tshol tshol ba las/ des zhag bdun lon pa dang / dge slong sprin gyi dpal ri rtse zhig gi sman ljongs na 'chag cing 'dug pa mthong nas/ dge slong sprin gyi
96a4(phal chen): dpal gang na ba der song ste/ dge slong sprin gyi dpal gyi rkang pa gnyis la spyi bos phyag 'tshal nas/ dge slong sprin gyi dpal la g.yas phyogs su bskor ba byas te/ mdun du 'dug
96a5(phal chen): nas thal mo sbyar te/ 'di skad ces smras so/ /'phags pa thugs su chud par mdzad du gsol/ /bdag gis bla na med pa yang dag par rdzogs pa'i byang chub tu sems bskyed na/ ji
96a6(phal chen): ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba dang / ji ltar byang chub sems dpa'i spyod pa brtsam pa dang / ji ltar
96a7(phal chen): byang chub sems dpa'i spyod pa la spyad par bgyi ba dang / ji ltar byang chub sems dpa'i spyod pa yongs su spyod pa rdzogs par bgyi ba dang / ji ltar yongs su dag par bgyi ba dang / ji
96b1(phal chen): ltar 'jug par bgyi ba dang / ji ltar rjes su 'brang bar bgyi ba dang / ji ltar mngon par bsgrub par bgyi ba dang / ji ltar lhag par dmigs par bgyi ba dang / ji ltar rgyas par bgyi ba
96b2(phal chen): dang | ji ltar byang chub sems dpas kun tu bzang po'i spyod pa'i dkyil 'khor yongs su rdzogs par 'gyur ba ma 'tshal te/ 'phags pa khyod ni/ byang chub sems dpa' rnams la gdams
96b3(phal chen): ngag dang / rjes su ston pa mdzad ces thos na/ 'phags pa ji ltar byang chub sems dpa' bla na med pa yang dag par rdzogs pa'i byang chub tu 'byung bar 'gyur ba bdag la bstan du
96b4(phal chen): gsol/ de skad ces smras pa dang / dge slong sprin gyi dpal gyis/ tshong dpon gyi bu nor bzang la 'di skad ces smras so/ /rigs kyi bu/ de ltar khyod kyis bla na med pa yang dag par rdzogs
96b5(phal chen): pa'i byang chub tu sems bskyed cing / byang chub sems dpa'i spyod pa yongs su dri ba legs so/ /legs so/ /rigs kyi bu/ 'di lta ste/ byang chub sems dpa'i spyod pa yongs su btsal
96b6(phal chen): ba dang / byang chub sems dpa'i spyod yul yongs su btsal ba dang / byang chub sems dpa'i 'byung ba rnam par dag pa yongs su btsal ba dang / byang chub sems dpa'i lam rnam par
96b7(phal chen): dag pa yongs su btsal ba dang / byang chub sems dpa'i spyod pa rgya chen po rnam par dag pa yongs su btsal ba dang / byang chub sems dpa'i mngon par shes pa bsgrub pa rnam par dag
97a1(phal chen): pa yongs su btsal ba dang / byang chub sems dpa'i rnam par thar pa yongs su bstan pa dang / byang chub sems dpa'i snang ba'i snying rje'i rgyud yongs su bstan
97a2(phal chen): pa dang / byang chub sems dpa'i 'gro ba'i bsam pa ji lta ba bzhin du rjes su 'brang ba dang / byang chub sems dpas 'khor ba dang / mya ngan las 'das pa'i sgo yongs su bstan pa dang /
97a3(phal chen): byang chub sems dpa' rnams kyi 'dus byas dang / 'dus ma byas kyi skyon dang / 'jigs pas mi gos pa'i rgyud yongs su btsal ba 'di ni dka'o/ /shin tu dka'o/ /rigs kyi bu/ kho
97a4(phal chen): bo ni mos pa'i stobs kyi dbang gis/ mig gi blo gros dang / dad pa'i mig rnam par dag pas/ kun tu mngon par blta ba'i ye shes kyi 'od snang ba phyin phyogs med pa dang / yul kun
97a5(phal chen): la thogs pa med cing bsgribs pa thams cad dang bral ba'i lhag mthong la mkhas pa dang / mig gi yul kun nas yongs su dag pa'i lus rnam par dag pa dang / phyogs kyi rgyud 'byams
97a6(phal chen): klas pa thams cad du mngon par 'dud pa'i lus kyis 'dud pa la mkhas pa dang / sangs rgyas thams cad kyi chos kyi sprin yongs su 'dzin pa'i gzungs kyi stobs kyis/ phyogs kyi rgyud
97a7(phal chen): thams cad kun nas mngon du gzigs pa'i de bzhin gshegs pa rnams mthong ste/ 'di ltar shar phyogs kyi de bzhin gshegs pa gcig kyang mthong ngo / /sangs rgyas gnyis dang /
97b1(phal chen): bcu dang / sangs rgyas brgya dang / sangs rgyas stong dang / sangs rgyas brgya phrag stong dang / sangs rgyas bye ba dang / sangs rgyas bye ba brgya dang / sangs rgyas bye ba stong dang / sangs rgyas
97b2(phal chen): bye ba brgya phrag stong dang / sangs rgyas bye ba khrag khrig brgya phrag stong nas/ de bzhin gshegs pa tshad med pa/ dpag tu med pa/ grangs med pa/ bsam gyis mi khyab pa/ mtshungs
97b3(phal chen): pa med pa/ kun tu mtha' yas pa/ sa mtshams med pa/ gzhal du med pa/ brjod du med pa'i yang brjod du med pa dag kyang mthong ngo / /de bzhin gshegs pa 'dzam bu'i gling gi rdul
97b4(phal chen): shin tu phra ba snyed kyang mthong ngo / /de bzhin gshegs pa gling bzhi pa'i 'jig rten gyi khams rdul shin tu phra ba snyed dang / stong dang / stong gnyis pa dang / stong gsum gyi stong chen po'i
97b5(phal chen): 'jig rten gyi khams na sangs rgyas kyi zhing gi rdul shin tu phra ba snyed kyang mthong ngo / /de bzhin gshegs pa sangs rgyas kyi zhing bcu'i rdul shin tu phra ba snyed kyang mthong ngo / /de bzhin
97b6(phal chen): gshegs pa sangs rgyas kyi zhing brgya'i rdul shin tu phra ba snyed dang / sangs rgyas kyi zhing stong gi rdul shin tu phra ba snyed dang / sangs rgyas kyi zhing brgya phrag stong gi rdul shin tu phra ba
97b7(phal chen): snyed dang / sangs rgyas kyi zhing bye ba'i rdul shin tu phra ba snyed dang / sangs rgyas kyi zhing bye ba phrag brgya'i rdul shin tu phra ba snyed dang / sangs rgyas kyi zhing bye ba phrag stong gi rdul shin tu
98a1(phal chen): phra ba snyed dang / sangs rgyas kyi zhing bye ba brgya phrag stong gi rdul shin tu phra ba snyed dang / sangs rgyas kyi zhing bye ba khrag khrig brgya phrag stong gi rdul shin tu phra ba
98a2(phal chen): snyed nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed dag kyang mthong ste/ shar phyogs logs su ji lta ba de bzhin du/ lho phyogs dang / nub
98a3(phal chen): phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og
98a4(phal chen): dang / bla'i phyogs kyi de bzhin gshegs pa gcig kyang mthong ba nas/ de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba
98a5(phal chen): snyed dag kyang mthong ba'i bar du ste/ phyogs re rer rnam par bltas kyang de bzhin gshegs pa kha dog sna tshogs mnga' ba dang / dbyibs sna tshogs mnga' ba dang / rnam
98a6(phal chen): par 'phrul pa sna tshogs mnga' ba dang / khyu mchog gi mthu dang / rnam par rol pa sna tshogs mnga' ba dang / 'khor gyi dkyil 'khor gyi rgyan rnam pa sna tshogs mnga' ba
98a7(phal chen): dang / 'od zer gyi dra ba snang ba kha dog du ma can dang / kha dog mtha' yas pa rab tu 'gyed pa dang / sangs rgyas kyi zhing rnam par dag pa dang / pho brang dang rgyan sna tshogs mnga' ba
98b1(phal chen): dang | sku tshe'i tshad rnam par dag pa sna tshogs mnga' ba dang / 'gro ba'i bsam pa ji lta ba bzhin du rnam par dmigs par mdzad pa dang / mngon par 'tshang rgya ba rnam par dag pa'i
98b2(phal chen): sgos rnam par 'phrul pa rnam pa sna tshogs mnga' ba dang / sangs rgyas kyi khyu mchog dang / seng ge'i nga ro rnam par sgrog pa mang po mthong ngo / /de ltar rigs kyi bu/ kho bos ni sgo kun
98b3(phal chen): nas dmigs pa thams cad rnam par rig pa la yang dag par gzhol ba'i sangs rgyas rjes su dran pa 'di thob par zad na/ byang chub sems dpa' ye shes kyi dkyil 'khor rnam
98b4(phal chen): par dag pa gang gis de bzhin gshegs pa thams cad kyi dkyil 'khor dang / sangs rgyas kyi zhing dang / pho brang rnam par dag pa'i rgyan mngon par mthong bas/ sangs rgyas
98b5(phal chen): rjes su dran pa'i sgo nas kun nas snang ba'i dkyil 'khor rab tu thob pa dang / bsam pa ji lta ba bzhin du rnam par dmigs par/ de bzhin gshegs pa mthong ba rnam par dag
98b6(phal chen): pas| sangs rgyas rjes su dran pa'i sgo 'gro ba thams cad du sgro btags pa rab tu thob pa dang / gang gis de bzhin gshegs pa'i stobs bcu tshad med pa'i rjes su 'brang bas/
98b7(phal chen): sangs rgyas rjes su dran pa'i sgo stobs kyis sgro btags pa rab tu thob pa dang / gang gis chos mnyan pa'i rnam pas de bzhin gshegs pa thams cad kyi sgo'i sprin la blta bas/ sangs
99a1(phal chen): rgyas rjes su dran pa'i sgo chos kyis sgro btags pa rab tu thob pa dang / gang gis phyogs rgya mtsho thams cad kyi sangs rgyas mtsho tha mi dad pa la 'jug
99a2(phal chen): pas| sangs rgyas rjes su dran pa'i sgo phyogs rnam par snang ba'i snying po rab tu thob pa dang / gang gis de bzhin gshegs pa'i rnam par 'phrul pa dang / khyu mchog gi mthu phyung ba
99a3(phal chen): la rab tu phra bar dmigs shing 'jug pas/ sangs rgyas rjes su dran pa'i sgo phyogs thams cad du 'jug pa rab tu thob pa dang / bskal pa thams cad du de bzhin gshegs pa
99a4(phal chen): mthong zhing rnam par dmigs pa dang mi 'bral bas/ sangs rgyas rjes su dran pa'i sgo bskal par sgro btags pa rab tu thob pa dang / gang gis dus thams cad du de bzhin
99a5(phal chen): gshegs pa mthong zhing 'grogs pa dang mi 'bral bas/ sangs rgyas rjes su dran pa'i sgo dus su sgro btags pa rab tu thob pa dang / gang gis sangs rgyas kyi zhing thams cad nas
99a6(phal chen): mngon par 'phags shing / zil gyis mi non pa'i sangs rgyas kyi sku yongs su mthong zhing rnam par rig pas sangs rgyas rjes su dran pa'i sgo zhing du sgro btags pa rab tu thob pa
99a7(phal chen): dang / gang gis dus gsum gyi de bzhin gshegs pa'i dkyil 'khor rang gi sems dang bsam par yang dag par gzhol bas/ sangs rgyas rjes su dran pa'i sgo dus gsum
99b1(phal chen): du sgro btags pa rab tu thob pa dang / gang gis dmigs pa thams cad la de bzhin gshegs pa gcig nas gcig tu brgyud pa yang dag par tshogs pa mthong zhing dmigs pas/ sangs
99b2(phal chen): rgyas rjes su dran pa'i sgo dmigs par sgro btags pa rab tu thob pa dang / gang gis skad cig gcig la 'jig rten gyi khams thams cad du de bzhin gshegs pa thams cad yongs su mya ngan las
99b3(phal chen): 'da' ba rnam par dmigs pas sangs rgyas rjes su dran pa'i sgo zhi bas sgro btags pa rab tu thob pa dang / gang gis nyin gcig tu gnas thams cad du de bzhin gshegs pa thams cad
99b4(phal chen): gshegs par rnam par dmigs pas/ sangs rgyas rjes su dran pa'i sgo 'bral bas sgro btags pa rab tu thob pa dang / gang gis de bzhin gshegs pa re re skyil mo krung du bzhugs
99b5(phal chen): pas kyang / chos kyi dbyings thams cad du rgyas par khyab ba'i sangs rgyas kyi sku rnam par dmigs pas/ sangs rgyas rjes su dran pa'i sgo shin tu yangs pas sgro btags pa rab tu thob
99b6(phal chen): pa dang / gang gis skra'i rtse mo gcig la sangs rgyas brjod du med pa byung ba mnyes par bya ba la 'jug pas/ sangs rgyas rjes su dran pa'i sgo shin tu phra bas sgro btags pa rab tu thob pa
99b7(phal chen): dang / skad cig gcig la 'jig rten gyi khams thams cad du mngon par 'tshang rgya zhing rnam par 'phrul pa ston pa rnam par dmigs pas/ gang gis sangs rgyas rjes su dran pa'i sgo
100a1(phal chen): rgyan du sgro btags pa rab tu thob pa dang / sangs rgyas byung ba thams cad kyi chos kyi 'khor lo dang / rnam par 'phrul pa dang / ye shes snang ba rab
100a2(phal chen): tu thob pas/ gang gis sangs rgyas rjes su dran pa'i sgo bgos par sgro btags pa rab tu thob pa dang / rang gis sems dang bsam pa la bltas nas/ de bzhin gshegs pa
100a3(phal chen): thams cad rab tu snang ba thob pas/ sangs rgyas rjes su dran pa'i sgo sems kyis sgro btags pa rab tu thob pa dang / 'gro ba thams cad kyi las rnam pa ji lta bur bsags pa'i
100a4(phal chen): gzugs brnyan yongs su ston pas gang gis sangs rgyas rjes su dran pa'i sgo las kyis sgro btags pa rab tu thob pa dang / chos kyi dbyings ma lus pa thams cad pad+mo'i tshal gyis
100a5(phal chen): rgyas par sangs rgyas rnam par 'phrul pa rgya chen po ston pa/ phyogs kun tu mngon sum du dmigs pas gang gis sangs rgyas rjes su dran pa'i sgo rnam par 'phrul pas sgro btags
100a6(phal chen): pa rab tu thob pa dang / de bzhin gshegs pa'i sku gzugs brnyan gyi sprin dbyangs sgrog pas chos kyi dbyings dang nam mkha' kun nas snang ba/ gang gis sangs rgyas rjes su
100a7(phal chen): dran pa'i sgo nam mkha' sgro btags pa rab tu thob pa de dag gi spyod pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid
100b1(phal chen): na| phyogs kyi ljongs rgya mtsho'i sgo zhes bya ba yod pa de na/ dge slong rgya mtsho'i sprin ces bya ba 'dug gi de'i gan du song la/ ji ltar byang chub sems dpas byang chub sems dpa'i
100b2(phal chen): spyod pa la bslab par bya ba dang / ji ltar nan tan du bya ba dris shig dang / rigs kyi bu/ dge ba'i bshes gnyen de khyod la/ dge ba'i rtsa ba'i tshogs dang / rgyu yongs su ston par 'gyur
100b3(phal chen): ro| |tshogs kyis rgya chen po yang khong du chud par byed do/ /dge ba'i rtsa ba'i stobs dang / shugs rgya chen po yang yongs su skyed par byed do/ /byang chub kyi sems kyi tshogs dang / rgyu
100b4(phal chen): rgya chen po yang yongs su brjod par 'gyur ro/ /theg pa chen po rab tu 'thob pa dang / snang bar 'gyur ba'i rgyu rgya chen po yang skyed par byed do/ /pha rol tu phyin pa'i tshogs kyi stobs
100b5(phal chen): rgya chen po yang rab tu ston par byed do/ /spyod pa rgya mtsho la 'jug pa'i tshul rgya chen po yang rab tu brjod par 'gyur ro/ /smon lam gyi dkyil 'khor rgya chen po yang yongs su sbyong bar
100b6(phal chen): 'gyur ro/ /sgo kun nas 'byung ba'i rgyan rgya chen po yang rnam par sbyong bar 'gyur ro/ /snying rje chen po'i stobs rgya chen po yang yongs su 'phel bar byed do/ /de nas tshong dpon gyi
100b7(phal chen): bu nor bzang gis dge slong sprin gyi dpal gyi rkang pa gnyis la spyi bos phyag 'tshal nas/ dge slong sprin gyi dpal la lan brgya stong du mar g.yas phyogs su bskor ba byas te/ lan
101a1(phal chen): brgya stong du mar phyir bltas nas/ dge slong sprin gyi dpal gyi drung nas song ngo // //bam po dgu bcu tham pa/ de nas tshong dpon gyi bu nor bzang
101a2(phal chen): dge ba'i bshes gnyen gyi gdams ngag de rjes su bsam pa dang / ye shes snang ba de rjes su dran par bya ba dang / byang chub sems dpa'i rnam par thar pa de rnam par dpyad
101a3(phal chen): pa dang / byang chub sems dpa'i ting nge 'dzin gyi tshul de rjes su sbyang ba dang / byang chub sems dpa' rgya mtsho'i tshul de blta ba dang / sangs rgyas kyi dkyil 'khor de la mngon
101a4(phal chen): par mos par bya ba dang / sangs rgyas kyi blta ba'i phyogs de la mngon par spro bar bya ba dang / sangs rgyas rgya mtsho de la rjes su bsam pa dang / sangs rgyas gcig nas
101a5(phal chen): gcig tu brgyud pa de rjes su dran par bya ba dang / sangs rgyas kyi tshul rtogs par bya ba de khong du chud par bya ba dang / sangs rgyas kyi nam mkha' de la rjes su blta bar
101a6(phal chen): bya ba byed cing mthar gyis phyogs kyi ljongs rgya mtsho'i sgo gang na ba dang / dge slong rgya mtsho'i sprin gang na ba der phyin nas/ dge slong rgya mtsho'i sprin gyi rkang pa gnyis la spyi
101a7(phal chen): bos phyag 'tshal te/ dge slong rgya mtsho'i sprin la lan brgya stong du mar g.yas phyogs su bskor ba byas nas/ dge slong rgya mtsho'i sprin gyi mdun du 'dug ste/ tham mo sbyar
101b1(phal chen): nas 'di skad ces smras so/ /'phags pa/ bdag ni bla na med pa yang dag par rdzogs pa'i byang chub tu mngon par zhugs te/ bla na med pa'i ye shes rgya mtsho la 'jug par
101b2(phal chen): 'tshal na/ ji ltar byang chub sems dpa' rnams 'jig rten gyi rgyud las phyir ldog cing / de bzhin gshegs pa'i rigs su 'grub par 'gyur ba dang / 'khor ba'i rgya
101b3(phal chen): mtsho las brgal zhing / thams cad mkhyen pa'i rgya mtshor 'jug par 'gyur ba dang / byis pa so so'i skye bo'i sa las gyen du 'phags par 'gyur zhing / de bzhin
101b4(phal chen): gshegs pa'i rigs su 'grub par 'gyur ba dang / 'khor ba'i rgyud las ldog par 'gyur zhing / byang chub sems dpa'i spyod pa'i rgyud du 'jug par 'gyur ba dang /
101b5(phal chen): 'khor ba'i rgya mtsho'i rgyud kyi 'khor lo las phyir ldog cing / byang chub sems dpa'i spyod pa dang / smon lam gyi 'khor lor 'jug par 'gyur ba dang / bdud kyi dkyil
101b6(phal chen): 'khor thams cad rab tu 'joms shing / sangs rgyas kyi dkyil 'khor 'byung ba thams cad rab tu ston pa dang / srid pa'i rgya mtsho yongs su skems shin snying rje chen po'i
101b7(phal chen): mtsho rnam par 'phel bar byed pa dang / mi khom pa dang / ngan song dang / ngan 'gro dang / log par ltung ba thams cad kyi sgo gcod cing mtho ris dang mya ngan las 'das pa'i
102a1(phal chen): sgo 'byed pa dang / khams gsum gyi grong khyer gyi sgo rnam par gcod cing / thams cad mkhyen pa nyid kyi pho brang gi sgo rnam par 'byed pa dang / yo byad
102a2(phal chen): thams cad kyi sred pa rnam par spong zhing 'gro ba thams cad bsdu ba'i smon lam yongs su bskyed par 'gyur ba ma 'tshal to/ /de skad ces smras pa dang / dge slong rgya mtsho'i sprin
102a3(phal chen): gyis| tshong dpon gyi bu nor bzang la 'di skad ces smras so/ /rigs kyi bu/ khyod kyis de ltar bla na med pa yang dag par rdzogs pa'i byang chub tu sems bskyed pa legs so/ /legs
102a4(phal chen): so| |rigs kyi bu/ dge ba'i rtsa ba ma bskyed pa'i sems can rnams ni/ byang chub tu sems kyang mi skye'o/ /dge ba'i rtsa ba sgo kun tu snang ba rab tu thob dang / thabs kyi snying po dang
102a5(phal chen): ldan pa'i lam gyi ting nge 'dzin gyi ye shes snang bas rab tu snang bar 'gyur ba dang / bsod nams rgya mtsho'i tshogs rgya chen po bsags pa dang / dkar po'i tshogs thams
102a6(phal chen): cad kyi rgyun mi 'chad pa dang / dge ba'i bshes gnyen thams cad bkur bas yongs su skyo ba med pa dang / lus dang srog la phangs par mi rtsi ba dang / dngos por 'dzin
102a7(phal chen): pa thams cad dang bral ba dang / mthon dman med pa'i sa ltar sems mnyam pa dang / rang bzhin gyis snying rje che zhing byams par sems pa dang ldan pa dang / srid pa'i
102b1(phal chen): lam gyi rgyud thams cad du gnas par 'dug pa dang / de bzhin gshegs pa'i yul la mngon par mos pa'i sems can rnams byang chub tu sems skye ste/ 'di ltar sems
102b2(phal chen): can thams cad yongs su bskyab pa'i phyir snying rje chen po'i sems dang / 'gro ba thams cad la snyoms par nan tan du bya ba'i phyir byams pa chen po'i sems dang / 'gro ba
102b3(phal chen): thams cad kyi sdug bsngal kyi phung po zhi bar bya ba'i phyir bde ba'i sems dang / mi dge ba'i chos thams cad las rnam par bzlog pa'i phyir phan pa'i sems dang / 'jigs
102b4(phal chen): pa thams cad las yongs su bsrung ba'i phyir snying brtse ba'i sems dang / sgrib pa thams cad rnam par bzlog pa'i phyir chags pa med pa'i sems dang / chos kyi dbyings thams
102b5(phal chen): cad rgyas par dgang ba'i phyir rgya chen po'i sems dang / nam mkha'i dbyings kun tu gzhol zhing kun tu 'gro bar bya ba'i phyir mtha' yas pa'i sems dang / de bzhin gshegs
102b6(phal chen): pa thams cad mthong zhing rnam par dmigs par bya ba'i phyir dri ma med pa'i sems dang / dus gsum gyi dmigs pa ma lus par ye shes kyis rgyas par dgang ba'i phyir rnam par
102b7(phal chen): dag pa'i sems dang / thams cad mkhyen pa'i ye shes rgya mtsho la 'jug par bya ba'i phyir ye shes kyi sems kyang skye bar 'gyur ro/ /rigs kyi bu/ kho bos ni phyogs kyi ljongs rgya mtsho'i
103a1(phal chen): sgo 'dir lo bcu gnyis su rgya mtsho chen po 'di la dmigs te/ mngon du byas nas 'di ltar rgya mtsho rgya che zhing tshad med pa rjes su bsam pa dang / dri ma med cing
103a2(phal chen): dang ba dang / zab cing gting dpag dka' ba dang / bags kyis gzhol zhing legs par gnas pa dang / rin po che'i 'byung gnas du mas rnam par brgyan pa dang / chu'i phung po
103a3(phal chen): tshad med pa dang / kha dog rnam pa tha dad pa mang zhing bsam gyis mi khyab pa dang / 'byung po mtha' yas pa'i gnas su gyur pa dang / srog chags mang po sna tshogs kyi rten du gyur
103a4(phal chen): pa dang / sprin chen po'i char yongs su 'dzin pa dang / gang zhing 'bri bar 'gyur ba med pa la rjes su sems pa byed cing gnas gnas te/ rigs kyi bu/ de la kho bos 'di snyam du
103a5(phal chen): bsams so/ /'jig rten gyi khams 'di na rgya mtsho chen po 'di bas kyang 'phags par rgya che la 'di bas kyang yangs shing / 'di bas kyang tshad med la 'di bas kyang ngo mtshar
103a6(phal chen): dang ldan pa la la zhig yod dam snyam ste/ de de ltar kho bos tshul bzhin du bsam pa yid la byed pa la brtson par gnas pa'i tshe/ rgya mtsho chen po'i 'og gi gzhi las pad+ma chen
103a7(phal chen): po nor bu rin po che in+d+ra nI la thub pa med cing rdo rje lta bur sra ba'i chu ba can/ nor bu rin po che bai DUR+Ya dam pa'i rgyan dang ldan pa/ 'dzam bu chu klung gi gser ltar dri ma med pa'i lo ma
103b1(phal chen): rgya chen po can/ dus dang mthun pa'i tsan dan gyi snying po'i rgyan gyis brgyan pa/ rin po che asma gar b+ha'i ze ba can/ rgya mtsho tsam du yangs shing rgya che ba/ lha ma yin gyi dbang po brgya stong
103b2(phal chen): phrag bcus sdong po'i lhun nas bzung ba/ rin po che sna tshogs brgya phrag stong gi dra bas kun nas yog pa/ klu'i dbang po brgya stong phrag bcus spos chu'i char mngon par phab pa/ nam
103b3(phal chen): mkha' lding gi dbang po brgya stong phrag bcus dar dang rin po che'i lda ldi dang / sen mo do mang po mchus gzung zhing rab tu dbyangs pa/ mi'am ci'i dbang po brgya stong phrag bcus phan pa'i
103b4(phal chen): sems kyis kun nas blta ba/ lto 'phye chen po'i dbang po brgya stong phrag bcus 'khor nas mngon par 'dud pa/ srin po'i dbang po brgya stong phrag bcus lus btud cing mngon
103b5(phal chen): par mchod pa/ dri za'i dbang po brgya stong phrag bcus rol mo dang glu sna tshogs snyan pas bstod cing mchod pa/ lha'i dbang po brgya stong phrag bcus lha rdzas kyi me tog dang / spos dang /
103b6(phal chen): phreng ba dang / bdug spos dang / byug pa dang / phye ma dang / gos dang / gdugs dang / rgyal mtshan dang / lha'i ba dan gyi sprin gyi char mngon par phab pa/ tshangs pa'i dbang po brgya
103b7(phal chen): stong phrag bcus spyi bos gtugs te phyag 'tshal zhing mchod pa/ gnas gtsang ma'i ris kyi lha brgya stong phrag bcus thal mo sbyar cing phyag bya ba/ mi'i dbang po 'khor los bsgyur ba brgya
104a1(phal chen): stong phrag bcus rin po che sna bdun gyis bsu zhing mngon par mchod pa/ rgya mtsho'i lha brgya stong phrag bcus mngon par 'thon cing phyag bya ba/ nor bu
104a2(phal chen): rin po che skar ma'i ngad brgya stong phrag bcu'i 'od zer gyi rgyan gyis rab tu snang bar byas pa/ nor bu rin po che bsod nams kyis dag pa brgya stong phrag bcus mkhos su phebs par
104a3(phal chen): 'phel bas rab tu brgyan pa/ nor bu rin po che rnam par snang ba brgya stong phrag bcus snying po rab tu gsal bar byas pa/ nor bu rin po che dpal gyi snying po brgya stong phrag
104a4(phal chen): bcus dpal chen po shin tu 'bar bar gyur pa/ nor bu rin po che mdzod sna tshogs brgya stong phrag bcus mtha' yas par snang bar byas pa/ nor bu rin po che 'dzam
104a5(phal chen): bu'i chu klung brgya stong phrag bcus yongs su ston par gnas pas rab tu brgyan pa/ nor bu rin po che rdo rje'i seng ge brgya stong phrag bcus thub pa med par brgyan pa/ nor
104a6(phal chen): bu rin po che nyi ma'i snying po brgya stong phrag bcus rgya cher gsal ba bsgrubs pa/ nor bu rin po che 'bar ba brgya stong phrag bcus kha dog sna tshogs su brgyan pa/ nor bu rin
104a7(phal chen): po che yid bzhin gyi rgyal po brgya stong phrag bcus mi zad pa'i rgyan dang / 'od 'bar bar byas pa byung ste/ pad+mo chen po de ni/ de bzhin gshegs pa'i 'jig rten las 'das
104b1(phal chen): ba'i dge ba'i rtsa ba las byung ba'o/ /byang chub sems dpa'i bsam pas yongs su brtan pa'o/ /phyogs thams cad du mngon par dmigs su yod pa'o/ /sgyu ma'i rnam pa'i chos
104b2(phal chen): kyis byung ba'o/ /rjen pa'i dri ma med pa'i las kyis byung ba'o/ /nyon mongs pa med pa'i chos kyi tshul gyis brgyan pa'o/ /rmi lam lta bu'i chos nyid kyis yongs su byung ba'o/ /mngon
104b3(phal chen): par 'du bya ba med pa'i chos kyi tshul gyis rgyas btab pa'o/ /chags pa med pa'i chos kyi tshul dang ldan pa'o/ /phyogs kyi khams kun tu chos kyi dbyings rgyas par 'gengs pa'o/ /
104b4(phal chen): sangs rgyas kyi yul brjod pa dang mthun pa ste/ de'i rnam pa dang / yon tan dang / dbyibs dang / kha dog dang / rgyan gyi mthar phyin par ni/ bskal pa brgya stong grangs med par
104b5(phal chen): yang khong du chud par mi nus te/ pad+mo chen po de yang de bzhin gshegs pa'i sku skyil mo krung du bzhugs pas khyab cing / yongs su rgyas par mthong ngo / /de bzhin gshegs pa sku de
104b6(phal chen): yang 'di nas bzung ba nas/ srid pa'i rtse mo'i bar gyi mthas klas par mthong ngo / /de bzhin gshegs pa de'i gdan gyi rgyan bsam gyis mi khyab pa'ang mthong ngo / /'khor gyi
104b7(phal chen): dkyil 'khor gyi rgyan bsam gyis mi khyab pa dang / 'od kyi dkyil 'khor gyi rgyan bsam gyis mi khyab pa dang / mtshan phun sum tshogs pa bsam gyis mi khyab pa dang / dpe byad bzang
105a1(phal chen): bzang po sna tshogs bsam gyis mi khyab pa dang / sangs rgyas kyi khyu mchog gi mthu dang / sangs rgyas kyi rnam par 'phrul ba bsam gyis mi khyab pa dang /
105a2(phal chen): de bzhin gshegs pa'i sku mdog rnam par dag pa bsam gyis mi khyab pa dang / spyi gtsug ltar mi mthong ba bsam gyis mi khyab pa dang / ljags yangs pa bsam gyis mi khyab
105a3(phal chen): pa yang mthong ngo / /sangs rgyas kyi gsung gi rgyan bsam gyis mi khyab pa dang / dbyangs kyi dkyil 'khor bsam gyis mi khyab pa yang thos so/ /stobs tshad med pa bsam gyis mi
105a4(phal chen): khyab pa dang / mi bsnyems pa'i rgyan rnam par dag pa bsam gyis mi khyab pa dang / tha dad pa yang dag par mkhyen pa'i stobs mngon par bsgrub pa bsam gyis mi khyab pa yang rjes
105a5(phal chen): su shes so/ /sngon byang chub sems dpa'i spyod pa yang dag par bsgrub pa bsam gyis mi khyab pa yang rjes su dran no/ /mngon par rdzogs par byang chub pa'i rnam par 'phrul pa
105a6(phal chen): bsam gyis mi khyab pa yang mthong ngo / /chos kyi sprin gyi 'brug sgra mngon par bsgrags pa bsam gyis mi khyab pa dang / yongs su bstan pa rnam par dmigs pa'i gnas dang /
105a7(phal chen): rgyan bsam gyis mi khyab pa yang thos so/ /g.yas g.yon gyi sku'i rnam par tshad med pa bsam gyis mi khyab pa dang / sems can gyi don dang / dgos pa bsam gyis mi khyab pa
105b1(phal chen): yongs su grub par gyur pa yang mthong ngo / /de bzhin gshegs pa des kyang phyag g.yas pa brkyang zhing / kho bo'i mgo la byugs nas/ chos kyi rnam grangs kun nas mig ces bya ba/ de bzhin
105b2(phal chen): gshegs pa thams cad kyi yul byang chub sems dpa'i spyod pa rab tu brjod pa/ chos kyi dbyings kyi gzhi dang / rnam pa tha dad pa thams cad rab tu snang ba/ chos thams cad kyi dkyil
105b3(phal chen): 'khor la yang dag par gzhol zhing snang bar byed pa/ zhing gi dkyil 'khor dang / rnam pa thams cad rnam par dag pas yongs su snang ba/ phas kyi rgol ba'i dkyil 'khor thams cad
105b4(phal chen): rnam par 'thor ba/ bdud kyi dkrugs ma'i dkyil 'khor thams cad rab tu 'joms pa/ sems can gyi khams thams cad shin tu tshim par byed pa/ sems can thams cad kyi sems kyi
105b5(phal chen): thibs po rab tu snang bar byed pa/ sems can thams cad kyi bsam pa ji lta ba bzhin du rnam par dmigs pa/ sems can thams cad kyi dbang po'i 'khor lo'i rgyud dang mthu snang bar
105b6(phal chen): byed pa yang dag par bstan te/ kho bos kyang kun nas mig gi chos kyi rnam grangs de blangs so/ /bzung ngo / /spel to/ /bsams so/ /de ltar bzung ba de la yang bri na ni snag tsha rgya mtsho chen
105b7(phal chen): po'i chu'i phung po tsam dang / smyu gu'i phung po ri rab ri'i rgyal po tsam zad par gyur kyang chos kyi rnam grangs de las le'u re re dang / sgo re re dang / chos kyi tshul re re dang / chos kyi tshig
106a1(phal chen): rnam par phye ba re re las kyang zad pa'am/ 'grib pa'am/ 'byang ba'am/ mthar thug pa'am/ mtha' zad par 'gyur ba dmigs par mi rung ngo / /
106a2(phal chen): rigs kyi bu/ de ltar bdag gis lo bcu gnyis tshang bar chos kyi rnam grangs kun nas mig ces bya ba 'di la nyi ma gcig cing yang thos pa 'dzin pa'i gzungs kyi 'od snang bas le'u
106a3(phal chen): grangs med pa zhig khong du chud do/ /zhi ba'i sgo'i gzungs kyi 'od snang bas le'u grangs med pa zhig la zhugs so/ /glong mtha' yas pa'i gzungs kyi 'od snang bas le'u grangs med pa
106a4(phal chen): zhig la yang dag par 'jug go / sa la rnam par dpyod cing rjes su rtogs par byed pa'i gzungs kyi 'od snang bas le'u grangs med pa zhig rnam par bsgom ste rnam par dbye ba byas
106a5(phal chen): so| |gzi brjid dang ldan pa'i gzungs kyi 'od snang bas le'u grangs med pa zhig yongs su blangs so/ /pad+mo'i rgyan gyi gzungs kyi 'od snang bas le'u grangs med pa zhig mngon
106a6(phal chen): par bsgrubs so/ /dbyangs kyi tshul gyi gzungs kyi snang bas le'u grangs med pa zhig yang dag par bshad do/ /nam mkha'i snying po'i gzungs kyi 'od snang bas le'u
106a7(phal chen): grangs med pa zhig rab tu phye'o/ /skar ma brtsegs pa'i gzungs kyi 'od snang bas le'u grangs med pa zhig shin tu rgyas par byas so/ /rgya mtsho'i snying po'i gzungs kyi 'od
106b1(phal chen): snang bas le'u grangs med pa zhig yongs su bkod do/ /kho bo'i drung du shar phyogs logs nas/ lha dang lha'i dbang po'am/ klu dang klu'i dbang po'am/ gnod sbyin dang gnod
106b2(phal chen): sbyin gyi dbang po'am/ dri za dang dri za'i dbang po'am/ lha ma yin dang lha ma yin gyi dbang po'am/ nam mkha' lding dang nam mkha' lding gi dbang po'am/ mi'am ci dang mi'am
106b3(phal chen): ci'i dbang po'am/ lto 'phye chen po dang lto 'phye chen po'i dbang po'am/ mi dang mi'i dbang po'am/ tshangs pa'am tshangs pa'i dbang po'am/ sems can gang su 'ongs kyang rung ste/
106b4(phal chen): de dag thams cad de bzhin gshegs pa dang / byang chub sems dpa'i spyod pa snang ba'i chos kyi rnam grangs kun nas mig ces bya ba 'di nyid la rab tu bkod cing btsud do/ /de dag
106b5(phal chen): kun kyang kun nas mig gi chos kyi rnam grangs 'di nyid la mos par byas so/ /rtog tu btsud do/ /yongs su bstan to/ /yang dag par brjod do/ /yongs su gsal bar byas so/ /rnam par
106b6(phal chen): phye'o| |rgyas par byas so/ /mngon par bstan to/ /rnam par bkrol lo/ /rab tu phye'o/ /shin tu snang bar byas so/ /de ltar shar phyogs la ji lta ba de bzhin du lho phyogs dang / nub phyogs
106b7(phal chen): dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang / bla'i
107a1(phal chen): phyogs nas sems can gang su 'ongs kyang rung ste/ kun la yang snga ma bzhin no/ /rigs kyi bu/ de ltar kho bos ni chos kyi rnam grangs gcig cig shes
107a2(phal chen): par zad na/ byang chub sems dpa' smon lam yongs su dag pa dang ldan pas/ byang chub sems dpa'i spyod pa rgya mtsho thams cad la zhugs pa dang / bskal pa thams cad du
107a3(phal chen): gnas pa rgyun mi gcad pa'i phyir smon lam rgya mtsho thams cad la zhugs pa dang / bsam pa ji lta ba bzhin du rjes su 'brang bar bya ba'i phyir sems can rgya mtsho thams cad la zhugs
107a4(phal chen): pa dang / stobs bcu'i ye shes chags pa med pa'i snang ba yongs su bskyed pa'i phyir 'gro ba thams cad kyi sems rgya mtsho la zhugs pa dang / yongs su smin par bya ba dang gdul
107a5(phal chen): ba'i dus las mi 'da' bar bya ba'i phyir sems can thams cad kyi dbang po rgya mtsho la zhugs pa dang / zhing thams cad rnam par dag par bya ba'i smon lam mngon par bsgrubs
107a6(phal chen): pas zhing rgya mtsho thams cad la zhugs pa dang / de bzhin gshegs pa la mchod cing rim gro byed pa'i stobs kyis sangs rgyas rgya mtsho thams cad la zhugs pa dang / ye shes rnam
107a7(phal chen): par rig pas chos rgya mtsho thams cad la zhugs pa dang / nan tan dang ldan pas yon tan rgya mtsho thams cad la zhugs pa dang / brjod pa thams cad du chos kyi 'khor lo bskor
107b1(phal chen): ba mngon par bsgrub pa'i phyir 'gro ba'i skad rgya mtsho thams cad la zhugs pa rnams kyi spyod pa shes pa'am/ yon tan brjod par nus re skan/ song / rigs kyi bu/ 'di nas dpag
107b2(phal chen): tshad drug cu 'das pa'i lho phyogs kyi gnas 'di nyid na/ lang+ka'i gnas rgya mtsho'i dogs zhes bya ba yod de/ de na dge slong shin tu brtan pa zhes bya ba 'dug gi /de'i gan du song la ji
107b3(phal chen): ltar byang chub sems dpa' byang chub sems dpa'i spyod pa yongs su sbyang bar bya ba dris shig / de nas tshong dpon gyi bu nor bzang gis/ dge slong rgya mtsho'i sprin gyi rkang pa gnyis
107b4(phal chen): la spyi bos phyag 'tshal te/ dge slong rgya mtsho'i sprin la lan brgya stong du mar g.yas phyogs su bskor ba byas nas yang dang yang bltas te/ dge slong rgya mtsho'i sprin gyi drung
107b5(phal chen): nas song ngo / /de nas tshong dpon gyi bu nor bzang dge ba'i bshes gnyen gyi gdams ngag de dang / kun nas mig gi chos kyi rnam grangs de yang rjes su dran par byed cing / de
107b6(phal chen): bzhin gshegs pa'i rnam par 'phrul pa de yang rjes su bsam pa dang / chos kyi tshig dang yi ge'i sprin de dag kyang yongs su gzung ba dang / chos kyi sgo rgya mtsho'i tshul de dag
107b7(phal chen): la'ang 'jug par bya ba dang / chos kyi tshul de la'ang rjes su rnam par blta ba dang / chos kyi le'u dang / glong gi tshul de dag la 'jug par bya ba dang / chos kyi nam mkha' de la
108a1(phal chen): yang dag par gzhol bar bya ba dang / chos kyi dkyil 'khor de yang rjes su sbyar bar bya ba dang / chos rin po che'i gling de yang rjes su sems shing
108a2(phal chen): mthar gyis lang+ka'i gnas rgya mtsho'i ngogs zhes bya ba gang na ba der phyin nas/ dge slong shin tu brtan pa mthong bar dga' zhing shar phyogs su bltas so/ /de bzhin du lho phyogs
108a3(phal chen): dang | nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams
108a4(phal chen): dang | bla dang / 'og tu yang dge slong shin tu brtan pa mthong bar dga' ste kun tu bltas pa dang / des dge slong shin tu brtan pa nam mkha'i dbyings la lha brgya stong grangs med
108a5(phal chen): pas yongs su bskor cing phan tshun du 'chag pa mthong ngo / /nam mkha'i dbyings de yang lha'i dbang po rnams kyis/ dge slong shin tu brtan pa la mchod pa'i las su bya ba'i
108a6(phal chen): phyir lha rdzas kyi me tog sil ma'i sprin gyis yog pa dang / lha rdzas kyi rol mo'i sprin gyi sgra dang / dar gyi ba dan grangs med pa'i rgyan gyis brgyan par mthong ngo / /klu'i dbang po
108a7(phal chen): rnams kyis nam mkha' de la/ a ka ru nag po'i spos mngon par 'thul ba'i sprin shin tu mtho ba las 'brug sgra bsam gyis mi khyab pa 'byung bar byas pa mthong ngo / /mi'am
108b1(phal chen): ci'i dbang po rnams kyis nam mkha'i de la lha rdzas kyi ngag snyan pa'i rgyud kyis bstod pa'i rol mo brdung ba dang / dkrol ba dang / glur blang ba'i dbyangs thams cad sbyar cing blangs ba
108b2(phal chen): thos par gyur to/ /lto 'phye chen po'i dbang po rnams kyis nam mkha' de la gos shin tu phra zhing mdog bzang pa'i sprin bsam gyis mi khyab pa dag yid dga' bas bkye ste/ dge
108b3(phal chen): slong shin tu brtan pa la dad cing mos pa'i gzugs su phyung ba mthong ngo / /lha ma yin gyi dbang po rnams kyis kyang nam mkha' de la/ nor bu rin po che'i sprin bsam gyis mi khyab pa
108b4(phal chen): byin gyis brlabs te/ yon tan bsam gyis mi khyab pa'i rgyan snang ba dang ldan par byas pa mthong ngo / /nam mkha' lding gi dbang po mang po yang mi'i gzugs dang / kha dog dang /
108b5(phal chen): dbyibs su 'khod cing / nam mkha' lding gi dbang po'i bu mos kun nas bskor te gsod pa med la dga' zhing thal mo sbyar te gnas pa bsam gyis mi khyab pa mthong ngo / /gnod
108b6(phal chen): sbyin gyi dbang po brgya stong 'khor dang bcas pa bsam gyis mi khyab pa dag kyang nam mkha' de la shin tu mi sdug pa'i gzugs su/ dge slong shin tu brtan pa la byams pa'i mthu dang ldan
108b7(phal chen): par 'khor ba mthong ngo / /srin po'i dbang po brgya stong 'khor dang bcas pa bsam gyis mi khyab pa dag kyang / nam mkha' de la dge slong shin tu brtan pa yongs su srung ba byed cing
109a1(phal chen): kun tu rgyu ba mthong ngo / /tshangs pa'i dbang po brgya stong bsam gyis mi khyab pa dag kyang nam mkha' de la thal mo sbyar cing dga' ba dang yid du 'ong
109a2(phal chen): ba'i tshig gi rgyud kyis bstod pa rab tu brjod pa mthong ngo / /gnas gtsang ma'i lha brgya stong bsam gyis mi khyab pa dag kyang nam mkha' de la dge slong shin tu brtan pa la mchod
109a3(phal chen): pa'i las su bya ba'i phyir/ thal mo sbyar cing gzhal med khang na gnas pa mthong ngo / /de nas tshong dpon gyi bu nor bzang gis dge slong shin tu brtan pa de ltar nam mkha'i dbyings
109a4(phal chen): la 'chag cing 'dug pa mthong nas dga' rangs te mgu zhing nyams bde la tshim zhing yid bde ba skyes nas/ dge slong shin tu brtan pa la thal mo sbyar te/ phyag 'tshal nas 'di
109a5(phal chen): skad ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed nas/ ji ltar byang chub sems dpas sangs rgyas kyi chos btsal
109a6(phal chen): bar bgyi ba dang / ji ltar byang chub sems dpas sangs rgyas kyi chos yongs su bsgrub par bgyi ba dang / ji ltar byang chub sems dpas sangs rgyas kyi chos yongs su bsdu
109a7(phal chen): bar bgyi ba dang / ji ltar byang chub sems dpas sangs rgyas kyi chos bstan par bgyi ba dang / ji ltar byang chub sems dpas sangs rgyas kyi chos bsgom par bgyi ba dang /
109b1(phal chen): ji ltar byang chub sems dpas sangs rgyas kyi chos kyi rjes su 'brang bar bgyi ba dang / ji ltar byang chub sems dpas sangs rgyas kyi chos yongs su brtul bar bgyi ba dang / ji ltar byang
109b2(phal chen): chub sems dpas sangs rgyas kyi chos yongs su bsgom par bgyi ba dang / ji ltar byang chub sems dpas sangs rgyas kyi chos rnam par dag par bgyi ba dang / ji ltar byang chub
109b3(phal chen): sems dpas sangs rgyas kyi chos yongs su sbyang bar bgyi ba dang / ji ltar byang chub sems dpas sangs rgyas kyi chos khong du chud par bgyi ba ma 'tshal te/ 'phags pa ni/
109b4(phal chen): byang chub sems dpa' rnams la gdams ngag dang / rjes su bstan pa mdzad do/ /zhes bdag gis thos na/ 'phags pa/ ji ltar byang chub sems dpas sangs rgyas kyi chos
109b5(phal chen): la nan tan du bgyi/ ji ltar nan tan du bgyis na yang dag pa ji lta ba bzhin dang / skol bar mi 'gyur ba'i slad du sangs rgyas mthong ba dang mi 'bral ba dang / byang chub sems
109b6(phal chen): dpa' thams cad kyi dge ba'i rtsa ba dang tshul gcig tu 'gyur ba'i slad du byang chub sems dpa' mthong ba dang mi 'bral ba dang / ye shes rtogs par 'gyur ba'i slad du sangs
109b7(phal chen): rgyas kyi chos dang mi 'bral ba dang / byang chub sems dpa' thams cad kyi don yongs su thob par bgyi ba'i slad du byang chub sems dpa'i smon lam thams cad dang mi 'bral ba
110a1(phal chen): dang | bskal pa thams cad du gnas pas yongs su mi skyo bar bgyi ba'i slad du byang chub sems dpa'i spyod pa dang mi 'bral ba dang / 'jig rten gyi
110a2(phal chen): khams thams cad yongs su dag par bgyi ba'i slad du sangs rgyas kyi zhing thams cad rgyas par dgang ba dang mi 'bral ba dang / de bzhin gshegs pa thams cad kyi rnam par
110a3(phal chen): 'phrul pa thams cad rnam par dmigs par bgyi ba'i slad du sangs rgyas kyi rnam par 'phrul pa mthong ba dang mi 'bral ba dang / byang chub sems dpa'i spyod pa sprul pa lta
110a4(phal chen): bus srid pa'i rgyud thams cad du skye zhing shi 'pho ba'i skye mched rang gi lus kyis nyams su myong bar bgyi ba'i slad du 'dus byas kyi gnas dang mi 'bral ba dang / de bzhin
110a5(phal chen): gshegs pa thams cad kyi chos kyi sprin yongs su gzung ba'i slad du chos mnyan pa dang mi 'bral ba dang / dus gsum gyi ye shes khong du chud cing rjes su 'brang bar bgyi ba'i
110a6(phal chen): slad du ye shes snang ba dang mi 'bral bar 'gyur ba de bdag la bstan du gsol/ de skad ces smras pa dang / dge slong shin tu brtan pas/ tshong dpon gyi bu nor bzang
110a7(phal chen): la 'di skad ces smras so/ /de ltar khyod kyis bla na med pa yang dag par rdzogs pa'i byang chub tu sems bskyed de/ sangs rgyas kyi chos dang / thams cad mkhyen pa'i chos
110b1(phal chen): dang | rang byung gi chos 'dri ba legs so/ /legs so/ /rigs kyi bu/ kho bos ni byang chub sems dpa'i rnam par thar pa thogs pa med pa'i sgo thob pa ste/ rigs kyi bu/ byang chub
110b2(phal chen): sems dpa'i rnam par thar pa thogs pa med pa'i sgo de kho bos blangs te/ yongs su bzung nas rjes su 'brang zhing rnam par dbye ba dang / rnam par dpyad pa dang / rnam par brtag pa
110b3(phal chen): dang | snang bar bya ba dang / rab tu snang bar byas pas thogs pa med pa'i mtha' zhes bya ba'i ye shes snang ba thob bo/ /de thob pas kho bos ni sems can thams cad kyi sems dang /
110b4(phal chen): spyod pa khong du chud par bya ba la thogs pa med do/ /sems can thams cad kyi skye ba dang / 'chi 'pho yongs su shes par bya ba la thogs pa med do/ /sngon gyi gnas rjes su dran par bya
110b5(phal chen): pa'i sgor 'jug pa la thogs pa med do/ /phyi ma'i mtha'i bskal par 'gro ba thams cad dang 'grogs par bya ba la thogs pa med do/ /da ltar byung ba'i dus gyi 'gro ba thams cad
110b6(phal chen): rnam par rig par bya ba la thogs pa med do/ /sems can thams cad kyi sgra skad dang / kun rdzob yongs su shes par bya ba la thogs pa med do/ /sems can thams cad kyi the tshom
110b7(phal chen): gcad par bya ba la thogs pa med do/ /sems can thams cad kyi dbang po tha dad par khong du chud par bya ba la thogs pa med do/ /sems can thams cad yongs su smin par bya ba dang /
111a1(phal chen): gdul ba'i dus su 'gro bar bya ba la thogs pa med do/ /nyin mtshan dang / skad cig dang / yud tsam dang / thang cig dang / dus kyi ming du bya ba khong du chud par
111a2(phal chen): bya ba la thogs pa med do/ /dus gsum rgya mtsho'i rgyud du 'jug par bya ba la thogs pa med do/ /phyogs bcu'i sangs rgyas kyi zhing rang gi lus kyis rgyas par 'gengs par bya ba la thogs
111a3(phal chen): pa med do/ /de ni de ltar dngos po med pa la gnas shing mngon par 'du bya ba med pa'i rdzu 'phrul thob pa'i phyir te/ rigs kyi bu/ dngos po med pa la gnas shing / mngon par 'du bya ba
111a4(phal chen): med pa'i rdzu 'phrul de'i byin gyis kho bo nam mkha'i dbyings 'di las phan tshun du 'gro zhing 'dug pa dang / bsnyes pa dang / spyod lam sna tshogs su spyod do/ /mi snang bar byed do/ /snang bar
111a5(phal chen): 'byung ngo / /du ba 'thul bar byed do/ /me lce 'bar bar byed do/ /gcig tu byas shing mang por bsgyur ro/ /mang por byas shing gcig tu bsgyur ro/ /snang ba dang mi snang ba'ang nyams su
111a6(phal chen): myong bar byed do/ /rtsig pa la'ang thag thogs med pa dang / ra ba la'ang thag thogs med par 'gro ste/ dper na/ nam mkha' la bya ba bzhin no/ /nam mkha' la'ang skyil mo krung gis
111a7(phal chen): 'gro ste/ dper na/ 'dab chags bya bzhin no/ /sa la yang byi'u zul dang steng du 'byung ba byed de/ dper na/ chu la bya ba bzhin no/ /chu la yang 'bying ba med par 'gro ste/ dper na sa la
111b1(phal chen): bya ba bzhin no/ /du ba 'thul ba dang / me lce 'bar bar byed de/ dper na/ me'i phung po chen po bzhin no/ /sa yang yongs su g.yos par byed do/ /nyi ma dang zla ba 'di gnyis de ltar rdzu 'phrul che zhing
111b2(phal chen): de ltar mthu che la/ de ltar gzi brjid che yang lag pas kun nas yongs su nyug go /tshangs pa'i 'jig rten gyi bar dag tu'ang lus kyis dbang bsgyur ro/ /'jig rten spos kyi dud pa na bun du chags
111b3(phal chen): pa'i sprin gyis kun nas khebs par byas shing rab tu 'bar bar byed do/ /rin po che thams cad kyi 'od zer gyi sprin gyi dra bas 'jig rten kun nas khebs par byas shing / 'gro ba thams
111b4(phal chen): cad dang 'dra ba'i sprul pa'i sprin rab tu 'gyed do/ /kha dog mtha' yas pa'i 'od kyi dra ba'i sprin rab tu bkye zhing / phyogs kun tu'ang 'gro ste/ 'di ltar shar phyogs su'ang 'gro'o/ /lho
111b5(phal chen): phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams
111b6(phal chen): dang | 'og dang / bla'i phyogs su'ang 'gro'o/ /sems kyi skad cig re re yang shar phyogs logs su 'jig rten gyi khams gcig kyang 'da'o/ /'jig rten gyi khams gnyis dang / bcu yang
111b7(phal chen): 'da'o| / 'jig rten gyi khams brgya dang / 'jig rten gyi khams stong dang / 'jig rten gyi khams brgya phrag stong dang / 'jig rten gyi khams bye ba dang / 'jig rten gyi khams bye ba phrag brgya
112a1(phal chen): dang | 'jig rten gyi khams bye ba phrag stong dang / 'jig rten gyi khams bye ba brgya phrag stong dang / 'jig rten gyi khams bye ba khrag khrig brgya phrag stong dang / 'jig rten gyi khams tshad med
112a2(phal chen): pa dang / 'jig rten gyi khams dpag tu med pa dang / 'jig rten gyi khams grangs med pa dang / 'jig rten gyi khams bsam gyis mi khyab pa dang / 'jig rten gyi khams mtshungs pa med pa dang / 'jig
112a3(phal chen): rten gyi khams gzhal du med pa dang / 'jig rten gyi khams kun tu mtha' yas pa dang / 'jig rten gyi khams mu med pa dang / 'jig rten gyi khams sa mtshams med pa dang / 'jig rten
112a4(phal chen): gyi khams brjod du med pa'i yang brjod du med pa dag kyang 'da' bar byed de/ 'jig rten gyi khams de dag na/ sangs rgyas bcom ldan 'das ji snyed cig bzhugs shing 'tsho gzhes la/
112a5(phal chen): 'jig rten gyi khams rgya mtsho de dang de dag dang / 'jig rten gyi khams 'byams klas pa de dang de dag dang / 'jig rten gyi khams kyi phyogs de dang de dag dang / 'jig rten gyi khams
112a6(phal chen): kyi rgyud de dang de dag dang / 'jig rten gyi khams yongs su 'du ba de dang de dag dang / 'jig rten gyi khams 'byung ba de dang de dag dang / 'jig rten gyi khams su bya ba de dang de
112a7(phal chen): dag dang / 'jig rten gyi khams kyi sgo de dang de dag dang / 'jig rten gyi khams kyi bskal par bya ba de dang de dag dang / 'jig rten gyi khams su 'jug pa de dang de dag dang /
112b1(phal chen): 'jig rten gyi khams kyi snying po byang chub rnam par bkod pa de dang de dag dang / 'jig rten gyi khams kyi 'khor gyi dkyil 'khor de dang de dag dang / sangs rgyas bcom ldan 'das ji snyed cig
112b2(phal chen): chos ston pa'i de bzhin gshegs pa de dag las/ de bzhin gshegs pa re re zhing yang sangs rgyas kyi zhing mtha' yas pa'i rdul shin tu phra ba snyed kyi lus sna tshogs dang / lus re re zhing
112b3(phal chen): yang sangs rgyas kyi zhing mtha' yas pa'i rdul shin tu phra ba snyed kyi mchod pa'i sprin gyi char 'bebs shing spyan sngar 'gro'o/ /de dag tu phyin nas kyang me tog thams cad dang / spos thams
112b4(phal chen): cad dang / phreng ba thams cad dang / phye ma thams cad dang / byug pa thams cad dang / na bza' thams cad dang / rgyal mtshan thams cad dang / lha'i ba dan thams cad dang / bla
112b5(phal chen): re thams cad dang / dra ba thams cad dang / gzugs thams cad kyi mchod pa rgyun ma chad par byed do/ /sangs rgyas bcom ldan 'das de dag gis gang ji snyed du gsungs pa dang / bstan
112b6(phal chen): pa dang / brjod pa dang / yang dag par bshad pa dang / yang dag par smos pa dang / yongs su brjod pa dang / man ngag tu gsungs pa dang / shin tu bstan pa dang / rab tu brjod pa de dag
112b7(phal chen): thams cad kyang shes shing 'dzin to/ /sangs rgyas bcom ldan 'das de dag gi sangs rgyas kyi zhing yongs su dag pa ji snyed pa de dag thams cad kyang rjes su dran no/ /shar phyogs su ji lta
113a1(phal chen): ba de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams
113a2(phal chen): dang | nub byang gi phyogs mtshams dang / 'og dang steng gi phyogs su yang 'jig rten gyi khams gcig kyang 'da'o/ /'jig rten gyi khams gnyis dang / bcu yang 'da'o/ /'jig rten gyi
113a3(phal chen): khams brgya nas 'jig rten gyi khams sangs rgyas kyi zhing brjod du med pa'i rdul shin tu phra ba snyed dag kyang 'da'o/ /'jig rten gyi khams de dag na/ sangs rgyas bcom ldan 'das ji snyed
113a4(phal chen): cig bzhugs shing 'tsho skyong la/ 'jig rten gyi khams mtsho de dang de dag dang / 'jig rten gyi khams rnam par dag pa de dang de dag nas/ 'jig rten gyi khams kyi 'khor gyi
113a5(phal chen): dkyil 'khor de dang de dag na chos ston pa de dag kun kyang mthong ngo| |de bzhin gshegs pa de dag la'ang me tog thams cad nas/ gzugs thams cad kyi bar gyis mchod pa byed do/ /
113a6(phal chen): sangs rgyas bcom ldan 'das de dag gis gang ji snyed du gsungs pa nas/ rab tu brjod pa'i bar de dag thams cad kyang yongs su shes shing 'dzin to/ /sangs rgyas bcom ldan 'das de dag gi sangs
113a7(phal chen): rgyas kyi zhing yongs su dag pa gang ji snyed pa de dag thams cad kyang rjes su dran no/ /sems can gang gis kho bo mthong bar gyur pa dag/ gang dang 'grogs par gyur pa de dag kun kyang / bla na med pa
113b1(phal chen): yang dag par rdzogs pa'i byang chub tu nges par 'gyur ro/ /sems can phra mo'am/ rags pa'am/ ngan pa'am/ bzang ba'am/ bde ba'am/ mi bde ba gang ji snyed cig kho bos mthong bar gyur pa de
113b2(phal chen): dag kun la yang yongs su smin par bya ba dang / 'dul ba'i dus las mi 'da' bar bya ba'i phyir/ khong ta de dag gi lus kyi tshad dang mnyam par lus byin gyis rlob bo/ /sems can ji snyed cig kho bo'i
113b3(phal chen): drung du 'ongs pa de dag thams cad kyang / byang chub sems dpa'i rnam par thar pa kun tu 'gro ba 'di dang / byang chub sems dpa'i rnam par thar pa rnam par gnon pa don yod pa la rab tu gzhog go/
113b4(phal chen): rigs kyi bu/ kho bos ni byang chub sems dpa'i rnam par thar pa thogs pa med pa'i sgo kun tu 'gro ba/ de bzhin gshegs pa'i mchod pa dang / rim gro rab tu sbyor ba/ sems can thams cad yongs su smin
113b5(phal chen): par bya ba dang mthun pa 'di shes par zad na kho bos byang chub sems dpa' snying rje chen po'i ngang tshul can/ theg pa chen po'i ngang tshul can/ byang chub sems dpa'i lam dang mi 'bral
113b6(phal chen): ba'i ngang tshul can/ thogs pa med pa'i ngang tshul can/ byang chub sems dpa'i bsam pa'i snying po chud mi gson pa'i ngang tshul can/ byang chub kyi sems yongs su mi gtong ba'i ngang tshul
113b7(phal chen): can| sangs rgyas kyi chos la lhag par dmigs pa'i ngang tshul can/ thams cad mkhyen pa yid la bya ba dang mi 'bral ba'i ngang tshul can/ nam mkha' dang mnyam pa'i ngang tshul can/
114a1(phal chen): 'jig rten thams cad la mi gnas pa'i ngang tshul can/ chud mi gson pa'i ngang tshul can/ mnyam pa'i ngang tshul can/ ma god pa'i ngang
114a2(phal chen): tshul can/ glags med pa'i ngang tshul can/ ma 'dres pa'i ngang tshul can/ rnyog pa med pa'i ngang tshul can/ 'gyod pa med pa'i ngang tshul can/ rnam par dag pa'i ngang tshul
114a3(phal chen): can| byang chub sems dpa' rdul dang bral ba de dag gi spyod pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid na/ dra byi
114a4(phal chen): la'i grong rdal rdo rje'i grong khyer ces bya ba yod de/ de na dra byi la sprin ces bya ba 'dug gi de'i gan du song la/ ji ltar byang chub sems dpas byang chub sems dpa'i spyod
114a5(phal chen): pa la bslab par bya ba dang / ji ltar nan tan tu bya ba dris shig /de nas tshong dpon gyi bu nor bzang gis dge slong shin tu brtan pa'i rkang pa gnyis la spyi bos phyag 'tshal nas/
114a6(phal chen): lan brgya stong du mar g.yas phyogs su bskor ba byas te/ yang dang yang du bltas nas/ dge slong shin tu brtan pa'i drung nas song ngo / /de nas tshong dpon gyi bu nor bzang
114a7(phal chen): chos kyi dad pa'i shugs dang byin gyis non pa sangs rgyas yid la bya ba'i 'du shes dang ldan pa/ dkon mchog gsum gyi gdung mi gcad pa la rab tu brtson pa/ dus
114b1(phal chen): gsum snang bas sems snang bar gyur pa smon lam chen po yid la byed pa dang ldan pa/ sems can gyi khams thams cad yongs su bskyab pa'i thabs la zhugs pa/ 'dus
114b2(phal chen): byas kyi dga' ba thams cad la mi gnas pa'i sems dang ldan pa/ chos thams cad kyi rang bzhin nges par rtogs par bya ba la brtson pa/ 'jig rten gyi khams thams cad yongs
114b3(phal chen): su sbyang ba'i smon lam las mi g.yo ba/ sangs rgyas thams cad kyi 'khor gyi dkyil 'khor na gnas pa med par gnas pa/ chos kyi snang ba rjes su dran par bya ba dang / dge ba'i
114b4(phal chen): gshegs gnyen rjes su dran par bya ba dang / 'dod chags dang bral ba'i rigs yongs su rjod par byed cing / mthar gyis dra byi la'i grong rdal rdo rje'i grong khyer du phyin nas/ dra byi la sprin
114b5(phal chen): yongs su tshol tshol ba las/ grong khyer gyi khams shig na chos bstan pa'i don du/ seng ge'i khri la 'dug cing / srog chags stong phrag bcu tsam zhig la/ chos kyi rnam grangs yi
114b6(phal chen): ge'i 'khor lo'i rgyud kyi rgyan ces bya ba yongs su ston cing 'dug pa mthong ngo / /de nas tshong dpon gyi bu nor bzang gis/ dra byi la sprin gyi rkang pa gnyis la spyi bos phyag 'tshal te/ dra byi
114b7(phal chen): la sprin la lan brgya stong du mar g.yas phyogs su bskor ba byas nas mdun du 'dug ste/ thal mo sbyar nas 'di skad ces smras so/ /'phags pa/ bdag gis bla na med pa yang dag
115a1(phal chen): par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar
115a2(phal chen): nan tan bgyi ba dang / ji ltar byang chub sems dpa'i byang chub kyi sems srid pa'i lam rgyud thams cad du chab mi 'tshal ba dang / ji ltar yongs su skyo ba ma mchis shing /
115a3(phal chen): bsam pa brtan par 'gyur ba dang / ji ltar thub pa ma mchis shing / lhag pa'i bsam pa yongs su dag par 'gyur ba dang / ji ltar yongs su skyo ba ma mchis shing / snying
115a4(phal chen): rje chen po'i stobs yang dag par skye bar 'gyur ba dang / ji ltar sgo kun nas rnam par dag cing gzungs kyi stobs gnon par 'gyur ba dang / ji ltar ma rig pa'i rab rib
115a5(phal chen): dang sgrib pa rnam par 'thor zhing / shes rab kyi 'od chos thams cad la rab rib ma mchis pa'i snang ba skye bar 'gyur ba dang / ji ltar don dang / chos dang / nges pa'i
115a6(phal chen): tshig dang / spobs pa la mkhas pa'i dbyangs kyi dkyil 'khor yongs su rdzogs shing / tha dad pa yang dag par shes pa'i stobs gnon par 'gyur ba dang / ji ltar sangs
115a7(phal chen): rgyas thams cad kyi 'khor lo tha mi dad pa yang dag par 'dzin cing dran pa'i stobs yongs su gnon par 'gyur ba dang / ji ltar chos thams cad kyi phyogs rig pa'i
115b1(phal chen): snang ba rjes su rtogs shing rig pa'i stobs rnam par dag par 'gyur ba dang / ji ltar byang chub sems dpa'i ting nge 'dzin gyi stobs chos thams cad kyi don rnam par
115b2(phal chen): gdon mi za bar rab tu dbye ba la brtson pas 'grub par 'gyur ba ma 'tshal to/ /de nas dra byi la sprin gyis byang chub sems dpa' la rim gror bya ba'i phyir seng ge'i khri de
115b3(phal chen): las langs te/ babs nas/ tshong dpon gyi bu nor bzang la lus thams cad kyis phyag byas nas/ tshong dpon gyi bu nor bzang la gser gyi me tog gi phung pos mngon par
115b4(phal chen): gtor to/ /nor bu rin po che rin thang med pa mang po dang / tsan dan gyi phye ma dam pas kyang mngon par gtor to/ /gos tshon sna tshogs rnam pa tha dad pas kha dog bsgyur ba/ brgya stong
115b5(phal chen): phrag du mas kyang mngon par bkab bo/ spos kyi me tog kha dog rnam pa tha dad cing yid du 'ong la blta na sdug pa mang pos kyang mngon par gtor nas/ mchod pa rnam pa sna tshogs
115b6(phal chen): gzhan dag gis kyang mchod pa dang / rim gro dang / bkur sti dang / bsti stang cher byas te/ tshong dpon gyi bu nor bzang la 'di skad ces smras so/ /rigs kyi bu khyod kyis de ltar
115b7(phal chen): bla na med pa yang dag par rdzogs pa'i byang chub tu sems bskyed pa legs so/ /legs so/ /rigs kyi bu/ gang gis bla na med pa yang dag par rdzogs pa'i byang chub tu sems
116a1(phal chen): bskyed pa de ni/ sangs rgyas thams cad kyi gdung mi gcad pa'i phyir zhugs pa yin/ 'dod chags dang bral ba'i rigs yang dag pa ji lta ba
116a2(phal chen): bzhin du rnam par rigs par bya ba la brtson pa yin/ zhing gi rgyud thams cad yongs su dag par bya ba la zhugs pa yin/ sems can gyi rigs thams cad yongs su smin
116a3(phal chen): par bya ba dang / gdul ba la sta gon du gnas pa yin/ chos kyi rigs thams cad yang dag par ji lta ba bzhin du brtag pa la brtson pa yin/ las kyi rigs thams cad
116a4(phal chen): dang mi 'gal bar gnas pa yin/ byang chub sems dpa'i spyod pa'i rigs thams cad yongs su rdzogs par bya ba la rab tu brtson pa yin/ smon lam gyi rigs thams cad
116a5(phal chen): rgyun mi gcad pa'i phyir yang dag par zhugs pa yin/ dus gsum gyi rgyud thams cad ye shes kyis khong du chud par bya ba la zhugs pa yin/ mos pa'i rigs shin
116a6(phal chen): tu brtan par bya ba'i phyir brtson pa yin/ de ni de bzhin gshegs pa mang po thams cad kyis byin gyis brlabs pa yin/ sangs rgyas thams cad kyis yang dag par
116a7(phal chen): dgongs pa yin/ byang chub sems dpa' thams cad dang mnyam pa nyid du gyur pa yin /'phags pa thams cad kyis rjes su dgyes par bya ba yin/ tshangs pa'i dbang
116b1(phal chen): po thams cad kyis mngon par dga' bar byas pa yin/ lha'i dbang po thams cad kyis yang dag par mchod pa yin/ gnod sbyin gyi dbang po thams cad kyis yongs su
116b2(phal chen): bsrung ba yin/ srin po'i dbang po thams cad kyis rim gror byas pa yin/ klu'i dbang po thams cad kyis bsu ba yin/ mi'am ci'i dbang po thams cad kyis mngon par bstod
116b3(phal chen): pa yin/ 'jig rten gyi dbang po thams cad kyis yang dag par bsngags pa yin/ des ni sems can gyi khams thams cad kyang ngan song gi lam rgyud gsum po yongs su bcad
116b4(phal chen): pa dang / mi khom pa dang / ngan 'gro'i lam thams cad bzlog pa dang / dbul ba'i lam thams cad las yang dag par bzla ba dang / lha dang mi'i phun sum tshogs pa thob par bya
116b5(phal chen): ba dang / dge ba'i bshes gnyen mthong ba dang mi 'bral ba dang / sangs rgyas kyi chos rgya chen po mnyan pa dang 'bral bar mi 'gyur ba dang / byang chub kyi sems kyi yan lag yongs
116b6(phal chen): su dag par bya ba dang / byang chub kyi sems kyi 'byung ba'i rgyu yongs su bsgrub pa dang / byang chub sems dpa'i lam snang ba thob par bya ba dang / byang chub sems dpa'i ye shes khong du
116b7(phal chen): chud par bya ba dang / byang chub sems dpa'i sa la gnas par bya bas dbugs phyin par bya ba yin/ rigs kyi bu de la bdag 'di snyam du sems te/ byang chub sems dpa' rnams
117a1(phal chen): ni dka' ba byed pa ste/ 'byung bar dka' zhing mthong bar dka' ba'o/ /byang chub sems dpa' rnams ni sems can rnams la bag dro bar byed pas
117a2(phal chen): pha dang ma lta bu'o/ /byang chub sems dpa' rnams ni lha dang bcas pa'i 'jig rten gyi rgyan du gyur pa'o/ /byang chub sems dpa' rnams ni sdug bsngal gyis mnar ba rnams
117a3(phal chen): la skyabs su gyur pa'o/ /byang chub sems dpa' rnams ni 'gro ba thams cad yongs su bsrung ba'i phyir gnas su gyur pa'o/ /byang chub sems dpa' ni 'jigs pa sna
117a4(phal chen): tshogs kyis gtses pa rnams la dpung gnyen du gyur pa'o/ /byang chub sems dpa' rnams ni 'gro ba thams cad ngan song gsum du ltung ba las yongs su rton pa'i phyir
117a5(phal chen): rlung gi 'khor lo lta bu'o/ /byang chub sems dpa' rnams ni sems can thams cad kyi dge ba'i rtsa ba rnam par 'phel bar byed pas lta bu'o/ /byang chub sems dpa'
117a6(phal chen): rnams ni bsod nams rin po che'i mdzod mi zad pa'i gtos dang ldan pas rgya mtsho lta bu'o/ /byang chub sems dpa' rnams ni ye shes kyi 'od kyis snang bar byed pa'i phyir
117a7(phal chen): nyi ma lta bu'o/ /byang chub sems dpa' rnams ni dge ba'i rtsa ba shin tu mtho bas ri rab lta bu'o/ /byang chub sems dpa' rnams ni snying po byang chub tu ye shes kyi zla ba 'char
117b1(phal chen): bar 'gyur ba'i phyir zla ba lta bu'o/ /byang chub sems dpa' rnams ni bdud kyi sde thams cad rab tu 'joms pas dpa' bor gyur pa'o/ /byang chub sems dpa' rnams ni rang byung
117b2(phal chen): gi chos kyi grong khyer du phyin par byed pas rtul phod pa lta bu'o/ /byang chub sems dpa' rnams ni sems can thams cad kyi bdag la bya mas ba'i rlan yongs su skem pas me lta
117b3(phal chen): bu'o| |byang chub sems dpa' rnams ni chos sprin rgya chen po'i char mngon par 'bebs pas sprin lta bu'o/ /byang chub sems dpa' rnams ni sems can gyi dbang po dad pa la sogs
117b4(phal chen): pa'i myu gu rnam par 'phel bar byed pas char pa lta bu'o/ /byang chub sems dpa' rnams ni chos rgya mtsho'i 'gram yongs su ston pas mnyan pa lta bu'o/ /byang chub sems dpa'
117b5(phal chen): rnams ni sems can thams cad 'khor ba'i rgya mtsho las yang dag par sgrol ba'i phyir zab pa lta bu'o/ /byang chub sems dpa' ni sems can thams cad kyis mngon par bgrod
117b6(phal chen): par bya ba'i phyir mu stegs lta bu'o/ /de ltar dra byi la sprin gyis tshong dpon gyi bu nor bzang gi mdun du 'dug ste/ tshig gi rgyud de dag gis byang chub sems dpa' rnams la yongs
117b7(phal chen): su bsngags pa byas nas/ tshong dpon gyi bu nor bzang la legs so/ /zhes bsngags so/ /de ltar des byang chub sems dpa' yang dag par dga' bar bya ba'i phyir tshig brjod pa'i
118a1(phal chen): tshe| kho'i sgo nas 'od 'phro ba'i phung po rnam pa 'di lta bu byung ste/ 'od 'phro ba'i phung po des stong gsum gyi stong chen po'i 'jig rten gyi khams rgyas
118a2(phal chen): par gang bar gyur nas/ lha dang / lha rdzu 'phrul chen po'am/ klu dang / klu rdzu 'phrul chen po'am/ gnod sbyin dang / gnod sbyin rdzu 'phrul chen po'am/ dri za dang / dri za rdzu
118a3(phal chen): 'phrul chen po'am/ lha ma yin dang / lha ma yin rdzu 'phrul chen po'am/ nam mkha' lding dang / nam mkha' lding rdzu 'phrul chen po'am/ mi'am ci dang / mi 'am ci rdzu 'phrul
118a4(phal chen): chen po'am/ lto 'phye chen po dang / lto 'phye chen po rdzu 'phrul chen po'am/ mi dang / mi rdzu 'phrul chen po'am/ mi ma yin pa dang / mi ma yin pa rdzu 'phrul chen po'am/ tshangs pa
118a5(phal chen): pa dang / tshangs pa rdzu 'phrul chen po'am/ sems can gang sus mthong yang rung ste/ snang ba des yongs su snang bar byas pa de dag /dra byi la sprin gyi drung du 'ongs so/ /de nas de
118a6(phal chen): ltar dra byi la sprin gyis bsam pa byin gyis brlabs shing thal mo sbyar te gnas pa/ lus dang sems sim par gyur pa/ dga' ba rgya chen po skyes pa/ sri zhu chen po la gnas pa/ nga
118a7(phal chen): rgyal gyi rgyal mtshan bcom pa/ g.yo sgyu dang bral ba/ dbang po rnam par dang bar gyur pa de dag la/ dra byi la sprin gyis chos kyi rnam grangs yi ge'i 'khor lo'i rgyud kyi rgyan ces bya ba
118b1(phal chen): de nyid rgya cher yang dag par bstan te/ khong du chud pa dang / rtogs pa dang / shes pa dang / rig par byas so/ /de thos nas kyang de dag thams cad bla na med pa yang dag par rdzogs
118b2(phal chen): pa'i byang chub las phyir mi ldog par gyur to/ /de nas de'i phyir chos kyi stan la 'dug nas tshong dpon gyi bu nor bzang la 'di skad ces smras so/ /rigs kyi bu/ kho bo ni dbyangs dang
118b3(phal chen): ldan pa'i gzungs thob pa ste/ de'i mthus kho bo stong gsum gyi stong chen po'i 'jig rten gyi khams 'di'i lha rnams kyi lha'i skad kyang shes so/ /de bzhin du klu dang / gnod sbyin
118b4(phal chen): dang | dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa dang / tshangs pa rnams kyi tshangs pa'i skad kyang shes so/ /lha
118b5(phal chen): rnams kyi lha'i skad sna tshogs kyang shes so/ /de bzhin du klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang /
118b6(phal chen): mi ma yin pa dang / tshangs pa rnams kyi tshangs pa'i skad sna tshogs kyang shes so/ /lha rnams kyi lha'i skad gcig pa yang shes so/ /de bzhin du klu dang / gnod sbyin dang / dri za dang /
118b7(phal chen): lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa dang / tshangs pa rnams kyi tshangs pa'i skad gcig pa yang shes so/ /lha rnams
119a1(phal chen): kyi lha'i skad tha dad pa yang shes so/ /de bzhin du klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang /
119a2(phal chen): lto 'phye chen po dang / mi dang / mi ma yin pa dang / tshangs pa rnams kyi tshangs pa'i skad tha dad pa yang shes so/ /byol song gi skye gnas su skyes pa'i sems can rnams kyi brda
119a3(phal chen): dang | skad dang / ming tha dad pa yang shes so/ /sems can dmyal ba pa'i sems can rnams kyi skad dang ming rnams kyang shes so/ /gshin rje'i 'jig rten pa'i sems
119a4(phal chen): can rnams kyi skad dang ming rnams kyang shes so/ /'phags pa'i skad dang ming rnams kyang shes so/ /'phags pa ma yin pa'i skad dang ming rnams kyang shes so/ /byang
119a5(phal chen): chub sems dpa' rnams kyi tshig dang / brda dang / nges pa'i ngag sems can gyi bsam pa bzhin du 'byung ba yang shes so/ /sems kyi skad cig re re la yang dus gsum
119a6(phal chen): du gshegs pa'i de bzhin gshegs pa rnams kyi dbyangs kyi yan lag dang / gsung rgya mtsho sems can thams cad kyi ming dang / gtam gyi sgra dang / tshig tu ldan pa yang rtogs
119a7(phal chen): shing khong du chud do/ /ji ltar stong gsum gyi stong chen po'i 'jig rten gyi khams 'di'i sems can rnams kyi brda dang / nges pa'i tshig dang / skad dang / ming rgya mtsho la
119b1(phal chen): 'jug cing shes pa de bzhin du shar phyogs kyi 'jig rten gyi khams bye ba khrag khrig brgya stong tshad med pa/ grangs med pa/ bsam gyis mi khyab pa/ mtshungs pa med pa/ kun tu mtha'
119b2(phal chen): yas pa/ mu med pa/ sa mtshams med pa/ gzhal du med pa/ brjod du med pa'i yang brjod du med pa dang / de bzhin du lho phyogs dang / nub phyogs dang / byang phyogs dang / byang shar
119b3(phal chen): gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang / steng gi phyogs kyi 'jig rten gyi khams
119b4(phal chen): bye ba khrag khrig brgya stong tshad med pa nas/ brjod du med pa'i yang brjod du med pa'i bar gyi sems can rnams kyi brda dang / nges pa'i tshig dang / skad dang / ming rgya mtsho thams
119b5(phal chen): cad la yang 'jug cing shes te/ 'di ltar lha rnams kyi lha'i skad kyang shes so/ /tshangs pa rnams kyi tshangs pa'i skad kyi bar du'ang shes so/ /rigs kyi bu/ kho bos ni byang chub
119b6(phal chen): sems dpa' rnams kyi gzungs snang ba dbyangs dang ldan pa 'di shes par zad na/ kho bos byang chub sems dpa' 'gro ba sna tshogs kyi brda'i rnam pa rgya mtsho la zhugs pa de
119b7(phal chen): dag dang / 'gro ba sna tshogs kyi skad dang ming rgya mtsho la zhugs pa de dag dang / 'gro ba sna tshogs kyi ming shin tu bstan pa rgya mtsho la zhugs pa de dag dang / 'gro ba sna tshogs
120a1(phal chen): kyi brjod pa rab tu bkod pa dang / rnam par spyod pa rgya mtsho la zhugs pa de dag dang / tshig thams cad kyi mtshams sbyar ba rgya mtsho la zhugs pa de
120a2(phal chen): dag dang / tshig lhur blangs te bstan pa rgya mtsho la zhugs pa de dag dang / dus gsum gyi dmigs pa thams cad dmigs pa gcig tu rnam par spyod pa rgya mtsho gangs chen
120a3(phal chen): mtsho la zhugs pa de dag dang / tshig gis brtsegs te bstan pa rgya mtsho la zhugs pa de dag dang / tshig gnyis nas brtsegs te bstan pa rgya mtsho la zhugs pa de dag dang /
120a4(phal chen): tshig rab tu phye ste bstan pa rgya mtsho la zhugs pa de dag dang / chos thams cad rab tu dbye bas 'dul ba'i tshul bstan pa rgya mtsho la zhugs pa de dag dang / 'gro ba thams
120a5(phal chen): cad kyi skad rgya mtsho la zhugs pa de dag dang / dbyangs kyi dkyil 'khor rnam par dag pa'i rgyan thams cad la zhugs pa de dag dang / yi ge'i 'khor lo'i mthar phyin par
120a6(phal chen): bya bas rab tu dbye ba las byung ba de dag gi spyod pa shes pa'am/ yon tan brjod par nus re skan/ song / rigs kyi bu lho phyogs kyi rgyud 'di nyid na yul nags tshal na
120a7(phal chen): gnas pa zhes bya ba yod de/ de na tshong dpon btang brjod ces bya ba 'dug gi /de'i gan du song la/ ji ltar byang chub sems dpas byang chub sems dpa'i spyod pa la brtson
120b1(phal chen): par bya ba dang / ji ltar 'byung bar bya ba dang / ji ltar sems nges par gzhag par bya ba dris shig /de nas tshong dpon gyi bu nor bzang gis/ dra byi la sprin gyi rkang pa gnyis
120b2(phal chen): la spyi bos phyag 'tshal te/ chos kyi rim gro byas nas/ dad pa'i mtshan nyid rtsa ba tshugs pa la rab tu brtag pa dang / dge ba'i bshes gnyen las 'ongs pa'i thams cad
120b3(phal chen): mkhyen pa nyid la yang dag par lta zhing gdong mchi mas gang bar ngus te/ dra byi la sprin la lan brgya stong du mar g.yas phyogs su bskor ba byas nas/ yang dang yang du bltas
120b4(phal chen): te phyag 'tshal zhing dra byi la sprin gyi drung nas song ngo / / //bam po dgu bcu rtsa gcig pa/ de nas tshong dpon gyi bu nor bzang byang chub sems dpa'i gzungs
120b5(phal chen): snang ba dbyangs dang ldan pa'i rgyan de nyid la rjes su bsam pa dang / byang chub sems dpa'i skad kyi tshul rgya mtsho de nyid la 'jug par bya ba dang / byang chub sems dpa'i tshul phra
120b6(phal chen): mo la 'jug pa de nyid rjes su dran par bya ba dang / byang chub sems dpa'i sems rnam par byang bas rnam par dag pa de nyid kyi rjes su 'brang bar bya ba dang / byang chub sems
120b7(phal chen): dpa' dge ba'i rtsa ba'i bag chags bsdu zhing bsgrub pa mngon par bsgrub pa dang / byang chub sems dpa'i yongs su smin par bya ba'i sgo de nyid rnam par sbyang ba dang /
121a1(phal chen): byang chub sems dpa' rnams kyi sems can bsdu ba'i ye shes de nyid shin tu byang bar bya ba dang / byang chub sems dpa'i bsam pa'i stobs rnam
121a2(phal chen): par dag par bya ba de nyid brtan par bya ba dang / byang chub sems dpa'i lhag pa'i bsam pa'i stobs de nyid nye bar brtan par bya ba dang / byang chub sems dpa'i mos pa'i rgyud
121a3(phal chen): de yang yongs su sbyang ba dang / byang chub sems dpa'i sems de nyid gdon mi za bar dge bar bsam pa dang / byang chub sems dpa'i yi dam chen po de nyid mthar phyin par
121a4(phal chen): byed cing / tshong dpon gyi bu nor bzang yi dam la brtan zhing smon lam gyi sems kyis yongs su skyo ba med pa'i rgyud kyi rgyan dang ldan pa phyir mi ldog pas rnam par gnon pa'i
121a5(phal chen): brtson 'grus can/ yid kyis brtul ba las mi zlog pa/ dad pa mi 'phrogs pa'i stobs dang ldan pa/ rdo rje'i mthu bo ches mi phyed pa'i sems dang ldan pa/ dge ba'i bshes
121a6(phal chen): gnyen thams cad kyi gdams ngag mthun par len pa/ shes rab kha ma bab pa'i yul dang ldan pa/ sgo kun nas rnam par dag pa la mngon du gyur pa/ ye shes rnam par dag pa'i spyod
121a7(phal chen): yul thogs pa med pa/ kun tu lta ba'i ye shes kyi tshul snang ba dang ldan pa/ sa'i gzungs kun nas snang ba rab tu thob pa/ chos kyi dbyings kyi gzhi'i bye brag la mngon sum du
121b1(phal chen): gyur pa'i sems dang ldan pa/ gzhi kun la rten pa'i rgyan rnam par dag pa'i rang bzhin rnam par dmigs pa gnas pa med pa dang / bdag gi med pa dang / gnyis su med pa'i spyod
121b2(phal chen): yul la rab tu brtson pa/ 'du shes thams cad las 'da' bar byed pa'i ye shes kyi sgo rnam par dag pa/ chos kyi phyogs dang gzhi tha dad pa'i phyogs la so sor rtog pa med pa/
121b3(phal chen): 'jig rten gyi gzhi dang phyogs kyi bye brag las phyir mi ldog pa/ chos kyi gzhi dang phyogs kyi bye brag las phyir mi ldog pa/ sangs rgyas kyi phyogs dang gzhi tha dad pa mthong ba
121b4(phal chen): dang / rnam par rig par bya ba la gzhol ba/ dus kyi phyogs dang gzhi'i bye brag khong du chud pa'i ye shes can/ chos kyi 'khor lo yid du 'ong bas yang dag par bsgrubs pa'i
121b5(phal chen): blo dang ldan pa/ ye shes kun nas snang ba'i ting nge 'dzin gyi rnam pa snang bas sems gsal bar byas pa/ yid kyi lus yul kun dang ldan pa'i sa la zhugs pa/ de bzhin
121b6(phal chen): gshegs pa'i ye shes snang bas rgyud shin tu snang bar byas pa/ thams cad mkhyen pa nyid du dad pa'i dba' rlabs kyi shugs kyis rab tu slob pa/ sangs rgyas kyi chos la
121b7(phal chen): mos pa'i shugs dang 'bral ba med pa/ de bzhin gshegs pa'i byin gyi rlabs kyis byin du brlabs pa/ sangs rgyas thams cad rang gi sems kyi rgyud du khong du chud pa'i
122a1(phal chen): 'od kyis snang bar gyur pa/ 'jig rten gyi khams kyi dra ba thams cad rang gi lus kyis rgyas par dgang ba'i smon lam dang / chos kyi dbyings thams
122a2(phal chen): cad rang gi lus su yang dag par bsdu ba dang mngon par bsgrubs pa la brtson pa de/ mthar gyis song song ste/ lo bcu gnyis kyis yul nags tshal na gnas par phyin nas/
122a3(phal chen): des tshong dpon btang brjod de btsal btsal te mthong ngo / /mthong nas kyang lus thams cad kyis phab ste/ phyag 'tshal nas mdun du 'dug ste/ thal mo sbyar nas 'di skad ces
122a4(phal chen): smras so/ /'phags pa/ bdag de ring dge ba'i bshes gnyen dang mjal bar gyur pa ni/ bdag gis 'thob par bgyi ba legs par thob bo/ /de ci'i slad du zhe na/ dge ba'i
122a5(phal chen): bshes gnyen rnams ni mthong bar dka' ba'o/ /'byung bar dka' ba'o/ /mjal bar dka' ba'o/ /bgrod par dka' ba'o/ /bsnyen bkur bgyi bar dka' ba'o/ /mnyes
122a6(phal chen): par bgyi ba dka' ba'o/ /'grogs par dka' ba'o/ /rim gror bgyi ba dka' ba'o/ /dge ba'i bshes gnyen rnams ni rjes su 'brang bar dka' ba lags na/ de lta bu'i dge
122a7(phal chen): ba'i bshes gnyen dang 'grogs pa de ring bdag gis thob par gyur to/ /'phags pa/ bdag gis 'di lta ste/ sangs rgyas thams cad la bsnyen bkur ba dang / sangs rgyas
122b1(phal chen): thams cad la rim gror bgyi ba dang / sangs rgyas thams cad kyi zhal blta ba dang / sangs rgyas thams cad rnam par dmigs par bgyi ba dang / sangs rgyas thams cad dang mnyam
122b2(phal chen): pa nyid thob par bgyi ba dang / sangs rgyas thams cad kyi smon lam khong du chud par bgyi ba dang / sangs rgyas thams cad kyi smon lam yongs su rdzogs par bgyi ba dang / sangs rgyas thams
122b3(phal chen): cad kyis yang dag par bsgrub pa'i ye shes snang bar bgyi ba dang / sangs rgyas thams cad rang gi lus su mngon par bsgrub pa dang / sangs rgyas thams cad kyis yang dag par bsgrubs
122b4(phal chen): pa rang gi spyod par mngon par bsgrub par bgyi ba dang / sangs rgyas thams cad kyi rnam par 'phrul ba mngon sum du rtogs par bgyi ba dang / sangs rgyas thams cad kyi stobs dang mi
122b5(phal chen): bsnyengs pa yongs su dag par bgyi ba dang / sangs rgyas thams cad kyi chos bstan pa mnyan pas mi ngoms par bgyi ba dang / sangs rgyas thams cad kyi chos brtan pa mnyan cing
122b6(phal chen): blang bar bgyi ba dang / sangs rgyas thams cad kyi chos bstan pa yang dag par gzung bar bgyi ba dang / sangs rgyas thams cad kyi chos bstan pa rnam par dbye bar bgyi ba dang / sangs
122b7(phal chen): rgyas thams cad kyi chos bstan pa yongs su gzung ba dang / byang chub sems dpa' thams cad dang tshul gcig tu 'gyur bar bgyi ba dang / byang chub sems dpa' thams cad dang
123a1(phal chen): skal pa mnyam par bgyi ba dang / byang chub sems dpa' thams cad kyi spyod pa yongs su dag par bgyi ba dang / byang chub sems dpa' thams cad kyi
123a2(phal chen): pha rol tu phyin pa yongs su rdzogs par bgyi ba dang / byang chub sems dpa' thams cad kyi smon lam mngon par bsgrub pa rnam par dag par bgyi ba dang / byang chub sems
123a3(phal chen): dpa' thams cad kyi sangs rgyas kyi byin gyi rlabs kyi mdzod rab tu thob par bgyi ba dang / byang chub sems dpa' thams cad kyi chos kyi gter dang mdzod mi zad pa'i ye
123a4(phal chen): shes snang ba thob par bgyi ba dang / byang chub sems dpa' thams cad kyi ting 'dzin gyi gter dang mdzod khong du chud par bgyi ba dang / byang chub sems dpa' thams cad kyi mdzod
123a5(phal chen): tshad med pa mngon par bsgrub pa dang / byang chub sems dpa' thams cad kyi snying rje chen po'i gter dang mdzod sems can 'dul ba'i mthar phyin par bgyi ba dang / byang chub
123a6(phal chen): sems dpa' thams cad kyi rnam par 'phrul ba'i gter dang mdzod rnam par dmigs par bgyi ba dang / byang chub sems dpa' thams cad kyi dbang gi gter dang mdzod rang
123a7(phal chen): gi sems kyi dbang du bgyi ba dang / byang chub sems dpa' thams cad kyi rnam par dag pa'i gter dang mdzod rnam pa thams cad du brgyan par bgyi ba'i slad du/ bla na med pa yang
123b1(phal chen): dag par rdzogs pa'i byang chub tu sems bskyed nas/ 'phags pa/ de lta bu'i sems kyis bdag 'dir mchis so/ /bsam pa de lta bu dang / yid la smon pa de lta bu dang / mngon
123b2(phal chen): par dga' ba de lta bu dang / sems pa de lta bu dang / gdon mi 'tshal bar bsgrub par bsam pa de lta bu dang / spyod yul mngon du bgyi ba de lta bu dang / tshul khong du chud par bgyi
123b3(phal chen): ba la mos pa de lta bu dang / rnam par dag pa la gzhol ba de lta bu dang / rnam par dpyod pa'i bsam pa de lta bu dang / rab tu gzhol ba'i sems de lta bu dang / dge ba'i sbyor ba de
123b4(phal chen): lta bu dang / mngon du gyur pa'i dbang po de lta bus bdag 'dir mchis te/ 'phags pa ni/ byang chub sems dpa' rnams la gdams ngag dang rjes su ston pa mdzad cing /
123b5(phal chen): tshul ni nye bar ston pa mdzad/ rtogs par bgyi ba ni snang bar mdzad/ lam ni bstan par mdzad/ mu stegs la ni 'jog par mdzad/ chos kyi sgo ni rnam par 'byed pa mdzad/
123b6(phal chen): the tshom ni yongs su gcod par mdzad/ nem nur ni sel bar mdzad/ yid gnyis kyi zug rngu ni 'byin par mdzad/ dogs pa'i dri ma ni sbyong bar mdzad/ sems kyi thibs po ni snang bar
123b7(phal chen): mdzad| sems kyi dri ma ni yongs su sel bar mdzad/ sems kyi rgyud ni rab tu dang bar mdzad/ sems kyi g.yo sgyu ni yongs su sel bar mdzad/ sems kyi gdung ba ni yongs su
124a1(phal chen): sim par mdzad/ 'khor ba las ni sems rnam par bzlog par mdzad/ mi dge ba'i las ni phyir bzlog par mdzad/ sems can dmyal
124a2(phal chen): ba las ni ldog par mdzad/ gnas dang ni dbral bar mdzad/ mngon par zhen pa las ni gyen du bskyod pa mdzad/ chags pa thams cad las ni yongs su 'grel ba mdzad/
124a3(phal chen): thams cad mkhyen pa nyid du ni bsgrub pa mdzad/ chos kyi grong khyer du 'jug par bgyi ba'i slad du ni mngon du gyur par mdzad/ snying rje chen po la ni rab tu bsgrub pa mdzad/
124a4(phal chen): byams pa chen po la ni rab tu gzhog pa mdzad/ byang chub sems dpa'i spyod pa la ni rab tu sbyor ba mdzad/ ting nge 'dzin gyi sgo bsgom pa la ni 'dzud pa mdzad/ rtogs par
124a5(phal chen): 'gyur ba'i sgo la ni gnas par mdzad/ rang bzhin nges par rtogs pa la ni gzhog par mdzad/ stobs dang ldan pas ni khyab par mdzad/ 'gro ba thams cad mnyam pa nyid
124a6(phal chen): du ni sems rnam par dbye ba mdzad do zhes thos na/ 'phags pa/ ji ltar byang chub sems dpas byang chub sems dpa'i spyod pa la brtson par bgyi/ ji ltar sbyar bar bgyi/ ji
124a7(phal chen): ltar brtson par bgyis na byang chub sems dpa'i spyod pa'i dkyil 'khor rnam par dag par 'gyur ba bdag la bstan du gsol/ de nas tshong dpon btang brjod kyis de'i tshe byang
124b1(phal chen): c hub sems dpa'i ting nge 'dzin gyi sgo sangs rgyas kyi zhing thams cad yang dag par 'du ba zhes bya ba gzungs kyi sgo klong mtha' yas pa sngon du 'gro ba la sngon gyi dge ba'i rtsa ba'i
124b2(phal chen): shugs dang / de bzhin gshegs pa'i byin gyi rlabs dang / 'jam dpal gzhon nur gyur pas yang dag par bsams shing / ye shes snang ba nye bar bsgrubs pas snyoms par
124b3(phal chen): zhugs so/ /tshong dpon btang brjod de ltar snyoms par zhugs ma thag tu gzugs kyi lus yongs su dag pa rnam pa 'di lta bur gnas par gyur te/ lus yongs su dag pa de'i mthus
124b4(phal chen): phyogs bcu'i sangs rgyas bcom ldan 'das/ sangs rgyas kyi zhing bcu'i rdul shin tu phra ba snyed sangs rgyas kyi zhing yongs su dag pa dang bcas/ 'khor gyi dkyil 'khor dang bcas/
124b5(phal chen): 'od rnam par dag pa dang bcas/ sngon spyod pa la zhugs pa dang bcas/ sangs rgyas kyi rnam par 'phrul pa dang bcas/ smon lam gyi tshogs dang bcas/ spyod pa dang 'byung ba'i rgyan rnam
124b6(phal chen): par dag pa dang bcas/ mngon par rdzogs par 'tshang rgya ba yongs su ston pa dang bcas/ chos kyi 'khor lo shin tu ston pa dang bcas/ sems can yongs su smin par mdzad pa dang bcas/
124b7(phal chen): chos kyi mu'i mthar thug pa dang bcas par kun kyang lus kyi khong du chud cing 'dus par snang ste/ de dag kyang phan tshun ma 'dres pa dang / phan tshun mchod pa dang / phan tshun shin tu rnam par
125a1(phal chen): phye ba dang / phan tshun shin tu rnam par gnas pa dang / tshul sna tshogs su bzhugs pa dang / yang dag pa ji lta ba bzhin du rnam par dmigs pa dang /
125a2(phal chen): sangs rgyas kyi zhing rgyan sna tshogs can mnga' ba dang / byang chub sems dpa'i 'khor gyi dkyil 'khor sna tshogs kyi rgyan dang ldan pa dang / sangs rgyas kyi rnam par 'phrul pa
125a3(phal chen): sna tshogs su yongs su ston par snang ngo / /theg pa sna tshogs rnam par dgod pa mdzad pa dang / smon lam gyi sgo sna tshogs yongs su brjod pa dang / 'jig rten gyi khams la la na
125a4(phal chen): ni dga' ldan gyi pho brang du skyes shing / sangs rgyas kyi 'phrin las thams cad mdzad par snang ngo / /la la na ni dga' ldan gyi pho brang nas 'pho ba dang / la la na ni yum gyi
125a5(phal chen): sku na bzhugs shing rnam par 'phrul pa sna tshogs yongs su ston pa dang / la la na ni skye ba dang / la la na ni byis pa'i rtsed mo ston pa mdzad pa dang / la la na ni btsun mo'i 'khor
125a6(phal chen): gyi nang na bzhugs pa dang / la la na ni mngon par 'byung ba dang / la la na ni snying po byang chub tu gshegs te rnam par 'phrul ba'i rgyan chen pos bdud kyi sde pham par mdzad pa
125a7(phal chen): dang / la la na ni lha dang / klu dang / gnod sbyin dang / dri zas yongs su bskor cing tshangs pa'i dbang pos chos kyi 'khor lo bskor bar gsol ba gdab pa dang / la la na ni
125b1(phal chen): chos kyi 'khor lo bskor ba mdzad pa dang / la la na ni sems can thams cad kyi gnas na bzhugs pa dang / la la na ni yongs su mya ngan las 'da' bar snang ngo / /'jig
125b2(phal chen): rten gyi khams la la na ni de bzhin gshegs pa mya ngan las 'das pa rnams kyi ring bsrel rnam par 'god par snang ngo / /sangs rgyas kyi zhing la la na ni lha dang mi rnams de
125b3(phal chen): bzhin gshegs pa'i mchod rten la rgyan gyis klubs pa byed par snang ste/ sangs rgyas bcom ldan 'das de dag gis sems can gyi ris rnam pa tha dad pa dang / sems can gyi
125b4(phal chen): 'jig rten gyi rnam pa tha dad pa dang / sems can gyi lam rnam pa tha dad pa dang / sems can gyi skye gnas rnam pa tha dad pa dang / sems can gyi tshogs rnam pa tha dad pa dang /
125b5(phal chen): sems can gyi dge ba'i rtsa ba'i rgyud rnam pa tha dad pa dang / sems can gyi lam gyi rgyud rnam pa tha dad pa dang / sems can gyi bsam pa'i rgyud rnam pa tha dad pa dang / sems
125b6(phal chen): can gyi mos pa'i rgyud rnam pa tha dad pa dang / sems can gyi dbang po'i rgyud rnam pa tha dad pa dang / dus kyi rgyud rnam pa tha dad pa dang / sems can gyi las kyi bye brag rnam pa tha dad
125b7(phal chen): pa dang / sems can gyi las mi mthun pa rnam pa tha dad pa dang / sems can gyi 'jig rten rnam par dbye ba rnam pa tha dad pa dang / sems can gyi tshul lam dang / spyod pa rnam pa
126a1(phal chen): tha dad pa la rnam par spyod pa dang / sems can rgya mtsho bsam pa dang / sbyor ba'i rnam pa tha dad pa dang / dbang po mi mthun pa sna tshogs rnam par dag
126a2(phal chen): pa dang / nyon mongs pa dang / bag chags sna tshogs bag la nyal bar gyur pa'i sems can 'byams klas pa rnams la/ sangs rgyas kyi rnam par 'phrul pa rnam pa sna tshogs yongs
126a3(phal chen): su bstan pa dang / yul sna tshogs kyi nges pa'i tshig dang / dbyangs kyi yan lag dang / gsung rnam pa sna tshogs su bsgrub pa dang / mdo sde sna tshogs kyi tshul rab tu brjod pa
126a4(phal chen): dang / gzungs kyi sgo rnam pa tha dad pa'i rgyud dang / tha dad pa yang dag par mkhyen pa'i tshul gyi gzhung sna tshogs dang / 'phags pa'i bden pa'i ming rgya mtsho'i rgyud rnam pa sna
126a5(phal chen): tshogs dang / sangs rgyas kyi khyu mchog dang / seng ge'i nga ro rab tu bsgrags pa dang / sems can gyi dge ba'i rtsa ba sna tshogs bstan pa'i cho 'phrul yongs su bstan pa dang /
126a6(phal chen): dran pa'i sgo sna tshogs can shin tu bstan pa'i rnam par 'phrul pa dang / byang chub sems dpa' lung bstan pa'i seng ge'i nga ro sna tshogs dang / de bzhin gshegs pa'i
126a7(phal chen): chos kyi 'khor lo'i mthu phyung ba rnam pa sna tshogs kyis 'khor gyi dkyil 'khor mtha' dang / dbus med pa mtha' yas par rnam pa tha dad pa phan tshun mchod pa dang / rnam par
126b1(phal chen): dag pa'i 'khor gyi dkyil 'khor sna tshogs yangs pa dang / 'khor gyi dkyil 'khor shin tu phra bar 'dus pa dang / dpag tshad gcig gi tshad tsam dang / dpag tshad bcu'i tshad
126b2(phal chen): tsam dang / dpag tshad brgya'i tshad tsam nas/ 'khor gyi dkyil 'khor 'jig rten gyi khams sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi
126b3(phal chen): tshad tsam du sangs rgyas bcom ldan 'das de dag gis/ de bzhin gshegs pa'i gsungs dbyangs kyi yan lag dang / sgra skad thams cad kyi rjes su 'gro bas chos ji snyed du
126b4(phal chen): bstan pa de dag thams cad kyang tshong dpon gyi bu nor bzang gis thos so/ /blangs so/ /yang dag par bzung ngo / /bsams so/ /sangs rgyas kyi sa rnam par 'phrul pa de dag
126b5(phal chen): kyang mthong ngo / /byang chub sems dpa'i ting nge 'dzin gyi khyu mchog gi mthu phyung ba de dag kyang mthong ngo / /de nas tshong dpon btang brjod dran zhing shes bzhin du ting nge 'dzin
126b6(phal chen): de las langs nas/ tshong dpon gyi bu nor bzang la 'di skad ces smras so/ /rigs kyi bu/ kho bo ni de bzhin gshegs pa'i rnam par thar pa/ thogs pa med pa'i rgyan ces bya ba
126b7(phal chen): yongs su blangs shing 'dzin pa ste/ rigs kyi bu/ de ltar kho bo de bzhin gshegs pa'i rnam par thar pa thogs pa med pa'i rgyan de la rtog cing dpyod pa'i tshe/ shar phyogs kyi 'jig rten
127a1(phal chen): gyi khams 'dzam bu chu klung gi mdog dang ldan pa na/ de bzhin gshegs pa dgra bcom pa yang dag par rdzogs pa'i sangs rgyas skar ma'i dbang
127a2(phal chen): phyug rgyal po zhes bya ba/ byang chub sems dpa' rnam par snang ba'i snying po la sogs pa byang chub sems dpa'i 'khor gyi dkyil 'khor thams cad dang thabs gcig tu bzhugs
127a3(phal chen): pa'ang mig lam du snang ngo / /lho phyogs kyi 'jig rten gyi khams stobs thams cad kyi shugs dang ldan pa na/ de bzhin gshegs pa dgra bcom pa yang dag par rdzogs pa'i
127a4(phal chen): sangs rgyas spos kun tu rnam par yangs pa zhes bya ba/ byang chub sems dpa' bsam pa'i rgyal po la sogs pa byang chub sems dpa'i 'khor gyi dkyil 'khor thams cad
127a5(phal chen): dang thabs gcig tu bzhugs pa yang mig lam du snang ngo / /nub phyogs kyi 'jig rten gyi khams spos thams cad kyi 'od dang ldan pa na/ de bzhin gshegs pa dgra bcom
127a6(phal chen): pa yang dag par rdzogs pa'i sangs rgyas ri rab mar me'i rgyal po zhes bya ba/ byang chub sems dpa' chags pa med pa'i sems la sogs pa byang chub sems dpa'i 'khor
127a7(phal chen): gyi dkyil 'khor thams cad dang thabs gcig tu bzhugs pa yang mig lam du snang ngo / /byang phyogs kyi 'jig rten gyi khams ngur smrig rgyal mtshan na/ de bzhin gshegs pa
127b1(phal chen): dgra bcom pa yang dag par rdzogs pa'i sangs rgyas rdo rje rab tu 'dul ba zhes bya ba/ byang chub sems dpa' rdo rje'i gom pas rnam par gnon pa la sogs pa byang chub sems dpa'i
127b2(phal chen): 'khor gyi dkyil 'khor thams cad dang thabs gcig tu bzhugs pa yang mig lam du snang ngo / /byang shar gyi phyogs mtshams kyi 'jig rten gyi khams rin po che thams cad rab tu
127b3(phal chen): 'bar ba na/ de bzhin gshegs pa dgra bcom pa yang dag par rdzogs pa'i sangs rgyas mi dmigs pa'i spyan rnam par dmigs pa zhes bya ba/ byang chub sems dpa' dmigs pa med
127b4(phal chen): par shin tu sprul pa la sogs pa byang chub sems dpa'i 'khor gyi dkyil 'khor thams cad dang thabs gcig tu bzhugs pa yang mig lam du snang ngo / /shar lho'i phyogs mtshams
127b5(phal chen): kyi 'jig rten gyi khams spos kyi 'od zer rab tu snang ba na/ de bzhin gshegs pa dgra bcom pa yang dag par rdzogs pa'i sangs rgyas spos kyi mar me zhes bya ba/ byang chub sems
127b6(phal chen): d pa' chos kyi dbyings kyi gzhi tha dad pa'i dpal gyi rgyal po la sogs pa byang chub sems dpa'i 'khor gyi dkyil 'khor thams cad dang thabs gcig tu bzhugs pa yang mig lam
127b7(phal chen): du snang ngo / /lho nub kyi phyogs mtshams kyi 'jig rten gyi khams nyi ma'i 'od zer ltar snang ba na/ de bzhin gshegs pa dgra bcom pa yang dag par rdzogs pa'i sangs rgyas sgo kun
128a1(phal chen): nas ye shes rnam par snang ba'i dbyangs zhes bya ba/ byang chub sems dpa' me tog gi 'od kun nas 'phro bar gtsug phud rab tu 'phyang ba la
128a2(phal chen): sogs pa byang chub sems dpa'i 'khor gyi dkyil 'khor thams cad dang thabs gcig tu bzhugs pa yang mig lam du snang ngo / /nub byang gi phyogs mtshams kyi 'jig rten gyi
128a3(phal chen): khams spos kyi rgyan yid du 'ong ba dge ba'i snying po na/ de bzhin gshegs pa dgra bcom pa yang dag par rdzogs pa'i sangs rgyas yon tan rgya mtsho tshad med pa'i 'od ces bya ba/
128a4(phal chen): byang chub sems dpa' lus kyi 'od zer thogs pa med pa'i gzi brjid rgyal po blo gros la sogs pa byang chub sems dpa'i 'khor gyi dkyil 'khor thams cad dang thabs gcig
128a5(phal chen): tu bzhugs pa yang mig lam du snang ngo / /'og gi phyogs kyi 'jig rten gyi khams rin po che'i seng ge snang zhing 'phar ba na/ de bzhin gshegs pa dgra bcom pa yang dag
128a6(phal chen): par rdzogs pa'i sangs rgyas 'od zer chos kyi dbyings su snang ba zhes bya ba/ byang chub sems dpa' chos kyi dbyings 'od 'phro zhing rnam par snang bar byung ba'i blo gros la sogs
128a7(phal chen): pa byang chub sems dpa'i 'khor gyi dkyil 'khor thams cad dang thabs gcig tu bzhugs pa yang mig lam du snang ngo / /steng gi phyogs kyi 'jig rten gyi khams mtshan gyi 'od
128b1(phal chen): rnam par snang ba na/ de bzhin gshegs pa dgra bcom pa yang dag par rdzogs pa'i sangs rgyas yon tan grags pa thogs pa med pa'i rnam par thar pa'i 'od kyi rgyal po zhes bya ba/
128b2(phal chen): byang chub sems dpa' stobs dang brtson 'grus thogs pa med pa'i blo gros la sogs pa byang chub sems dpa'i 'khor gyi dkyil 'khor thams cad dang thabs gcig tu bzhugs pa yang
128b3(phal chen): mig lam du snang ngo / /rigs kyi bu/ de ltar de bzhin gshegs pa 'di dag la sogs pa phyogs bcu'i de bzhin gshegs pa dgra bcom pa yang dag par rdzogs pa'i sangs rgyas
128b4(phal chen): sangs rgyas kyi zhing bcu'i rdul shin tu phra ba snyed mthong yang de bzhin gshegs pa de dag kyang 'dir mi byon/ kho bo yang der 'gro ba med de/ nam 'dod pa de na/ bde ba yod pa'i
128b5(phal chen): 'jig rten gyi khams na de bzhin gshegs pa 'od snang mtha' yas bzhugs pa yang mthong ngo / /tsan dan yod pa'i 'jig rten gyi khams na/ de bzhin gshegs pa 'od snang rdo rje
128b6(phal chen): bzhugs pa yang mthong ngo / /spos dri yod pa'i 'jig rten gyi khams na/ de bzhin gshegs pa 'od snang rin chen bzhugs pa yang mthong ngo / /pad+mo yod pa'i 'jig rten gyi khams
128b7(phal chen): na| de bzhin gshegs pa 'od snang rin chen pad+mo bzhugs pa yang mthong ngo / /gser yod pa'i 'jig rten gyi khams na/ de bzhin gshegs pa 'od snang zhi ba bzhugs pa yang
129a1(phal chen): mthong ngo / /mngon par dga' ba'i 'jig rten gyi khams na/ de bzhin gshegs pa mi sgul ba bzhugs pa yang mthong ngo / /shin tu brtan pa'i
129a2(phal chen): 'jig rten gyi khams na/ de bzhin gshegs pa seng ge bzhugs pa yang mthong ngo / /me long gi dkyil 'khor ltar snang ba'i 'jig rten gyi khams na/ de bzhin gshegs
129a3(phal chen): pa blo gros zla ba bzhugs pa yang mthong ngo / /rin chen dpal gyi dad pas brgyan pa'i 'jig rten gyi khams na/ de bzhin gshegs pa rnam par snang mdzad bzhugs pa
129a4(phal chen): yang mthong ngo / /rigs kyi bu/ de ltar kho bos ni phyogs gang dang gang na/ 'jig rten gyi khams gang dang gang gi de bzhin gshegs pa gang dang gang mthong bar 'dod
129a5(phal chen): pa'i de bzhin gshegs pa de dang de dag kyang mthong ngo / /dus gang dang gang du dmigs pa gang dang gang la sngon gyi spyod pa gang dang gang gis de bzhin gshegs pa mthong
129a6(phal chen): bar 'dod pa dang / rnam par 'phrul pa gang dang gang gi don dang / sems can 'dul ba gang dang gang gi don du de bzhin gshegs pa gang dang gang mthong bar 'dod pa'i de
129a7(phal chen): bzhin gshegs pa de dang de dag kyang mthong ste/ de bzhin gshegs pa de dag kyang 'dir gshegs pa ma yin/ bdag kyang der phyin pa ma yin no/ /rigs kyi bu/ de ltar
129b1(phal chen): kho bos de bzhin gshegs pa rnams ga las kyang byon pa med par shes la/ rang gi lus kyang gar yang 'gro ba med par shes pa dang / de bzhin gshegs pa rnams rnam
129b2(phal chen): par dmigs pa yang rmi lam lta bur shes la/ rang gi sems rnam par dmigs pa yang rmi lam dang 'dra bar rgyu bar shes pa dang / de bzhin gshegs pa rnams rnam par
129b3(phal chen): dmigs pa yang gzugs brnyan lta bur shes la/ rang gi sems rnam par dmigs pa yang chu'i snod gsal ba lta bur shes pa dang / de bzhin gshegs pa rnams rnam
129b4(phal chen): par dmigs pa yang sgyu mas byas pa'i gzugs brnyan lta bur shes la/ rang gi sems rnam par dmigs pa yang sgyu ma lta bur shes pa dang / de bzhin gshegs pa'i gsung
129b5(phal chen): yang sgra brnyan ri'i brag ca lta bur brjod par shes la/ rang gi sems rnam par dmigs pa yang sgra brnyan lta bur shes pas/ byang chub sems dpa' rnams kyi sangs rgyas kyi chos
129b6(phal chen): thams cad ni/ rang gi sems kyi byin gyi rlabs las 'byung ngo zhes bya bar rjes su rtogs shing khong du chud do/ /sangs rgyas kyi zhing yongs su dag pa thams cad kyang rang gi sems
129b7(phal chen): kyi byin gyi rlabs so/ /byang chub sems dpa'i spyod pa yang rang gi sems kyi byin gyi rlabs so/ /sems can thams cad yongs su smin par bya ba dang / gdul ba yang rang gi sems kyi
130a1(phal chen): byin gyi rlabs so/ /byang chub sems dpa'i smon lam mngon par bsgrubs pa yang rang gi sems kyi byin gyi rlabs so/ /thams cad mkhyen pa nyid
130a2(phal chen): kyi grong khyer du phyin par bya ba yang rang gi sems kyi byin gyi rlabs so/ /rnam par thar pa bsam gyis mi khyab pas rnam par rtse ba yang rang gi sems kyi byin gyi rlabs so/ /
130a3(phal chen): sangs rgyas kyi byang chub tu mngon par rdzogs par 'tshang rgya ba yang rang gi sems kyi byin gyi rlabs so/ /chos kyi dbyings kun nas 'dus par khyu mchog gi mthu 'byung zhing /
130a4(phal chen): rnam par 'phrul pa yang rang gi sems kyi byin gyi rlabs so/ /bskal pa thams cad shin tu phra bar bsdu ba'i ye shes kyang rang gi sems kyi byin gyi rlabs so/ /zhes bya bar
130a5(phal chen): khong du chud cing rjes su rtogs so/ /rigs kyi bu/ de la kho bo 'di snyam du sems te/ dge ba'i rtsa ba thams cad kyis ni rang gi sems nyid nye bar brtan par bya'o//
130a6(phal chen): chos kyi sprin gyis ni rang gi sems nyid yongs su brlan par bya'o/ /sgrib pa'i chos rnams las ni rang gi sems nyid yongs su sbyang bar bya'o/ /brtson 'grus kyis ni rang gi
130a7(phal chen): sems nyid brtan par bya'o/ /bzod pas ni rang gi sems nyid mnyam par bya'o/ /ye shes khong du chud par bya ba la ni rang gi sems nyid gzhol bar bya'o/ /shes rab kyis
130b1(phal chen): ni rang gi sems nyid yongs su sbyang bar bya'o/ /dbang rnams la ni rang gi sems nyid mngon par bsgrub par bya'o/ /sangs rgyas dang mnyam pa nyid la ni rang gi sems nyid rgyas
130b2(phal chen): par bya'o/ /de bzhin gshegs pa'i stobs bcus ni rang gi sems nyid snang bar bya'o snyam mo/ /rigs kyi bu/ kho bo ni de bzhin gshegs pa'i rnam par thar pa thogs pa med
130b3(phal chen): pa'i rgyan 'di shes te/ blangs shing yongs su 'dzin par zad na/ kho bos byang chub sems dpa'i chags pa med pa'i sems dang ldan pa/ chags pa med pa rnam par spyod pa'i
130b4(phal chen): spyod yul dang ldan pa/ da ltar byung ba'i sangs rgyas thams cad mngon sum du bzhugs pa'i ting nge 'dzin rab tu thob pa/ mya ngan las 'da' ba med pa'i mtha' la gnas pa'i rdzogs
130b5(phal chen): pa'i byang chub kyi sgo'i ting nge 'dzin rab tu thob pa/ dus gsum mnyam pa nyid du gyur pa/ gzhi kun nas phyed pa'i ting nge 'dzin gyi spyod yul gyi tshul shes pa/ sangs rgyas kyi zhing thams
130b6(phal chen): cad du lus rnam par bkram pa/ sangs rgyas kyi yul tha mi dad pa la rnam par spyod pa/ phyogs thams cad du mngon par phyogs pa'i spyod yul dang ldan pa/ phyin phyogs med pa'i ye shes
130b7(phal chen): kyi dkyil 'khor gyis rnam par lta ba de dag gi lus la 'jig rten gyi khams thams cad 'jig cing 'du bar snang yang / de dag la bdag dang 'jig rten gyi khams su gnyis kyi 'du shes
131a1(phal chen): med pa de dag gi spyod pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid kyi 'dzam bu'i gling
131a2(phal chen): gi mgo 'gebs pas rgyas par 'gengs pa zhes bya ba yod de/ de na dge slong rgya mtsho'i rgyal mtshan zhes bya ba 'dug gi /de'i gan du song la/ ji ltar byang chub sems
131a3(phal chen): dpas byang chub sems dpa' spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzang gis tshong dpon btang brjod kyi rkang
131a4(phal chen): pa gnyis la spyi bos phyag 'tshal te/ tshong dpon btang brjod la lan brgya stong du mar g.yas phyogs su bskor ba byas nas/ yang dang yang bltas te/ tshong dpon
131a5(phal chen): btang brjod kyi yon tan grangs med pa la snyan par brjod de brtag pa dang / mos par bya ba dang / mi btang bar bya ba sems shing du ste/ smre sngags bton nas/ dge ba'i
131a6(phal chen): bshes gnyen sdug par sems shing dge ba'i bshes gnyen gyi rjes su 'brang ba dang / dge ba'i bshes gnyen la bsnyen bkur bar mos pa dang / dge ba'i bshes
131a7(phal chen): gnyen gyis bsgo ba dang mi 'gal bar byed pa dang / thams cad mkhyen pa nyid dge ba'i bshes gnyen la rag lus par rjes su lta ba dang / dge ba'i bshes gnyen
131b1(phal chen): la rjes su bsam pa dang / dge ba'i bshes gnyen la g.yo sgyu med par spyod pa dang / dge ba'i bshes gnyen gyi sems kyi dbang du 'gro bar bya ba dang ldan pas dge ba'i bshes
131b2(phal chen): gnyen rnams gnod pa thams cad yongs su spong bar byed pas ma tsam du sems/ dge ba'i rtsa ba thams cad yongs su bskyed pas pha tsam du sems shing / tshong dpon btang brjod
131b3(phal chen): kyi drung nas song ngo / /de nas tshong dpon gyi bu nor bzang / tshong dpon btang brjod kyis bstan pa de la rjes su sems shing / tshong dpon btang brjod kyi gdams ngag la nan tan du
131b4(phal chen): bya ba dang / byang chub sems dpa'i rnam par thar pa bsam gyis mi khyab pa'i rjes su 'brang bar bya ba dang / byang chub sems dpa'i ye shes snang ba bsam gyis mi khyab pa rjes
131b5(phal chen): su dran par bya ba dang / chos kyi dbyings la 'jug cing 'bab pa bsam gyis mi khyab pa khong du chud par bya ba dang / byang chub sems dpa' rnams kyi yongs su 'du bar bya ba'i
131b6(phal chen): tshul bsam gyis mi khyab pa la 'jug par bya ba dang / de bzhin gshegs pa'i rnam par 'phrul pa bsam gyis mi khyab pa rjes su blta bar bya ba dang / sangs rgyas kyi zhing yongs su
131b7(phal chen): bsdu ba bsam gyis mi khyab pa la mos par bya ba dang / sangs rgyas kyi byin gyi rlabs kyi rgyan rjes su sbyang ba dang / byang chub sems dpa'i ting nge 'dzin dang / rnam par thar pa'i rnam par
132a1(phal chen): dgod pa dang / khyu mchog gi mthu phyung ba bsam gyis mi khyab pa la yongs su brtag pa dang / 'jig rten gyi khams tha dad pa la bsgribs pa med pa
132a2(phal chen): bsam gyis mi khyab pa la 'jug pa dang / byang chub sems dpa'i las la bsam pa shin tu brtan pa de la nan tan du bya ba dang / byang chub sems dpa'i las dang smon lam
132a3(phal chen): gyi rgyud bsam gyis mi khyab pa de'i rjes su spyod cing / mthar gyis 'dzam bu gling gi mgo 'gebs pas rgyas par 'gengs pa zhes bya ba gang na ba der phyin nas/ dge slong rgya
132a4(phal chen): mtsho'i rgyal mtshan tshol tshol ba las/ 'chag pa'i gnas shig gi 'chag sa'i mthar 'dug ste/ ting nge 'dzin la snyoms par bzhag nas/ dbugs phyi nang du rgyu ba med
132a5(phal chen): cing mi g.yo la/ byed pa med cing lus drang por bsrang ste/ dran pa mngon du byas nas/ ting nge 'dzin gyi rnam par 'phrul pa bsam gyis mi khyab pas rnam par 'phrul zhing /
132a6(phal chen): g.yas g.yon dang / steng logs su lus mtha' yas la/ tshad med cing bsam gyis mi khyab pa/ spyi gtsug bltar mi mthong ba/ kha dog du ma'i lus dang ldan pa sems kyi skad
132a7(phal chen): cig re re la kha dog rnam pa tha dad pa tshad med pa yongs su ston pa de/ de de ltar mnyam par bzhag cing zab la zhi ba ste/ g.yo ba med cing dmigs pa med la/ dga' bas lus
132b1(phal chen): mtho bar gyur pa de'i ba spu'i sgo thams cad nas/ byang chub sems dpa'i rnam par thar pas rnam par 'phrul pa bsam gyis mi khyab pa rab tu 'gyed par byed cing 'dug pa mthong ngo / /
132b2(phal chen): rnam par thar pas rnam par 'phrul pa de'i mthus/ sems kyi skad cig re re la sems can thams cad yongs su smin par bya ba dang / de bzhin gshegs pa thams cad kyi mchod pa sbyang
132b3(phal chen): ba dang / sangs rgyas kyi zhing thams cad yongs su dag par bya ba dang / sems can thams cad kyi sdug bsngal gyi phung po rnam par bzlog pa dang / ngan song gi lam thams cad yongs su
132b4(phal chen): bcad pa dang / sems can thams cad kyi bde ba'i lam gyi sgo dbye ba dang / sems can thams cad kyi nyon mongs pa'i gdung ba rab tu zhi bar bya ba dang / sems can thams cad kyi mi
132b5(phal chen): shes pa'i sgrib pa rnam par gtor ba dang / sems can thams cad mkhyen pa nyid la dgod pa'i phyir/ rnam par 'phrul pa'i bye brag rnam pa sna tshogs mtha' yas pas chos kyi dbyings
132b6(phal chen): thams cad rgyas par 'gengs shing / de'i rkang pa'i mthil gnyis nas/ tshong dpon gyi tshogs bkur sti dang / rim gro sna tshogs byed pa/ 'jig rten gyi khams thams cad du gtogs
132b7(phal chen): pa'i tshong dpon dang 'dra ba'i gzugs dang ldan pa/ lhag pa'i yul la spyod pa/ rgyan sna tshogs kyis lus shin tu klubs pa/ thor tshugs dang / gtsug gi rin po che dang / cod pan sna tshogs
133a1(phal chen): thogs pa/ sangs rgyas kyi zhing grangs med pa'i rdul shin tu phra ba snyed/ byis pa bye ba 'phyes pa'i 'khor dang ldan par 'byung ba mthong ngo / /bram ze
133a2(phal chen): dang | khyim bdag mang po bza' btung rnam pa mang po dang / ro'i yan lag sna tshogs su sbyar ba thams cad dang / rgyan thams cad dang / gos thams cad dang / me tog thams
133a3(phal chen): cad dang / phreng ba thams cad dang / spos thams cad dang / byug pa thams cad dang / 'dod pa'i yo byad thams cad dang / rin po che thams cad dang / gnas thams cad
133a4(phal chen): dang | snod rnam pa sna tshogs thams cad dang / yo byad rnam pa sna tshogs thams cad kyis sems can dbul po rnams yongs su sdud cing / 'gro ba sdug bsngal ba rnams
133a5(phal chen): dbugs dbyung ba dang / sems can gyi sems tshim par bya ba dang / sems can gyi bsam pa rnam par dag par bya ba dang / sems can rnams byang chub tu yongs su smin
133a6(phal chen): par byed cing / phyogs bcu bkang ste 'dong ba mthong ngo / /pus mo'i lha nga gnyis nas rgyal rigs mkhas pa'i gzugs dang / bram ze mkhas pa'i gzugs dang / 'jig
133a7(phal chen): rten na mkhas pa'i gzugs dang / bzo sna tshogs la mkhas pa'i gzugs dang / mi'i 'gro ba'i rgyud na mkhas pa'i gzugs dang / 'jig rten pa dang / 'jig rten
133b1(phal chen): las 'das pa'i las kyi tshul dang / rgyus la gsal zhing mkhas pa'i gzugs dang / 'jig rten gyi slob dpon du bya bar mkhas pa'i gzugs cha byad rnam pa du ma dang ldan pa/
133b2(phal chen): dbyibs dang rgyan rnam pa du ma dang ldan pa/ yid du 'ong ba'i tshig mang po brjod pas yi mi bde ba'i sems can rab tu dga' bar byed cing / chos kyi nor gyis dbul ba'i sems
133b3(phal chen): can rnams la phan gdags pa dang / sdug bsngal ba'i sems can rnams bde bar bya ba dang / log par lhung ba'i sems can rnams mngon par gdon pa dang / theg pa'i gru
133b4(phal chen): la nyam nyes su gyur pa'i sems can rnams dbugs dbyung ba dang / 'jigs pa'i sems can rnams yongs su bskyab pa dang / dge ba'i rtsa ba'i sgra kun tu grag par bya ba dang /
133b5(phal chen): sdig pa las bzlog pa'i sgra yongs su bsgrags pa dang / dge ba'i chos yang dag par blangs pa la sems can gzud pa dang / don spyad pa la sems can dgod pa dang / dga'
133b6(phal chen): ba'i shugs yongs su bskyed pa dang / snyan par smra ba'i bsdu ba'i dngos po yongs su brjod pa dang / 'jig rten la don mthun par bsgrub pa ston par byed cing / phyogs bcu rgyas par
133b7(phal chen): bkang ste 'dong ba mthong ngo / /lte ba'i dkyil 'khor nas drang srong mang po 'gro ba thams cad kyi lus dbyibs su 'khod pa/ pags pa dang / shun pa'i gos gyon pa/ ril ba thogs
134a1(phal chen): pa| gzugs dang / cha byad dang / dbyibs sna tshogs can/ spyod lam rab tu zhi ba dag byung nas/ steng gi bar snang las sangs rgyas kyi yon tan
134a2(phal chen): rjod par byed cing / chos kyi sgra yongs su bsgrag pa dang / sangs rgyas kyi sgra brjod pa dang / byang chub sems dpa'i dge 'dun yongs su bstan pa dang / tshangs pa'i spyod pa yongs
134a3(phal chen): su brjod pa dang / dbang po dben pa la sems can dgod pa dang / rang bzhin med pa'i don rab tu brtag pa dang / ye shes kyi don la 'jig rten rab tu dgod pa dang / 'jig
134a4(phal chen): rten gyi gtsug lag gi rnam pa yongs su brjod pa dang / thams cad mkhyen pa'i ye shes kyis 'byung ba'i lam gyi tshul rab tu bstan pa dang / mthar gyis bya ba'i las la
134a5(phal chen): sems can rab tu dgod pa byed cing / phyogs bcu bkang ste 'dong ba mthong ngo / /rtsib logs gnyis nas klu'i bu mo 'jig rten rgyu ba thams cad kyi grangs dang mnyam pa/
134a6(phal chen): lus kyi dbyibs bsam gyi mi khyab pa du ma dang ldan pa byung ste/ klu'i rnam par 'phrul pa bsam gyis mi khyab pa yongs su bstan pa dang / spos kyi sprin gyi rgyan bsam gyis mi
134a7(phal chen): khyab pa nam mkha'i dbyings la byin gyis brlab pa dang / me tog gi sprin gyi rgyan bsam gyis mi khyab pas nam mkha'i dbyings thams cad brgyan pa dang / phreng ba'i sprin
134b1(phal chen): bsam gyis mi khyab pa'i rgyan gyis nam mkha'i dbyings thams cad rnam par klubs pa dang / rin po che'i gdugs kyi sprin bsam gyis mi khyab pa'i rgyan gyis chos kyi dbyings thams cad
134b2(phal chen): yongs su khebs par bya ba dang / rin po che'i rgyal mtshan gyi sprin bsam gyis mi khyab pa'i rgyan dang / rin po che'i lha'i ba dan gyi sprin bsam gyis mi khyab pa'i rgyan dang / rin po che'i
134b3(phal chen): phyang phrul sna tshogs kyi sprin dang / char bsam gyis mi khyab pa'i rgyan dang / nor bu rin po che dam pa'i sprin gyi char 'bab pa bsam gyis mi khyab pa'i rgyan dang / rin po che'i se mo do sna tshogs
134b4(phal chen): dang / me tog gi sprin gyi char bsam gyis mi khyab pa'i rgyan dang / rin po che'i khri la skyil mo krung du 'khod pa'i byang chub sems dpa' sangs rgyas kyi chos kyi sprin gyi char bsam gyis
134b5(phal chen): mi khyab pa 'bebs pa'i rgyan dang / lha rdzas kyi rin po che'i rgyan sna tshogs dang ldan pa'i lha'i bu mo mang po chos kyi glu snyan pa'i sgra dbyangs kyi sprin gyi char 'bebs pa bsam gyis mi
134b6(phal chen): khyab pa dang / rin po che'i pad+mo ze ba mtho ba/ mu tig gi dra bas brgyan pa/ rin po che'i rgyal po thams cad kyi 'bru'i sprin gyi char rnam par 'thor ba bsam gyis mi khyab pa'i rgyan
134b7(phal chen): dang / rin po che'i cod pan gyi sprin nor bu rin po che thams cad kyis rab tu brgyan pa/ 'od zer gyi sprin mtha' yas pa'i char 'bebs pa bsam gyis mi khyab pa'i rgyan dang / lha'i
135a1(phal chen): lus kyi sprin gyi me tog dang / phreng ba dang / gdugs dang / rgyal mtshan dang / lha'i ba dan bsam gyis mi khyab pa'i rgyan dang / lha'i bu mo mang po'i
135a2(phal chen): lus kyi sprin thal mo sbyar te/ gser gyi me tog snyim pas 'thor ba/ de bzhin gshegs pa la yon tan dang legs pa thams cad du bstod pa'i sprin gyi 'brug sgra 'byin
135a3(phal chen): cing char 'bebs pa bsam gyis mi khyab pa'i rgyan/ nam mkha'i dbyings la byin gyis rlob cing / spos kyi phung po'i sprin rin po che thams cad kyi kha dog tu 'dug pa dang / bdug
135a4(phal chen): spos kyi na bun dang / sprin shin tu rgya che bas de bzhin gshegs pa thams cad kyi 'khor gyi dkyil 'khor mngon par khebs par bya ba dang / 'jig rten gyi khams 'byams klas
135a5(phal chen): pa thams cad rab tu brgyan pa dang / sems can thams cad rab tu dga' bar bya ba dang / sangs rgyas thams cad mchod pas skad cig skad cig tu chos kyi dbyings thams cad
135a6(phal chen): rgyas par 'gengs pa tshong dpon gyi bu nor bzang gis mthong ngo / /mthongs ka'i dpal gyi be'u nas lha ma yin gyi dbang po sangs rgyas kyi zhing grangs med pa'i rdul shin tu phra ba snyed
135a7(phal chen): byung ste/ lha ma yin gyi sgyus rnam par 'phrul pa bsam gyis mi khyab pa rab tu ston cing / chu 'dzin chen po yongs su bskyab pa dang / 'jig rten gyi khams brgya stong rab tu bskyod
135b1(phal chen): pa dang / ri'i rgyal po chen po thams cad 'thab par bya ba dang / lha'i gnas thams cad yongs su bskyod pa dang / bdud kyi dkyil 'khor thams cad zil gyis mnan pa dang / bdud
135b2(phal chen): kyi sde thams cad rab tu gdul ba dang / nga rgyal dang / rlom pa dang / dregs pa thams cad rab tu gzhom pa dang / gnod par sems pa'i sems bzlog cing dga' bar bya ba
135b3(phal chen): dang / mtho 'tsham pa'i sems phyir bzlog par bya ba dang / sems can rnams kyi mi dge ba'i chos rab tu zhi bar bya ba dang / nyon mongs pa'i ri rnam par gtor bar bya ba dang /
135b4(phal chen): nyon mongs pa'i 'thab mo shin tu zhi bar bya ba dang / lha ma yin gyi sgyus rnam par 'phrul pa dang / rnam par rtse ba sna tshogs kyis sems can rnams skyo bar bya ba dang / sdig pa
135b5(phal chen): las gyen du bskyod pa dang / 'khor pas 'jigs par bya ba dang / srid pa'i lam gyi rgyud thams cad nas gyen du bskyod de/ gnas med pa la rab tu gnas par bya ba dang / byang
135b6(phal chen): chub kyi sems la sems can rnams rab tu dgod pa dang / byang chub sems dpa' rnams kyi byang chub sems dpa'i spyod pa rnam par dag par bya ba dang / byang chub sems
135b7(phal chen): dpa' rnams pha rol tu phyin pa la rab tu dgod par bya ba dang / byang chub sems dpa'i sa la rab tu gzud pa dang / byang chub sems dpa' rnams kyi sangs rgyas kyi chos kyi
136a1(phal chen): tshul snang ba yongs su bskyed pa dang / chos kyi tshul rnam par dgod pa sna tshogs kyis sems kyi skad cig re re zhing chos kyi dbyings rgyas par
136a2(phal chen): 'gengs par byed pa/ tshong dpon gyi bu nor bzang gis mthong ngo / /rgyab kyi gzhung nas nyan thos dang / rang sangs rgyas mang po sangs rgyas kyi zhing grangs med pa'i rdul shin tu phra
136a3(phal chen): ba snyed byung nas/ nyan thos dang / rang sangs rgyas kyis 'dul ba'i sems can bdag tu mngon par zhen pa rnams la bdag med pa dang / sems can med pa yongs su rjod
136a4(phal chen): par byed cing / rtag par mngon par zhen pa rnams la 'du byed thams cad mi rtag par yongs su bstan pa dang / 'dod chags kyi spyod pa can rnams la mi sdug pa dang / zhe sdang
136a5(phal chen): gi spyod pa can rnams la byams pa dang / gti mug gi spyod pa can rnams la rkyen las 'byung ba'i rten cing 'brel par 'byung ba brjod pa dang / cha mnyam pa'i spyod pa can rnams la
136a6(phal chen): ye shes kyi yul dang ldan pa'i chos kyi tshul mngon par bstan pa dang / yul la mngon par dga' ba rnams la gnas med pa rab tu brjod pa dang / zhi ba la gnas su sems pa
136a7(phal chen): rnams la smon lam gyi khyad par gyis spro ba bskyed pa dang / phyogs kyi rgyud dang sgo thams cad du chos kyi tshul rgya mtsho'i rgyud dang sgo thams cad sems can thams cad kyi don du
136b1(phal chen): rjod par byed cing chos kyi dbyings rgyas par 'gengs pa/ tshong dpon gyi bu nor bzang gis mthong ngo / /phrag pa'i lhun gnyis las gnod sbyin dang / srin po'i dbang po'i dbyibs
136b2(phal chen): sna tshogs dang ldan zhing / lus mi sdug pa dang / kha dog dang chu zheng sna tshogs can/ spyod lam gyi rnam pa sna tshogs dang ldan pa/ bzhon pa sna tshogs la zhon pa/ 'khor sna tshogs
136b3(phal chen): kyis yongs su bskor ba sems can gyi khams yongs su bskyang ba la brtson pa/ 'od sna tshogs kyis snang bar bya ba la brtson pa/ dbyangs sna tshogs rab tu sgrog pa/ sangs rgyas kyi
136b4(phal chen): zhing grangs med pa'i rdul shin tu phra ba snyed byung nas thabs mngon par bsgrub pa sna tshogs ma 'dres pas/ phyogs dang phyogs mtshams kun gyi nam mkha' rgyas par 'gengs shing /
136b5(phal chen): dge ba'i spyod pa thams cad yongs su bsrung ba dang / 'phags pa'i dkyil 'khor thams cad yongs su bsrung ba dang / byang chub sems dpa' thams cad yongs su gzung ba
136b6(phal chen): dang / lag na rdo rje'i las kyis yang dag par song ba dang / yang dag par zhugs pa thams cad yongs su bsrung ba dang / sangs rgyas thams cad la mchod pa dang / rim gro bya ba
136b7(phal chen): dang / sems can log par lhung ba rnams kyi ngan song gi lam gyi rgyud thams cad rnam par bzlog pa dang / 'jig rten thams cad kyi nad dang / gnod pa dang / 'jigs pa
137a1(phal chen): thams cad zhi bar bya ba'i don du brtson pa/ sems can gyi don bya bas 'jig rten yongs su bskyang ba la brtson pa rnams bsod nams dang ye shes
137a2(phal chen): kyi 'khor lo yongs su rdzogs par bya ba dang / chos kyi 'khor lo'i rjes su 'brang bar bya ba dang / phas kyi rgol ba'i 'khor tshar gcod par byed cing / chos kyi dbyings thams
137a3(phal chen): cad rgyas par 'gengs par byed pa/ tshong dpon gyi bu nor bzang gis mthong ngo / /mdun gyi lto nas mi'am ci'i dbang po/ sangs rgyas kyi zhing grangs med pa'i rdul shin tu
137a4(phal chen): phra ba snyed/ mi'am ci'i dbang po'i bu mo'i 'khor brgya stong grangs med pa can dang / dri za'i dbang po sangs rgyas kyi zhing grangs med pa'i rdul shin tu phra ba snyed dri za'i dbang
137a5(phal chen): po'i bu mo'i 'khor brgya stong grangs med pa can dag byung nas lha'i rol mo brgya stong grangs med pa'i sgra snyan pa dang / glu'i dbyangs kyis chos kyi rang bzhin dang ldan pa'i sangs
137a6(phal chen): rgyas kyi bstod pa rjod pa byed cing / byang chub kyi sems yongs su bsngags pa dang / byang chub sems dpa'i spyod pa yongs su brjod pa dang / mngon par rdzogs par 'tshang
137a7(phal chen): rgya ba'i sgo thams cad la mngon par bstod pa dang / chos kyi 'khor lo'i sgo thams cad du 'jug pa dang / rnam par 'phrul pa'i sgo thams cad la mngon par spro bar bya ba dang /
137b1(phal chen): yongs su mya ngan las 'da' ba'i sgo thams cad yongs su brjod pa dang / sangs rgyas kyi bstan pa'i sgo thams cad yongs su gzung ba dang / sems can gyi sgo thams cad rab tu
137b2(phal chen): dga' bar bya ba dang / sangs rgyas kyi zhing gi sgo thams cad yongs su dag par bya ba dang / chos kyi sgo thams cad mngon par bstan par bya ba dang / sgrib pa'i sgo thams cad rnam par
137b3(phal chen): bzlog par bya ba dang / dge ba'i rtsa ba'i sgo thams cad yongs su skyed pa byed cing chos kyi dbyings rgyas par 'gengs pa/ tshong dpon gyi bu nor bzang gis mthong ngo / /kha'i sgo
137b4(phal chen): nas 'khor los bsgyur ba'i rgyal po/ rin po che bdun dang ldan zhing / stobs kyi yan lag bzhi'i tshogs kyi 'khor dang ldan pa byung nas/ sbyin pa chen po'i 'od zer gyi rgyan rab
137b5(phal chen): tu 'gyed cing rin po che'i 'byung gnas thams cad yongs su gtang ba dang / nor bu rin po che'i tshogs thams cad spyin pa dang / dbul po rnams nor dang ldan par bya ba dang / srog
137b6(phal chen): gcod pa las 'jig rten rnam par bzlog pa dang / byams pa'i sems la sems can rab tu dgod pa dang / ma byin par len pa dang rab tu dbral ba dang / rgyan gyis shin tu brgyan
137b7(phal chen): pa'i bu mo bye ba khrag khrig brgya stong yongs su gtang ba dang / 'dod pas log par g.yem pa las rnam par bzlog pa dang / tshangs pa'i spyod pa la rab tu dgod pa dang / brdzun du smra
138a1(phal chen): ba las rnam par bzlog pa dang / bslu ba med pa la gzhol bar rab tu dgod pa dang / phra ma'i tshig las rnam par bzlog pa dang / gzhan 'dum par
138a2(phal chen): brtson pa'i tshig rab tu brjod pa dang / zhe gcod pa'i tshig las 'jig rten rnam par bzlog pa dang / 'jam zhing yid du 'ong ba'i tshig rab tu brjod pa dang / gnod pa'i chos
138a3(phal chen): dang ldan pa'i byung rgyal du smra ba las sems can rnam par bzlog pa dang / don zab mo'i tshig rab tu dbye ba gdon mi za ba las yang dag par dgod pa dang / ngag gi nyes
138a4(phal chen): pa thams cad las 'jig rten rnam par bzlog pa dang / snying rje dang ldan pa'i tshig rab tu brjod par bya ba dang / 'jig rten gyi snying gi dri ma yongs su sel cing / 'dod pa chung
138a5(phal chen): ba dang / chog shes pa la brtson par sems can rab tu dgod pa dang / chags sems las 'jig rten rnam par bzlog pa dang / gzhan gyi sems kyi rgyud dga' bar byed pa
138a6(phal chen): la rab tu dgod pa dang / lta ba'i dra ba thams cad las 'jig rten rab tu gdon pa dang / yid gnyis kyi ra ba thams cad rnam par gtor ba dang / the tshom gyi spo thams cad
138a7(phal chen): rab tu gzhom pa dang / nem nur dang som nyi'i rab rib yongs su bsal ba dang / chos rnam par dbye ba 'jig rten du rab tu dbye ba dang / rkyen las byung ba rab tu brjod pa dang /
138b1(phal chen): rang bzhin gyis bden pa'i tshul la sems can rab tu dgod pa dang / sgrib pa thams cad rnam par bzlog pa dang / sgrib pa med pa'i tshul la gzud pa dang / sangs rgyas kyi don gyi
138b2(phal chen): tshul sna tshogs brjod pa byed cing / phyogs bcu'i chos kyi dbyings rgyas par 'gengs pa tshong dpon gyi bu nor bzang gis mthong ngo / /mig gnyis nas nyi ma'i dkyil 'khor brgya stong /
138b3(phal chen): sangs rgyas kyi zhing grangs med pa'i rdul shin tu phra ba snyed byung ste sems can dmyal ba chen po thams cad yongs su snang bar byed cing / 'jig rten gyi mun pa chen po sel ba dang /
138b4(phal chen): sems can rnams kyi gti mug gi rab rib sel ba dang / grang ba'i sems can dmyal ba na 'khod pa'i sems can rnams kyi grang ba'i sdug bsngal rab tu zhi bar byed pa dang / sa'i rang
138b5(phal chen): bzhin gyi zhing rnams su 'od kha dog dkar bo can rab tu 'gyed pa dang / gser gyi rang bzhin gyi zhing rnams su 'od bai DUR+Ya'i kha dog can rab tu 'gyed pa dang / bai DUR+Ya'i rang bzhin gyi
138b6(phal chen): zhing rnams su 'od dngul gyi kha dog can rab tu 'gyed pa dang / dngul gyi rang bzhin gyi zhing rnams su 'od gser gyi kha dog can rab tu 'gyed pa dang / gser gyi rang bzhin gyi zhing
138b7(phal chen): rnams su 'od shel gyi kha dog can rab tu 'gyed pa dang / gser gyi rang bzhin gyi zhing rnams su 'od mu tig dmar po'i kha dog can rab tu 'gyed pa dang / asma gar b+ha'i rang bzhin gyi
139a1(phal chen): zhing rnams su 'od gser gyi kha dog can rab tu 'gyed pa dang / gser gyi rang bzhin gyi zhing rnams su 'od asma gar b+ha'i kha dog can rab tu 'gyed
139a2(phal chen): pa dang / in+d+ra nI la'i rang bzhin gyi zhing rnams su 'od rin po che'i rgyal po nyi ma'i snying po'i kha dog can rab tu 'gyed pa dang / rin po che'i rgyal po nyi ma'i snying po'i rang bzhin gyi
139a3(phal chen): zhing rnams su 'od rin po che'i in+d+ra nI la'i kha dog can rab tu 'gyed pa dang / mu tig dmar po'i rang bzhin gyi zhing rnams su 'od rin po che'i rgyal po zla ba'i 'od zer gyi dra ba dang /
139a4(phal chen): dkyil 'khor gyi snying po'i kha dog can rab tu 'gyed pa dang / rin po che'i rgyal po zla ba'i 'od zer gyi dra ba dang / dkyil 'khor gyi snying po'i rang bzhin gyi zhing rnams su 'od mu
139a5(phal chen): tig dmar po kha dog can rab tu 'gyed pa dang / rin po che gcig gi rang bzhin gyi zhing rnams su 'od rin po che sna tshogs kyi kha dog can rab tu 'gyed pa dang / rin po che sna tshogs
139a6(phal chen): kyi rang bzhin gyi zhing rnams su 'od rin po che gcig gi kha dog can rab tu 'gyed pa dang / de bzhin du byang chub sems dpa'i 'khor gyi dkyil 'khor thams cad du sems can gyi
139a7(phal chen): don tshad med pa la brtson zhing chos kyi dbyings rgyas par 'gengs pa tshong dpon gyi bu nor bzang gis mthong ngo / /smin mtshams kyi mdzod spu nas zla ba mang po sangs rgyas kyi zhing
139b1(phal chen): grangs med pa'i rdul shin tu phra ba snyed byung nas/ lha'i dbang po thams cad zil gyis gnon cing / 'jig rten thams cad kyi 'dod pa'i dga' ba rnam par bzlog pa dang / sangs rgyas
139b2(phal chen): blta bar dga' ba la rjes su bsngags par byed cing / sems can tshad med pa gdul ba la brtson par phyogs bcu'i chos kyi dbyings rgyas par 'gengs pa mthong ngo / /dpral ba nas
139b3(phal chen): tshangs pa chen po spyod lam rab tu zhi ba/ sangs rgyas kyi zhing grangs med pa'i rdul shin tu phra ba snyed byung nas tshangs pa'i dbyangs su brjod de sangs rgyas thams cad la gsol ba gdab pa
139b4(phal chen): d ang | byang chub sems dpa' thams cad rab tu dga' bar bya ba byed cing sems can gyi don tshad med pa la brtson par phyogs bcu'i chos kyi dbyings rgyas par 'gengs pa tshong dpon
139b5(phal chen): gyi bu nor bzang gis mthong ngo / /mgo nas byang chub sems dpa' sangs rgyas kyi zhing grangs med pa'i rdul shin tu phra ba snyed byung nas/ kha dog dang dbyings sna tshogs kyis brgyan
139b6(phal chen): pa'i lus yongs su ston cing / dpe byad bzang pos rnam par bris pa'i lus rab tu bstan pa dang / 'od kyi dkyil 'khor gyi sprin mtha' dang dbus med pa rab tu dgye ba dang / ba spu'i
139b7(phal chen): bu ga thams cad nas sangs rgyas thams cad kyi sngon gyi byang chub sems dpa'i spyod pa nas bzung ste/ gtong ba dang / len pa dang / dngos po yongs su gtong ba'i rnam pa'i sprin
140a1(phal chen): mang po rab tu dgye ba dang / pha rol tu phyin pa sna tshogs dang ldan pa'i sngon gyi spyor ba rgya mtsho yongs su bstan pa dang / sbyin pa'i spyod pa 'jig rten
140a2(phal chen): du yongs su brjod pa dang / ser sna'i dri ma rnam par bzlog pa dang / chags pa thams cad spang ba la sems can rab tu dgod pa dang / 'jig rten rin po che sna tshogs thams
140a3(phal chen): cad kyi rgyan gyis brgyan par byin gyis brlab pa dang / sbyin pa'i pha rol tu phyin pa la sems can rab tu dgod pa dang / mtshan thams cad kyi yon tan yang dag par brjod
140a4(phal chen): pa dang / sangs rgyas kyi mtshan 'byung ba'i rgyu ston pa byed pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed byung nas/
140a5(phal chen): tshul khrims kyi pha rol tu phyin pa yongs su brjod cing / ba spu'i bu ga thams cad nas sangs rgyas thams cad kyi tshul khrims kyi pha rol tu phyin pa dang ldan pa'i sngon gyi sbyor
140a6(phal chen): ba rgya mtsho yongs su bstan pa dang / sems can thams cad lam gyi rgyud dang yul las phyir phyogs par byas te/ de bzhin gshegs pa'i yul la mngon du phyogs par
140a7(phal chen): bya ba dang / 'jig rten gyi 'dod pa la rnam par smad pa dang / 'jig rten gyi phyin ci log gi ling tog rnam par bsal ba dang / log pa'i rnam par rtog pa rab tu zhi bar
140b1(phal chen): byas nas/ byang chub sems dpa'i tshul khrims la yang dag par dgod pa dang / snying rje chen po'i tshul khrims yongs su brjod cing / de bzhin gshegs pa'i tshul khrims rab tu
140b2(phal chen): thob par bya ba'i phyir/ sangs rgyas kyi lam nan tan du bya ba'i tshul khrims la sems can rab tu dgod pa dang / srid pa'i lam gyi rgyud rmi lam lta bur sems can rnams la rab tu brjod
140b3(phal chen): cing | rmi lam gyi tshul dang mnyam par yongs su gzhol bar bya ba'i phyir/ yul yongs su 'dzin pa dang / nyon mongs pa la dbang bsgyur ba sems can rnams rab tu dgod pa byed pa
140b4(phal chen): mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed byung nas/ 'jig rten rnams la mdog gser gyi kha dog lta bur mngon par ston
140b5(phal chen): cing | khro ba med pa dang / 'khrug pa med pa dang / shar gnyer ba med pa dang / zhe sdang ba med pa dang / chud gson pa med pa dang / khong khro ba med pa'i sems la sems can rab
140b6(phal chen): tu dgod pa dang / byol song gi skye gnas kyi lam gyi rgyud thams cad yongs su gcad pa'i phyir/ ba spu'i sgo thams cad nas bzod pa'i pha rol tu phyin pa dang ldan pa'i de bzhin
140b7(phal chen): gshegs pa'i sngon gyi sbyor ba'i srid rab tu 'gyed cing / bzod pa'i stobs la sems can rab tu dgod pa dang / chos la dbang bsgyur ba la sems can rab tu snang bar byed
141a1(phal chen): pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed byung ste/ byang chub sems dpa'i brtson 'grus
141a2(phal chen): kyi stobs mtha' yas pa shin tu ston cing / thams cad mkhyen pa nyid du brtsams pa las phyir mi ldog pa'i stobs kyis thos pa rgya mtsho yongs su btsal bas mi skyo bar bya
141a3(phal chen): bar yongs su brjod pa dang / de bzhin gshegs pa thams cad mchod cing rim gro bya ba la sems can rab tu gzud pa/ sdug bsngal gyi phung po thams cad rnam par bzlog
141a4(phal chen): pa'i brtson 'grus chen po la sems can rab tu dgod pa dang / brtson 'grus kyi pha rol tu phyin pa dang ldan pa'i sngon gyi sbyor ba mang po'i sprin lus thams cad las rab
141a5(phal chen): tu 'gyed cing / byang chub sems dpa'i brtson 'grus kyi pha rol tu phyin pa'i spyod pa yongs su bstan pa dang / sems can rnams kyi le lo'i ri rnam par gtor ba dang /
141a6(phal chen): brtson 'grus kyi pha rol tu phyin pa la sems can rab tu dgod pa dang / las la dbang bsgyur ba la 'jig rten rab tu gzud pa dang / rgyun ma 'chad par brtson par byed
141a7(phal chen): pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed byung nas byang chub sems dpa' rnams kyi rjes su dran pa'i lam la
141b1(phal chen): sems can thams cad rab tu dgod cing / sgrib pa dang / bar du gcod pa dang / rab rib thams cad rnam par bsal ba dang / rlom pa dang bag med pa thams cad las sems can
141b2(phal chen): rnam par bzlog pa dang / bag yod pa'i chos la rab tu dgod pa dang / khengs pa 'gying ba dang / nga rgyal gyi rgyal mtshan rab tu snyol ba dang / sangs rgyas kyi bsam gtan gyi yan lag
141b3(phal chen): rgya mtsho brjod pa dang / 'jig rten rnams la bsam gtan gyi pha rol tu phyin pa yongs su bsngags pa dang / ba spu'i bu ga thams cad nas bsam gtan gyi pha rol tu phyin pa dang ldan
141b4(phal chen): pa'i sngon gyi tshul mang po'i sprin rab tu dgye ba dang / sems can la dbang bsgyur ba la sems can rab tu dgod pa byed cing / skad cig re re la chos kyi dbyings rgyas par 'gengs
141b5(phal chen): pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed byung ste/ ba spu'i bu ga thams cad nas sangs rgyas kyi chos yongs su tshol ba
141b6(phal chen): dang ldan pa'i sngon gyi sbyor ba mang po'i sprin rab tu dgye ba dang / dbyangs kyi yan lag rgya mtsho'i skad thams cad kyis shes rab kyi pha rol tu phyin pa'i sprin gyi 'brug sgra sgrog pa dang /
141b7(phal chen): yang dag par lta ba'i glog rab tu 'gyed pa dang / chos kyi rang bzhin gyi sgra dbyangs rab tu bsgrag pa dang / sems can rnams kyi bdag tu lta ba'i ri'i lhun rab tu gzhig pa dang / lta ba
142a1(phal chen): thams cad kyi zug rngu dbyung ba dang / the tshom dang yid gnyis dang nem nur gyi rab rib rnam par bsal ba dang / ye shes kyi dbang yang dag par
142a2(phal chen): bsngags pa byed cing sems kyi skad cig re re la chos kyi dbyings rgyas par 'gengs pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu
142a3(phal chen): phra ba snyed byung nas/ sangs rgyas thams cad kyi thabs mkhas pa'i tshul gyi dkyil 'khor rab tu rjod par byed cing / ba spu'i bu ga thams cad nas thabs mkhas pa dang ldan pa'i
142a4(phal chen): sngon gyi sbyor ba mang po'i sprin rab tu dgye ba dang / 'jig rten rnams la thabs mkhas pa'i spyod pa rab tu brjod pa dang / theg pa chen po'i 'byung ba mngon par bstan pa dang /
142a5(phal chen): sangs rgyas thams cad kyi dkyil 'khor yang dag par bsngags pa dang / 'khor ba dang / mya ngan las 'das pa tha mi dad pa'i byang chub sems dpa'i spyod pa yongs su bstan
142a6(phal chen): pa dang / byang chub sems dpa' rnams kyi thabs mkhas pa'i pha rol tu phyin pa la sems can rab tu dgod pa dang / 'jig rten rnams la byang chub sems dpa'i dbang gi
142a7(phal chen): dkyil 'khor rab tu bstan pa byed cing / sems bskyed pa re re la chos kyi dbyings rgyas par 'gengs pa mthong ngo / yang byang chub sems dpa' sangs rgyas kyi zhing grangs
142b1(phal chen): med pa'i rdul shin tu phra ba snyed byung ste/ ba spu'i bu ga thams cad nas de bzhin gshegs pa thams cad kyi mtshan rgya mtsho'i sprin gyi 'brug sgra sgrog cing / ba spu'i bu ga thams cad
142b2(phal chen): nas byang chub sems dpa' thams cad kyi smon lam gyi pha rol tu phyin pa yongs su dag pa dang ldan pa'i sngon gyi sbyor ba mang po'i sprin rab tu dgye ba dang / smon lam gyi pha rol tu
142b3(phal chen): phyin pa yang dag par bsngags pa dang / byang chub sems dpa'i dbang thams cad la sems can rab tu dgod pa dang / smon lam chen po'i shing rta'i 'khor lo phyi ma'i mtha'i mur thug
142b4(phal chen): par 'dril ba/ chos thams cad kyi rjes su 'brang ba/ nyon mongs pa thams cad rnam par bzlog pa/ mi shes pa'i ri rnam par 'thor ba 'jig rten du rab tu rjod pa byed cing smon lam
142b5(phal chen): sna tshogs kyi rnam par 'phrul bas/ sems kyi skad cig re re la chos kyi dbyings rgyas par 'gengs pa mthong ngo / /yang byang chub sems dpa'i sangs rgyas kyi zhing grangs med pa'i
142b6(phal chen): rdul shin tu phra ba snyed byung ste/ byang chub sems dpa'i stobs rab tu snang bar bya ba dang / byang chub sems dpa'i stobs yongs su bsgrub pa'i sgra rab tu dbyung ba dang / ba spu bu ga thams
142b7(phal chen): cad nas stobs kyi pha rol tu phyin pa sgrub cing 'byin pa'i sngon gyi sbyor ba mang po'i sprin rab tu dgye ba dang / bdud dang phas kyi rgol ba thams cad kyis mi thub pa'i stobs yongs stobs yongs su bstan
143a1(phal chen): pa dang / khor yug dang rdo rje'i ri thams cad lus kyi steng du rdib kyang mi nyams pa'i stobs rab tu brjod pa dang / bskal pas 'tshig pa thams
143a2(phal chen): cad kyi me rgya mtsho'i nang na gnas kyang lus la gnod pa med pa'i stobs yongs su bstan pa dang / 'jig rten gyi khams 'byams klas pa thams cad lag pa'i mthil gyis
143a3(phal chen): nam mkha'i dbyings su ston pa'i stobs yongs su ston pa byed cing / sems kyi skad cig re re la chos kyi dbyings 'gengs pa rgyun mi gcod pa mthong ngo / /yang byang chub
143a4(phal chen): sems dpa' sangs rgyas kyi zhing brjod du med pa'i rdul shin tu phra ba snyed byung nas sems can rnams la ye shes kyi dkyil 'khor ston cing / ba spu'i bu ga thams cad
143a5(phal chen): nas ye shes kyi pha rol tu phyin pa yongs su dag pa dang ldan pa'i sngon gyi sbyor ba mang po'i sprin rab tu 'gyed pa dang / 'jig rten rnams la sangs rgyas thams cad kyi yon
143a6(phal chen): tan dang ye shes mngon par shes pa dang ldan pa'i ye shes kyi sa rab tu brjod pa dang / sangs rgyas thams cad kyi mtshan mngon par shes pa dang ldan pa'i ye shes kyis
143a7(phal chen): mngon par bstan pa dang / smon lam thams cad mngon par bsgrub pa'i ye shes mngon par shes pa dang ldan pa'i ye shes kyis yongs su brjod pa dang / sems can
143b1(phal chen): thams cad yongs su bsdu ba'i smon lam mngon par bsgrub pa'i ye shes mngon par shes pa dang ldan pa'i ye shes kyis shin tu yangs par bya ba dang / sems can thams
143b2(phal chen): cad bdag med pa'i rang bzhin la gzud pa mngon par shes pa dang ldan pa'i ye shes kyis rnam par bstan pa dang / sems can thams cad kyi sems rgya mtsho rnam par blta ba
143b3(phal chen): mngon par shes pa dang ldan pa'i ye shes kyis rab tu brjod pa dang / sems can thams cad kyi dbang po rnam par dbye ba'i ye shes mngon par shes pa dang ldan pa'i ye shes
143b4(phal chen): kyi sa rab tu dbye ba dang / sems can thams cad kyi bsam pa dang / mos pa rnam par blta ba'i ye shes mngon par shes pa dang ldan pa'i ye shes kyis yang dag par brjod pa
143b5(phal chen): dang | sems can thams cad kyi las rgya mtsho la 'jug pa'i ye shes mngon par shes pa dang ldan pa'i ye shes kyi sa rnam par dgrol ba dang / sems can thams cad
143b6(phal chen): k yi smon lam rgya mtsho la 'jug pa'i ye shes mngon par shes pa dang ldan pa'i ye shes kyi sa yongs su ston pa byed cing sems kyi skad cig re re la chos kyi dbyings rgyas
143b7(phal chen): par 'gengs pa tshong dpon gyi bu nor bzang gis mthong ngo / /spyi bo'i gtsug tor gyi gseb nas/ de bzhin gshegs pa'i sku sangs rgyas kyi zhing grangs med pa'i rdul shin tu phra
144a1(phal chen): ba snyed mtshan dam pa dang / dpe byad bzang po rnam par dag pas brgyan pa/ 'dzam bu chu klung gi gser gyi ri bo shin tu 'bar ba ltar snang ba/
144a2(phal chen): 'od kyi dkyil 'khor phyogs bcur spa zhing tshad med par 'bar ba dang / chos kyi dbyings tshul gyis rgyas par 'gengs pa'i dbyangs mnga' ba/ sangs rgyas kyi rnam par
144a3(phal chen): 'phrul pa mtha' dang dbus med pa yongs su ston pa 'gro ba thams cad la tha mi dad par chos kyi sprin gyi char mngon par 'bebs pa ste/ 'di ltar snying po byang chub mchog tu
144a4(phal chen): phyin pa'i byang chub sems dpa' rnams la chos kyi dbyings kyi gzhi'i bye brag mngon sum du shes pa'i sprin ces bya ba'i chos kyi sprin gyi char mngon par dbab pa dang / byang chub sems
144a5(phal chen): dpa' dbang bskur ba thob pa rnams la gzhi kun tu rten pa'i sprin ces bya ba'i chos kyi sprin gyi char mngon par dbab pa dang / byang chub sems dpa' chos chen po'i rgyal tshab tu dbang
144a6(phal chen): bskur ba rnams la sgo kun nas 'jug pa zhes bya ba'i chos kyi sprin gyi char mngon par dbab pa dang / byang chub sems dpa' gzhon nur gyur pa rnams la kun nas brgyan pa zhes
144a7(phal chen): bya ba'i chos kyi char mngon par dbab pa dang / byang chub sems dpa' phyir mi ldog pa rnams la snying rje chen po'i tshogs shin tu brtan pa zhes bya ba'i chos kyi sprin gyi char
144b1(phal chen): mngon par dbab pa dang / byang chub sems dpa' lhag pa'i bsam bdag pa rnams la chos thams cad kyi rang bzhin gyi bye brag shes pa'i rdo rje zhes bya ba'i chos kyi sprin gyi char
144b2(phal chen): mngon par dbab pa dang / byang chub sems dpa' sngon gyi sbyor ba dang ldan pa rnams la 'gro ba yongs su sdud pas kun nas brgyan pa zhes bya ba'i chos kyi sprin gyi char mngon par
144b3(phal chen): dbab pa dang / byang chub sems dpa' cher skyes pa rnams la dus gsum gyi de bzhin gshegs pa'i dkyil 'khor mngon sum du dmigs pa'i sprin ces bya ba'i chos kyi sprin gyi
144b4(phal chen): char mngon par dbab pa dang / byang chub sems dpa' rnal 'byor la spyod pa rnams la chos thams cad kyi rang bzhin dang / gzhi rab tu sgrog pa zhes bya ba'i chos kyi sprin gyi
144b5(phal chen): char mngon par dbab pa dang / byang chub sems dpa' las dang po pa rnams la snying rje chen po'i tshul dang / thabs kyi snying po'i sprin kun tu 'byung ba zhes bya ba'i chos kyi sprin gyi
144b6(phal chen): char mngon par dbab pa dang / byang chub sems dpa' sems dang po bskyed pa rnams la dga' bar bya ba'i mdzod shin tu bsags pa'i snying po zhes bya ba'i chos kyi sprin gyi
144b7(phal chen): char mngon par dbab pa dang / byang chub sems dpa' yangs pa la mos pa rnams la rnam par thar pa la rnam par thar pa mi zad pa dang / de bzhin gshegs pa'i smon lam gyis
145a1(phal chen): dga' bar byed pa'i mdzod ces bya ba'i chos kyi sprin gyi char mngon par dbab pa dang / gzugs la spyod pa'i sems can rnams la gzhi kun tu
145a2(phal chen): mi zad pa'i mdzod ces bya ba'i chos kyi sprin gyi char mngon par dbab pa dang / tshangs pa'i ris kyi lha rnams la tshul rgya mtsho tshad med pa'i 'brug sgra'i dbyangs zhes bya ba'i
145a3(phal chen): chos kyi sprin gyi char mngon par dbab pa dang / dbang sgyur gyi lha rnams la stobs 'byung ba'i chos kyi yo byad mi zad pa'i mdzod ces bya ba'i chos kyi sprin gyi char mngon
145a4(phal chen): par dbab pa dang / bdud kyi ris kyi lha rnams la thams cad mkhyen pa nyid kyi tshogs rgyal mtshan sna tshogs can yang dag par bsgrub pa'i dbyangs zhes bya ba'i chos kyi
145a5(phal chen): sprin gyi char mngon par dbab pa dang / 'phrul dga'i lha rnams la ye shes rin po che sna tshogs la brtson pa zhes bya ba'i chos kyi sprin gyi char mngon par dbab pa dang /
145a6(phal chen): dga' ldan gyi lha rnams la byang chub sems dpa'i smon lam rin po che sna tshogs kyi rgyal mtshan zhes bya ba'i chos kyi sprin gyi char mngon par dbab pa dang / mtshe ma'i lha
145a7(phal chen): rnams la de bzhin gshegs pa thams cad rjes su dran pa'i mdzod ces bya ba'i chos kyi sprin gyi char mngon par dbab pa dang / lha'i dbang po brgya byin gyi gnas su de
145b1(phal chen): bzhin gshegs pa mthong bas dga' ba'i shugs 'byung ba zhes bya ba'i chos kyi sprin gyi char mngon par dbab pa dang / gnod sbyin gyi dbang po'i gnas su chos kyi dbyings kyi
145b2(phal chen): nam mkha' la de bzhin gshegs pa'i gnas rnam par 'phrul pas rgyas par 'gengs pa zhes bya ba'i chos kyi sprin gyi char mngon par dbab pa dang / dri za'i dbang po'i gnas
145b3(phal chen): su de bzhin gshegs pa thams cad kyi chos yang dag par bgro ba zhes bya ba'i chos kyi sprin gyi char mngon par dbab pa dang / lha ma yin gyi gnas su ye shes kyi tshul rdo rje'i
145b4(phal chen): dkyil 'khor ces bya ba'i chos kyi sprin gyi char mngon par dbab pa dang / nam mkha' lding gi dbang po'i gnas su de bzhin gshegs pa thams cad 'byung ba'i thabs kyi sprin
145b5(phal chen): ces bya ba'i chos kyi sprin gyi char mngon par dbab pa dang / mi'am ci'i dbang po'i gnas su chos kyi sprin yang dag par 'gro ba thams cad kyi dbyangs zhes bya ba'i chos
145b6(phal chen): kyi sprin gyi char mngon par dbab pa dang / klu'i dbang po'i gnas su byang chub sems dpa'i rnam par 'phrul ba sgrog cing srid pa'i lam gyi rgyud las skyo ba skyed pa zhes bya
145b7(phal chen): ba'i chos kyi sprin gyi char mngon par dbab pa dang / lto 'phye chen po'i dbang po'i gnas su dga' ba rgya mtsho rnam par 'phel bar byed pa'i shugs zhes bya ba'i chos kyi
146a1(phal chen): sprin gyi char mngon par dbab pa dang / mi'i gnas su 'gro ba thams cad las khyad par du 'phags pa'i ye shes rnam par 'byed pa zhes bya
146a2(phal chen): ba'i chos kyi sprin gyi char mngon par dbab pa dang / sems can dmyal ba'i 'jig rten du 'khor ba'i sdug bsngal thams cad rab tu zhi ba'i dbyangs dang / 'phags
146a3(phal chen): pa'i lam gyi tshig gi rgyud kyis brgyan pa zhes bya ba'i chos kyi sprin gyi char mngon par dbab pa dang / byol song gi skye gnas su las kyi lam kha na ma tho ba med pa la
146a4(phal chen): nan tan du bya ba'i dbyangs dang / de bzhin gshegs pa rjes su dran pa'i sprin gyi dkyil 'khor gyi lhun ces bya ba'i chos kyi sprin gyi char mngon par dbab pa dang /
146a5(phal chen): gshin rje'i 'jig rten du de bzhin gshegs pa thams cad kyi pha rol tu phyin pa bsgrags pas/ sems can thams cad kyi gtong ba'i sems 'byung ba zhes
146a6(phal chen): bya ba'i chos kyi sprin gyi char mngon par dbab pa dang / sems can log par lhung ba rnams la sdug bsngal thams cad zhi ba rab tu 'thob pas dbugs dbyung ba'i
146a7(phal chen): dbyangs kyi nga ro zhes bya ba'i chos kyi sprin gyi char mngon par dbab pa mdzad cing / chos kyi dbyings rgyas par 'gengs pa tshong dpon gyi bu nor bzang gis mthong ngo / /ba spu'i bu
146b1(phal chen): ga thams cad las ba spu'i sgo re re nas kyang 'od zer gyi dra ba dang / dkyil 'khor gyi kha dog dang / gzugs kyi glong dang rgyan grangs med pa can/ dgos pa sna tshogs grangs med pa
146b2(phal chen): la sta gon du gnas pa/ sangs rgyas kyi zhing grangs med pa'i rdul shin tu phra ba snyed byung nas phyogs bcu'i chos kyi dbyings rgyas par 'gengs pa mthong ste/ 'di ltar ba spu'i sgo'i 'od
146b3(phal chen): zer gyi dra ba dang / dkyil 'khor la la las ni/ sbyin pa'i spyod pa skyon med pas bdog pa thams cad yongs su gtong bar rnam par 'phrul ba mthong ngo / /ba spu'i sgo'i dra ba dang / dkyil
146b4(phal chen): 'khor la la las ni/ dus gsum gyi byang chub sems dpa' thams cad kyi tshul khrims dang / brtul zhugs dang / yid dam dang / tshul gyi dkyil 'khor du rnam par 'phrul pa mthong
146b5(phal chen): ngo| |ba spu'i sgo'i 'od zer gyi dra ba dang / dkyil 'khor la la las ni/ byang chub sems dpa' thams cad bzod pa'i spyod pa'i rnam pa dus gsum du byung ba'i byang chub sems
146b6(phal chen): dpa' rnams rkang lag dang / yan lag gi dam pa gcad kyang / nyams su bzod pa byed pa'i rnam par 'phrul ba dang / khu tshur dang dbyig pas bsnun te/ mtshon gyis lus la btab
146b7(phal chen): kyang | nyams su bzod par byed pa'i rnam par 'phrul pa dang / lus thams cad gshegs sam snying dang mig phyung yang / nyams su bzod pa byed pa'i rnam par 'phrul pa mthong
147a1(phal chen): ngo| |byang chub sems dpa' dus gsum du byung ba/ rnam par brtags pa'i lus dang ldan pa gzhan dag gis thams cad mkhyen pa'i chos
147a2(phal chen): nyid yongs su btsal ba'i ched du lus dang sems la gnod pa thams cad dang / yan lag dang / nying lag gcad pa thams cad kyang snying rje chen pos dbang du byas pa'i phyir
147a3(phal chen): nyams su bzod par byas pa dang / bag la zha bar byas pa dang / gtang snyoms su bzhag pa'i byang chub sems dpa'i bzod pa'i spyod pa rnam par 'phrul ba'i gzugs
147a4(phal chen): brnyan gyi gzugs de lta bu dag kyang mthong ngo / /ba spu'i sgo'i 'od zer gyi dra ba dang / dkyil 'khor la la las ni/ byang chub sems dpa' thams cad kyi brtson 'grus
147a5(phal chen): kyi spyod pa rnam pa tha dad pa rnam par phye ba'i gzugs dang / byang chub sems dpa' 'das pa dang / ma 'ongs pa dang / da ltar byung ba'i brtson 'grus kyi rnam par 'phrul
147a6(phal chen): ba 'jig rten yongs su bskyod pa dang / rgya mtsho yongs su skem pa dang / sems can yongs su skyo bar bya ba dang / mu stegs can thams cad yongs su tshar gcad pa dang /
147a7(phal chen): bdud thams cad spa bkong ba dang / chos kyi phyogs snang bar bya ba'i byang chub sems dpa'i mthu chen po rnam par 'phrul ba mthong ngo / /pa spu'i sgo'i 'od zer gyi dra ba dang /
147b1(phal chen): dkyil 'khor la la las ni/ byang chub sems dpa' thams cad kyi spyod pa rnam par rgyu ba'i rnam grangs ji snyed pa dang / lus nye bar len pa ji snyed pa dang / rigs su skye ba yongs su gzung
147b2(phal chen): ba ji snyed pa dang / gzugs kyi lus yongs su grub pa ji snyed pa dang / dge ba'i bshes gnyen gyis rjes su bstan pa yongs su gzung ba ji snyed pa dang / dge ba'i bshes gnyen
147b3(phal chen): gyi man ngag la nan tan du bya ba'i gnas ji snyed pa dang / de bzhin gshegs pa'i bsam gtan gyi yan lag yongs su bsgrub pa dang mthun pa'i gtsug lag khang dang / gnas
147b4(phal chen): dang | gzhal med khang dang / yul dang / ri'i sul ji snyed pa dang / bsam gtan gyi yan lag de dag sus yongs su bsgrub pa'i drang srong gi lus ji snyed pa dang / rgyal po'i thabs
147b5(phal chen): ji snyed pa dang / 'byung ba la mngon par mos pa ji snyed pa dang / brtul zhugs dang / yi dam dang / tshul dang / spyod lam ji snyed pa de dag thams cad kyang tshong dpon gyi bu nor
147b6(phal chen): bzang gis mthong ngo / /ba spu'i sgo'i 'od zer gyi dra ba dang / dkyil 'khor la la las ni/ shes rab kyi pha rol tu phyin pa'i spyod pa la rnam par spyod cing / chos thams cad
147b7(phal chen): yongs su tshol ba dang ldan pa'i lus yongs su bzung ba mthong ste/ lus gang gis chos kyi tshig gcig gi don du yang bdog pa thams cad yongs su btang ste/ sems can thams
148a1(phal chen): cad las yongs su btsal ba dang / rim gro dang / bkur sti thams cad kyis dge ba'i bshes gnyen thams cad las yongs su btsal ba
148a2(phal chen): dang | dad pa dang / sri zhus lus rab tu btud de/ de bzhin gshegs pa rnams las yongs su btsal ba dang / chos kyi tshig gcig la ji lta ba de bzhin du shes rab kyi pha rol
148a3(phal chen): tu phyin pa dang ldan pa'i chos kyi tshig thams cad la'ang de bzhin te/ 'gro ba thams cad du gzugs brnyan byung ba'i lus thams cad kyis yongs su btsal ba de dag thams
148a4(phal chen): cad kyang tshong dpon gyi bu nor bzang gis/ ba spu'i sgo gcig gi 'od zer gyi dra ba dang / dkyil 'khor las mthong ngo / /ba spu'i sgo'i 'od zer gyi dra ba dang / dkyil
148a5(phal chen): 'khor la la las ni/ byang chub sems dpa' thams cad kyi sems can yongs su smin par bya ba'i thabs 'gro ba'i rgyud rgya mtsho thams cad du 'byams klas pa sems
148a6(phal chen): can thams cad yongs su bsdu ba'i sbyor ba mthong ngo / /sems can re re la yang lus dang spyod pa'i tshul gyi sgo sngon gyi lus nye bar blangs pa/ thabs mkhas pa'i spyod
148a7(phal chen): pa la brtson pa/ sems can thams cad kyi lus dang 'dra bas yongs su sdud pa yang ba spu'i sgo'i 'od zer gyi dra ba'i dkyil 'khor gcig las mthong ngo / /ba
148b1(phal chen): spu'i sgo'i 'od zer gyi dra ba'i dkyil 'khor la la las ni/ sngon gyi bcom ldan 'das kyis bskal pa thams cad du smon lam mngon par bsgrubs pa'i spyod pa dang / sems
148b2(phal chen): can thams cad yongs su smin par bya ba'i smon lam mngon par bsgrubs pa'i spyod pa dang / zhing thams cad yongs su dag par bya ba'i smon lam mngon par bsgrub pa mdzad
148b3(phal chen): pa ji snyed pa dang / smon lam thams cad mngon par bsgrubs pa'i dkyil 'khor ji snyed cig de bzhin gshegs pa de dang de dag gi zhabs kyi drung du 'khor ba'i skyon thams
148b4(phal chen): cad las 'khor ba'i skyon so so re re'i gnyen por mngon par bsgrubs pa mdzad pa de dag thams cad kyang / tshong dpon gyi bu nor bzang gis/ ba spu'i sgo'i 'od zer gyi dra
148b5(phal chen): ba'i dkyil 'khor gcig las mthong ngo / /ba spu'i sgo'i 'od zer gyi dra ba'i dkyil 'khor la la las ni/ stobs kyi pha rol tu phyin pa'i spyod pa thams cad dang ldan pa'i
148b6(phal chen): sngon gyi sbyor ba rgya mtsho mthong ngo / /ba spu'i sgo'i 'od zer gyi dra ba'i dkyil 'khor la la las ni/ ye shes kyi spyod pa rnam par rgyu ba thams cad dang ldan pa mi shes pa'i
148b7(phal chen): gnyid kyis log pa'i sems can sad par byed pa'i rang bzhin dang ldan pa'i sngon gyi sbyor ba rgya mtsho mthong bar gyur to/ /de nas tshong dpon gyi bu nor bzang dge slong rgya
149a1(phal chen): mtsho'i rgyal mtshan de ltar mnyam par bzhag pa la sems shing rtog pa dang / ting nge 'dzin gyi rnam par thar pa'i dkyil 'khor de rjes su dran par
149a2(phal chen): bya ba dang / byang chub sems dpa'i ting nge 'dzin gyi khyu mchog gi mthu phyung ba de la rjes su rnam par bsam pa dang / sems can gyi don gyi tshul rgya mtsho de la 'jug par bya ba dang /
149a3(phal chen): mngon par 'du bya ba'i sgo rgyud kun la mngon du gnas pa'i rgyan de'i rjes su 'brang zhing khong du chud par bya ba dang / chos kyi dbyings kyi rgyan rnam par dag pa'i ye shes kyi sgo de
149a4(phal chen): la 'jug par bya ba dang / sangs rgyas kyi byin gyi rlabs yang dag par mnod pa'i ye shes de la rab tu brtag pa dang / byang chub sems dpa'i dbang gi stobs de yongs su bskyed
149a5(phal chen): pa dang / byang chub sems dpa'i smon lam gyi stobs de brtan par bya ba dang / byang chub sems dpa'i spyod pa'i stobs de shin tu rgyas par bya ba byed cing / dge slong rgya mtsho'i rgyal
149a6(phal chen): mtshan gyi mdun du nyin zhag gcig kyang lon no/ /nyin zhag gnyis dang / bdun yang lon no/ /zla ba phyed dang / zla ba gcig dang / zla ba gnyis dang / zla ba drug gi bar dang / nyin zhag
149a7(phal chen): kyang drug tu dge slong rgya mtsho'i rgyal mtshan gyi mdun du lon te/ de ltar zla ba drug dang / nyin zhag drug 'das nas/ dge slong rgya mtsho'i rgyal mtshan ting nge 'dzin de las
149b1(phal chen): langs so/ /de nas nor bzang gis smras pa/ 'phags pa/ ting nge 'dzin 'di de ltar zab la/ de ltar rgya che zhing / de ltar tshad ma mchis pa'i yul dang ldan pa dang / de ltar bsam
149b2(phal chen): gyis mi khyab pa'i rgyan dang ldan pa dang / de ltar snang ba mtshungs pa ma mchis pa dang / de ltar grangs ma mchis pa'i rgyan dang ldan pa dang / de ltar mi 'phrog pa'i spyod yul dang ldan pa
149b3(phal chen): dang | de ltar ma 'dres pa'i yul dang ldan pa dang / de ltar phyogs kun tu rnam par snang ba dang / ting nge 'dzin 'di de ltar sems can gyi don tshad ma mchis pa rab tu sgrub par
149b4(phal chen): gyur pa ni ngo mtshar te/ de nas sems can thams cad kyi sdug bsngal gyi phung po tshad ma mchis pa rnam par zhi bar bgyi ba la sta gon du gnas pa ste/ 'di ltar dbul ba'i sdug
149b5(phal chen): bsngal zhi bar bgyi ba la sta gon du gnas so/ /sems can dmyal ba'i lam gyi rgyud rgyun gcad pa dang / byol song gi skye gnas kyi lam gyi rgyud las yongs su bskyab pa dang / mi
149b6(phal chen): khom pa'i lam gyi rgyud kyi sgo thams cad gcad pa dang / mtho ris kyi lam gyi rgyud du phyin par bgyi ba dang / lha dang mi'i dga' ba dang bde ba 'byung bar bgyi ba dang / bsam gtan
149b7(phal chen): gyi yul gyi dga' ba nyams su myong bar bgyi ba dang / 'dus byas la spyod pa'i bde ba yongs su 'phel bar bgyi ba dang / khams gsum pa las 'byung ba'i sgo yongs su bstan
150a1(phal chen): pa la sta gon du gnas pa'o/ /byang chub kyi sems yang dag par skye ba'i rgyu yongs su brjod pa la sta gon du gnas pa'o/ /bsod nams dang ye
150a2(phal chen): shes kyi tshogs yang dag par skye ba'i rgyu rnam par 'phel bar bgyi ba dang / snying rje chen po'i shugs rgya chen po rnam par 'phel bar bgyi ba dang / smon lam chen po'i
150a3(phal chen): stobs yongs su bskyed par bgyi ba dang / byang chub sems dpa'i lam snang ba rab tu 'thob par bgyi ba dang / pha rol tu phyin pa chen po'i theg pa rnam par dgod pa dang / theg
150a4(phal chen): pa chen po'i khyad par la 'jug pa mngon par bsgrub pa dang / kun tu bzang po'i spyod pa shes shing snang bar bgyi ba dang / byang chub sems dpa'i sa shes shing snang ba thob
150a5(phal chen): par bgyi ba dang / byang chub sems dpa' thams cad kyi smon lam dang / spyod pa dang / 'byung ba'i rgyan rnam par dag pa yongs su bsgrub pa dang / thams cad mkhyen pa'i
150a6(phal chen): sa gnan pa la thogs pa ma mchis par bgyi ba sta gon du gnas pa'o/ /'phags pa/ ting 'dzin de'i ming ci zhes bgyi/ smras pa/ rigs kyi bu/ shes rab kyi pha rol
150a7(phal chen): tu phyin pa kun nas lta ba'i btang snyoms yongs su thob pa zhes bya ba yod de/ ting 'dzin 'di ni de'i snang ba ste/ sgo kun nas rnam par dag pa'i rgyan ces bya ba'o/ /rigs
150b1(phal chen): kyi bu/ shes rab kyi pha rol tu phyin pa kun nas lta ba'i btang snyoms rab tu thob pa'i snang ba las skyes pa'i ting nge 'dzin sgo kun nas rnam par dag pa'i rgyan ces bya ba 'di shin tu
150b2(phal chen): bsgoms na/ sgo kun nas rnam par dag pa'i rgyan la sogs pa ting nge 'dzin brgya stong grangs med pa phrag bcu tshang ba yongs su 'grub par 'gyur ro/ /smras pa/ 'phags pa/ ting nge
150b3(phal chen): 'dzin 'di'i yul der bas sam ma bas/ smras pa/ rigs kyi bu/ ting nge 'dzin 'di la snyoms par zhugs pa la ni 'jig rten gyi khams rnam par dmigs pa la thogs pa med do/ /
150b4(phal chen): 'jig rten gyi khams su 'jug par bya ba la thogs pa med do/ /'jig rten gyi khams rnam par gnon pa la thogs pa med do/ /'jig rten gyi khams yongs su brgyan pa la
150b5(phal chen): thogs pa med do/ /'jig rten gyi khams yongs su sbyang ba la thogs pa med do/ /'jig rten gyi khams yongs su dag par bya ba la thogs pa med do/ /sangs rgyas blta zhing
150b6(phal chen): rnam par dmigs par bya ba la thogs pa med do/ /sangs rgyas kyi bdag nyid che ba brtag pa la thogs pa med do/ /sangs rgyas kyi rnam par 'phrul pa yongs su shes par bya
150b7(phal chen): ba la thogs pa med do/ /sangs rgyas kyi stobs la 'jug cing khong du chud par bya ba la thogs pa med do/ /sangs rgyas kyi yon tan rgya mtshor 'jug pa la thogs pa med do/ /sangs
151a1(phal chen): rgyas kyi chos kyi sprin gyi char yongs su gzung ba la thogs pa med do/ /sangs rgyas kyi chos kyi 'khor lo 'khor ma 'dres pa shes shing khong du
151a2(phal chen): chud par bya ba la thogs pa med do/ /sangs rgyas kyi 'khor gyi dkyil 'khor gyi rgya mtsho la 'jug cing khong du chud par bya ba la thogs pa med do/ /phyogs bcur 'jug
151a3(phal chen): cing rjes su bgrang bar bya ba la thogs pa med do/ /sangs rgyas kyi chos bstan pa rjes su brtag par bya ba la thogs pa med do/ /sangs rgyas kyi phyogs rjes su brtag
151a4(phal chen): par bya ba la thogs pa med do/ /snying rje chen po'i phyogs rnam par mi spang pa la thogs pa med do/ /byams pas phyogs rgyas par dgang ba la thogs pa med do/ /sangs
151a5(phal chen): rgyas blta ba'i phyogs la 'jug pas mi ngoms par bya ba la thogs pa med do/ /sems can rgya mtsho thams cad du 'jug cing khong du chud par bya ba la thogs pa med
151a6(phal chen): do| |sems can gyi dbang po rgya mtsho thams cad shes shing khong du chud par bya ba la thogs pa med do/ /sems can gyi dbang po thams cad shes par bya ba la thogs
151a7(phal chen): pa med do/ /rigs kyi bu /kho bos ni shes rab kyi pha rol tu phyin pa la rnam par spyod pa 'di shes su zad na/ byang chub sems dpa' shes rab kyi pha rol tu phyin pa la
151b1(phal chen): rnam par spyod pa rgya mtsho la zhugs pa/ chos kyi dbyings kyi yul la blo gros rnam par dag pa/ chos thams cad la rig pa rjes su 'brang ba'i ye shes can/ blo shin tu yangs
151b2(phal chen): pas tshad med pa'i yul rgyas par 'gengs pa/ gzungs chen po'i snang ba la dbang bsgyur ba/ ting nge 'dzin gyi dkyil 'khor snang ba thams cad shin tu dag pa mngon par
151b3(phal chen): shes pas rnam par 'phrul pa dang / khyu mchog gi mthu 'byin pa la shin tu 'byung ba/ tha dad pa yang dag par shes pa mi zad pa'i rgya mtsho la zhugs pa/ ngag snyan pa sa'i
151b4(phal chen): snying po dang ldan pa brjod pa/ 'gro ba thams cad kyi rten du gyur pa rnams kyi spyod pa shes pa'am/ yon tan brjod pa'am/ spyod yul bstan pa'am/ yul rab tu brjod
151b5(phal chen): pa'am/ smon lam chen po'i stobs yang dag par bsngags pa'am/ 'byung ba'i sgo yongs su snang bar bya ba'am/ yang dag par bsgrub pa mngon par brjod pa'am/ lam
151b6(phal chen): yongs su bstan pa'am/ ting nge 'dzin gyi rgyun gyi rjes su 'brang bar bya ba'am/ sems kyi yul shes par bya ba'am/ ye shes mnyam pa nyid khong du chud par bya bar nus re
151b7(phal chen): skan| song / rigs kyi bu/ lho phyogs kyi rgyud 'di nyid na/ phyogs kyi gnas rgya mtsho rnam par rlob pa zhes bya ba yod de/ de na bza' shing gi ra ba kun nas rnam par brgyan
152a1(phal chen): pa zhes bya ba zhig / grong khyer 'od chen po zhes bya ba'i shar phyogs logs na yod de/ de na shes las skyes pa'i rgyal po 'od bzang gi
152a2(phal chen): chung ma/ dge bsnyen ma yid bzhin zhes bya ba yod kyi/ de'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang /
152a3(phal chen): ji ltar nan tan du bya ba dris shig /de nas tshong dpon gyi bu nor bzang dga' rangs te/ mgu zhing nyams bde la/ tshim zhing yid bde ba skyes nas/ dge slong rgya
152a4(phal chen): mtsho'i rgyal mtshan las snying po yongs su blangs te/ chos kyis nye bar 'tsho bar byas pa/ ting nge 'dzin gyi yul la zhugs pa/ snang ba thob pa ye shes snang bar
152a5(phal chen): gyur pa/ ting nge 'dzin gyi snang ba rab tu thob pa/ mos pa rnam par dag pa khong du chud pa/ sems can chos kyi tshul gyi snang ba'i rjes su song ba/ rnam
152a6(phal chen): par dag pa'i sgos snang ba dang ldan par gyur pa/ phyogs su ye shes kyi snang ba rab tu 'dal ba des/ dge slong rgya mtsho'i rgyal mtshan gyi rkang pa gnyis la spyi
152a7(phal chen): bos phyag 'tshal te/ lan brgya stong du mar g.yas phyogs su bskor ba byas nas/ dge slong rgya mtsho'i rgyal mtshan la btud de phyag 'tshal nas/ yang dang
152b1(phal chen): yang lta zhing / yang dang yang mngon par blta ba dang / phyag bya ba dang / rab tu gdud pa dang / gus bar bya ba dang / rim gror bya ba dang / yid la bya ba dang / bsam
152b2(phal chen): pa dang / bsgom pa dang / yongs su bsgom pa dang / legs par brjod pa dang / ngo mtshar du bya ba dang / yon tan mngon du bya ba dang / rjes su bsngags pa dang / rjes su
152b3(phal chen): 'brang bar bya ba dang / rjes su dran par bya ba dang / brtan par bya ba dang / mi btang ba dang / yid la bsam pa dang / rjes su 'brang bar bya ba dang / smon lam gyi rjes su 'jug
152b4(phal chen): par bya ba dang / mthong bar dga' ba dang / dbyangs kyi mtshan ma gzung ba dang / gzungs kyi rjes su bsam pa dang / ming yongs su gzung ba'i rjes su song ba'i sems dang
152b5(phal chen): ldan par bya ba dang / kha dog dang dbyibs rjes su dran par bya ba dang / ye shes kyi yul rjes su bsam pa dang / ting nge 'dzin gyi yul la rjes su 'jug par bya ba dang / smon
152b6(phal chen): lam gyi yul la rjes su 'brang bar bya ba dang / spyod yul gyi yul rnam par dpyad par bya ba dang / ye shes kyi snang ba yongs su gzung ba byed cing dge slong rgya mtsho'i rgyal mtshan gyi
152b7(phal chen): drung nas song ngo / / //bam po dgu bcu gnyis pa/ de nas tshong dpon gyi bu nor bzang dge ba'i ba shes gnyen gyi yon tan gyis ni mgu/ dge ba'i bshes
153a1(phal chen): gnyen gyis ni yang dag par bsngags te btang / dge ba'i bshes gnyen mthong ba'i byin gyis ni byin du brlabs/ dge ba'i bshes
153a2(phal chen): gnyen gyi gdams ngag la ni nan tan du byed/ dge ba'i bshes gnyen yid du 'ong ba ni rjes su sems/ dge ba'i bshes gnyen la ni sangs rgyas kyi chos kyi 'byung
153a3(phal chen): gnas tsam du lta/ dge ba'i bshes gnyen ni sangs rgyas kyi chos ston pa yin par yang dag par lta/ dge ba'i bshes gnyen ni thams cad mkhyen pa nyid kyi chos
153a4(phal chen): rjes su lta/ dge ba'i bshes gnyen ni sangs rgyas nam mkha' blta ba la mig tsam du lta zhing mthar gyis phyogs kyi gnas/ rgya mtsho rnam par rlob pa'i bza'
153a5(phal chen): shing gi rab kun nas rnam par brgyan pa gang na ba der phyin nas/ des mthong mthong ba/ bza' shing gi ra ba kun nas rnam par brgyan pa rin po che thams cad kyi ra bas
153a6(phal chen): kun nas bskor ba/ rin po che'i shing gi phreng ba spel legs pas yongs su brgyan pa/ rin po che thams cad kyi shing gi phreng ba'i me tog srad bu yid du 'ong ba'i sprin
153a7(phal chen): rab tu 'phrul bas gzhi rgyas pa/ rin po che thams cad kyi shing gis yang dag par brgyan pa/ shing thams cad kyi me tog shin tu rgyas pa sna tshogs kyis yongs su
153b1(phal chen): gang ba/ spos sna tshogs kyi shing gi phreng ba las phyogs kun tu spos kyi ngad zhim pa/ rin po che'i phreng ba'i shing sna tshogs kyi lhun las/ rin po che sna tshogs kyi phreng ba 'phyang
153b2(phal chen): ba rab tu 'byung zhing char ltar mngon par 'bab pa/ rin po che'i rgyal po thams cad kyi shing dang / nor bu rin po che sna tshogs kyis mdzes shing spa la rgya cher brgyan pa'i
153b3(phal chen): gzhi can/ yid bzhin gyi gos kyi shing thams cad las kha dog sna tshogs kyi gos 'byung bas gam yo khebs shing mdzes par brgyan pa/ sil snyan gyi shing thams cad
153b4(phal chen): las| lha rdzas las kyang 'phags pa'i sil snyan rlung gis bskyod cing sgra 'byin pa'i dbyangs snyan pa 'byung ba/ sa'i gzhi mthon dman med par gnas pa/ rgyan gyi
153b5(phal chen): shing sna tshogs kyi gseb nas rgyan sna tshogs rnam pa tha dad par rgyun du 'byung zhing 'phyang bas rab tu brgyan pa'i rgyan dang ldan pa mthong ste/ bza' shing gi ra ba chen
153b6(phal chen): po kun nas rnam par brgyan pa de'i nang na khang pa bye ba brgya stong phrag bcu kun kyang / nor bu rin po che dam pa sna tshogs kyi ba gam gyis rnam par brgyan pa dang / khang pa
153b7(phal chen): brtsegs pa brgya stong phrag bcu 'dzam bu chu klung gi gser las brtsegs pa'i bde dang ldan pa dang / gzhal med khang brgya stong phrag bcug gdung rin po che rnam par snang
154a1(phal chen): pa las bres pa dang / rdzing bu brgya stong phrag bcu rin po che thams cad las gzhi blangs te/ rin po che sna tshogs kyi pha gus mu khyud byas pa/ rin
154a2(phal chen): po che thams cad kyi them skas btags pa/ rin po che sna tshogs kyi stegs bus bskor ba/ lha rdzas kyi tsan dan gyi dri dang ldan pa'i chus gang ba/ gser gyi bye mas kun tu gram
154a3(phal chen): pa| gzhi nor bu rin po che chu 'dang kun tu bkram pa/ phyogs bzhi nas them skas rnam par bres pa/ yan lag brgyad dang ldan pa'i chus gang ba dang / ngang dur dang / rma bya dang /
154a4(phal chen): khu byug dang / khrung khrung dang / ka la ping+ka dang / ku na la'i sgra skad snyan pa'i dbyangs dang ldan pa/ rin po che'i ta la'i phreng bas kun nas brgyan pa/ gser gyi dril bu'i dra bas
154a5(phal chen): kun nas yog pa/ rlung gis bskyod pa'i sgra yid du 'ong ba 'byung ba/ steng nas rin po che'i bla re chen po bres pa/ rin po che sna tshogs kyi shing gi ra bas yongs su bskor
154a6(phal chen): ba| rin po che'i dra bas brgyan pa'i gdugs dang / rgyal mtshan legs par bsgreng ba/ lu ma brgya stong phrag bcu dus dang mthun pa'i tsan dan gyi 'dam gyis mtha'
154a7(phal chen): 'khor ba/ rin po che sna tshogs kyi kha dog tu 'dug pa'i pad+mos yongs su khyab pa/ rin po che'i pad+mo'i 'od chen pos snang bar gyur pa'i chu dri ma med pa dang ldan pa yod pa
154b1(phal chen): ste| bza' shing gi ra ba de'i dbus na gzhal med khang chen po rgyal mtshan sna tshogs zhes bya ba sa'i gzhi rin po che rgya mtsho'i snying po las blangs pa/ nor bu rin po che'i
154b2(phal chen): ka ba bkye ba/ 'dzam bu chu klung gi gser gyi lhun mngon par 'phags pa nor bu rin po che 'gro bar rnam par snang ba'i spang leb bkye bas brgyan pa/ gzhi nor bu rin po che 'bar
154b3(phal chen): ba grangs med pa'i ra bas bres pa/ rin po che'i rgyal po mi pham pa'i spos kyi dris gam yo kun nas bdugs pa/ rin po che'i rgyal po sgra snyan pa 'byin pa'i dri'i ngad kun tu ldang
154b4(phal chen): ba| rin po che'i rgyal po dri rnam par gsal bar byed pas/ dbang po rno ba'i bag chags rnam par bsgrubs pa dang ldan zhing gzhal med khang chen po rgyal mtshan sna tshogs
154b5(phal chen): der stan grangs med cing tshad med pa bting bar gyur pa 'di lta ste/ pad+mo'i snying po can dang / nor bu rin po che phyogs snang bar byed pa'i pad+mo'i snying po can dang / nor bu rin
154b6(phal chen): po che rnam par snang ba'i pad+mo'i snying po can dang / nor bu rin po che 'gro ba yid du 'ong ba'i pad+mo'i snying po can dang / nor bu rin po che mdzod sna tshogs kyi pad+mo'i snying po can dang /
154b7(phal chen): nor bu rin po che seng ge'i shing thags pad+mo'i snying po can dang / nor bu rin po che dri ma med pa'i pad+mo'i snying po can dang / nor bu rin po ches brgyan pa'i pad+mo'i snying po can
155a1(phal chen): dang | nor bu rin po che sgo kun nas brgyan pa'i pad+mo'i snying po can dang / nor bu rin po che 'od kyi rgyan gyi pad+mo'i snying po can dang / nor bu rin
155a2(phal chen): po che rgya mtsho'i gnas rnam par dag pa'i rin po ches rnam par brgyan pa'i 'od zer kun tu 'byung ba'i pad+mo'i snying po can dang / nor bu rin po che rdo rje'i seng ges gnon
155a3(phal chen): pa'i pad+mo'i snying po can dag bshams shing bting ba ste/ gzhal med khang chen po rgyal mtshan sna tshogs de'i ba gam mang po yang rin po che bsam gyis mi khyab pa
155a4(phal chen): las byas pa/ rin po che sna tshogs kyis rnam par brgyan pa/ kha dog bsam gyis mi khyab par mdzes shing gzugs yod du 'ong ba dag go /bza' shing gi ra ba kun
155a5(phal chen): nas brgyan pa de steng nas bla re chen po brgya stong phrag bcus kun nas khebs pa ste/ 'di ltar gos kyi bla re dang / 'khri shing gi bla re dang / me tog gi bla re dang / phreng
155a6(phal chen): ba'i bla re dang / spos kyi bla re dang / nor bu rin po che'i bla re dang / gser gyi bla re dang / rgyan gyi bla re dang / rin po che rdo rje snang ba'i bla re dang / glang po'i shugs dang ldan
155a7(phal chen): pas sprul pa'i lha mo'i bla re dang / nor bu rin po che brgya byin mngon par dga' ba'i bla re dang / de dag la sogs pa bla re brgya stong phrag bcus kun nas khebs par byas pa'o//
155b1(phal chen): rin po che'i dra ba brgya stong phrag bcus kun nas yog pa ste/ 'di ltar rin po che dam pa'i dril bu'i dra ba dang / rin po che'i gdugs kyi dra ba dang / rin po che'i 'bru'i dra ba
155b2(phal chen): dang | mu tig rgya mtsho'i snying po'i dra ba dang / nor bu rin po che bai DUR+Ya sngon po'i dra ba dang / seng ge'i 'khri shing gi dra ba dang / nor bu rin po che chu shel gyi dra ba dang / spos kyi
155b3(phal chen): gzugs kyi dra ba dang / rin po che'i cod pan dang / rin po che'i phreng ba'i dra ba dang / de dag la sogs pa rin po che'i dra ba brgya stong phrag bcus kun nas yog pa/ snang ba
155b4(phal chen): chen po brgya stong phrag bcus kyang kun nas yog pa ste/ 'di ltar nor bu rin po che skar ma'i 'od zer gyi snang ba dang / nor bu rin po che nyi ma'i snying po'i snang ba dang /
155b5(phal chen): nor bu rin po che zla ba'i rgyal mtshan gyi snang ba dang / nor bu rin po che spos kyi dud pa 'od 'phro ba'i snang ba dang / nor bu rin po che dpal gyi snying po'i snang ba dang / nor bu
155b6(phal chen): rin po che pad+mo'i snying po'i snang ba dang / nor bu rin po che skar ma'i rgyal mtshan gyi snang ba dang / nor bu rin po che sgron ma chen po'i snang ba dang / nor bu rin po che phyogs kun
155b7(phal chen): tu rnam par snang ba'i snang ba dang / nor bu rin po che spos kyi sprin chen po'i snang ba dang / glog gi phreng ba 'byung ba'i snang ba dang / de dag la sogs pa nor bu rin po che'i snang
156a1(phal chen): ba chen po brgya stong phrag bcus rtag tu snang bar byas pa'o/ /bza' shing gi ra ba de ni rgyan chen po'i sprin brgya stong phrag bcu'i char 'bab
156a2(phal chen): pa'i rgyan dang ldan pa ste/ dus dang mthun pa'i tsan dan gyi sprin brgya stong phrag bcu'i 'brug sgra rab tu 'byung ba lha rdzas las 'das pa'i phreng ba dang lda ldi'i sprin chen po kun tu mched
156a3(phal chen): pas rab tu brgyan pa/ lha rdzas las 'das pa'i gos tshon sna tshogs dang ldan pa'i sprin brgya stong phrag bcu'i sprin mngon par 'bab pa/ lha rdzas las 'das pa'i rgyan gyi sprin
156a4(phal chen): brgya stong phrag bcus rnam par klubs pa/ lha'i bu brgya stong phrag bcu mthong bar dga' ste/ 'og tu lta zhing rab tu 'dud pa'i phyag char bzhin du 'bab pa/ lha mi'i
156a5(phal chen): sprin brgya stong phrag bcu sngon gyi spyod pa'i skal ba mnyam pos rang rang gi lus 'bul ba'i char mngon par 'bab pa/ byang chub sems dpa'i sprin brgya stong phrag bcus chos
156a6(phal chen): mnyan pas sgom zhing 'ong ba'i char mngon par 'bab pa ste/ de na dge bsnyen ma yid bzhin gser gyi snying po'i khri chen po la 'dug cing mu tig rgya mtsho'i snying po'i dra
156a7(phal chen): bas brgyan pa'i cod pan thogs pa/ lag pa la lha rdzas las 'das pa'i gser gyi dpung rgyan dang / gdu bu thogs pa/ lag pa nor bu rin po che dpal gyi rang bzhin
156b1(phal chen): gyi 'od zer gyis rnam par mdzes par gyur pa/ rna cha rin po che mthon thing dri ma med pa rab tu 'phyang ba/ mgo nor bu rin po che'i dra bas mdzes par brgyan pa/ nor bu rin po che seng ge'i
156b2(phal chen): gdong gi rna ba'i gong rgyan thogs pa/ nor bu rin po che yid bzhin gyi rgyal po'i mgul 'khor thogs pa/ lus rin po che thams cad kyi dra bas yog cing 'od rab tu 'bar
156b3(phal chen): ba| srog chags bye ba khrag khrig gis lus rab tu btud de/ phyag bya ba zhig 'dug ste/ dge bsnyen ma yid bzhin de'i drung du shar phyogs nas tshangs pa chen po'am/ tshangs
156b4(phal chen): lha nye phan nam/ tshangs pa'i ris su gtogs pa'am/ dbang byed dam/ gzhan 'phrul dbang byed kyi ris su gtogs pa'am/ rab 'phrul dga'am/ 'phrul dga'i ris
156b5(phal chen): su gtogs pa'am/ rab dga' ldan nam/ dga' ldan gyi ris su gtogs pa'am/ rab mtshe ma'am/ mtshe ma'i ris su gtogs pa'am/ lha'i dbang po'am/ sum
156b6(phal chen): cu rtsa gsum gyi ris su gtogs pa'am/ gnod sbyin gyi dbang po'am/ gnod sbyin nam/ dri za'i dbang po'am/ dri za'am/ grul bum gyi dbang po'am/ grul bum
156b7(phal chen): mam| klu'i dbang po'am/ klu'am/ lha ma yin gyi dbang po'am/ lha ma yin nam/ nam mkha' lding gi dbang po'am/ nam mkha' lding ngam/ mi'am ci'i dbang po'am/
157a1(phal chen): mi'am ci'am/ lto 'phye chen po'i dbang po'am/ lto 'phye chen po'am/ gshin rje'am/ gshin rje'i bu mo'am/ yi dwags rdzu 'phrul chen po'am/
157a2(phal chen): yi dwags sam/ mi'i dbang po'am/ mi yang rung ste/ sems can tshad med grangs med pa dag 'ong ba dang / de bzhin du lho phyogs dang / nub phyogs dang / byang phyogs dang /
157a3(phal chen): byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs
157a4(phal chen): nas kyang tshangs pa chen po'am/ tshangs lha nye phan nam/ tshangs pa'i ris su gtogs pa'am/ dbang byed dam/ dbang byed kyi ris su gtogs pa nas/ mi'i dbang
157a5(phal chen): po'am/ mi'i bar gyi sems can mang po 'ong ba de dag nad sna tshogs shig gis btab pas/ nyon mongs pa sna tshogs kyis kun nas 'khor tam/ lta ba'i rnam pa sna tshogs
157a6(phal chen): la mngon par zhen tam/ las kyi sgrib pas bsgribs pa zhig yod na'ang / de dag gis dge bsnyen ma yid bzhin de mthong ma thag tu nad thams cad kyang rab tu zhi bar
157a7(phal chen): gyur| sems kyi nyon mongs pa'i dri ma dang yang bral bar gyur/ lta ba'i gsal shing yang phyin par gyur/ sgrib pa'i ri thams cad kyang rnam par shigs par gyur/
157b1(phal chen): rnam par dag pa'i dkyil 'khor bsgribs pa med pa yang khong du chud par gyur te/ rnam par dag pa'i dkyil 'khor de yod pas ni dge ba'i rtsa ba thams cad kyang rab tu byang bar 'gyur/
157b2(phal chen): dbang po'i myu gu thams cad kyang rnam par 'phel bar 'gyur/ thams cad mkhyen pa'i ye shes kyi tshul rgya mtsho la'ang yang dag par gzhol bar gyur/ gzungs kyi sgo rgya mtsho
157b3(phal chen): thams cad la'ang 'jug par gyur/ ting nge 'dzin gyi sgo dang tshul rgya mtsho thams cad kyang mngon sum du gyur/ smon lam gyi sgo thams cad kyang yang dag par skye bar gyur/ spyod
157b4(phal chen): pa'i sgo thams cad kyang rab tu 'byung bar gyur/ yon tan mngon par bsgrub pa'i sgo thams cad kyang rnam par dag par gyur/ sems rgya chen po yang mngon par shes
157b5(phal chen): pa thams cad dang ldan pa'i tshul du 'byung bar gyur/ lus thogs pa med pas kyang thams cad du rjes su 'gro bar gyur to/ /de nas tshong dpon gyi bu nor bzang bza'
157b6(phal chen): shing gi ra ba kun nas rnam par brgyan pa'i nang du phyin te bltas na/ dge bsnyen ma yid bzhin khri bzang po la 'dug pa mthong nas de dge bsnyen ma yid bzhin gang na ba der
157b7(phal chen): stong ste phyin nas/ dge bsnyen ma yid bzhin gyi rkang pa gnyis la spyi bos phyag 'tshal te/ dge bsnyen ma yid bzhin la lan brgya stong du mar g.yas phyogs su bskor
158a1(phal chen): ba byas nas/ 'di skad ces smras so/ /'phags ma/ bdag gis bla na med pa yang dag par rdzogs pa'i byang chub tu sems bskyed na/ ji ltar
158a2(phal chen): byang chub sems dpas/ byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags ma ni/ byang chub sems dpa'
158a3(phal chen): rnams la gdams ngag dang rjes su bstan pa mdzad do zhes thos na/ 'phags ma/ ji ltar byang chub sems dpas byang chub sems dpa'i spyod pa la bslab par bgyi ba dang /
158a4(phal chen): ji ltar nan tan du bgyi ba bdag la bshad du gsol/ des smras pa/ rigs kyi bu/ kho mo ni byang chub sems dpa'i rnam par thar pa mya ngan med pa/ bde ba'i rgyal
158a5(phal chen): mtshan thob pa ste/ rigs kyi bu/ kho mo ni de'i mthus mthong na don yod pa'o/ /mnyan na don yod pa'o/ /rim gror byas pa don yod pa'o/ /gnas gcig na 'grogs
158a6(phal chen): pa don yod pa'o/ /rjes su dran par byas pa don yod pa'o/ /rigs kyi bu/ kho mo ni sems can dge ba'i rtsa ba ma bskyed pa/ dge ba'i bshes gnyen gyis yongs su
158a7(phal chen): ma zin pa/ yang dag par rdzogs pa'i sangs rgyas kyis ma dgongs pa rnams kyis mthong zhing rnam par dmigs par mig lam du 'ong bar mi 'gyur te/ rigs kyi bu/ kho mo
158b1(phal chen): mthong btsam gyis ni/ sems can rnams kyang bla na med pa yang dag par rdzogs pa'i byang chub las phyir mi ldog par 'gyur ro/ /gzhan yang rigs kyi bu/ kho mo'i drung
158b2(phal chen): du shar phyogs nas de bzhin gshegs pa dag byon cing / gdan rin po che'i khri la bzhugs nas chos ston to/ /shar phyogs nas ji lta ba bzhin du phyogs bcu nas kyang de
158b3(phal chen): bzhin te/ rigs kyi bu/ de lta bas na kho mo ni de bzhin gshegs pa mthong ba dang mi 'bral ba'o/ /chos mnyan pa dang mi 'bral ba'o/ /byang chub sems dpa' dang 'grogs
158b4(phal chen): pa dang mi 'bral ba'o/ /rigs kyi bu/ kho mo dang spyod pa'i skal pa mnyam pa'i srog chags bye ba khrag khrig brgya stong phrag brgyad cu rtsa bzhi po bza' shing gi ra ba kun nas rnam par
158b5(phal chen): brgyan pa 'di na gnas pa de dag thams cad kyang / bla na med pa yang dag par rdzogs pa'i byang chub las phyir mi ldog pa sha stag go /rigs kyi bu/ sems can gzhan gang
158b6(phal chen): 'di na gnas pa de dag kyang / bla na med pa yang dag par rdzogs pa'i byang chub las mi ldog pa phyir mi ldog pa'i dge 'dun du gtogs pa sha stag ste/ kho mo dang spyod pa'i skal
158b7(phal chen): pa mnyam pa dag go / smras pa/ 'phags ma khyod kyis bla na med pa yang dag par rdzogs pa'i byang chub tu yun ji srid cig nas thugs bskyed/ smras pa/ rigs kyi bu/ kho mos ni/ sngon
159a1(phal chen): gyi gnas rjes su dran te/ de bzhin gshegs pa dgra bcom pa yang dag par rdzogs pa'i sangs rgyas mar me mdzad ces bya ba byung ba de
159a2(phal chen): bzhin gshegs pa de'i drung na/ kho mos tshangs pa'i spyod pa spyad do/ /de bzhin gshegs pa de kho mos mchod do/ /de bzhin gshegs pa de las chos bstan pa kho mos
159a3(phal chen): yongs su bzung ngo / /de'i snga rol du de bzhin gshegs pa dri ma med ba zhes bya ba byung ste/ de'i bstan pa la'ang kho mo rab tu byung ngo / /chos kyi 'khor lo yang kho mos bzung
159a4(phal chen): ngo| |de'i snga rol du de bzhin gshegs pa dpal zhes bya ba byung ste/ de yang kho mos bsnyen bkur to/ /de'i snga rol du de bzhin gshegs pa ri rab dpal zhes bya ba
159a5(phal chen): byung ngo / /de'i snga rol du de bzhin gshegs pa pad mo'i snying po zhes bya ba byung ngo / /de'i snga rol du de bzhin gshegs pa rnam par snang mdzad ces bya ba byung ngo / /de'i
159a6(phal chen): snga rol du de bzhin gshegs pa kun tu gzigs pa zhes bya ba byung ngo / /de'i snga rol du de bzhin gshegs pa tshangs pa dag pa zhes bya ba byung ngo / /de'i snga rol du de bzhin
159a7(phal chen): gshegs pa rdo rje'i gtsug ces bya ba byung ngo / /de'i snga rol du de bzhin gshegs pa chu bo'i lha zhes bya ba byung ste/ rigs kyi bu/ gzhung de ltar tshe gcig nas gcig tu brgyud pa
159b1(phal chen): d ang | bskal pa gcig nas gcig tu brgyud pa'i sangs rgyas gcig nas gcig tu brgyud pa de bzhin gshegs pa'i mtshams 'dab chags su bsams te dran par byas
159b2(phal chen): na| gang kho mos rim gror byas te bsnyen bkur ba dang / mchod pa dang / bsti stang du byas pa dang / gang gi spyan sngar kho mos chos thos par gyur pa dang / gang gi bstan pa la kho
159b3(phal chen): mos tshangs pa'i spyod pa spyad pa'i de bzhin gshegs pa chu klung gang+gA sum cu rtsa drug gi bye ma snyed rjes su dran te/ rigs kyi bu/ de phan chad du kho mos de bzhin gshegs pa ji
159b4(phal chen): snyed cig bsnyen bkur ba ni de bzhin gshegs pa rnams kyis mkhyen to/ /rigs kyi bu/ sems dang po bskyed ma thag tu chos kyi dbyings rgyas par 'gengs pas/ byang
159b5(phal chen): chub sems dpa' rnams ni tshad med pa'o/ /rigs kyi bu/ snying rje chen po'i khongs su 'gro pa thams cad chud pas byang chub sems dpa' rnams ni tshad med pa'o/ /rigs
159b6(phal chen): kyi bu/ smon lam chen pos phyogs bcu'i chos kyi dbyings kyi gzhi zad zad du 'gro bas byang chub sems dpa' rnams ni tshad med pa'o/ /rigs kyi bu/ byams pa chen pos 'gro
159b7(phal chen): ba thams cad rgyas par 'gengs pa'i phyir/ byang chub sems dpa' rnams ni tshad med pa'o/ /rigs kyi bu/ byang chub sems dpa'i spyod pas zhing thams cad du bskal pa
160a1(phal chen): thams cad yongs su sdud pas byang chub sems dpa' rnams ni tshad med pa'o/ /rigs kyi bu/ ting nge 'dzin gyi stobs kyis byang chub sems dpa'i
160a2(phal chen): lam las phyir mi ldog pas byang chub sems dpa' rnams ni tshad med pa'o/ /rigs kyi bu/ gzungs kyi stobs kyis 'gro ba thams cad yongs su 'dzin pa'i gzungs kyi tshul khong
160a3(phal chen): du chud par byed pas/ byang chub sems dpa' rnams ni tshad med pa'o/ /rigs kyi bu/ ye shes snang ba'i stobs kyis dus gsum gyi ye shes kyi tshul khong du chud par byed cing /
160a4(phal chen): yang dag par 'dzin pas byang chub sems dpa' rnams ni tshad med pa'o/ /rigs kyi bu/ mngon par shes pa'i stobs kyis zhing thams cad du sems can rnams kyi bsam pa
160a5(phal chen): dang | mos pa ji lta ba bzhin du 'od kyi dra ba'i 'khor lo mngon par bsgrub pas byang chub sems dpa' rnams ni tshad med pa'o/ /rigs kyi bu/ tha dad pa yang dag par shes
160a6(phal chen): pa'i stobs kyis tshig gcig brjod kyang / 'gro ba thams cad shin tu tshim par byed pas byang chub sems dpa' rnams ni tshad med pa'o/ /rigs kyi bu/ lus rnam par
160a7(phal chen): dag pas sangs rgyas kyi zhing thams cad rang gi lus kyis rgyas par 'gengs pas byang chub sems dpa' rnams ni tshad med pa'o/ /nor bzang gis smras pa/ 'phags ma khyod ji
160b1(phal chen): srid cig na/ bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /smras pa/ rigs kyi bu/ 'di lta ste/ sems can gcig la
160b2(phal chen): dmigs shing gdul bar bya ba dang / smin par bya ba'i phyir byang chub sems dpa' rnams kyi sems byang chub tu skye ba ma yin te/ sems can brgya'i phyir ma yin/ sems can
160b3(phal chen): stong gi phyir ma yin/ sems can brgya phrag stong gi phyir ma yin/ sems can bye ba'i phyir ma yin/ sems can bye ba brgya'i phyir ma yin/ sems can bye ba stong gi phyir ma
160b4(phal chen): yin| sems can bye ba brgya phrag stong gi phyir ma yin te/ sems can bye ba khrag khrig brgya phrag stong gi don du byang chub sems dpa' rnams kyi sems byang chub tu skye ba ma yin/
160b5(phal chen): sems can thams cad kyi phyir ma yin/ sems can khrag khrig gi phyir ma yin/ sems can gang+gA'i phyir ma yin/ sems can ban bun gyi phyir ma yin/ sems can
160b6(phal chen): phyar phyur gyi phyir ma yin/ sems can byang bying gi phyir ma yin/ sems can nyer 'jal gyi phyir ma yin/ sems can phyal phyol gyi phyir ma yin/ sems can yal yol
160b7(phal chen): gyi phyir ma yin/ sems can ljad ljod kyi phyir ma yin/ sems can phyod zim gyi phyir ma yin/ sems can phyad phyod kyi phyir ma yin/ sems can ldam ldem gyi phyir ma
161a1(phal chen): yin| sems can ya gangs kyi phyir ma yin/ sems can cho ma'i phyir ma yin/ sems can khram khrim gyi phyir ma yin/ sems can nab nub
161a2(phal chen): kyi phyir ma yin/ sems can brgyud yas kyi phyir ma yin/ sems can btang yas kyi phyir ma yin/ sems can bkra yar gyi phyir ma yin/ sems can gsal yas kyi
161a3(phal chen): phyir ma yin/ sems can gzhal brtag gi phyir ma yin/ sems can mtshungs med kyi phyir ma yin/ sems can lam lum gyi phyir ma yin/ sems can rab rib kyi
161a4(phal chen): phyir ma yin/ sems can thab thib kyi phyir ma yin/ sems can 'grigs yol gyi phyir ma yin/ sems can them 'phyo'i phyir ma yin/ sems can bsam phyod
161a5(phal chen): kyi phyir ma yin/ sems can 'dra mnyam gyi phyir ma yin/ sems can brang breng gi phyir ma yin/ sems can bgrod yas kyi phyir ma yin/ sems can rgyas 'dal gyi
161a6(phal chen): phyir ma yin/ sems can bsngo yas kyi phyir ma yin/ sems can zang yag gi phyir ma yin/ sems can 'phro ba bkye'i phyir ma yin/ sems can rtse 'phyo'i phyir ma yin/
161a7(phal chen): sems can yong then gyi phyir ma yin/ sems can brug g.yos kyi phyir ma yin/ sems can sang yal gyi phyir ma yin/ sems can thing yug gi phyir ma yin/ sems can
161b1(phal chen): snang yal gyi phyir ma yin/ sems can nan pa'i phyir ma yin/ sems can yid 'phyo'i phyir ma yin/ sems can nab neb kyi phyir ma yin/ sems can khrig thams kyi phyir
161b2(phal chen): ma yin/ sems can yal yol gyi phyir ma yin/ sems can bgrang yas kyi phyir ma yin/ sems can thug yal gyi phyir ma yin/ sems can yad yud kyi phyir ma yin/
161b3(phal chen): sems can phyo ldog gi phyir ma yin/ sems can brda yas kyi phyir ma yin/ sems can lhub be'i phyir ma yin/ sems can thag thug gi phyir ma yin/ sems can
161b4(phal chen): khrig ga'i phyir ma yin/ sems can rig yas kyi phyir ma yin/ sems can snyad med kyi phyir ma yin/ sems can mchog phreng gi phyir ma yin/ sems can nyag 'bru'i phyir
161b5(phal chen): ma yin| sems can spu 'phyes kyi phyir ma yin/ sems can 'bru 'brel gyi phyir ma yin/ sems can brjod 'os kyi phyir ma yin/ sems can lhod yas kyi phyir ma yin/ sems
161b6(phal chen): can brjod phul gyi phyir ma yin/ sems can zhi snyed kyi phyir ma yin/ sems can ngag thim gyi phyir ma yin/ sems can 'phyo 'gyur gyi phyir ma yin/ sems can nyar nyer
161b7(phal chen): gyi phyir ma yin/ sems can phyag phyig gi phyir ma yin/ sems can zal zul gyi phyir ma yin/ sems can sal sul gyi phyir ma yin/ sems can g.yo ldeg gi
162a1(phal chen): phyir ma yin/ sems can phan phun gyi phyir ma yin/ sems can brnang ya'i phyir ma yin/ sems can rem 'drol gyi phyir ma yin/ sems
162a2(phal chen): can rdzi ngad kyi phyir ma yin/ sems can rdzi rdul gyi phyir ma yin/ sems can phun yol gyi phyir ma yin/ sems can 'ol 'ol gyi phyir ma yin/ sems can
162a3(phal chen): ngad ngad kyi phyir ma yin/ sems can bgrang brtsi'i phyir ma yin/ sems can zab bgrang gi phyir ma yin/ sems can dga' rgyang gi phyir ma yin/ sems
162a4(phal chen): can grangs mtha'i phyir ma yin/ sems can phyod yal gyi phyir ma yin/ sems can 'ol phyod kyi phyir ma yin/ sems can gdab yas kyi phyir ma yin/ sems
162a5(phal chen): can gcal yas kyi phyir ma yin/ sems can bgrang yas kyi phyir ma yin/ sems can byi ma 'phyo'i phyir ma yin/ sems can yam me'i phyir ma yin/ sems
162a6(phal chen): can bsnyal yas kyi phyir ma yin/ sems can ldab ldeb kyi phyir ma yin/ sems can 'ban chad kyi phyir ma yin/ sems can phan phung gi phyir ma yin/
162a7(phal chen): sems can mtha' rdul gyi phyir ma yin/ sems can rgyud lding gi phyir ma yin/ sems can yun 'gyangs kyi phyir ma yin/ sems can mkha' yal gyi phyir ma yin/
162b1(phal chen): sems can bun lob kyi phyir ma yin/ sems can lam lom gyi phyir ma yin/ sems can bsnyad yas kyi phyir ma yin/ sems can lang ling gi phyir ma yin/
162b2(phal chen): sems can ljab ljib kyi phyir ma yin/ sems can mi brtsal gyi phyir ma yin/ sems can 'byams yas kyi phyir ma yin/ sems can nga 'grang gi phyir ma yin/ sems can
162b3(phal chen): smos yas kyi phyir ma yin/ sems can bkra chal gyi phyir ma yin/ sems can lo rgyas kyi phyir ma yin/ sems can 'bum rdib kyi phyir ma yin/ sems can le lo'i phyir ma
162b4(phal chen): yin| sems can phyam phyam gyi phyir ma yin/ sems can bgrang 'phyos kyi phyir ma yin/ sems can bgrang 'phyos la bsgres pa'i phyir ma yin/ sems can dpag yas kyi phyir
162b5(phal chen): ma yin/ sems can dpag yas la bsgres pa'i phyir ma yin/ sems can yal 'phyong gi phyir ma yin/ sems can yal 'phyong la bsgres pa'i phyir ma yin/ sems can mu yal
162b6(phal chen): gyi phyir ma yin/ sems can mu yal la bsgres pa'i phyir ma yin/ sems can bgrang yol gyi phyir ma yin/ sems can bgrang yol la bsgres pa'i phyir ma yin/ sems can
162b7(phal chen): mi 'jal gyi phyir ma yin/ sems can mi 'jal la bsgres pa'i phyir ma yin/ sems can bsam phyod kyi phyir ma yin/ sems can bsam phyod la bsgres pa'i phyir ma yin/
163a1(phal chen): sems can mtha' 'byams kyi phyir ma yin/ sems can mtha' 'byams la bsgres pa'i phyir ma yin/ sems can dpag thag gi phyir
163a2(phal chen): ma yin/ sems can dpag thag la bsgres pa'i phyir ma yin/ sems can brjod du med pa'i phyir ma yin/ sems can brjod du med pa la bsgres pa'i phyir ma yin/ sems
163a3(phal chen): can brjod du med pa'i yang brjod du med pa'i phyir ma yin/ sems can brjod du med pa'i yang brjod du med pa la bsgres pa'i phyir ma yin/ sems can 'jig
163a4(phal chen): rten gyi khams gcig tu gtogs pa rnams kyi phyir ma yin pa nas/ brjod du med pa'i yang brjod du med pa'i 'jig rten gyi khams su gtogs pa'i sems can rnams kyi
163a5(phal chen): phyir ma yin/ gling bzhi pa'i 'jig rten gyi khams kyi rdul shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin/ stong gi 'jig
163a6(phal chen): rten gyi khams kyi rdul shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin/ stong gnyis kyi 'jig rten gyi khams kyi rdul
163a7(phal chen): shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin/ stong gsum gyi stong chen po'i 'jig rten gyi khams kyi rdul shin tu phra ba snyed
163b1(phal chen): kyi 'jig rten gyi khams su gtogs pa'i sems can rnams kyi phyir ma yin pa nas/ stong gsum gyi stong chen po'i 'jig rten gyi khams brjod du med pa'i yang
163b2(phal chen): brjod du med pa'i rdul shin tu phra ba snyed kyi 'jig rten gyi khams su gtogs pa'i sems can rnams kyi don du 'di lta ste/ yongs su smin par bya ba dang / gdul
163b3(phal chen): ba'i phyir byang chub sems dpa' rnams kyi sems byang chub tu skye ba ma yin gyi/ 'di lta ste/ 'jig rten gyi khams ma lus pa lhag ma med pa mtha' dag thams cad
163b4(phal chen): du gtogs pa'i sems can rnams kyi don du yongs su smin par bya ba dang / gdul ba'i phyir byang chub sems dpa' rnams kyi sems byang chub tu skye'o/ /'di lta ste/
163b5(phal chen): sangs rgyas gcig bsnyen bkur ba dang / mnyes par bya ba dang / mchod cing rim gror bya ba'i phyir byang chub sems dpa' rnams kyi sems byang chub tu skye ba ma yin
163b6(phal chen): pa dang / sangs rgyas bcu bsnyen bkur zhing mnyes par bya ba dang / mchod cing rim gror bya ba'i phyir ma yin pa nas| brjod du med pa'i yang brjod du med pa'i 'jig
163b7(phal chen): rten gyi khams kyi rdul shin tu phra ba snyed kyi sangs rgyas bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams kyi sems byang
164a1(phal chen): chub tu skye ba ma yin/ 'jig rten gyi khams gcig tu gtogs pa'i sangs rgyas kyi rgyud bsnyen bkur zhing mnyes par bya ba dang / mchod cing
164a2(phal chen): rim gror bya ba'i phyir ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i de bzhin
164a3(phal chen): gshegs pa'i rgyud bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams kyi sems byang chub tu skye ba ma
164a4(phal chen): yin no/ /sangs rgyas kyi zhing gcig yongs su dag par bya ba'i phyir/ byang chub sems dpa' rnams kyi sems byang chub tu skye ba ma yin pa nas/ 'jig
164a5(phal chen): rten gyi khams brjod du med pa'i yang brjod du med pa'i rdul shin tu phra ba snyed kyi sangs rgyas kyi zhing yongs su dag par bya ba'i phyir/ byang chub sems dpa'
164a6(phal chen): rnams kyi sems byang chub tu skye ba ma yin/ de bzhin gshegs pa gcig gi bstan pa yongs su gzung ba'i phyir/ byang chub sems dpa' rnams kyi sems byang
164a7(phal chen): chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi de bzhin gshegs pa'i bstan pa yongs
164b1(phal chen): su gzung ba'i phyir/ byang chub sems dpa' rnams kyi sems byang chub tu skye ba ma yin/ sangs rgyas gcig rab tu zhugs pa'i smon lam rnam pa tha dad pa la 'jug
164b2(phal chen): pa'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba
164b3(phal chen): snyed kyi sangs rgyas rab tu zhugs pa'i smon lam rnam pa tha dad pa la 'jug par bya ba'i phyir/ byang chub sems dpa' rnams kyi sems byang chub tu skye ba ma yin no/ /de
164b4(phal chen): bzhin gshegs pa gcig gi sangs rgyas kyi zhing gi rgyan la 'jug par bya ba'i phyir/ byang chub sems dpa' rnams kyi sems byang chub tu skye ba ma yin pa nas /sangs
164b5(phal chen): rgyas kyi zhing brjod du med pa'i yang brjod du med pa'i rdul shin tu phra ba snyed kyi de bzhin gshegs pa'i sangs rgyas kyi zhing gi rgyan la 'jug par bya ba'i phyir/ byang
164b6(phal chen): chub sems dpa' rnams kyi sems byang chub tu skye ba ma yin/ sangs rgyas gcig gi 'khor gyi dkyil 'khor rnam par phye ba la 'jug par bya ba'i phyir/ byang chub
164b7(phal chen): sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi/ 'khor gyi dkyil
165a1(phal chen): 'khor rnam par phye ba la 'jug par bya ba'i phyir/ byang chub sems dpa' rnams kyi sems byang chub tu skye ba ma yin/ de bzhin gshegs
165a2(phal chen): pa gcig gi chos kyi 'khor lo yongs su gzung ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med
165a3(phal chen): pa'i yang brjod du med pa'i rdul shin tu phra ba snyed kyi de bzhin gshegs pa'i chos kyi 'khor lo yongs su gzung ba'i phyir/ byang chub sems dpa' rnams kyi sems
165a4(phal chen): byang chub tu skye ba ma yin/ sems can gyi sems rgya mtsho gcig khong du chud par bya ba'i phyir/ byang chub sems dpa' rnams kyi sems byang chub tu skye ba ma yin
165a5(phal chen): pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi sems can gyi sems rgya mtsho khong du chud par bya ba'i phyir/ byang
165a6(phal chen): chub sems dpa' rnams kyi sems byang chub tu skye ba ma yin/ sems can gcig gi dbang po'i 'khor lo yongs su shes par bya ba'i phyir/ byang chub sems
165a7(phal chen): dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi sems can gyi dbang
165b1(phal chen): po'i 'khor lo yongs su shes par bya ba'i phyir/ byang chub sems dpa' rnams kyi sems byang chub tu skye ba ma yin/ sems can gcig gi dbang po rgya mtsho khong du chud
165b2(phal chen): par bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba
165b3(phal chen): snyed kyi sems can gyi dbang po rgya mtsho khong du chud par bya ba'i phyir/ byang chub sems dpa' rnams kyi sems byang chub tu skye ba ma yin/ 'jig rten gyi khams gcig gi
165b4(phal chen): bskal pa gcig nas gcig tu brgyud pa la 'jug par bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du
165b5(phal chen): med pa'i yang brjod du med pa'i rdul shin tu phra ba snyed kyi 'jig rten gyi khams kyi bskal pa gcig nas gcig tu brgyud pa la 'jug par bya ba'i phyir/ byang chub sems
165b6(phal chen): dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi spyod pa'i bag chags kyi mtshams sbyor ba la 'jug
165b7(phal chen): bar bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu
166a1(phal chen): p hra ba snyed kyi 'jig rten gyi khams su gtogs pa'i sems can thams cad kyi spyod pa'i bag chags kyi mtshams sbyor ba la 'jug par bya
166a2(phal chen): ba'i phyir/ byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi nyon mongs
166a3(phal chen): pa rgya mtsho thams cad la 'jug par bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i
166a4(phal chen): y ang brjod du med pa'i rdul shin tu phra ba snyed kyi 'jig rten gyi khams su gtogs pa'i sems can thams cad kyi nyon mongs pa rgya mtsho thams cad la 'jug par bya ba'i
166a5(phal chen): phyir| byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi las rgya mtsho
166a6(phal chen): thams cad la 'jug par bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod
166a7(phal chen): du med pa'i rdul shin tu phra ba snyed kyi 'jig rten gyi khams su gtogs pa'i sems can thams cad kyi las rgya mtsho thams cad la 'jug par bya ba'i phyir/ byang chub
166b1(phal chen): sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi spyod pa rgya mtsho thams cad khong du chud par
166b2(phal chen): bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed
166b3(phal chen): kyi 'jig rten gyi khams su gtogs pa'i sems can thams cad kyi spyod pa rgya mtsho thams cad khong du chud par bya ba'i phyir/ byang chub sems dpa' rnams kyi sems byang chub
166b4(phal chen): tu skye ba ma yin gyi/ sems can gyi khams ma lus pa/ lhag ma med pa mtha' dag thams cad yongs su smin par bya ba dang / gdul ba'i phyir byang chub sems dpa'
166b5(phal chen): rnams kyi sems byang chub tu skye'o/ /sangs rgyas ma lus pa thams cad bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams
166b6(phal chen): kyi sems byang chub tu skye'o/ /'jig rten gyi khams ma lus pa thams cad du gtogs pa'i sangs rgyas kyi rgyud bsnyen bkur zhing mnyes par bya ba dang / mchod cing rim gror
166b7(phal chen): bya ba'i phyir byang chub sems dpa' rnams smon lam la mngon par mos pa yin/ sangs rgyas kyi zhing ma lus pa thams cad yongs su dag par bya ba'i phyir/ byang chub sems
167a1(phal chen): dpa' rnams kyi bsam pa brtan par 'gyur ba yin/ sangs rgyas kyi bstan pa ma lus pa thams cad yongs su gzung ba'i phyir /byang chub
167a2(phal chen): sems dpa' rnams kyi sbyor ba 'byung ba yin/ de bzhin gshegs pa rab tu zhugs pa'i smon lam rnam pa tha dad pa ma lus pa thams cad kyi rjes su 'brang bar bya ba'i phyir/
167a3(phal chen): byang chub sems dpa' rnams kyi sems kyi shugs drag po skye ba yin/ de bzhin gshegs pa'i sangs rgyas kyi zhing gi yon tan gyi rgyan ma lus pa thams cad la 'jug
167a4(phal chen): par bya ba'i phyir/ byang chub sems dpa' rnams kyi yi dam brtan pa skye ba yin/ de bzhin gshegs pa thams cad kyi 'khor gyi dkyil 'khor rgya mtsho ma lus pa thams
167a5(phal chen): cad la 'jug par bya ba'i phyir/ byang chub sems dpa' rnams kyi mngon par mos pa 'byung ba yin/ 'gro ba'i sems rgya mtsho ma lus pa thams cad la 'jug par bya ba'i
167a6(phal chen): phyir/ byang chub sems dpa' rnams kyi smon lam yongs su skye ba yin/ sems can gyi dbang po'i 'khor lo ma lus pa thams cad yongs su shes par bya ba'i phyir/
167a7(phal chen): byang chub sems dpa' rnams kyi mngon par 'dod pa skye ba yin/ sems can gyi dbang po rgya mtsho ma lus pa thams cad khong du chud par bya ba'i phyir/ byang chub sems dpa'
167b1(phal chen): rnams kyi spro ba skye ba yin/ 'jig rten gyi khams ma lus pa thams cad kyi bskal pa gcig nas gcig tu brgyud pa la 'jug par bya ba'i phyir/ byang chub sems dpa'
167b2(phal chen): rnams kyi mos pa skye ba yin/ sems can ma lus pa thams cad kyi nyon mongs pa'i bag chags kyi mtshams sbyor ba yongs su gcad pa'i phyir/ byang chub sems dpa'
167b3(phal chen): rnams kyi brtson 'grus yongs su skye ba yin/ sems can ma lus pa thams cad kyi las dang nyon mongs pa'i rgya mtsho bskam pa'i phyir/ byang chub sems dpa' rnams
167b4(phal chen): kyi ye shes chen po'i nyi ma 'char ba yin/ sems can ma lus pa thams cad kyi spyod pa yongs su shes par bya ba'i phyir/ byang chub sems dpa' rnams kyi shes rab kyi
167b5(phal chen): snang ba 'byung ba yin/ sems can ma lus pa thams cad kyi sdug bsngal gyi me'i phung po rab tu zhi bar bya ba'i phyir/ byang chub sems dpa' rnams kyi snying rje'i sprin
167b6(phal chen): chen po kun nas 'du ba yin/ rigs kyi bu/ mdor na de dag la sogs pa byang chub sems dpa'i spyod pa'i tshul dang / sgo grangs med pa brgya stong phrag bcu dag /byang
167b7(phal chen): chub sems dpa' rnams kyis yongs su bsgrub par bya'o/ /rigs kyi bu/ gzhan yang 'di lta ste/ byang chub sems dpa' rnams kyi spyod pa ni ye shes khong du chud par
168a1(phal chen): bya ba'i phyir/ chos thams cad la yang dag par gzhol ba'o/ /byang chub sems dpa' rnams kyi spyod pa ni yongs su dag par bya ba'i
168a2(phal chen): phyir| zhing thams cad la yang dag par gzhol ba'o/ /rigs kyi bu/ de lta bas na kho mos ni bdag gi smon lam nam mkha'i dbyings rnam par dag pa'i mtha' gang
168a3(phal chen): du thug pa de'i mthas klas par shog cig / bdag gi smon lam 'jig rten gyi khams rnam par dag pa'i mtha' gang du thug pa de'i mthas klas par shog cig /bdag
168a4(phal chen): gi smon lam ma sems can thams cad kyi nyon mongs pa dang / bag chags kyi mtshams sbyor ba dang / bdag la nyal ba'i mtha' gang du thug pa de'i mthas klas par shog
168a5(phal chen): cig ces de ltar smon lam btab bo/ smras pa/ 'phags ma/ rnam par thar pa 'di'i ming ci zhes bgyi/ smras pa/ rigs kyi bu/ rnam par thar pa 'di
168a6(phal chen): ni nyon mongs pa med pa/ bde ba'i rgyal mtshan zhes bya ba ste/ rigs kyi bu/ kho mos kyang byang chub sems dpa'i rnam par thar pa de gcig pu shes par zad
168a7(phal chen): na| byang chub sems dpa'i sangs rgyas kyi chos thams cad yang dag par 'dzin pa'i phyir sems rgya mtsho dang ldan pa/ lhag pa'i bsam pa brtan pa'i phyir ri
168b1(phal chen): rab dang 'dra ba/ sems can thams cad kyi nyon mongs pa'i nad rab tu sos par byed pa'i phyir sman gyi rgyal po mthong na legs pa lta bu/ sems can thams cad kyi ma rig pa'i
168b2(phal chen): mun pa sel ba'i phyir nyi mar gyur pa / sems can thams cad kyi bsam pa'i gnas su gyur pas ba lta bu'i sems dang ldan pa/ 'gro ba thams cad kyi don byed pa'i phyir
168b3(phal chen): rlung du gyur pa/ sems can thams cad la ye shes kyi snang ba 'byin pa'i phyir mar mer gyur pa/ zhi ba'i sgras sangs rgyas kyi chos kyi char yang dag pa ji lta ba bzhin du 'debs
168b4(phal chen): pa'i phyir sprin du gyur pa/ bsod nams kyi 'od zer gyi dra ba rab tu 'gyed pa'i phyir zla ba lta bu/ 'gro ba thams cad yongs su bsrung ba la zhugs pa'i phyir brgya phyin lta bu de
168b5(phal chen): dag gi spyod pa shes pa'am/ yon tan brjod pa'am/ byang chub sems dpa'i bslab pa bsam gyis mi khyab pa smos pa'am/ byang chub sems dpa'i smon lam gyi rnam pa mtha'
168b6(phal chen): dang dbus med pa yongs su bstan par nus re skan/ song / rigs kyi bu /lho phyogs kyi rgyud 'di nyid kyi rgya mtsho rnam par rlob pa 'di na/ yul chu ba gtsang ma zhes bya ba yod de/
168b7(phal chen): de na drang srong 'jigs mchog dbyangs zhes bya ba 'dug gi /de'i gan du song la dris shig dang / des rigs kyi bu khyod la byang chub sems dpa'i spyod pa ston par 'gyur ro/ /de nas tshong dpon
169a1(phal chen): gyi bu nor bzang gis/ dge bsnyen ma yid bzhin gyi rkang pa gnyis la spyi bos phyag 'tshal te/ dge bsnyen ma yid bzhin la lan brgya stong du
169a2(phal chen): mar g.yas phyogs su bskor ba byas nas yang dang yang bltas te/ phyag 'tshal nas ngo mchi mas gang bar ngus te/ byang chub mchog tu dkon pa rjes su sems shing / dge
169a3(phal chen): ba'i bshes gnyen rim gro bya ba dkon par rjes su bsdam pa dang / skyes bu dam pa dang 'phrad pa dkon pa rjes su bsam pa dang / byang chub sems dpa'i dbang po thob par
169a4(phal chen): bya ba rjes su bsam pa dang / byang chub sems dpa'i bsam pa yongs su dag pa dkon par rjes su bsam pa dang / skal ba mnyam pa'i dge ba'i bshes gnyen
169a5(phal chen): dang 'phrad pa dkon par rjes su bsam pa dang / byang chub tu yang dag pa ji lta ba bzhin du mngon par mos shing sems nges par gzhog pa dkon par rjes su
169a6(phal chen): bsdam pa dang / mi mnyam pa med pa'i chos kyi tshul rjes su bstan pa'i sbyor ba dkon par rjes su bsdam pa dang / sems dri ma med cing mi 'phrogs pa'i sbyor ba
169a7(phal chen): yang dag par bsgrub pa dka' bar rjes su bsam pa dang / thams cad mkhyen pa nyid du shugs drag po rnam par skyed pa'i chos kyi snang ba dkon par rjes su bsam
169b1(phal chen): pa byed cing / dge bsnyen ma yid bzhin gyi drung nas song ngo / /de nas tshong dpon gyi bu nor bzang / byang chub sems dpa'i gdams ngag gi rjes su song ba'i sems dang
169b2(phal chen): ldan pa/ byang chub sems dpa'i spyod pa yongs su dag par bya ba'i rjes su song ba'i sems dang ldan pa/ byang chub sems dpa'i bsod nams kyi stobs rnam par 'phel bar bya
169b3(phal chen): ba'i sems dang ldan pa/ sangs rgyas blta ba'i shugs drag po rab tu snang bar byas pa'i sems dang ldan pa| chos kyi gter 'thob par bya la shugs drag po skyes pa'i sems
169b4(phal chen): dang ldan pa/ smon lam chen po mngon par bsgrub pa'i shugs drag po rab tu 'phel ba'i sems dang ldan pa/ chos thams cad kyi phyogs la mngon du lta ba'i sems dang ldan
169b5(phal chen): pa| chos kyi rang bzhin gyi 'od kyis snang bar byas pa'i sems dang ldan pa/ sgrib pa thams cad rnam par 'thor ba'i sems dang ldan pa/ chos kyi dbyings la mun pa med par
169b6(phal chen): rnam par lta ba'i sems dang ldan pa/ rdo rje rin po che mthu bo ches mi choms pa ltar dri ma med pa'i sems dang ldan pa/ bdud thams cad kyi dpung gis brgal bar dka' zhing
169b7(phal chen): thub par dka' ba'i sems dang ldan pa de/ mthar gyis yul chu ba gtsang ma ga la ba der phyin nas/ drang srong 'jigs mchog dbyangs tshol tshol ba las/ de'i tshe drang
170a1(phal chen): song 'jigs mchog dbyangs/ dge ba sbyang ba'i gnas shing dang / shing phran sna tshogs grangs med pa'i nags tshal mdangs dga' ba/
170a2(phal chen): lo mas rgyas pa'i shing gis kun nas 'grigs pa/ rtag tu me tog rgyas pa dang ldan pa'i shing sna tshogs can/ rtag tu shing tog mang po dang ldan pa'i shing tog gi
170a3(phal chen): shing dang ldan pa/ nor bu rin po che sna tshogs kyi shing drung / nor bu rin po che'i spang leb kyis rtag tu gshibs pa dang ldan pa/ tsan dan dam pa'i shing kun nas rnam
170a4(phal chen): par bres pa/ a ga ru yid du 'ong ba'i shing las spos kyi dri rtag tu 'byung bas rab tu brgyan pa/ phyogs bzhi nas shing pa ta la rnam par mdzes par skyes pas yongs su
170a5(phal chen): brgyan pa/ n+ya gro da'i shing dbyibs yid du 'ong ba dang ldan pa/ 'dzam bu'i shing las rtag tu shing thog smin pa 'brul ba/ me tog gi tshal pad+mo dang / ut+pa la
170a6(phal chen): gsar du skyes pas rab tu brgyan pa zhig na 'dug 'dug ste/ tshong dpon gyi bu nor bzang gis/ drang srong 'jigs mchog dbyangs/ drang srong stong phrag bcus bskor
170a7(phal chen): cing | tsan dan gyi yal gshin tu 'brel ba'i bya skyibs shig na/ thor tshugs kyi cod pan can/ pags pa dang / rtswa'i gos gyon pa/ shing shun gyi smad g.yogs
170b1(phal chen): can| rtswa'i stan la 'dug pa mthong ngo / /mthong nas kyang drang srong 'jigs mchog dbyangs ga la ba der stong ste/ phyin nas yang dag pa'i dge ba'i bshes gnyen dang
170b2(phal chen): phrad pa'i bsam pas/ dge ba'i bshes gnyen ni yang dag pa'i lam ston pas/ thams cad mkhyen pa nyid 'byung ba'i sgo yin par yang dag par lta/ thams cad
170b3(phal chen): mkhyen pa'i sa la gzhog pas/ thams cad mkhyen pa nyid ni dge ba'i bshes gnyen gyi gdams ngag la rag lus par yang dag par lta/ stobs bcu'i ye shes rin
170b4(phal chen): po che'i gling du skyel bas/ thams cad mkhyen pa nyid ni dge ba'i bshes gnyen gyi mnyan pa la rag lus par yang dag par lta/ stobs bcu'i ye shes snang ba yang
170b5(phal chen): dag par bskyed pas/ thams cad mkhyen pa nyid ni dge ba'i bshes gnyen gyi sgron mas snang bar bya ba yin par yang dag par lta/ nyam nyes med par thams
170b6(phal chen): cad mkhyen pa nyid kyi grong du phyin par byed pas/ thams cad mkhyen pa nyid kyi lam ni dge ba'i bshes gnyen yin par yang dag par lta/ mnyam pa dang mi mnyam pa
170b7(phal chen): yongs su ston pas/ thams cad mkhyen pa nyid kyi mar me ni dge ba'i bshes gnyen yin par yang dag par lta/ g.yang sa'i 'jigs pa thams cad med par byed
171a1(phal chen): pas| thams cad mkhyen pa nyid kyi stegs ni dge ba'i bshes gnyen yin par yang dag par lta/ byams pa chen po'i stobs kyis sim
171a2(phal chen): pa yongs su skyed pa'i phyir/ thams cad mkhyen pa nyid kyi gdugs ni dge ba'i bshes gnyen yin par yang dag par lta/ snying rje chen po yongs su bskyed pas/ thams
171a3(phal chen): cad mkhyen pa nyid kyi shugs drag po ni dge ba'i bshes gnyen yin par yang dag par lta zhing / chos kyi rang bzhin gyi tshul rab tu snang bar byed pas/ thams cad mkhyen
171a4(phal chen): pa nyid gsal bar mthong ba ni/ dge ba'i bshes gnyen la rag las par mthong nas/ lus thams cad kyis phab ste/ phyag byas nas langs te/ drang srong 'jigs mchog
171a5(phal chen): dbyangs la lan brgya stong du mar bskor ba byas nas mdun du 'dug ste/ thal mo sbyar nas/ yid du 'ong ba'i tshul gyis yid du 'ong ba'i tshig brjod de/ 'di skad ces smras
171a6(phal chen): so| |'phags pa/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab
171a7(phal chen): par bgyi ba dang / ji ltar nan tan du bgyi ba ma 'tshal te/ 'phags pa ni/ byang chub sems dpa' rnams la gdams ngag dang / rjes su bstan pa mdzad do/ /
171b1(phal chen): zhes thos na/ 'phags pa/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol
171b2(phal chen): de nas drang srong 'jigs mchog dbyangs kyis/ bram ze'i byis pa stong phrag bcu po de dag la bltas te/ 'di skad ces smras so/ /byis pa dag /rigs kyi bu 'dis bla na
171b3(phal chen): med pa yang dag par rdzogs pa'i byang chub tu sems bskyed de/ sems can thams cad 'jigs pa med pa la mgron du gnyer to/ /rigs kyi bu/ 'di ni sems can thams
171b4(phal chen): cad la phan pa dang / bde ba'i don du sta gon du gnas pa ste/ ye shes rgya mtsho mngon du gyur pa'o/ /de bzhin gshegs pa thams cad chos kyi sprin gyi char btung bar 'dod pa'o/ /
171b5(phal chen): chos kyi tshul rgya mtsho thams cad la 'jug par 'dod pa'o/ /ye shes kyi snang ba chen po la gnas par 'dod pa'o/ /snying rje chen po'i sprin bsdu bar 'dod pa'o/ /chos kyi char chen
171b6(phal chen): po mngon par dbab par 'dod pa'o/ /ye shes chen po'i zla ba 'jig rten du shar bar byas te/ nyon mongs pa'i gdung ba thams cad rab tu gzhil bar 'dod pa'o/ /sems
171b7(phal chen): can thams cad kyi dge ba'i rtsa ba rnam par spel bar 'dod pa'o/ /de nas bram ze'i byis pa stong phrag bcu po de dag gis/ me tog dri zhim la yid du 'ong zhing / kha dog sna tshogs
172a1(phal chen): dang ldan pa mang pos/ tshong dpon gyi bu nor bzang la gtor to/ /mngon par gtor to/ /rab tu gtor to/ /mngon par phyag 'tshal te/ rab tu
172a2(phal chen): btud de phyag 'tshal nas/ g.yas phyogs su bskor ba byas te/ tshig 'di skad du brjod do/ /'di ni sems can thams cad yongs su skyob par 'gyur ro/ /sems can dmyal
172a3(phal chen): ba'i sdug bsngal thams cad rab tu zhi bar bgyid par 'gyur ro/ /byol song gi skye gnas kyi lam gyi rgyud thams cad rnam par gcod par 'gyur ro/ /gshin rje'i 'jig
172a4(phal chen): rten gyi lam gyi rgyud thams cad rnam par bzlog par 'gyur ro/ /mi khom pa'i sgo thams cad gcod par 'gyur ro/ /sred pa'i rgya mtsho yongs su skem par 'gyur ro/ /sred pa'i
172a5(phal chen): 'ching ba gcod par 'gyur ro/ /sdug bsngal gyi phung po rnam par bzlog par 'gyur ro/ /ma rig pa'i mun pa sel bar 'gyur ro/ /bsod nams kyi khor yug gis 'jig
172a6(phal chen): rten yongs su bskor bar 'gyur ro/ /ye shes rin po che'i 'byung gnas yongs su ston par 'gyur ro/ /ye shes kyi nyi ma 'char bar bgyid par 'gyur ro/ /chos kyi mig rnam par
172a7(phal chen): sbyong bar 'gyur ro/ /'jig rten rnams la mnyam pa dang / mi mnyam pa yang dag par ston par 'gyur ro/ /de nas drang srong 'jigs mchog dbyangs kyis/ byis pa de dag la 'di skad
172b1(phal chen): ces smras so/ /byis pa dag /gang gis bla na med pa yang dag par rdzogs pa'i byang chub tu sems bskyed pa de ni /byang chub sems dpa'i spyad pa spyod pa'i tshe/ sems can thams
172b2(phal chen): cad kyi bde ba rab tu bskyed de/ rim gyis thams cad mkhyen pa nyid kyang 'thob par 'gyur ro/ /byis pa dag /rigs kyi bu 'dis ni/ bla na med pa yang dag par rdzogs pa'i byang chub
172b3(phal chen): tu sems bskyed pa ste/ de bas na 'di ni/ sangs rgyas kyi yon tan thams cad kyis yongs su sbyong bar 'gyur ro/ /de nas drang srong 'jigs mchog dbyangs kyis/ tshong dpon gyi bu
172b4(phal chen): nor bzang la 'di skad ces smras so/ /rigs kyi bu/ kho bo ni byang chub sems dpa'i rnam par thar pa gzhan gyis mi thub pa'i rgyal mtshan thob pa'o/ /nor bzang gis smras pa/ byang chub
172b5(phal chen): sems dpa'i rnam par thar pa gzhan gyis mi thub pa 'di'i yul ji lta bu zhig mchis/ de nas drang srong 'jigs mchog dbyangs kyis lag pa g.yas pa brkyang ste/ tshong dpon
172b6(phal chen): gyi bu nor bzang gi mgo la byugs nas/ lag pa g.yas pas bzung ngo / /tshong dpon gyi bu nor bzang la drang srong 'jigs mchog dbyangs kyis lag pa g.yas pas bzung
172b7(phal chen): ma thag tu de'i mod la/ tshong dpon gyi bu nor bzang gis phyogs bcur sangs rgyas kyi zhing brgya stong phrag bcu'i rdul shin tu phra ba snyed kyi sangs rgyas kyi zhing mthong bar gyur te/
173a1(phal chen): de dag gi de bzhin gshegs pa sangs rgyas kyi zhing brgya stong phrag bcu'i rdul shin tu phra ba snyed kyi zhabs kyi drung na/ bdag nyid 'dug pa shes par gyur
173a2(phal chen): to| |sangs rgyas kyi zhing de dag kyang / rnam pa grangs med par rnam par dag pa'i rgyan dang ldan par mthong ngo / /de dag na'ang de bzhin gshegs pa'i 'khor gyi dkyil
173a3(phal chen): 'khor rgya mtsho kha dog sna tshogs can/ rgyan rnam pa tha dad pa dang ldan pa dag 'khod par mthong ngo / /'khor gyi dkyil 'khor rgya mtsho de dag na'ang de bzhin gshegs pa'i
173a4(phal chen): sku mtshan dang dpe byad bzang po 'bar bas brgyan pa dag bzhugs pa mthong ngo / /de dag las kyang tshig dang yi ge gcig las kyang / phyir phyogs pa med par chos bstan
173a5(phal chen): pa nyan to/ /de bzhin gshegs pa'i chos kyi 'khor lo de dag kyang phan tshun ma 'dres par yang dag par 'dzin to/ /chos kyi sprin gyi char sems can gyi bsam pa sna tshogs la
173a6(phal chen): rab ba pa de dag kyang yang dag par 'dzin to/ /de bzhin gshegs pa de dag gi sngon gyi smon lam/ mos pa sna tshogs kyi stobs kyis rnam par sbyangs pa rgya mtsho la yang zhugs
173a7(phal chen): so| |sangs rgyas kyi yang dag par bsdu ba smon lam sna tshogs rgya mtshos rnam par dag pa rgya mtsho de dag la'ang zhugs so/ /sangs rgyas kyi sku mdog sems can gyi bsam pa ji lta ba
173b1(phal chen): bzhin du tshim par 'gyur bar rnam par dmigs pa de dag kyang mthong ngo / /sangs rgyas kyi 'od zer gyi dra ba 'dod chags dang bral ba sna tshogs kyis rnam par dag pa'i rgyan gyi
173b2(phal chen): dkyil 'khor de dag kyang mthong ngo / /sangs rgyas kyi stobs de dag la'ang ye shes snang ba bsgribs pa med pa dang ldan pas zhugs so/ /de ltar byang chub sems dpa'i rnam par
173b3(phal chen): thar pa gzhan gyis mi thub pa'i rgyal mtshan gyi ye shes kyi 'od kyis snang bar gyur pa/ ting nge 'dzin gyi rnam par snang mdzad kyi snying po snang ba rab tu thob pa/ ting nge 'dzin ye shes mi zad
173b4(phal chen): pa'i rnam par thar pa dang ldan pa/ gzungs kyi sgo snang ba/ phyogs kun gyi dra ba rab tu thob pa/ gzungs kyi sgo rdo rje'i snying pos sems rab tu gsal bar byas pa/ ting nge 'dzin
173b5(phal chen): gyi ye shes brtsegs pa rnam par phye ba'i yul la rnam par phye ba rab tu thob pa/ shes rab kyi pha rol tu phyin pa la rnam par spyod pa/ gzhi kun nas rnam par brgyan pa'i snying
173b6(phal chen): po yul du gyur pa/ ting nge 'dzin gyi snang ba sangs rgyas nam mkha'i snying po'i dkyil 'khor la rab tu zhugs pa/ ting nge 'dzin sangs rgyas thams cad kyi chos kyi 'khor lo'i
173b7(phal chen): mu khyud kyis sems rab tu snang bar byas pa/ ting nge 'dzin gyi snang ba dus gsum gyi ye shes rin po che mi zad pa'i dkyil 'khor la rab tu brtson pa des/ de bzhin gshegs pa la
174a1(phal chen): la'i zhabs kyi drung du ni nyin zhag gcig lon par shes so/ /la lar ni nyin zhag bdun lon pa snyam/ la lar ni zla ba phyed lon pa snyam/
174a2(phal chen): la lar ni zla ba gcig lon pa snyam/ la lar ni lo gcig lon pa snyam/ la lar ni lo brgya lon pa snyam/ la lar ni lo stong lon pa snyam/ la lar ni lo brgya phrag stong lon
174a3(phal chen): pa snyam/ la lar ni lo bye ba lon pa snyam/ la lar ni lo bye ba brgya lon pa snyam/ la lar ni lo byed ba stong lon pa snyam/ la lar ni lo bye ba brgya phrag stong lon pa snyam/ la
174a4(phal chen): lar ni lo bye ba khrag khrig lon pa snyam/ la lar ni bskal pa phyed lon pa snyam/ la lar ni bskal pa gcig lon pa snyam/ la lar ni bskal pa brgya lon pa
174a5(phal chen): snyam| la lar ni bskal pa stong lon pa snyam/ la lar ni bskal pa brgya phrag stong lon pa snyam/ la lar ni bskal pa bye ba lon pa snyam/ la lar ni bskal pa
174a6(phal chen): bye ba phrag brgya lon pa snyam/ la lar ni bskal pa bye ba phrag stong lon pa snyam/ la lar ni bskal pa bye ba brgya phrag stong lon pa snyam/ la lar ni bskal pa bye ba phrag
174a7(phal chen): khrig brgya phrag stong lon pa snyam byed pa nas/ de bzhin gshegs pa la la'i zhabs kyi drung du ni/ bskal pa brjod du med pa'i yang brjod du med pa snyed lon par gyur
174b1(phal chen): pa snyam byed pa nas/ de bzhin gshegs pa la la'i zhabs kyi drung du ni/ bskal pa 'dzam bu'i gling gi rdul shin tu phra ba snyed lon pa snyam byed pa nas/ bskal pa sangs rgyas
174b2(phal chen): kyi zhing brjod du med pa'i yang brjod du med pa'i rdul shin tu phra ba snyed lon pa snyam byed par gyur to/ /de nas drang srong 'jigs mchog dbyangs kyis/ tshong dpon gyi bu nor bzang
174b3(phal chen): btang ba dang / des yang bdag drang srong 'jigs mchog dbyangs kyi mdun na 'dug par shes par gyur to/ /de la drang srong 'jigs mchog dbyangs kyis smras pa/ rigs kyi bu/
174b4(phal chen): dran mod/ smras pa/ 'phags pa/ dge ba'i bshes gnyen gyi byin gyi rlabs kyis dran no/ /smras pa/ rigs kyi bu kho bos ni/ byang chub sems dpa'i rnam par thar pa gzhan gyis mi thub pa'i
174b5(phal chen): rgyal mtshan 'di shes par zad na/ byang chub sems dpa' 'gro ba thams cad las khyad par du 'phags pa'i ye shes mngon par shes pa dang ldan pa'i ting nge 'dzin thob pa/ dus
174b6(phal chen): thams cad du 'khor lo bskor ba/ sangs rgyas kyi mtshan dang ye shes mngon par sgrub pa la mkhas pa/ de bzhin gshegs pa byung ba'i nyi ma la rnam par dmigs pa'i rgyan rab tu
174b7(phal chen): 'god pa/ dus gsum gyi yul skad cig gcig gis ye shes su yang dag par sdud pa/ 'jig rten gyi khams thams cad du lus shin tu rnam par bkram pa/ chos kyi dbyings
175a1(phal chen): thams cad la/ ye shes snang ba'i rang bzhin dang ldan pa sems can thams cad kyi bsam pa ji lta ba bzhin du mngon sum du mngon par
175a2(phal chen): langs pa/ sems can gyi bsam pa ji lta ba bzhin du spyod pas rnam par dpyod pa dang mthun pa'i tshul dang ldan pa 'dod pa bzhin du kun tu snang zhing dri ma med la/ 'od dang
175a3(phal chen): ldan pa'i ye shes kyi dkyil 'khor rnam par dag pa de dag gi spyod pa shes pa'am/ yon tan brjod pa'am/ smon lam gyi khyad par smos pa'am/ zhing gi mngon par 'du bya
175a4(phal chen): ba shes pa'am/ ye shes kyi yul la 'jug par bya ba'am/ ting nge 'dzin gyi spyod yul gyi rjes 'brang bar bya ba'am/ rdzu 'phrul dang rnam par 'phrul pa la 'jug par
175a5(phal chen): bya ba'am/ rnam par thar pa'i khyu mchog gi mthu phyung ba dang / rnam par rtse ba'i rjes su 'brang bar bya ba'am/ lus rnam par phye ba'i mtshan ma gzung bar bya ba'am/ dbyangs
175a6(phal chen): kyi dkyil 'khor rnam par dag pa brjod pa'am/ ye shes kyi snang ba rab tu bstan par nus re skan/ song / rigs kyi bu/ lho phyogs kyi rgyud 'di nyid na yul yongs su
175a7(phal chen): tshol ba zhes bya ba yod de/ de na bram ze rgyal ba'i drod kyi skye mched ces bya ba 'dug gi /de'i gan du song la/ ji ltar byang chub sems dpas byang chub sems dpa'i spyod pa
175b1(phal chen): la bslab par bya ba dang / ji ltar nan tan du bya ba dris shing / /de nas tshong dpon gyi bu nor bzang dga' rangs te/ mgu zhing nyams bde la tshim zhing yid bde ba skyes nas/ drang
175b2(phal chen): srong 'jigs mchog dbyangs kyi rkang pa gnyis la spyi bos phyag 'tshal te/ drang srong 'jigs mchog dbyangs la/ lan brgya stong du mar g.yas phyogs su bskor ba byas nas/
175b3(phal chen): yang dang yang bltas te/ drang srong 'jigs mchog dbyangs kyi drung nas song ngo // //bam po dgu bcu rtsa gsum pa/ de nas tshong dpon gyi bu nor bzang /
175b4(phal chen): byang chub sems dpa'i rnam par thar pa gzhan gyis mi thub pa'i rgyal mtshan gyi ye shes kyis snang bar byas pa/ sangs rgyas kyi yul gyi rnam par 'phrul pa bsam gyis mi khyab
175b5(phal chen): pa la mngon sum du rnam par spyod pa/ byang chub sems dpa'i rnam par thar pa bsam gyis mi khyab pa'i mngon sum gyi ye shes kyis mngon par shes pa/ byang chub sems
175b6(phal chen): dpa'i ting nge 'dzin bsam gyis mi khyab pa'i ye shes kyis sems snang bar gyur pa/ dus thams cad du yang dag par 'jug pa'i ting nge 'dzin ye shes snang ba rab tu thob pa/
175b7(phal chen): 'du shes kyi rnam pa thams cad la yang dag par 'jug pa'i ting nge 'dzin gyi yul gyis snang bar gyur pa/ 'gro ba thams cad las khyad par du 'phags pa dang ldan pa'i ye shes
176a1(phal chen): snang ba thob pa thams cad kyi rjes su song ba'i spyod yul la rnam par spyod pa mngon du gyur pa/ gnyis su rnam par rtog pa med pas mnyam pa nyid du
176a2(phal chen): bstan pa'i ye shes lhur len pa/ dmigs pa thams cad la rab tu 'dal ba'i ye shes snang ba dang ldan pa/ mnyam pa thams cad la mngon du gyur pa'i bzod pa rnam par
176a3(phal chen): dag pa la mos pa'i mdzod la mkhas pa/ rang bzhin gyi chos la bzod pa khong du chud pa'i ye shes mngon par shes pa dang ldan pa/ byang chub sems dpa'i spyod pa'i rang
176a4(phal chen): bzhin bsgom pa dang mi 'bral ba'i sems dang ldan pa/ thams cad mkhyen pa nyid kyi shugs drag po las phyir mi ldog pa'i sems dang ldan pa/ stobs bcu'i ye shes snang ba'i
176a5(phal chen): 'od rab tu thob pa/ chos kyi dbyings brjod pa la mngon par mos pas ngoms pa med pa'i sems dang ldan pa/ thams cad mkhyen pa nyid la rnam par spyod pa'i spyod yul la
176a6(phal chen): 'jug pa khong du chud pa'i sems dang ldan pa/ byang chub sems dpa'i spyod pa'i rgyan mtha' yas pa mngon par bsgrub pa'i sems dang ldan pa/ byang chub sems dpa'i smon
176a7(phal chen): lam gyi dkyil 'khor mtha' yas pa rnam par spyad pa'i sems dang ldan pa/ 'jig rten gyi khams kyi dra ba mi zad pa khong du chud pa'i ye shes mtha' dang dbus med pa mngon
176b1(phal chen): du gyur pa'i sems dang ldan pa/ sems can rgya mtsho mtha' yas pa yongs su smin par bya ba dang gdul bar bya ba la zhum pa med pa'i sems dang ldan pa des/ byang chub sems
176b2(phal chen): dpa'i spyod pa'i yul mtha' yas pa la yang dag par blta ba dang / 'jig rten gyi khams kyi rgyud rnam pa tha dad pa mtha' yas pa la yang dag par blta ba dang / 'jig rten gyi khams
176b3(phal chen): rnam par phye ba sna tshogs mtha' yas pa la yang dag par blta ba dang / 'jig rten gyi khams mtha' yas pa dmigs pa phra ba dang / yangs pa'i khongs su chud par bya ba la yang
176b4(phal chen): dag par blta ba dang / 'jig rten gyi khams kyi gzhi mtha' yas pa'i ming gi dra ba sna tshogs yang dag par blta ba dang / 'jig rten gyi khams su rnam par spyad pa rnam par gdags
176b5(phal chen): pa mtha' yas pa'i kun rdzob rnam pa tha dad pa la yang dag par blta ba dang / sems can gyi mos pa sna tshogs mtha' yas pa la yang dag par blta ba dang / sems can rnam par
176b6(phal chen): phye ba'i rnam pa tha dad pa mtha' yas pa la yang dag par blta ba dang / sems can mtha' yas pa yongs su smin par bya ba dang / gdul ba khong du chud par bya ba la yang dag par
176b7(phal chen): blta ba dang / sems can dang / phyogs dang / dus mtha' yas pa'i ming gi rnam pa sna tshogs la yang dag par blta ba dang / dge ba'i bshes gnyen mngon du bya ba byed cing / mthar
177a1(phal chen): gyis yul tshol ba dang ldan pa gang na ba dang / bram ze rgyal ba'i drod kyi skye mched ga la ba der phyin to/ /de'i tshe bram ze rgyal ba'i drod kyi skye mched thams
177a2(phal chen): cad mkhyen pa nyid bsgrub pa'i gzhir byas shing dka' thub drag po la spyod de/ de'i phyogs bzhi nas me'i phung po ri rab tsam du che ba bus pa dang / ri shin tu mtho ba'i g.yang sa'i
177a3(phal chen): lam gyi rgyud spu gri'i sos gshibs pas 'khod par snang ngo / /de nas tshong dpon gyi bu nor bzang gis/ bram ze rgyal ba'i drod kyi mched kyi rkang pa gnyis la spyi bos phyag 'tshal
177a4(phal chen): te| mdun du 'dug nas thal mo sbyar te/ 'di skad ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed na/ ji ltar byang
177a5(phal chen): chub sems dpas byang chub sems dpa'i spyod pa la spyad pa dang / ji ltar nan tan du bgyi ba ma 'tshal te/ 'phags pa ni/ byang chub sems dpa' rnams la gdams ngag
177a6(phal chen): dang / rjes su bstan pa mdzad do zhes bdag gis thos na/ 'phags pa/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar
177a7(phal chen): nan tan du bgyi ba bdag la bshad du gsol/ des smras pa/ rigs kyi bu/ song la spu gri'i so dang ra ba'i ri 'di la 'dzegs te/ me'i 'obs 'dir mchongs shig dang / des khyod
177b1(phal chen): kyi byang chub sems dpa'i spyod pa yongs su dag par 'gyur ro zhes nas/ tshong dpon gyi bu nor bzang 'di snyam du sems par gyur te/ mi khom pa brgyad las rnam par ldog pa
177b2(phal chen): yang shin tu dkon/ mir 'gyur te/ khom pa phun sum tshogs shing rnam par dag pa yang shin tu dkon/ sangs rgyas 'byung ba yang shin tu dkon/ dbang po nyams su med pa yang
177b3(phal chen): shin tu dkon/ sangs rgyas kyi chos thos pa yang shin tu dkon/ skyes bu dam pa dang phrad pa yang shin tu dkon/ yang dag pa'i dge ba'i bshes gnyen yang shin tu dkon/ yang
177b4(phal chen): dag pa'i tshul rjes su bstan pas legs par sdud pa yang shin tu dkon/ yang dag par 'tsho bar bya ba yang shin tu dkon/ mi'i 'jig rten na chos dang gnyen ba'i chos la nan tan
177b5(phal chen): byed pa yang shin tu dkon na/ de skad zer zhing bdag gi dge ba'i bar chad la zhugs la/ de ltar bdag gi srog gcad par brtson pa 'di bdud dam zhig ma yin nam/ bdud
177b6(phal chen): kyis byin gyis brlabs pa'am/ bdud kyi ris su gtogs pa'am/ dge ba'i bshes gnyen ltar brdzus pa'am/ byang chub sems dpa' la mi gcags pa byed pa zhig ma
177b7(phal chen): yin grang / bdag gi thams cad mkhyen pa nyid la gegs byed par 'dod pa zhig ma yin grang / bdag lam gol ba ngan par gzhug par 'dod pa zhig ma yin grang / bdag
178a1(phal chen): gis sangs rgyas kyi chos khong du chud par bya ba'i chos kyi sgo la gegs byed pa zhig ma yin grang snyam nas/ de de ltar sems shing yid la byed
178a2(phal chen): pa'i tshe/ tshangs pa stong phrag bcu steng gi bar snang la gnas te/ 'di skad ces 'dzer to/ /rigs kyi bu/ de lta bu'i sems mi brtan par ma byed cig /rigs kyi bu/ 'phags
178a3(phal chen): pa 'di ni/ ting nge 'dzin rdo rje 'od 'phro ba'i snang ba rab tu thob pa ste/ brtson 'grus ldog pa med pa'o/ /brtsams pa chen po mthar dbyung ba la zhugs pa'o/ /'gro ba thams
178a4(phal chen): cad kyi sred pa'i rlan bskam pa la mngon par brtson pa'o/ /lta ba'i rnam pa dang / dra ba thams cad gtub pa la brtson pa'o/ /nyon mongs pa'i lcag lcig thams cad zad par
178a5(phal chen): bsreg pa la sta gon du gnas pa'o/ /mi khom mi shes pa'i bas mtha'i dgon pa thams cad snang bar bya ba la brtson pa'o/ /sems can thams cad kyi rga shi'i g.yang sa dang /
178a6(phal chen): 'jigs pa rnam par bzlog pa la yi dam brtan pa'o/ /dus gsum gyi mun pa bsal pa la mngon par brtson pa'o/ /chos thams cad kyi 'od zer dgye ba la zhugs pa'o/ /
178a7(phal chen): rigs kyi bu/ 'phags pa 'di dka' thub lngas yongs su gdung ba mdzad pa'i tshe/ tshangs pa ji snyed cig mkhan po dang / dbang sgyur ba dang / 'jig rten thams cad
178b1(phal chen): kyi gtso bor rang rang rlom zhing / sems pa blta ba'i rnam pa sna tshogs la mngon par zhen pa de dag thams cad/ 'phags pa 'di dka' thub dang / brtul zhugs kyi thugs
178b2(phal chen): dam gyi mthus/ rang rang gi gnas na bag dga' ba med cing / de dag bsam gtan gyi ro dga' ba myong ba med pas/ 'phags pa 'di'i drung du 'dong ngo / /de dag phyin pa dang /
178b3(phal chen): 'phags pa 'di'i rdzu 'phrul gyi byin dang / drag shul kyi dka' thub dang / brtul zhugs kyi sa zil gyis mnan te/ lta ba'i rnam pa thams cad rnam par bzlog pa dang / nga rgyal
178b4(phal chen): dang | rlom sems thams cad rab tu spang ba'i phyir chos ston to/ /'gro ba thams cad la byams pa chen po dang / snying rje chen pos khyab par bya ba dang / byang chub kyi bsam pa
178b5(phal chen): brtan par bya ba dang / byang chub tu sems bskyed pa shin tu yangs par bya ba dang / sangs rgyas thams cad yang dag par blta ba la mngon par brtson par bya ba dang / sangs rgyas
178b6(phal chen): kyi gsung gi dkyil 'khor thob par bya ba yongs su rdzogs par bya ba dang / thams cad du grag pa'i sangs rgyas kyi dbyangs la thogs pa med cing / bsgribs pa med par bya ba'i phyir
178b7(phal chen): chos ston to/ /bdud stong phrag bcu yang steng gi bar snang la 'khod nas/ lha rdzas kyi nor bu rin po ches mngon par gtor te/ 'di skad ces 'dzer to/ /rigs kyi bu/ 'phags pa 'di
179a1(phal chen): dka' thub lngas yongs su gdung ba mdzad pa'i tshe/ 'od 'phro ba'i phung po 'di las snang ba chen po byung zhing / kho bo cag gi khyim dang / lus dang /
179a2(phal chen): rgyan gyi longs spyod thams cad zil gyis gnon to/ /de'i phyir kho bo cag kyang so so'i gnas gnas na bag dga' ba med pas 'khor dang bcas te/ 'phags pa 'di'i drung du
179a3(phal chen): 'dong ngo / /kho bo cag 'di'i drung du phyin nas kyang / 'phags pa 'di ni kho bo cag la ci nas kyang / rang rang gi sems sor chud nas byang chub tu sems bskyed de/ bla na
179a4(phal chen): med pa yang dag par rdzogs pa'i byang chub las phyir mi ldog par 'gyur ba/ de lta de ltar chos ston to/ /dbang sgyur gyi lha'i rgyal po stong phrag bcus kyang / lha rdzas kyi me
179a5(phal chen): tog gis mngon par gtor te/ 'di skad ces 'dzer to/ /rigs kyi bu/ 'phags pa 'di dka' thub lngas yongs su gdung ba byed pa'i tshe/ kho bo cag kyang rang rang gi gnas
179a6(phal chen): na dga' ba med de/ de ltar bdag cag kyang rang rang gi skye bo'i 'khor dang bcas te/ 'di'i drung du 'dong ngo / /bdag cag drung du phyin pa dang / 'di ni bdag cag la rang rang gi
179a7(phal chen): sems la dbang bsgyur ba thob par bya ba'i phyir chos ston to/ /nyon mongs pa thams cad la dbang bsgyur ba thob par bya ba dang / bsam pa ji lta ba bzhin du skye ba la dbang
179b1(phal chen): bsgyur ba thob par bya ba dang / las kyi sgrib pa thams cad rnam par dag pa'i dbang rab tu thob par bya ba dang / snyoms par 'jug pa thams cad la dbang bsgyur ba thob par bya ba
179b2(phal chen): dang / yo byad la dbang ba'i rgyan yongs su dag par bya ba dang / bsam pa ji lta ba bzhin du tshe la dbang bsgyur ba thob par bya ba'i phyir chos ston to/ /rab 'phrul dga'i lha'i rgyal
179b3(phal chen): po stong phrag bcu yang / steng gi bar snang la 'khod de/ lha rdzas kyi glu yang dag par sbyar ba'i nga ro snyan pa'i dbyangs bsgrags te/ mchod pa byas nas 'di skad ces 'dzer
179b4(phal chen): to/ /rigs kyi bu/ 'phags pa 'di dka' thub lngas yongs su gdung ba mdzad pa'i tshe/ me'i phung po 'di las de dang 'dra ba'i 'od byung zhing kho bo cag gi gzhal med khang 'di
179b5(phal chen): dag rnam par dag ste/ gsal ba dang / 'od shin tu dang bar 'gyur ro/ /rgyan 'di dag dang / lha'i bu mo 'di dag kyang / rnam par dag cing gsal la 'od shin tu dang bar
179b6(phal chen): 'gyur ro/ /de bas na bdag cag kyang lha'i bu dang / lha mo'i tshogs kyi 'khor dang bcas par/ 'dod pa la dga' bar tshor ba med de/ 'dod pa'i bde ba la mngon par
179b7(phal chen): dga' ba med pas/ lus dang sems sim par gyur nas/ 'phags pa 'di'i drung du 'dod pa yin te/ 'phags pa 'di ni/ bdag cag de ltar phyin pa rnams la sems rnam par
180a1(phal chen): dag par bya ba'i phyir chos ston to/ /sems kyi 'od dang bar bya ba dang / sems shin tu dag par bya ba dang / sems las su rung bar bya ba dang /
180a2(phal chen): sems kyi dga' ba yongs su bskyed pa dang / stobs bcu'i ye shes 'thob pa rnam par dag par bya ba dang / chos kyi shugs chen po rnam par 'phel bar bya ba dang / sangs
180a3(phal chen): rgyas kyi sku tshad med pa mngon par bsgrub pa'i phyir lus rnam par dag par bya ba dang / de bzhin gshegs pa'i gsung thob par bya ba'i phyir ngag rnam par dag par bya ba dang /
180a4(phal chen): thams cad mkhyen pa nyid rab tu thob par bya bar sems rnam par dag par bya ba'i phyir chos ston to/ /rab dga' ldan gyi lha'i rgyal po stong phrag bcu'i lha'i bu dang / lha'i
180a5(phal chen): bu mo'i tshogs kyi 'khor dang bcas pa dag kyang / steng gi bar snang la 'khod nas/ spos sna tshogs kyi phye ma'i sprin gyi char mngon par phab pas mchod pa byas te/ phyag 'tshal
180a6(phal chen): nas 'di skad ces 'dzer to/ /rigs kyi bu/ 'phags pa 'di dka' thub lngas yongs su gdung ba mdzad pa'i tshe/ bdag cag kyang rang rang gi gnas na dga' ba med de/ de
180a7(phal chen): ltar dga' ba med pas 'di'i drung du 'dong ste/ bdag cag phyin pa rnams la/ 'phags pa 'di ni yul thams cad la ltos pa med par bya ba'i phyir chos ston to/ /chog shes
180b1(phal chen): pa'i sems su bya ba dang / dge ba'i rtsa ba yang dag par bskyod pa dang / byang chub tu sems bskyed pa rab tu thob par bya ba nas/ sangs rgyas kyi chos thams cad yongs su rdzogs
180b2(phal chen): par bya ba'i phyir chos ston to/ /rab mtshe ma'i lha'i rgyal po stong phrag bcu lha'i bu dang / lha'i bu mo'i tshogs kyi 'khor dang bcas pa dag gis kyang lha rdzas kyi me tog man da ra
180b3(phal chen): ba'i char mngon par phab ste/ 'di skad ces 'dzer to/ /rigs kyi bu/ 'phags pa 'di dka' thub lngas yongs su gdung ba mdzad pa'i tshe/ bdag cag kyang lha rdzas kyi glu snyan
180b4(phal chen): pa la dga' ba med de/ de ltar dga' ba med pas 'phags pa 'di'i drung du 'dong ste/ bdag cag phyin nas kyang / 'phags pa 'di ni 'dod pa'i dga' ba thams cad rnam par
180b5(phal chen): bzlog par bya ba nas/ sangs rgyas kyi chos thams cad rab tu thob par bya ba'i phyir chos ston to/ /lha'i dbang po brgya byin stong phrag bcu so so nas nye ba'i dbang po sum cu rtsa gnyis
180b6(phal chen): dang | lha'i bu dang / lha'i bu mo'i tshogs kyi 'khor dang bcas pas/ lha rdzas kyi gos dang / rin po che'i rgyan dang / me tog gi sprin gyi char mngon par phab ste/ 'di skad
180b7(phal chen): ces 'dzer to/ /rigs kyi bu/ 'phags pa 'di dka' thub lngas yongs su gdung ba mdzad pa'i tshe/ bdag cag kyang brgya byin gyi khang pa dang / bza' shing gi ra ba dang / rtse ba'i
181a1(phal chen): nags tshal dang / lha rdzas kyi rol mo brdung zhing dkrol ba dang / gam yo na glu len pa'i longs spyod la dga' ba med/ de ltar bdag cag
181a2(phal chen): dga' ba med pas 'di'i drung du 'dong ngo / /bdag cag der phyin nas kyang / 'phags pa 'di ni kho bo cag la 'dod pa'i dga' ba thams cad yongs su spang pa'i phyir
181a3(phal chen): chos ston to/ /'di dag thams cad ni rtag pa ma yin te/ mi brtan zhing 'jig par 'gyur ba'i chos can no zhes bya ba'i tshig brjod do/ /dregs pa dang / bag med pa
181a4(phal chen): thams cad yongs su gcad pa dang / bla na med pa'i byang chub tu spro ba bskyed pa'i phyir chos ston to/ /rigs kyi bu/ gzhan yang 'dis bltas pa tsam gyis ri rab kyi rtse mo
181a5(phal chen): thams cad kyang g.yo bar 'gyur te/ des bdag cag gshigs pas sems skyo bar gyur nas thams cad mkhyen pa'i sems brtan pas/ thams cad mkhyen pa'i ye shes
181a6(phal chen): su smon lam mngon par sgrub bo/ /klu'i rgyal po shugs ldan dang / dga' bo dang / bsnyen dga' bo la sogs pa klu brgya stong phrag bcu dag kyang steng gi bar snang la gnas
181a7(phal chen): shing | dus dang mthun pa'i lha rdzas kyi tsan dan gyi sprin dang / klu'i bu mos blangs pa'i nga ro snyan pa'i dbyangs dang / lha rdzas kyi spos chu'i rgyun rab tu 'bab pa'i char
181b1(phal chen): mngon par phab ste/ 'di skad ces 'dzer to/ /rigs kyi bu/ 'phags pa 'di dka' thub lngas yongs su gdung ba mdzad pa'i tshe/ me'i phung po chen po 'di las 'od chen po 'byung
181b2(phal chen): ste| des klu'i gnas thams cad snang bar byas nas/ bye ma'i char dang / nam mkha' lding gi 'jigs pa yongs su sel to/ /khro ba 'byung ba yang zhi bar byas te/ lus sim par byas
181b3(phal chen): nas yid shin tu mos par byed do/ /de ltar sems shin tu mos par gyur nas/ 'phags pa 'di ni bdag cag la chos ston te/ /'di ltar klu'i lam gyi rgyud ngan pa rnam par
181b4(phal chen): smad pa dang / sgrib pa'i las thams cad rab tu spang ba'i phyir nyes pa 'chags su btsud cing / bla na med pa yang dag par rdzogs pa'i byang chub tu sems bskyed du btsud de/
181b5(phal chen): thams cad mkhyen pa nyid la rab tu 'god do/ /gnod sbyin gyi dbang po stong phrag bcu yang nam mkha'i dbyings la 'khod de/ mchod pa rnam pa sna tshogs kyis bram ze rgyal ba'i
181b6(phal chen): drod kyi skye mched dang / tshong dpon gyi bu nor bzang la mchod pa byas nas/ 'di skad ces 'dzer to/ rigs kyi bu/ 'phags pa 'di dka' thub lngas yongs su gdung ba mdzad pa'i
181b7(phal chen): pa'i tshe/ kho bo cag gi 'khor kun kyang mi rnams la byams pa'i sems skye bar gyur te/ gnod sbyin dang / srin po dang / grul bum thams cad kyang byams pa'i sems dang ldan
182a1(phal chen): par gyur to/ /de dag byams pa'i sems dang ldan zhing 'tsho ba med pa la zhugs pa rnams kho bo cag gi drung du 'ong ngo / kho bo cag kyang de ltar
182a2(phal chen): byams pa'i dbang gis zil gyis non pas/ rang rang gi gnas de dang / de dag na dga' ba med de/ de ltar bdag cag kyang rang rang gi skye bo'i 'khor dang bcas te/ 'phags
182a3(phal chen): pa 'di'i drung du 'dong ngo / /bdag cag de ltar 'ongs pa rnams la/ 'phags pa 'di'i sku las byung ba'i 'od kyis lus thams cad snang bar byas shing bde bas khyab par
182a4(phal chen): mdzad de/ de ltar bdag cag lus dang sems bde bar gyur nas/ 'phags pa 'di ni ci nas kyang bdag cag la gnod sbyin dang / srin po dang / grul bum dang / lus srul
182a5(phal chen): po mang po byang chub tu sems skye bar 'gyur ba de ltar chos ston to/ /dri za'i dbang po stong phrag bcu dag kyang steng gi bar snang la 'khod nas/ 'di skad ces 'dzer to/ /rigs
182a6(phal chen): kyi bu/ kho bo cag kyang rang rang gi gnas na 'khod pa'i tshe/ 'phags pa 'di dka' thub lngas yongs su gdung bar mdzad pa'i tshe/ me'i phung po 'di las 'od byung ste/ bdag
182a7(phal chen): cag gi gnas snang bar gyur to/ /de ltar bdag cag 'od des phog ste/ bde ba bsam gyis mi khyab pa dang ldan par gyur pas/ 'phags pa 'di'i drung du 'dong ste/ bdag
182b1(phal chen): cag drung du phyin nas kyang 'phags pa 'di ni/ bdag cag ci nas kyang bla na med pa yang dag par rdzogs pa'i byang chub las phyir mi ldog par 'gyur ba de ltar chos ston to/ /lha ma
182b2(phal chen): yin gyi dbang po stong phrag bcu dag kyang rgya mtsho'i nang nas mngon par 'thon te/ nam mkha' la pus mo g.yas pa'i lha nga btsugs te/ thal mo sbyar nas phyag 'tshal zhing 'di skad
182b3(phal chen): ces 'dzer to/ /rigs kyi bu/ 'phags pa 'di dka' thub lngas yongs su gdung ba mdzad pa'i tshe/ kho bo cag gi lha ma yin gyi 'jig rten rgya mtsho dang rir bcas pa'i sa chen po'i
182b4(phal chen): dkyil 'khor rab tu g.yo bar gyur te/ bdag cag kun gyi nga rgyal dang / rlom sems dang / dregs pa thams cad brtul zhugs dang dka' thub kyi zil gyis non te/ 'phags
182b5(phal chen): pa 'di'i drung du 'dong ngo / /der phyin nas kyang 'phags pa 'di ni/ bdag cag la g.yo sgyu thams cad rab tu spang ba dang / chos zab mo'i bzod pa dang / mi g.yo ba'i chos nyid
182b6(phal chen): la rab tu dgod pa dang / stobs bcu'i ye shes yongs su grub par bya ba'i phyir chos ston to/ /nam mkha' lding gi dbang po shugs chen po 'dzin pa la sogs pa nam mkha' lding gi
182b7(phal chen): dbang po stong phrag bcus kyang / bram ze'i bu shin tu sdug gu'i gzugs su mngon par sprul te/ /'di skad ces 'dzer to/ /rigs kyi bu/ 'phags pa 'di dka' thub lngas yongs
183a1(phal chen): su gdung ba mdzad pa'i tshe/ me'i phung po 'di dag las 'od chen po byung ste/ bdag cag gis gnas snang bar byas nas yongs su g.yo bar byed do/ /
183a2(phal chen): des bdag cag kyang 'jigs shing skrag ste/ skyo ba'i yid dang ldan par gyur nas 'phags pa 'di'i drung du 'dong ngo / 'phags pa 'di yang bdag cag la chos ston cing /
183a3(phal chen): byams pa chen po la yang dag par sbyor bar mdzad do/ /snying rje chen po la yang dag par dgod pa mdzad do/ /'khor ba'i rgya mtshor 'jug pa la yang yang dag par sbyor ba
183a4(phal chen): mdzad do/ /'dod pa'i 'dam du bying ba'i sems can mngon par gdon par bya ba la yang yongs su sbyor ba mdzad do/ /lhag pa'i bsam pa'i sgo rnam par dag par bya ba la
183a5(phal chen): yang rab tu sbyor ba mdzad do/ /shes rab dang thabs shin tu gsal ba la yang yang dag par sbyor ba mdzad do/ /rnam pa ji lta bur yongs su smin par bya ba'i sems can rnams
183a6(phal chen): gdul bar bya ba la yang rab tu sbyor ba mdzad do/ /mi'am ci'i dbang po stong phrag bcu yang steng gi bar snang la 'khod do/ /'di skad ces 'dzer to/ /rigs kyi bu/ 'phags
183a7(phal chen): pa 'di dka' thub lngas yongs su gdung ba mdzad pa'i tshe/ kho bo cag gi gnas na 'khod pa'i shing ta la'i phreng ba las dril bu'i dra ba rin po che'i srad bus lda ldir brgyus
183b1(phal chen): pa'i sil snyan dang / rol mo'i yo byad dang / rin po che'i rgyan dang / khyim gyi longs spyod thams cad las sangs rgyas kyi sgra 'byung ngo / /chos kyi sgra dang / phyir mi ldog pa'i byang chub sems
183b2(phal chen): dpa'i dge 'dun gyi sgra dang / byang chub tu yang dag par zhugs pa'i smon lam gyi sgra 'byung ngo / /'jig rten gyi khams kyi grangs su bya ba che ge mo zhig na ni/ byang chub sems dpa' ming
183b3(phal chen): 'di zhes bya ba zhig byang chub tu smon lam 'debs so/ /'jig rten gyi khams kyi grangs su bya ba che ge mo zhig na ni/ byang chub sems dpa' ming 'di zhes bya ba zhig dka' ba yongs
183b4(phal chen): su gtong ba byed do/ /'jig rten gyi khams kyi grangs su bya ba che ge mo zhig na ni/ byang chub sems dpa' ming 'di zhes bya ba zhig /thams cad mkhyen pa nyid kyi ye shes kyi dkyil
183b5(phal chen): 'khor yongs su sbyong ba byed do/ /'jig rten gyi khams kyi grangs su bya ba che ge mo zhig na ni/ byang chub sems dpa' ming 'di zhes bya ba zhig snying po byang chub tu 'gro'o/ /
183b6(phal chen): 'jig rten gyi khams kyi grangs su bya ba che ge mo zhig na ni/ byang chub sems dpa' ming 'di zhes bya ba zhig dpung dang bzhon par bcas pa'i bdud rab tu pham par byas te/
183b7(phal chen): bla na med pa yang dag par rdzogs pa'i byang chub tu mngon par 'tshang rgya'o/ /'jig rten gyi khams kyi grangs su bya ba che ge mo zhig na ni/ de bzhin gshegs pa mtshan 'di zhes
184a1(phal chen): bya ba zhig chos kyi 'khor lo bskor ba mdzad do/ /'jig rten gyi khams kyi grangs su bya ba che ge mo zhig na ni/ de bzhin gshegs pa mtshan ni che ge
184a2(phal chen): mo zhig sangs rgyas kyi 'phrin las ma lus par mdzad nas/ phung po ma lus pa'i dbyings su yongs su mya ngan las 'da' ba mdzad do zhes bya ba'i sgra 'byin te/ rigs kyi
184a3(phal chen): bu| 'dzam bu'i gling gi rtswa dang / shing dang / yal ga dang / lo ma dang / 'dab ma thams cad rdul shin tu phra ba'i char blags pa'i mur thug par ni rung yang srid kyi/ de
184a4(phal chen): bzhin gshegs pa de dag gi mtshan dang / byang chub sems dpa' rnams kyi smon lam dang / byang chub sems dpa'i spyod pa la 'jug pa'i khyad par gang kho bo cag gi gnas
184a5(phal chen): na yod pa'i shing ta la'i phreng ba las rol mo'i yo byad dang / rin po che'i rgyan dang / khyim gyi longs spyod rlung gis bskyod pa'i sgra 'byung zhing / nga ro 'byin pa dang / rna lam
184a6(phal chen): du grag pa'i mtha' ni thug par mi rung ngo / /de ltar bdag cag kyang sangs rgyas dang / chos dang / dge 'dun dang / byang chub sems dpa' rab tu 'jug pa'i smon lam
184a7(phal chen): dang | spyod pa dang / mtshan gyi chu klung gi sgras dga' ba chen po'i shugs drag pos nyams bde ba skyes te/ 'phags pa 'di'i drung du 'dod do/ /de ltar bdag cag phyin par
184b1(phal chen): gyur nas kyang / 'phags pa 'di ni bdag cag la ci nas kyang kho bo cag gi 'khor gyi sems can du ma zhig /bla na med pa yang dag par rdzogs pa'i byang chub las phyir mi
184b2(phal chen): ldog par 'gyur ba de lta bur chos ston pa mdzad do/ /'dod pa la spyod pa'i lha'i bu stong phrag dpag tu med pa/ kha dog shin tu mdzes pa dag kyang nam mkha' la 'khod cing /
184b3(phal chen): yid kyis sprul pa'i mchod pa byas nas 'di skad ces 'dzer to/ /'phags pa 'di dka' thub lngas yongs su gdung ba mdzad pa'i tshe/ me'i phung po 'di dag las rnam pa 'di lta
184b4(phal chen): bu'i 'od 'byung ste/ 'od des mar na mnar med pa yan chad du sems can dmyal ba rnams snang bar byas nas/ sems can dmyal ba pa'i sems can thams cad kyi sdug
184b5(phal chen): bsngal rtse zil bar byas te/ 'od de nyid kyis 'phags pa 'di bdag cag gi mig lam du snang bar bstan pas/ de'i phyir kho bo cag kyang 'phags pa 'di la sems mos par
184b6(phal chen): gyur nas 'dod pa la spyod pa'i lha'i ris nyams su bde bar skyes so/ /de ltar bdag cag kyang 'phags pa 'di'i mdzad pa la drin du gzo zhing mthong bas mi ngoms pas/ 'dod
184b7(phal chen): pa'i dga' ba thams cad yongs su spangs te/ 'phags pa 'di'i drung du 'dong ngo / /der bdag cag phyin nas kyang / 'phags pa 'di ni ci nas kyang sems can tshad med pa rnams
185a1(phal chen): byang chub tu smon lam 'debs par 'gyur ba de ltar chos ston pa mdzad do/ /de nas tshong dpon gyi bu nor bzang gis chos kyi tshul rnam pa 'di
185a2(phal chen): lta bu thos nas dga' rangs te/ mgu zhing nyams bde la/ tshim zhing yid bde ba skyes te/ bram ze rgyal ba'i drod kyi skye mched la yang dag pa'i dge ba'i bshes gnyen du 'du shes
185a3(phal chen): bskyed| bram ze rgyal ba'i drod kyi skye mched kyi rkang pa gnyis la spyi bos phyag 'tshal te/ 'di skad ces smras so/ /'phags pa/ de ltar bdag gis dge ba'i bshes
185a4(phal chen): gnyen gyi bka' dang 'gal bar bgyis pa'i nongs pa la nongs par bshags so/ /de nas bram ze rgyal ba'i drod kyi skye mched kyis/ tshong dpon gyi bu nor bzang la tshigs
185a5(phal chen): su bcad pa 'di dag smras so/ /byang chub sems dpa' gang zhig rjes su bstan dang mthun byed cing / /dran pa nye bar bzhag ste bla ma'i ngag gcog mi byed na/ /de'i phyir de yi
185a6(phal chen): don rnams thams cad mthun par 'grub par 'gyur/ /mthun pa'i sangs rgyas ye shes byang chub drung du 'tshang yang rgya/ /de nas tshong dpon gyi bu nor bzang gis/ ri
185a7(phal chen): g.yang sa'i lam spu gri'i so gshibs pa la 'dzegs te/ me'i phung po chen po der mchongs so/ /de de ltar mchongs pa'i tshe/ byang chub sems dpa'i ting nge 'dzin shin
185b1(phal chen): tu brtan pa zhes bya ba thob par gyur to/ /me des reg nas kyang byang chub sems dpa'i ting nge 'dzin rab tu zhi ba'i bde ba mngon par shes pa zhes bya ba thob par gyur nas/ des
185b2(phal chen): 'di skad ces smras so/ /'phags pa/ me'i phung po la de ltar reg na bde ba dang / ri'i lam spu gris gtams pa 'di yang de ltar reg na bde ba de ni ngo mtshar che'o/ /des smras pa/
185b3(phal chen): rigs kyi bu/ kho bo ni byang chub sems dpa'i rnam par thar pa dkyil 'khor yongs su mi zad pa thob pa ste/ rigs kyi bu/ kho bos ni/ byang chub sems dpa'i rnam par thar
185b4(phal chen): pa dkyil 'khor yongs su mi zad pa 'di shes par zad na/ kho bos byang chub sems dpa' me'i phung po lta bu/ 'gro ba thams cad kyi nyon mongs pa dang / lta ba'i rnam pa thams
185b5(phal chen): cad yongs su zad par bya ba'i smon lam can/ ru mtshon phyir mi ldog pa dang ldan pa/ sems la thub pa med cing / sems dma' ba med pa dang ldan pa/ yid zhum pa med pa
185b6(phal chen): can rdo rje'i snying po dang ldan pa'i mthu bo che lta bu/ brtsams pa chen po mthar phyin par bya ba la sgyid lug pa med pa/ sbyor ba lhod pa med pa rlung gi dkyil 'khor lta bu/ 'gro ba
185b7(phal chen): thams cad kyi don du brtson pa/ brtson 'grus phyir mi ldog pa dang ldan pa/ phyir mi ldog pa'i go cha bgos pa de dag gi spyod pa shes pa'am/ yon tan brjod par nus re skan
186a1(phal chen): song | rigs kyi bu/ lho phyogs kyi rgyud 'di nyid na/ grong khyer seng ge rnam par bsgyings pa zhes bya ba yod de/ de na rgyal po seng ge'i dpal gyi
186a2(phal chen): bu mo byams ma zhes bya ba/ bu mo lnga brgya'i 'khor dang bcas pa 'dug gi /de'i gan du song la/ ji ltar byang chub sems dpas byang chub sems dpa'i spyod pa la bslab
186a3(phal chen): par bya ba dang / ji ltar nan tan du bya ba dris shig/ de nas tshong dpon gyi bu nor bzang gis/ bram ze rgyal ba'i drod kyi skye mched kyi rkang pa gnyis la spyi bos phyag 'tshal te/
186a4(phal chen): bram ze rgyal ba'i drod kyi skye mched la lan brgya stong du mar g.yas phyogs su bskor ba byas nas/ yang dang yang bltas te/ bram ze rgyal ba'i drod kyi skye mched kyi drung nas
186a5(phal chen): song ngo / /de nas tshong dpon gyi bu nor bzang / dge ba'i bshes gnyen la rim gro bsam gyis mi khyab pa la zhugs pa mos pa rgya chen pos rnam par dag pa/ theg pa chen
186a6(phal chen): po la mngon du phyogs pa/ sangs rgyas kyi ye shes la mngon par mos pa/ sangs rgyas kyi chos la yang dag par zhugs pa/ dge ba'i bshes gnyen gyi rjes su 'brang bar spro ba/
186a7(phal chen): chos kyi rim gro la rnam par spyod pa/ chags pa med pa'i ye shes la mngon du gyur pa/ yang dag pa'i mtha' shin tu rtogs pa/ ye shes kyi mtha' la mi gnas pa'i yul
186b1(phal chen): dang ldan pa/ dus gsum skad cig gi cha shas la khong du chud par byed pa/ nam mkha'i mtha' gnyis su med pa mngon du gyur pa/ mi gnyis pa'i mtha' rnam par gdon mi za ba thob
186b2(phal chen): pa| chos kyi dbyings kyi mtha' la rnam par mi rtog par gnas pa/ bsgribs pa med pa'i mthas gdul ba khong du chud par bya ba la zhugs pa/ chos kyi mtha' dang mi 'gal bar bya ba la
186b3(phal chen): gzhol ba/ de bzhin gshegs pa'i mtha' la mtha' med par khong du chud pa/ sangs rgyas thams cad kyi mtha' la rnam par mi rtog par gnas pa/ sems can thams cad kyi 'du
186b4(phal chen): shes kyi dra ba rnam par gtor ba'i ye shes la gzhol ba/ zhing la mngon par chags pa thams cad dang bral ba/ sangs rgyas kyi 'khor gyi dkyil 'khor thams cad la chags pa
186b5(phal chen): med pa'i sems dang ldan pa/ sangs rgyas kyi zhing thams cad yongs su dag par bya ba la gnas pa med par spyod pa/ sems can thams cad la bdag med pa dang / sems can
186b6(phal chen): med pa'i 'du shes dang ldan pa/ sgra thams cad tshig gi lam lta bur khong du chud pa/ gzugs thams cad gzugs kyi gzugs brnyan dang mnyam par rnam par rig par bya ba la
186b7(phal chen): gzhol ba de mthar gyis seng ge rnam par bsgyings pa'i grong khyer gang na ba der phyin te/ bu mo byams ma tshol zhing yongs su rmed rmed pa las/ rgyal po seng ge'i dpal gyi bu mo byams
187a1(phal chen): ma| 'khor bu mo lnga brgya dang ldan pa de khang pa rnam par snang ba'i snying po zhes bya ba'i nang na/ khri tsan dan sprul gyi snying po'i rkang pa can/ gser gyi lcags
187a2(phal chen): bod kyi dra bas legs par blas pa/ lha rdzas kyi stan bting ba la 'dug cing chos ston to zhes thos nas/ seng ge rnam par bsgyings pa'i grong khyer du song ste/ rgyal po seng ge'i dpal
187a3(phal chen): gyi gnas gang na ba der phyin nas/ rgyal po'i phyi sgo'i sgo khang na/ bu mo byams ma mthong bar dga' ba'i phyir sdod cing 'dug 'dug pa dang / des der srog chags brgya phrag du ma dang /
187a4(phal chen): srog chags stong phrag du ma dang / srog chags brgya stong phrag du ma 'dong ba mthong nas/ khyed gang nas 'ong / da gang du 'dong zhes dris pa dang / de dag na re/ ded ni bu mo byams
187a5(phal chen): ma'i drung du chos mnyan pa'i phyir 'dong ngo zhes nas/ des bsams pa/ 'dir ni su 'gro yang dag pa med pa lta zhig snyam ste/ de yang nang du phyin to/ /de ltar phyin te bltas
187a6(phal chen): na| khang pa rnam par snang ba'i snying po can de yang / gzhi shel du 'dug pa'i sa las blangs te/ bai DUR+Ya'i ka ba bkye ba/ rtsig pa rdo rje las byas pa/ 'dzam bu chu klung gi lhun
187a7(phal chen): dang ldan pa'i ba gam brgya phrag stong gis brgyan pa nor bu rin po che grangs med pas rnam par bris pa/ rin po che stong gi snying po'i me long gi dkyil 'khor gyis shin tu spa bar
187b1(phal chen): byas pa/ nor bu rin po che 'gro ba'i yid du 'ong bas rnam par brgyan pa/ rin po che'i shing rta grangs med pas yongs su bskor ba/ gser gyi dril bu brgya stong shin tu 'khrol ba'i sgra
187b2(phal chen): snyan pa bsam gyis mi khyab pa'i rgyan dang ldan par 'dug par mthong ngo / /bu mo byams ma de yang mig dkar nag 'byes pa/ skra mthon mthing du 'dug pa/ mdog gser gyi kha dog
187b3(phal chen): ltar 'dug pa mthong nas/ des de'i rkang pa gnyis la spyi bos phyag 'tshal te/ lan brgya stong du mar g.yas phyogs su bskor ba byas nas thal mo sbyar te/ mdun du 'dug nas 'di
187b4(phal chen): skad ces smras so/ /'phags ma/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la
187b5(phal chen): bslab par bgyi ba dang / ji ltar nan tan du bgyi ba ma 'tshal te/ 'phags ma ni/ byang chub sems dpa' rnams la gdams ngag dang rjes su bstan pa mdzad do zhes bdag gis thos
187b6(phal chen): pa| 'phags ma/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ smras pa/ rigs kyi
187b7(phal chen): bu| kho mo'i gnas kyi rgyan la ltos shig ces nas/ des kun tu yul te bltas pa dang / rtsig pa re re dang / ka ba re re dang / me long gi dkyil 'khor re re dang / rnam pa'i bye brag re
188a1(phal chen): re dang / dbyibs re re dang / nor bu rin po che re re dang / gser gyi dril bu re re dang / rin po che'i shing re re dang / ba sbu'i bu ga re re dang / rin po che'i sen mo do re re dag las
188a2(phal chen): kyang / chos kyi dbyings thams cad na bzhugs pa'i de bzhin gshegs pa/ thog ma thugs bskyed pa dang bcas pa/ spyod pa dang smon lam gyi yul dang bcas pa/ 'byung ba'i
188a3(phal chen): rgyan dang bcas pa/ mngon par 'tshang rgya ba'i rnam par 'phrul pa dang bcas pa/ chos kyi 'khor lo bskor ba dang bcas pa/ yongs su mya ngan las 'da' ba ston pa dang bcas par
188a4(phal chen): gzugs brnyan gyi tshul du mthong bar gyur to/ /dmigs pa de dag re re las/ ji lta ba de bzhin du dmigs pa thams cad las kyang mthong bar gyur to/ /'di lta ste/ dper na/ chus
188a5(phal chen): yongs su gang ba'i mtsho dang zhing rnyog pa med pa la rnam par gsal ba la ni/ nam mkha' nyi zla dang / skar ma'i tshogs kyis brgyan pa gzugs brnyan gyi tshul du yongs su snang
188a6(phal chen): ngo| |de bzhin du khang pa rnam par snang ba'i snying po 'di dmigs pa re re las kyang / chos kyi dbyings kun na bzhugs pa'i de bzhin gshegs pa thams cad gzugs brnyan
188a7(phal chen): gyi tshul du yongs su snang bar gyur te/ de ni bu mo byams ma'i sngon gyi dge ba'i rtsa ba'i rgyu'i phyir te/ des de ltar rnam par bltas nas/ sangs rgyas mthong ba'i rgyan gyi mtshan ma
188b1(phal chen): de yongs su bzung ste thal mo sbyar nas/ bu mo byams ma'i gdong du bltas pa dang / des smras pa/ rigs kyi bu/ kho mo ni shes rab kyi pha rol tu phyin pa'i sgo'i rgyud kun nas rnam par
188b2(phal chen): brgyan pa zhes bya ba thob pa ste/ shes rab kyi pha rol tu phyin pa'i sgo'i rgyud 'di ni/ kho mos de bzhin gshegs pa chu klung gang+gA sum cu rtsa drug gi bye ma snyed las yongs su btsal ba
188b3(phal chen): ste| de bzhin gshegs pa de dag gis kyang / shes rab kyi pha rol tu phyin pa'i sgo'i rgyud kun nas rnam par brgyan pa 'di/ sgo sna tshogs kyi khong du chud par bya bas rtogs par mdzad
188b4(phal chen): de| gcig gis gang du gsungs pa de yang gnyis kyis ma gsungs so/ /smras pa/ 'phags ma/ shes rab kyi pha rol tu phyin pa'i sgo'i rgyud kun nas rnam par brgyan pa 'di'i yul
188b5(phal chen): ji lta bu zhig mchis/ smras pa/ rigs kyi bu/ shes rab kyi pha rol tu phyin pa'i sgo'i rgyud kun nas rnam par brgyan pa 'di la/ kho mo mngon du byed cing / sems pa dang / rjes
188b6(phal chen): su 'brang bar bya ba dang / rnam par dpyod pa dang / rjes su sems pa dang / dran par bya ba dang / yongs su gzung ba dang / rnam par brtags pa dang / mngon par bsgrub pa dang /
188b7(phal chen): yang dag par brgyan par bya ba dang / rab tu rnam par dbye ba byed pa'i tshe/ gzungs kun nas sgo zhes bya ba yongs su skye ste/ gzungs kyi dkyil 'khor der ni chos kyi sgo brgya stong grangs
189a1(phal chen): med pa phrag bcu yongs su 'du'o/ /khong du chud do/ /mngon du 'gyur ro/ /mngon par 'du'o/ /khongs na 'khod do/ /'di lta ste/ sangs rgyas
189a2(phal chen): kyi zhing gi sgo dang / sangs rgyas kyi sgo dang / chos kyi sgo dang / sems can gyi sgo dang / 'das pa'i sgo dang / ma 'ongs pa'i sgo dang / da ltar byung ba'i sgo dang / gnas pa'i mtha' sgo
189a3(phal chen): dang | bsod nams kyi sgo dang / bsod nams kyi tshogs kyi sgo dang / ye shes kyi sgo dang / ye shes kyi tshogs kyi sgo dang / smon lam gyi sgo dang / smon lam gyi rnam pa'i sgo
189a4(phal chen): dang | spyod pa'i sgo dang / spyod pa rnam par dag pa'i sgo dang / spyod pa yongs su 'byung ba'i sgo dang / spyod pa yongs su rdzogs par bya ba'i sgo dang / las kyi sgo dang / las dang mi
189a5(phal chen): 'gal pa'i sgo dang / las kyi rgyun gyi sgo dang / lam mngon par 'du bya ba'i sgo dang / mi mnyam pa'i las yongs su spang pa'i sgo dang / yang dag pa'i las la nan tan du bya ba'i sgo dang /
189a6(phal chen): las la dbang bsgyur ba'i sgo dang / legs par spyad pa'i sgo dang / legs par spyad pa yang dag par blang ba'i sgo dang / ting nge 'dzin gyi sgo dang / ting nge 'dzin khong du chud par bya
189a7(phal chen): ba'i sgo dang / ting nge 'dzin la rnam par spyad pa'i sgo dang / ting nge 'dzin spyod yul gyi sgo dang / ting nge 'dzin las ldang ba'i sgo dang / mngon par shes pa'i sgo dang / sems rgya
189b1(phal chen): mtsho'i sgo dang / sems kyi rnam grangs kyi sgo dang / sems kyi rgyud yongs su dag par bya ba'i sgo dang / sems kyi thibs po snang bar bya ba'i sgo dang / sems kyi mtsho dang bar bya ba'i sgo
189b2(phal chen): dang | sems 'byung ba'i sgo dang / sems rnam par rgyu ba'i sgo dang / sems can kun nas nyon mongs pa rgyu ba'i sgo dang / nyon mongs pa'i bag chags kyi sgo dang / nyon mongs pa'i sbyor ba'i sgo
189b3(phal chen): dang | mos pa'i sgo dang / sems can gyi spyod pa'i sgo dang / sems can gyi spyod pa rnam pa tha dad pa'i sgo dang / 'jig rten 'byung ba'i sgo dang / sems can gyi bsam pa'i sgo dang / sems
189b4(phal chen): can gyi 'du shes kyi rnam pa'i sgo dang / phyogs kyi sgo dang / chos kyi phyogs kyi sgo dang / snying rje chen po'i sgo dang / byams pa chen po'i sgo dang / zhi ba'i sgo dang / ngag gi lam gyi sgo dang /
189b5(phal chen): tshul gyi sgo dang / khong du chud par bya ba'i sgo dang / rnam par phye ba'i sgo dang / yang dag par 'du ba'i sgo dang / chags pa med pa'i mtha'i sgo dang / kun gyi sgo dang / sangs rgyas kyi chos
189b6(phal chen): kyi sgo dang / byang chub sems dpa'i chos kyi sgo dang / nyan thos kyi chos kyi sgo dang / rang sangs rgyas kyi chos kyi sgo dang / 'jig rten gyi chos kyi sgo dang / 'jig rten 'byung ba'i chos kyi sgo dang /
189b7(phal chen): 'jig rten 'jig pa'i chos kyi sgo dang / 'jig rten kun nas gnas pa'i sgo dang / 'jig rten gyi khams rnam par dag pa'i sgo dang / 'jig rten gyi khams kun nas nyon mongs pa'i
190a1(phal chen): sgo dang / 'jig rten gyi khams kun nas nyon mongs pa rnam par dag pa'i sgo dang / 'jig rten gyi khams rnam par dag pa la kun nas nyon mongs pa'i sgo
190a2(phal chen): dang | 'jig rten gyi khams gcig tu kun nas nyon mongs pa'i sgo dang / 'jig rten gyi khams gcig tu rnam par dag pa'i sgo dang / 'jig rten gyi khams gzhi mnyam pa nyid du khong du
190a3(phal chen): chud par bya ba'i sgo dang / 'jig rten gyi khams snrel zhi'i sgo dang / 'jig rten gyi khams spyi'u tshugs su rgyu ba'i sgo dang / mig 'phrul du 'jug pa'i sgo dang / 'jig rten gyi khams kyi
190a4(phal chen): rgyud kyi sgo dang / gnas kyi 'du shes kyi rnam par gyur pa'i sgo dang / phra ba rgya chen por khong du chud par bya ba'i sgo dang / rgya chen po phra bar khong du chud par bya ba'i sgo dang / sangs
190a5(phal chen): rgyas mthong bar bya ba'i sgo dang / sangs rgyas kyi sku rnam pa tha dad pa'i sgo dang / sangs rgyas kyi 'od zer gyi dra ba rnam pa tha dad pa'i sgo dang / sangs rgyas kyi gsung gi dkyil 'khor
190a6(phal chen): rnam par phye ba'i sgo dang / sangs rgyas kyi chos kyi 'khor lo mngon par bsgrub pa'i sgo dang / sangs rgyas kyi chos kyi 'khor lo tha dad pa'i sgo dang / sangs rgyas kyi chos kyi 'khor lo'i
190a7(phal chen): nges pa'i tshig gi sgo dang / sangs rgyas kyi chos kyi 'khor lo 'khor ba kun tu 'khor ba'i sgo dang / sangs rgyas kyi 'phrin las kyi sgo dang / sangs rgyas kyi 'khor gyi dkyil 'khor
190b1(phal chen): gyi sgo dang / sangs rgyas kyi 'khor gyi dkyil 'khor rnam par phye ba'i sgo dang / sangs rgyas kyi 'khor gyi dkyil 'khor rgya mtshor 'jug pa'i sgo dang / sangs rgyas kyi stobs snang ba'i sgo dang /
190b2(phal chen): sangs rgyas kyi ting nge 'dzin gyi sgo dang / sangs rgyas kyi ting nge 'dzin gyis rnam par 'phrul pa'i sgo dang / sangs rgyas kyi rnam par spyod pa'i sgo dang / sangs rgyas kyi byin gyi rlabs kyi sgo dang /
190b3(phal chen): sangs rgyas kyi sprul pa'i sgo dang / sangs rgyas kyi sems can pha rol gyi sems thugs su chud pa'i sgo dang / sangs rgyas kyi rdzu 'phrul rnam par 'phrul pa'i sgo dang / dga' ldan gyi pho
190b4(phal chen): brang na bzhugs pa'i sgo nas/ yongs su mya ngan las 'da' ba bstan pa'i bar gyi sgo dang / sems can gyi don tshad med pa mdzad pa'i sgo dang / chos zab mo'i tshul gyi sgo dang / chos sna tshogs
190b5(phal chen): kyi tshul gyi sgo dang / byang chub kyi sems kyi chos kyi rnam pa'i sgo dang / byang chub kyi sems 'byung ba'i rnam pa'i chos kyi sgo dang / byang chub kyi sems kyi tshogs kyi rnam pa'i sgo dang / smon
190b6(phal chen): lam gyi rnam pa'i sgo dang / spyod pa'i rnam pa'i sgo dang / mngon par shes pa'i rnam pa'i sgo dang / 'byung ba'i rnam pa'i sgo dang / gzungs rnam par dag pa'i rnam pa'i sgo dang / ye shes kyi dkyil
190b7(phal chen): 'khor rnam par dag pa'i rnam pa'i sgo dang / shes rab yongs su dag pa'i rnam pa'i sgo dang / byang chub tshad med pa'i rnam pa'i sgo dang / dran pa rnam par dag pa'i rnam pa'i sgo dag ste/ rigs
191a1(phal chen): kyi bu/ de ltar kho mos shes rab kyi pha rol tu phyin pa'i sgo'i rgyud dran pas kun nas rnam par brgyan pa 'di shes par zad na/ kho mos byang chub sems
191a2(phal chen): dpa' nam mkha'i dbyings dang mnyam pa/ blo gros chos kyi dbyings ltar yangs pa/ rgyud bsod nams kyi tshogs kyis brtan pa/ 'jig rten las 'das pa'i lam du zhugs pa/
191a3(phal chen): 'jig rten gyi chos yongs su mi rgyu ba/ ye shes snang ba'i mig rab rib med pa rab tu thob pa/ chos kyi dbyings thams cad mun pa med par khong du chud pa/ blo nam mkha' ltar
191a4(phal chen): tshad med pa dang ldan pa/ dmigs pa thams cad kyi rjes su song ba'i mig can/ chags pa med pa'i sa snang ba'i snying po dang ldan pa/ chos thams cad kyi don rab tu dbye ba la
191a5(phal chen): mkhas pa zil gyis gnon la/ 'jig rten kun gyis zil gyis mi non pa/ 'jig rten gyi spyod pa'i tshul la rnam par spyod pa/ 'jig rten gyi lam gyi rgyud thams cad na kha na ma tho
191a6(phal chen): med pa/ 'jig rten gyi don byed pa la brtson pa/ 'gro ba thams cad kyi rten du gyur pa/ 'gro ba thams cad kyi ngag gi tshul dang rnam pa la mkhas pa/ 'gro ba thams cad du gnas
191a7(phal chen): pa'i bsam pa dang ldan pa/ bsam pa ji lta ba bzhin du rnam par dmigs pa ston pa/ dus kyi 'khor lo thams cad la dbang bsgyur ba de dag gi spyod pa shes pa'am/ yon tan
191b1(phal chen): brjod par nus re skan/ song / rigs kyi bu/ lho phyogs kyi rgyud 'di nyid na/ yul mig gsum pa zhes bya ba yod de/ de na dge slong blta na sdug pa zhes bya ba 'dug gi/ de'i gan du song
191b2(phal chen): la| ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dri sa shig /de nas tshong dpon gyi bu nor bzang gis/ bu mo byams
191b3(phal chen): ma'i rkang pa gnyis la spyi bos phyag 'tshal te/ bu mo byams ma la lan brgya stong du mar g.yas phyogs su bskor ba byas nas/ yang dang yang bltas te/ bu mo byams ma'i drung nas song ngo //
191b4(phal chen): de nas tshong dpon gyi bu nor bzang byang chub sems dpa'i ye shes kyi rnam par spyod pa zab mo rjes su bsam pa dang / chos kyi dbyings kyi gzhi zab mo khong du chud par bya ba rjes su
191b5(phal chen): bsam pa dang / sems can gyi ye shes shin tu phra zhing zab pa rjes su bsam pa dang / 'jig rten gyi 'du shes kyi rnam pa zab mo rjes su bsam pa dang / mngon par 'du bya ba med pa'i
191b6(phal chen): dbyings zab mo rjes su bsam pa dang / sems kyi rgyud kyi dbyings zab mo rjes su bsam pa dang / rten cing 'brel par 'byung ba'i dbyings zab mo rjes su bsam pa dang / rang bzhin
191b7(phal chen): gyis bden pa'i dbyings zab mo rjes su bsam pa dang / 'gro ba thams cad kyi rnam par spyod pa bden pa'i dbyings zab mo rjes su bsam pa dang / chos kyi dbyings brgyan pa'i rgyan gyi
192a1(phal chen): dbyings zab mo rjes su bsam pa dang / lus kyi 'khrul 'khor shugs kyis 'khor ba'i dbyings zab mo rjes su bsam pa dang / las kyis sna tshogs su
192a2(phal chen): gyur pa'i dbyings zab mo rjes su bsam pa byed cing / mthar gyis yul mig gsum pa gang na ba der phyin te/ yul gyi 'khor dang / grong khyer gyi 'khor dang / tshong 'dus kyi
192a3(phal chen): 'khor dang / grong rdal gyi 'khor dang / yul gru'i 'khor dang / lhas kyi 'khor dang / drang srong dge ba spyod pa'i gnas kyi 'khor dang / yul dang / phyogs kyi 'khor dang / chu'i rgyud kyi
192a4(phal chen): 'khor dang / ri'i sal sul gyi 'khor dang / nags tshal chen po'i 'khor dag tu dge slong blta na sdug pa yongs su tshol tshol ba las/ des dge slong blta na sdug pa nags tshal stug
192a5(phal chen): po zhig na gzhon zhing dar la bab pa/ gzugs mdzes shing sdug la blta na yid du 'ong ba/ skra mthon mthing g.yas phyogs su 'khyil ba dang ldan pa/ mgo gdugs ltar 'dug
192a6(phal chen): pa| gtsug tor gyi spyi bo can dpral ba yangs pa/ mig dkar nag 'phyes shing ril la/ rdzi ma ba'i rdzi ma ltar 'dug pa/ sna'i dbyibs legs shing bzang la ran par mdzes pa
192a7(phal chen): dang ldan pa/ mchu mtshal ltar mdog bzang zhing shin tu legs pa dang ldan pa/ so mnyam zhing thags bzang la shin tu dkar ba bzhi bcu tshang ba dang ldan pa/ 'gram pa'i lha
192b1(phal chen): nga seng ge ltar 'dug pa/ mkhur ba shas gang zhing rgyas pa/ smin tshugs gzhu ltar 'dug cing ring la shin tu mdzes pa/ mdzod spu'i zla ba'i kha dog ltar 'dug pa'i thig le can/ rna shal
192b2(phal chen): ring zhing lhod par 'phyang ba/ zla ba nya ba ltar bzhin mdangs dang ldan zhing shin tu bzang ba/ mgul zlum zhing dung ltar mdzes pa/ snying ga dpal gyi be'us brgyan pa/ ro stod seng ge'i stod
192b3(phal chen): ltar 'dug pa/ thal gong shin tu rgyas pa/ dpung mgo'i lhun legs shing zlum pa/ lag pa ring ba dra bar 'brel ba'i sor mo can/ rkang lag 'khor los brgyan pa/ rkang lag 'jam
192b4(phal chen): zhing gzhon la shas rgyas pa/ bdun shin tu mtho ba/ rkang pa rdo rje ltar 'dug pa/ lus che zhing drang ba/ brla zlum pa/ pho mtshan gsang ba'i sbubs na 'dug pa/ byin pa ri dwags e
192b5(phal chen): na ya'i byin pa ltar 'dug pa/ sor mo ring ba/ rkang pa'i rting pa yangs pa/ 'od 'dom gang ba dang ldan pa/ mdog gser gyi kha dog ltar 'dug pa/ ba spu re re nas g.yas phyogs
192b6(phal chen): su gyen du 'khyil ba/ shing n+ya gro da'i rgyal po ltar chu zheng gab pa/ lus mtshan dang / dpe byad bzang pos shin tu brgyan pa/ mig mi 'gebs shing mi rgod pa/ dran pa nye bar gnas
192b7(phal chen): pa| ri'i rgyal po kha ba can ltar rtswa dang / nags tshal dang / sman dang / shing phran sna tshogs kyis brgyan pa/ blo shin tu yangs pa/ ye shes kyi spyod yul dang / yul la thub pa med
193a1(phal chen): pa| dbyangs kyi dkyil 'khor gyi rgyan sprin gyi sgra lta bu dang ldan pa/ g.yo ba dang / rlom sems dang / g.yeng ba dang / spros pa thams cad dang bral ba'i
193a2(phal chen): sems dang ldan pa/ ye shes kyi spyod yul ma 'dres pa/ sangs rgyas kyi yul rgya chen po'i snang ba thob pa/ sems can thams cad yongs su smin par bya ba dang / gdul ba'i bsam
193a3(phal chen): pa rgyun mi 'chad pa/ snying rje chen po'i dkyil 'khor shin tu yangs pa skyes pa/ de bzhin gshegs pa thams cad kyi chos kyi tshul yongs su gzung ba dang / sems can thams cad
193a4(phal chen): kyi ye shes snang ba yang dag par bskyed pa'i phyir/ de bzhin gshegs pa'i tshul rjes su dran zhing / 'gro ba thams cad kyi don du 'chag pa la zhugs te/ drag dal med cing pad ral
193a5(phal chen): med la/ shin tu mdzes par 'chag pa/ gnas gtsang ma'i lha'i gos dang ldan pa/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am
193a6(phal chen): ci dang / lto 'phye chen po dang / brgya byin dang / tshangs pa dang / 'jig rten gyi mgon po dang / mi dang / mi ma yin pas bskor cing 'dug pa mthong ngo / /dge slong blta na mdzes pa de
193a7(phal chen): 'chag pa'i tshe/ phyogs mngon du gyur pa'i phyogs kyi lha rnams phyogs kyi dkyil 'khor yongs su sgrub par byed do/ /rkang gis 'gro ba'i lha rnams rin po che'i pad mos gom pa
193b1(phal chen): 'dor ba'i tshe/ yongs su blang ba byed do/ /me'i lha snang ba'i dkyil 'khor zad mi shes pa rnams kyang mun pa dang / rab rib rnam par sel to/ /'dzam bu rgyal mtshan gyi nags tshal gyi
193b2(phal chen): lha rnams kyang me tog mang po char mngon par 'bebs so/ /sa'i lha mi g.yo ba'i snying po can rnams kyang rin po che'i 'byung gnas mang po ston to/ /nam mkha'i lha kun nas snang ba'i
193b3(phal chen): dpal dang ldan pa rnams kyang nam mkha'i dbyings yongs su brgyan pa byed do/ /rgya mtsho'i lha dpal kun nas 'byung ba rnams kyang rin po che dam pa mang pos mngon par 'thor to/ /ri
193b4(phal chen): rab gyi lha dri ma med pa'i snying po can rnams kyang thal mo sbyar cing phyag 'tshal lo/ /rlung gi lha thogs pa med pa'i stobs can rnams kyang spos dang / bdug spos dang / me tog 'thor ba'i rlung
193b5(phal chen): rab tu 'gyed do/ /mtshan mo'i lha gnas par byed pa lus shin tu brgyan pa rnams kyang lus shin tu btud cing phyag 'tshal lo/ /nyin mo'i lha rtag tu sad par byed pa'i dkyil 'khor can
193b6(phal chen): rnams kyang nor bu rin po che phyogs snang bar byed pa'i rgyal mtshan thogs shing / snang ba bskyed pa'i phyir nam mkha'i dbyings la 'khod do/ /de nas tshong dpon gyi bu nor bzang / dge slong
193b7(phal chen): blta na sdug pa gang na ba der phyin nas/ dge slong blta na sdug pa'i rkang pa'i bol gnyis la/ spyi bos gtugs te phyag 'tshal nas/ dge slong blta na sdug pa'i rkang pa'i bol gnyis la
194a1(phal chen): bzhin sbyar te/ legs par phyis nas mdun du 'dug ste/ thal mo sbyar nas 'di skad ces smras so/ /'phags pa/ bdag ni bla na med pa yang dag
194a2(phal chen): par rdzogs pa'i byang chub tu yang dag par zhugs nas/ byang chub sems dpa'i spyod pa yongs su tshol ba zhig lags te/ 'phags pa ni byang chub sems dpa' rnams la gdams
194a3(phal chen): ngag dang / rjes su bstan pa mdzad do/ /zhes bdag gis thos na/ 'phags pa/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar
194a4(phal chen): nan tan du bgyi ba bdag la bshad du gsol/ des smras pa/ rigs kyi bu/ kho bo ni tshes btab na dar la bab pa/ rab tu byung bas btab na gsar du zhugs pa ste/ rigs kyi bu/
194a5(phal chen): kho bos ni tshe de 'dra ba gcig gis/ de bzhin gshegs pa chu klung gang+gA sum cu rtsa brgyad kyi bye ma snyed kyi drung du tshangs pa'i spyod pa spyad de/ bdag gis de bzhin gshegs pa la
194a6(phal chen): la'i zham ring du nyin zhag gcig tu tshangs pa'i spyod pa spyad do/ /la lar ni nyin zhag bdun du/ la lar ni zla ba phyed du/ la lar ni zla ba gcig tu/ la lar ni lo gcig tu/ la lar
194a7(phal chen): ni lo brgyar/ la lar ni lo stong du/ la lar ni lo brgya phrag stong du/ la lar ni lo bye bar/ la lar ni lo bye ba khrag khrig tu/ la lar ni lo brjod du med pa'i yang brjod
194b1(phal chen): du med par/ la lar ni bskal pa bar mar/ la lar ni bskal pa phyed du/ la lar ni bskal par bdag gis de bzhin gshegs pa la la'i zham ring du ni/ bskal pa brjod du
194b2(phal chen): med pa'i yang brjod du med par tshangs pa'i spyod pa spyad de/ bskal pa bgrang ba'i tshul 'di nyid kyis de bzhin gshegs pa thams cad las chos bstan pa thos te/ gdams ngag dang /
194b3(phal chen): rjes su bstan pa yang dag par blangs so/ /smon lam gyi rgyan yongs su sbyangs so/ /yang dag par bsgrub pa'i yul la zhugs so/ /spyod pa'i dkyil 'khor yongs su sbyangs so/ /pha rol
194b4(phal chen): tu phyin pa rgya mtsho yongs su rdzogs par byas so/ /mngon par rdzogs par 'tshang rgya ba'i rnam par 'phrul pa yongs su shes par byas so/ /de dag gis chos kyi 'khor lo 'khor ba phan tshun
194b5(phal chen): ma 'dres pa dag kyang yongs su gzung ngo / /de dag gi stobs mnyam pa nyid kyang khong du chud par byas so/ /de dag gi bstan pa yang dam pa'i chos zad pa'i mthar thug gi bar du yongs
194b6(phal chen): su bzung ngo / /kho bos de bzhin gshegs pa de dag thams cad kyi sngon gyi smon lam rnams kyang / smon lam gyi dkyil 'khor gyi ting nge 'dzin mngon par bsgrub pa'i stobs kyis/ rang
194b7(phal chen): gi sangs rgyas kyi zhing yongs su dag par bya ba'i phyir mngon par bsgrubs so/ /kho bos de bzhin gshegs pa de dag thams cad kyi sngon gyi byang chub sems dpa'i spyod pa rnams kyang /
195a1(phal chen): spyod pa thams cad la 'jug pa'i ting nge 'dzin thob pa'i rang gi spyod pa yongs su dag par bya ba'i phyir mngon par bsgrubs so/ /kho bos de bzhin gshegs
195a2(phal chen): pa de dag thams cad kyi pha rol tu phyin pa rnam par dag pa'ang / kun tu bzang po'i spyod pas 'byung ba'i stobs kyis mngon par bsgrubs so/ /gzhan yang rigs kyi bu/ kho bo
195a3(phal chen): 'chag sa 'di na 'chags pa'i tshe/ phyogs kyi rgyud kyi sgo thams cad kyang shin tu rnam par lta ba'i ye shes kyi sgos mngon du 'gyur ro/ /'jig rten gyi khams kyi rgyud kyi sgo thams
195a4(phal chen): cad kyang / smon lam chen po mngon par bsgrubs pa'i stobs kyis sems bskyed pa gcig la 'jig rten gyi khams brjod du med pa'i yang brjod du med pa 'da' zhing / yongs
195a5(phal chen): su dag par bya ba'i phyir rnam par 'grub par 'gyur ro/ /sems kyi skad cig gcig la sems can gyi spyod pa'i tshul gyi sgo brjod du med pa'i yang brjod du med pa dag kyang / byang
195a6(phal chen): chub sems dpa' kun tu bzang po'i spyod pa dang / smon lam mngon par bsgrubs pa'i stobs kyis stobs bcu'i ye shes yongs su rdzogs par bya ba'i phyir mngon sum du 'gyur
195a7(phal chen): r o| |sems bskyed pa gcig la sangs rgyas brjod du med pa'i yang brjod du med pa mthong ba rnam par dag pa dag kyang snga phyi'i de bzhin gshegs pa rnams la mchod pa'i smon
195b1(phal chen): lam mngon par bsgrubs pa'i stobs kyis de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed la mchod pa dang / bsnyen bkur ba
195b2(phal chen): dang | rim gro bya ba'i phyir mngon du 'gyur ro/ /sems bskyed pa gcig la de bzhin gshegs pa brjod du med pa'i yang brjod du med pa'i chos kyi sprin gyi char rnams kyang / chos
195b3(phal chen): kyi 'khor lo yongs su 'dzin pa'i gzungs dang / smon lam mngon par bsgrubs pa'i stobs kyis chos kyi tshul grangs med pa rnam par 'tshang rgya zhing khong du chud par bya ba'i phyir
195b4(phal chen): bsam pa la mngon par 'bab bo/ /sems bskyed pa gcig la byang chub sems dpa'i spyod pa rgya mtsho brjod du med pa'i yang brjod du med pa dag kyang / byang chub sems dpa'i
195b5(phal chen): s pyod pa mig 'phrul lta bu yongs su rdzogs par bya ba'i smon lam mngon par bsgrubs pa'i stobs kyi spyod pa'i dkyil 'khor thams cad yongs su dag par bya ba'i phyir mngon du 'gyur
195b6(phal chen): ro| |sems bskyed pa gcig la ting nge 'dzin rgya mtsho brjod du med pa'i yang brjod du med pa dag kyang / ting nge 'dzin gyi sgo gcig tu/ ting nge 'dzin gyi sgo thams cad yang dag par 'du
195b7(phal chen): bar bya ba'i smon lam mngon par bsgrubs pa'i stobs kyis ting nge 'dzin gyi dkyil 'khor thams cad yongs su dag par bya ba'i phyir mngon du 'gyur ro/ /sems bskyed pa gcig la
196a1(phal chen): dbang po rgya mtsho brjod du med pa'i yang brjod du med pa dag kyang / dran pa'i mthar phyin pa'i dbang po thob par bya ba'i smon lam mngon par bsgrubs
196a2(phal chen): pa'i stobs kyi dbang po'i 'khor lo dang / dus kyi 'khor lo thams cad kyi rjes su 'brang bar bya ba'i phyir mngon du 'gyur ro/ /sems bskyed pa gcig la dus kyi 'khor lo brjod
196a3(phal chen): du med pa'i yang brjod du med pa dag kyang / sems can zad mi shes pa zad par bya ba'i smon lam mngon par bsgrubs pa'i stobs kyis dus thams cad du chos kyi 'khor lo rab tu
196a4(phal chen): bskor ba'i phyir mngon du 'gyur ro/ /sems bskyed pa gcig la dus rgya mtsho brjod du med pa'i yang brjod du med pa thams cad kyang / dus gcig tu rnam par dgod pa'i tshul
196a5(phal chen): khong du chud pa'i ye shes snang ba'i smon lam mngon par bsgrubs pa'i stobs kyis/ 'jig rten gyi khams thams cad kyi dus gsum rnam par dgod pa'i phyir mngon sum du
196a6(phal chen): 'gyur te/ rigs kyi bu/ kho bos ni/ byang chub sems dpa'i rnam par thar pa shin tu zhi bar mi 'gyur ba'i sgron ma zhes bya ba 'di shes par zad na/ kho bos byang chub sems dpa'
196a7(phal chen): bsam pa rdo rje lta bu dang ldan pa/ de bzhin gshegs pa thams cad kyi rigs su rigs dang ldan par byung ba/ srog gi dbang po la rgyun chad pa med pa/ ye shes kyi sgron ma zhi
196b1(phal chen): bar 'gyur ba med pa/ mi shigs mi phyed pa'i lus dang ldan pa/ sgyu ma'i rnam pa lta bu'i gzugs shin tu grub pa rgyu'i chos mnyam pa'i yan lag dang nying lag tu ldan pa'i lus
196b2(phal chen): can| 'gro ba rnams kyi bsam pa ji lta ba bzhin du/ rnam par dmigs par byed pa'i lus dang ldan pa/ 'gro ba thams cad dang 'dra ba'i gzugs dang / lus dang / kha dog dang
196b3(phal chen): dbyibs dang / chu zheng yongs su ston pa/ me mdag dang / me lce dang / dug dang / mtshon gyis mi tshugs pa'i lus dang ldan pa/ rdo rje ltar sra zhing khor yug ltar thub pa med pa'i lus
196b4(phal chen): can| bdud dang phas kyi rgol ba thams cad kyi stobs kyi stobs med par byed pa/ 'dzam bu chu klung gi gser gyi ri bo dang 'dra bar 'gro ba kun las mngon par 'phags pa'i lus
196b5(phal chen): dang ldan pa/ 'gro ba thams cad du rnam par dmigs pa'i gzhi dang ldan pa/ sgo thams cad du rnam par dmigs shing thos par 'gyur ba/ 'gro ba thams cad kyis ngor blta ba/
196b6(phal chen): chos thams cad kyi sprin gyi 'byung gnas su gyur pa/ phyogs kun du rnam par snang ba/ sgrib pa'i ri thams cad rnam par gtor bas blta na mdzes pa/ mi dge ba'i rtsa ba thams cad
196b7(phal chen): shin tu 'joms pas shin tu dpa' bar snang ba/ dge ba'i rtsa ba rgya chen po'i rgyu mthun pa las byung bas blta na dga' ba/ 'byung bar shin tu dka' zhing dkon pas me tog u dum
197a1(phal chen): wA ra lta bu de dag gi spyod pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid na/ yul dge sbyong gi
197a2(phal chen): dkyil 'khor zhes bya ba na/ grong khyer sgo bzang po zhes bya ba yod de/ de na khye'u dbang po'i dbang phyug ces bya ba 'dug gi/ de'i gan du song la/ ji ltar byang chub sems dpas
197a3(phal chen): byang chub sems dpa'i spyad pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzang / byang chub sems dpa'i rnam par gnon pa dang /
197a4(phal chen): nan tan rnam par dag par bya ba la brtson pa/ byang chub sems dpa'i stobs snang bas sems shin tu snang bar gyur pa/ byang chub sems dpa'i brtan pa/ gzhan gyis mi
197a5(phal chen): thub cing / brgal thag chad pa'i snying dang ldan pa/ byang chub sems dpa'i smon lam gyi go cha bzang pos sems zhum pa med pa/ byang chub sems dpa'i bsam pa brtan
197a6(phal chen): pas kun tu gnas shing / yongs su 'phel bar 'gyur ba la brtson pa/ byang chub sems dpa'i spyod pa'i sprin gyi char yongs su 'dzin pa'i bsam pa dang ldan pa/ byang chub sems
197a7(phal chen): dpa'i chos kyi sprin gyi char yongs su mi ngoms pa'i rgyud dang ldan pa/ byang chub sems dpa' yon tan thams cad la 'jug pa'i smon lam mngon du gyur pa/ 'gro ba thams
197b1(phal chen): cad kyi kha lo sgyur bas yongs su sdud par bdag nyid yongs su gtong bar 'dod pa/ 'gro ba thams cad 'khor ba'i bas mtha'i dgon pa pa chen po las bzla bar 'dod pa/ dge ba'i
197b2(phal chen): gshes gnyen blta ba dang / mnyan pa dang / bsnyen bkur bas yongs su mi ngoms pa/ chos kyi rim gro tshad med pa bskyed pa dang ldan pa des/ dge slong blta na sdug pa'i rkang
197b3(phal chen): pa gnyis la spyi bos phyag 'tshal te/ dge slong blta na sdug pa la lan brgya stong du mar g.yas phyogs su bskor ba byas nas/ yang dang yang bltas te/ dge slong blta na sdug pa'i drung
197b4(phal chen): nas song ngo / / //bam po dgu bcu rtsa bzhi pa/ de nas tshong dpon gyi bu nor bzang dge slong blta na sdug pa de'i gdams ngag rjes su zlos shing / spel ba dang /
197b5(phal chen): bstud pa dang / rab tu dbye ba dang / bshad pa dang / so sor rnam par sgom pa dang / brjod pa dang / yang dag par bstan pa dang / rjes su bsam pa dang / mngon par 'jug pa bya ba
197b6(phal chen): dang | bkur ba dang / khong du chud par bya ba dang / yang dag par gzhol bar bya ba dang / yang dang yang bzlas pa dang / shin tu rtogs par bya ba dang / rab tu bstan pa dang / snang
197b7(phal chen): bar bya ba dang / rjes su rnam par lta bar byed cing / lha dang / klu dang / gnod sbyin dang / dri za'i 'khor dang bcas pa de mthar gyis yul dge sbyong gi dkyil 'khor gyi grong
198a1(phal chen): khyer sgo bzang po gang na ba der phyin te/ khye'u dbang po'i dbang phyug yongs su tshol tshol ba las/ de'i steng gi bar snang las/ lha dang / klu dang /
198a2(phal chen): gnod sbyin dang / dri za rnams kyis bos pa/ rigs kyi bu/ khye'u'i dbang po'i dbang phyug ni chu klung gi chu 'dus dang nye ba zhig na/ byis pa stong phrag bcu tsam gyis bskor te/ bye ma la rtse
198a3(phal chen): bas rtse zhing 'dug go / zhes nas tshong dpon gyi bu nor bzang grong khyer sgo bzang po dang nye ba'i chu klung gi chu 'dus gang na ba der song ste/ phyin pa dang / des khye'u dbang po'i dbang phyug
198a4(phal chen): byis pa stong phrag bcu tsam gyis bskor cing / bye ma la rtse bas rtse ba mthong ngo / /mthong nas kyang khye'u dbang po'i dbang phyug ga na ba der song ste/ khye'u dbang po'i dbang phyug gi rkang
198a5(phal chen): pa gnyis la spyi bos phyag 'tshal nas/ khye'u dbang po'i dbang phyug la lan brgya stong du mar g.yas phyogs su bskor ba byas nas/ khye'u dbang po'i dbang phyug gi mdun du 'dug
198a6(phal chen): ste thal mo sbyar nas/ 'di skad ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang
198a7(phal chen): chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni/ byang chub sems dpa' rnams la gdams ngag dang / rjes su bstan
198b1(phal chen): pa mdzad do zhes bdag gis thos na/ 'phags pa/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du
198b2(phal chen): gsol/ smras pa/ rigs kyi bu/ kho bo ni 'jam dpal gzhon nur gyur pas/ yi ge dang / grangs dang / brda dang / rtsis kyi tshul bslabs te/ bzo thams cad mngon par shes pa dang ldan
198b3(phal chen): pa zhes bya ba'i ye shes kyi sgor bcug go / de ltar rigs kyi bu/ kho bos ni 'jig rten na yi ge dang / ming gi rnam pa dang / grangs dang / rtsis dang / brda dang / shol thabs shes par bya ba dang /
198b4(phal chen): bzo sna tshogs shes par bya ba dang / khams kyi cho ga dang / dug gso ba'i thabs dang / skem pa dang / brjed byed dang / 'byung po'i gdon gyis btab pa gso ba dang / grong dang / grong
198b5(phal chen): khyer dang / tshong 'dus dang / bza' shing gi ra ba dang / dka' thub kyi nags tshal dang / gnas rnam par dgod pa shes par bya ba dang / ra ba dang / khang pa dang / skar khung dang /
198b6(phal chen): khang pa brtsegs pa'i tshad shes par bya ba dang / 'khrul 'khor dang / shing rta sbyar ba'i tshul sna tshogs shes par bya ba dang / dge mi dge dang / 'jigs mi 'jigs kyi
198b7(phal chen): ltas dang / mtshan ma shes par bya ba dang / rmos dang / tshong dang / rnam par spyad par sbyar ba'i cho ga shes par bya ba dang / sems can gyi yan lag dang / nying lag gi
199a1(phal chen): mtshan gyi rgyud dang / rgyus dang / rnam par spyad pa shes par bya ba dang / bde 'gro dang / ngan song gi las kyi lam rnam par dag par bya ba'i tshul shes par bya
199a2(phal chen): ba dang / dge ba dang mi dge ba'i chos dang / tshogs mchod pa shes par bya ba dang / bde 'gro dang / ngan song gi tshogs shes par bya ba dang / nyan thos dang / rang sangs rgyas
199a3(phal chen): kyi theg pa'i tshogs shes par bya ba dang / de bzhin gshegs pa'i sa'i tshogs shes par bya ba dang / rgyu dang / byed pa dang / sbyor ba'i rgyud shes par bya ba ji snyed pa de dag
199a4(phal chen): thams cad shes te/ de dag la sems can yongs su gzung bar byed do/ /rab tu dgod par byed do/ /yongs su gzhog par byed do/ /slob tu 'dzud do/ /sbyong du 'dzud do/ /brtan par
199a5(phal chen): byed do/ /lhur len par byed do/ /rdzogs par byed do/ /yongs su sgrub par byed do/ /yongs su spyod par byed do/ /gsal bar bstan par byed do/ /rnam par 'phel bar byed do/ /
199a6(phal chen): mtshan mar byed do/ /mthar phyin par byed do/ /rnam par sbyong bar byed do/ /dri ma med par byed do/ /shin tu dag par byed do/ /'od gsal zhing dang bar byed do/ /shin tu yangs
199a7(phal chen): par byed do/ /de ltar rigs kyi bu/ kho bos byang chub sems dpa' rnams kyi rtsis kyi tshul shes pa de gang zhe na/ brgya stong phrag brgya na bye ba'o/ /bye ba bye ba na khod khod do/ /khod
199b1(phal chen): khod khod khod na tha da dgu'o/ /thad dgu thad dgu na khrig khrig go /khrig khrig khrig khrig na thams thams so/ /thams thams thams thams na myad myid do/ /myad myid myad myid na
199b2(phal chen): gang ya'o/ /gang ya gang ya na ban bun no/ /ban bun ban bun na phyar phyur ro/ /phyar phyur phyar phyur na lcag lcig go /lcag lcig lcag lcig na byang bying ngo / /byang bying byang bying na chem
199b3(phal chen): chem mo/ /chem chem chem chem na phyal phyol lo/ /phyal phyol phyal phyol na khyud khyud do/ /khyud khyud khyud khyud na zar zer ro/ /zar zer zar zer na khrib khrib bo/ /khrib khrib khrib khrib na
199b4(phal chen): ya gangs so/ /ya gangs ya gangs na cho ma'o/ /cho ma cho ma na khram khrim mo/ /khram khrim khram khrim na nab nub bo/ /nab nub nab nub na sang sang ngo / /sang sang sang sang na brgyud
199b5(phal chen): yas so/ /brgyud yas brgyud yas na btang yas so/ /btang yas btang yas na bkra yar ro/ /bkra yar bkra yar na gsa' yas so/ /gsa' yas gsa' yas na mtshungs med do/ /
199b6(phal chen): mtshungs med mtshungs med na lam lum mo/ /lam lum lam lum na yal yol lo/ /yal yol yal yol na khral khrul lo/ /khral khrul khral khrul na thud thud do/ /thud thud thud thud
199b7(phal chen): na bsam phyod do/ /bsam phyod bsam phyod na brang breng ngo / /brang breng brang breng na bgrod yas so/ /bgrod yas bgrod yas na bsngo yas so/ /bsngo yas bsngo yas na zang yag go/
200a1(phal chen): zang yag zang yag na 'phro bkye'o/ /'phro bkye 'phro bkye na rtse 'phyo'o/ /rtse 'phyo rtse 'phyo na yong tan no/ /yong tan yong tan na brug g.yos so/ /brug g.yos
200a2(phal chen): brug g.yos na sang yal lo/ /sang yal sang yal na 'thing yug go /'thing yug 'thing yug na yid 'phyo'o/ /yid 'phyo yid 'phyo na nab neb bo/ /nab neb nab neb na khrig thams
200a3(phal chen): so| |khrig thams khrig thams na yal yal lo/ /yal yal yal yal na bgrad yas so/ /bgrang yas bgrang yas na thug yal lo/ /thug yal thug yal na shang shang ngo / /shang
200a4(phal chen): shang shang shang na yag yag go / yag yag yag yag na tham thim mo/ /tham thim tham thim na rlom bsnyal lo/ /rlom bsnyal rlom bsnyal na gzhal 'phyos so/ /gzhal 'phyos
200a5(phal chen): gzhal 'phyos na gzhal yal lo/ /gzhal yal gzhal yal na gzhal med do/ /gzhal med gzhal med na gzhal 'khor to/ /gzhal 'khor gzhal 'khor na gzhal thim mo//
200a6(phal chen): gzhal thim gzhal thim na gar gzhal lo/ /gar gzhal gar gzhal na gzhal sangs so/ /gzhal sangs gzhal sangs na gzhal thag go /gzhal thag gzhal thag na gzhal
200a7(phal chen): phul lo/ /gzhal phul gzhal phul na gzhal zhi'o/ /gzhal zhi gzhal zhi na 'phyo 'gyur ro/ /'phyo 'gyur 'phyo 'gyur na nyar nyer ro/ /nyar nyer nyar nyer na phyag phyig go /phyag
200b1(phal chen): phyig phyag phyig na zal zul lo/ /zal zul zal zul na sal sal lo/ /sal sal sal sal na g.yo ldeg go /g.yo ldeg g.yo ldeg na phan phun no/ /phan phun phan phun na brnang ya'o/ /
200b2(phal chen): brnang ya brnang ya na rem 'drol lo/ /rem 'drol rem 'drol na rdzi ngad do/ /rdzi ngad rdzi ngad na rdzi rdul lo/ /rdzi rdul rdzi rdul na phun yol lo/ /phun yol phun yol na ngad ngad do/ /ngad
200b3(phal chen): ngad ngad ngad na bgrang brtsi'o/ /bgrang brtsi bgrang brtsi na zab bgrang ngo / /zab bgrang zab bgrang na dga' rkyang ngo / /dga' rkyang dga' rkyang na gzhung 'dal lo/ /gzhung 'dal gzhung
200b4(phal chen): 'dal na khrug phyad do/ /khrug phyad khrug phyad na 'ol phyod do/ /'ol phyod 'ol phyod na gdab yas so/ /gdab yas gdab yas na gcal yas so/ /gcal yas gcal yas na bgrang yas
200b5(phal chen): so| |bgrang yas bgrang yas na byim 'phyo'o/ /byim 'phyo byim 'phyon ya me'o/ /ya me ya me na bsnyal yas so/ /bsnyal yas bsnyal yas na ldab ldeb bo/ /ldab ldeb ldab ldeb na
200b6(phal chen): 'ban chad do/ /'ban chad 'ban chad na phang phung ngo / /phang phung phang phung na khye'u tsang ngo / /khye'u tsang khye'u tsang na zhung zung ngo / /zhung zung zhung zung na mchog yal lo/ /mchog yal
200b7(phal chen): mchog yal na mtha' rdul lo/ /mtha' rdul mtha' rdul na yun 'gyangs so/ /yun 'gyangs yun 'gyangs na bun lob bo/ /bun lob bun lob na lam lom mo/ /lam lom lam lom
201a1(phal chen): na bsnyad yas so/ /bsnyad yas bsnyad yas na lang ling ngo / /lang ling lang ling na ljab ljib bo/ /ljab ljib ljab ljib na mi brtsal to/ /mi brtsal mi
201a2(phal chen): brtsal na 'byams yas so/ /'byams yas 'byams yas na nga 'grang ngo / /nga 'grang nga 'grang na smos yal lo/ /smos yal smos yal na bkra chal lo/ /bkra chal bkra chal na
201a3(phal chen): lo rgyas so/ /lo rgyas lo rgyas na 'bum rdib bo/ /'bum rdib 'bum rdib na gam gum mo/ /gam gum gam gum na la lo'o/ /la lo la lo na bgrang 'phyos so/ /bgrang 'phyos bgrang
201a4(phal chen): 'phyos na bgrang 'phyos la bsgres pa'o/ /'grang 'phyos la bsgres pa bgrang 'phyos la bsgres pa na/ dpag yas so/ /dpag yas dpag yas na dpag yas la bsgres pa'o/ /
201a5(phal chen): dpag yas la bsgres pa dpag yas la bsgres pa na/ yal phyod do/ /yal phyod yal phyod na yal phyod la bsgres pa'o/ /yal phyod la bsgres pa yal phyod la bsgres pa na/ mu yal
201a6(phal chen): lo| |mu yal mu yal na/ mu yal la bsgres pa'o/ /mu yal la bsgres pa mu yal la bsgres pa na/ bgrang yol lo/ /bgrang yol bgrang yol na/ bgrang yol la bsgres pa'o/ /bgrang
201a7(phal chen): yol la 'gres pa bgrang yol la bsgres na/ mi 'jal to/ /mi 'jal mi 'jal na/ mi 'jal la bsgres pa'o/ /mi 'jal la bsgres pa mi 'jal la bsgres na/ bsam phyod do/ /
201b1(phal chen): bsam phyod bsam phyod na/ bsam phyod la bsgres pa'o/ /bsam phyod la bsgres pa bsam phyod la bsgres na/ mtha' 'byams so/ /mtha' 'byams mtha' 'byams na/ dpag thag
201b2(phal chen): go| dpag thag dpag thag na/ dpag thag la bsgres pa'o/ /dpag thag la bsgres pa dpag thag la bsgres na/ brjod du med pa'o/ /brjod du med pa brjod du med pa na/ brjod du med
201b3(phal chen): pa la bsgres pa'o/ /brjod du med pa la bsgres pa brjod du med pa la bsgres na/ brjod du med pa'i yang brjod du med pa la bsgres pa shin tu bstan pa'o/ /de'i mdun na bye ma'i phung
201b4(phal chen): po chen po dpag tshad du ma'i tshad dang ldan pa zhig 'dug 'dug pa las 'di la bye ma'i 'bru 'di snyed cig yod do/ /zhes bya ba nas/ bye ma'i 'bru brjod du med pa'i yang brjod du med pa
201b5(phal chen): la bsgres pa 'di snyed cig yod do/ /zhes rab tu phye nas bgrang brtsis te grangs su bcad do/ /des bye ma'i phung po de rtsis kyi brdar bstan pas shin tu bstan nas 'di skad ces smras so//
201b6(phal chen): rigs kyi bu/ byang chub sems dpa' rnams kyi bgrang ba'i tshul 'di ni/ 'jig rten gyi khams gcig nas gcig tu brgyud pa kun na'ang yod do/ /byang chub sems dpa' rnams ni
201b7(phal chen): bgrang ba'i tshul 'dis/ shar phyogs kyi 'jig rten gyi khams 'byams klas pa dag kyang bgrang zhing brtsi'o/ /de bzhin du lho phyogs dang / nub phyogs dang / byang phyogs dang / byang
202a1(phal chen): shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang / steng
202a2(phal chen): gi phyogs su'ang byang chub sems dpa' rnams bgrang ba'i tshul 'dis/ 'jig rten gyi khams 'byams klas pa dag kyang bgrang zhing brtsi'o/ /rigs kyi bu/ byang chub sems
202a3(phal chen): dpa' rnams kyi bgrang ba'i tshul 'di ni/ phyogs bcu'i 'jig rten gyi khams kyi ming du bya ba/ gcig nas gcig tu brgyud pa bstan du yod pa thams cad na'ang yod do/ /byang chub
202a4(phal chen): sems dpa' rnams ni bgrang ba'i tshul 'dis phyogs bcu'i 'jig rten gyi khams kyi ming gcig nas gcig tu brgyud pa bgrang zhing brtsi'o/ /ji ltar 'jig rten gyi khams kyi ming
202a5(phal chen): gcig nas gcig tu brgyud pa bstan du yod pa de bzhin du/ phyogs bcu'i bskal pa'i ming gcig nas gcig tu brgyud pa bstan du yod pa dang / sangs rgyas kyi mtshan gcig nas
202a6(phal chen): gcig tu brgyud pa bstan du yod pa dang / chos kyi ming gcig nas gcig tu brgyud pa bstan du yod pa dang / sems can gyi ming gcig nas gcig tu brgyud pa bstan du yod pa
202a7(phal chen): dang | las kyi ming gcig nas gcig tu brgyud pa bstan du yod pa kun la'ang 'jug ste/ byang chub sems dpa' rnams kyi bgrang ba'i tshul 'di nyid ni/ phyogs bcu na ming
202b1(phal chen): du bya ba gcig nas gcig tu brgyud pa bstan du rung ba ji snyed pa thams cad la'ang 'jug ste/ byang chub sems dpa' rnams ni bgrang ba'i tshul 'dis/ phyogs bcu na ming gcig
202b2(phal chen): nas gcig tu brgyud pa ji snyed yod pa thams cad kyang bgrang zhing brtsi'o/ /de ltar rigs kyi bu/ kho bo pa ni/ byang chub sems dpa'i ye shes snang ba chos thams cad shes
202b3(phal chen): par bya ba'i bzo mngon par shes pa dang ldan pa 'di shes par zad na/ kho bos byang chub sems dpa' 'gro ba thams cad kyi grangs la zhugs pa/ chos kyi tshul thams cad kyi grangs
202b4(phal chen): la zhugs pa/ dus gsum gyi grangs la zhugs pa/ sems can thams cad kyi grangs la zhugs pa/ chos kyi phung po thams cad kyi grangs la zhugs pa/ sangs rgyas dang / byang chub
202b5(phal chen): sems dpa' thams cad kyi grangs la zhugs pa/ chos thams cad kyi ming gi 'khor lo dbang bsgyur ba de dag gi spyod pa shes pa'am/ yon tan brjod pa'am/ spyod yul smos pa'am/
202b6(phal chen): yul brjod pa'am/ stobs bsngags pa'am/ bsam pa bstan pa'am/ tshogs yongs su brjod pa'am/ smon lam bshad par bya ba'am/ spyod pa yongs su bstan pa'am/ pha
202b7(phal chen): rol tu phyin pa yongs su dag pa mngon par brjod pa'am/ yang dag par bsgrub pa yongs su dag pa'am/ yang dag par bstan pa'am/ ting nge 'dzin gyi khyad par smos pa'am/ ye
203a1(phal chen): shes snang ba khod du chud par nus re skan/ song / rigs kyi bu/ lho phyogs kyi rgyud 'di nyid na/ grong khyer rgya mtsho brtan pa zhes bya ba yod de/ de na
203a2(phal chen): dge bsnyen ma phul du byung ba zhes bya ba 'dug gi/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya
203a3(phal chen): ba dris shig / de nas tshong dpon gyi bu nor bzang dge ba'i bshes gnyen gyi tshig thos nas spu g.yos te/ dga' ba chen po'i shugs skyes nas/ rab tu dga' ba'i yid dang ldan
203a4(phal chen): par gyur pa/ ngo mtshar gyi bsam pa rin po che rab tu dkon pa thob pa/ 'gro ba mang po la phan pa'i sems dang / bsam pas byung ba/ sangs rgyas skyes pa gcig nas gcig
203a5(phal chen): tu brgyud par 'gro ba la dbang bsgyur ba/ chos kyi dkyil 'khor rnam par dag pa'i blo gros la rten pa/ thams cad du rjes su song ba'i rigs rnam par phye bas 'byung ba bstan
203a6(phal chen): pa la brtson pa/ dus gsum gyi dbyings su ma 'dres pa'i sangs rgyas gyi yul dang ldan pa/ bsod nams mi zad pa'i rgya mtsho las byung ba'i sems dang ldan pa/ ye shes kyi
203a7(phal chen): snang ba chen po la dbang bsgyur ba khams gsum gyi khyim du sdud pa'i sgo shin tu gcod pa des/ khye'u dbang po'i dbang phyug gi rkang pa gnyis la spyi bos phyag 'tshal nas/ khye'u
203b1(phal chen): dbang po'i dbang phyug la lan brgya stong du mar g.yas phyogs su bskor ba byas nas/ yang dang yang bltas te/ khye'u dbang po'i dbang phyug gi drung nas song ngo / /de nas tshong dpon gyi bu
203b2(phal chen): nor bzang / dge ba'i bshes gnyen gyi gdams ngag gi sprin gyi char yongs su 'dzin pa byed cing / gangs chen mtsho ltar sprin chen po'i char gyis ngoms mi shes pa/ dge ba'i bshes
203b3(phal chen): gnyen gyi nyi ma'i ye shes kyi 'od zer gyis/ dge ba yongs su smin par byas pa'i sa gzhi las dbang po'i myu gu 'thon cing skyes pa/ dge ba'i bshes gnyen gyi zla ba nya zhing rgyas pa'i
203b4(phal chen): gdams ngag gi 'od zer kyi dra bas/ lus dang sems shin tu tshim par byas pa/ dpyid kyi nyi ma'i 'od kyis gdungs pa'i ri dwags kyi tshogs gsal zhing bsil ba'i gangs chu la
203b5(phal chen): 'thung bar 'dod pa ltar dge ba'i bshes gnyen gyi gdams ngag gi chu la 'thung bar 'dod pa/ bung ba mang po 'khor zhing lding bas rgyas par gyur pa'i pad mo dang ldan pa'i pad mo'i
203b6(phal chen): mtsho ltar dge ba'i bshes gnyen gyi gdams ngag gis/ sems kyi me tog puN+Da ri ka kha bye ba/ rin po che sna tshogs kyis yongs su rgyas pa'i rin po che'i gling ltar dge ba'i
203b7(phal chen): bshes gnyen gyi gdams ngag rin po che 'phel ba'i snang bas sems shin tu snang bar byas pa/ 'dzam bu'i shing chen po me tog dang 'bras bu'i tshogs chen po dang ldan pa ltar
204a1(phal chen): dge ba'i bshes gnyen gyi gdams ngag / bsod nams dang ye shes kyi tshogs su gyur pa phun sum tshogs pa dang ldan pa/ klu'i dbang po chen
204a2(phal chen): po rtsed mo dam pas rtse ba las byung ba'i nam mkha'i sprin chen po ltar dge ba'i bshes gnyen gyi gdams ngag thos pa'i tshogs su gyur pa'i rnang shin tu che ba/ sum cu rtsa gsum
204a3(phal chen): pa'i 'jig rten gyis brgyan pa'i sna tshogs kyi spo ltar dge ba'i bshes gnyen gyi gdams ngag las byung ba'i chos dri ma med pa sna tshogs brtsegs pa'i spor gyur pa / sum
204a4(phal chen): cu rtsa gsum pa'i tshogs kyi 'khor gyis bskor ba'i brgya byin/ lha ma yin gyi dbang po'i tshogs rab tu 'joms pa ltar dge ba'i bshes gnyen gyi gdams ngag las byung
204a5(phal chen): ba'i yon tan dri ma med pa'i tshogs kyis yongs su bskor cing zil gyis mi non la/ gzhan la zil gyis gnon pa de/ mthar gyis grong khyer rgya mtsho brtan pa gang na ba
204a6(phal chen): der phyin te/ dge bsnyen ma phul du byung ba yongs su tshol tshol ba las/ de la skye bo mang pos bstan te/ rigs kyi bu/ dge bsnyen ma phul du byung ba de/ grong khyer gyi dbus
204a7(phal chen): kyi rang gi khyim na 'dug go zhes nas/ tshong dpon gyi bu nor bzang dge bsnyen ma phul du byung ba'i gnas gang ba der song ste/ thal mo sbyar nas sgo khang na sdod sdod pa dang /
204b1(phal chen): des dge bsnyen ma phul du byung ba'i khyim de shin tu rgya che la yangs shing rin po che'i ra bas yongs su bskor ba/ phyogs bzhi nas sgo shin tu mdzes pa rnam par phye ba/ rin po che tshad
204b2(phal chen): med grangs med pa'i rgyan gyis brgyan pa/ bsod nams kyi rnam par smin pas mngon par grub pa mthong nas/ de khyim der song ste kun tu bltas na/ dge bsnyen ma phul du byung ba/
204b3(phal chen): na chung shin tu gzhon la/ thog ma dar la bab pa/ gzugs mngon zhing mdzes la blta na sdug pa/ kha dog dam pa pri ya pa shin tu rgyas pa dang ldan pa/ skra phye mar bzhag pa/ lus
204b4(phal chen): la rgyan med pa/ gos dang / smad g.yogs dkar po bgos pa/ rin po che'i khri la 'dug pa mthong ste/ sangs rgyas dang / byang chub sems dpa' ma gtogs par de'i lus sam/
204b5(phal chen): sems kyi dbang ngam/ gzi brjid dam/ kha dog gis zil gyis mngon pa'i sems can ni khyim de na gang yang med de/ lha'am mi'ang rung ste/ sems can gang gis dge bsnyen ma
204b6(phal chen): phul du byung ba mthong bar gyur pa de dag thams cad kyis kyang / dge bsnyen ma phul du byung ba la ston pa'i 'du shes su bsam pa zhig /rin po che'i khri la 'dug pa mthong ngo / /gzhan
204b7(phal chen): yang khyim de na/ stan lha rdzas dang / mi'i rdzas las shin tu 'phags pa/ byang chub sems dpa'i las kyi rnam par smin pas yongs su grub pa bye ba stong phrag bcu bting ba dang /
205a1(phal chen): mdun du phru ba gcig cig bzhag pa las kha zas dang / skom gyi bag gam/ gos dang / rgyan gyi longs spyod kyi bag gzhan ci'ang mi snang ngo / /
205a2(phal chen): bud med stong phrag bcu tsam zhig mdun na 'dug par mthong na'ang / de dag thams cad kyang lha'i bu mo'i kha dog dang ldan pa/ lha'i bu mo'i gzugs dang ldan pa/ lha'i bu mo'i tshul
205a3(phal chen): dang ldan pa/ lha'i bu mo'i spyod pa dang ldan pa/ lha'i bu mo'i longs spyod dang ldan pa/ lha'i bu mo'i tshul du shis pa dang ldan pa/ lha rdzas kyi gos yid bzhin du gyon pa/ lha rdzas kyi lhab lhub kyis
205a4(phal chen): shin tu klubs pa/ lha'i bu mo'i skad lta bu'i dbyangs snyan pa dang ldan pa/ lha'i bu mo'i chu zheng mdzes pa dang ldan pa sha stag ste/ de'i 'khor gyi bud med kyang / nges ci
205a5(phal chen): bsgo ba bzhin du byed cing mdun na 'khod do/ /rim gro byed do/ /bkur sti byed do/ /gdong du lta'o/ /ci bsgo ba nyan cing gnas so/ /rje sar 'khod do/ /yongs su lta'o/ /rnam par
205a6(phal chen): lta'o| |'dud do/ /rab tu 'dud do/ /phyag 'tshal lo/ /de dag gi lus las spos kyi ngad ldang pas ni/ grong khyer de'i 'khor thams cad du dri zhim pos khyab par 'dug ste/ sems
205a7(phal chen): can gang gis dri de tshor bar 'gyur ba de dag thams cad kyang gnod sems med pa'i sems dang / shar gnyer med pa'i sems dang / 'tshe ba med pa'i sems dang / phrag dog
205b1(phal chen): dang | 'jungs pa dang bral ba'i sems dang / sgyu dang g.yo med pa'i sems dang / chags pa dang / khong khro ba med pa'i sems dang / zhum ba dang / gzengs mtho ba med pa'i sems
205b2(phal chen): dang | byams pa'i sems dang / phan pa'i sems dang / sdom pa la gnas pa'i sems dang / gzhan gyis yongs su bzung ba la re ba med pa'i sems su gyur te/ gang gis de dag
205b3(phal chen): gi skad thos pa de dag thams cad kyang dga' ba dang / mos pa dang / dul ba'i sems dang ldan par 'gyur ro/ /gang gis de dag mthong bar gyur pa de dag kyang 'dod chags dang
205b4(phal chen): bral ba tsam du rang rang gis shes par 'gyur ro/ /de ltar mthong nas/ tshong dpon gyi bu nor bzang gis/ dge bsnyen ma phul du byung ba'i rkang pa gnyis la spyi bos phyag 'tshal
205b5(phal chen): te| dge bsnyen ma phul du byung ba la lan brgya stong du mar g.yas phyogs su bskor ba byas nas/ mdun du 'dug ste thal mo sbyar nas 'di skad ces smras so/ /'phags ma/ bdag
205b6(phal chen): gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan
205b7(phal chen): tan du bgyi ba ma 'tshal te/ 'phags ma ni/ byang chub sems dpa' rnams la gdams ngag dang rjes su bstan pa mdzad do/ /zhes bdag gis thos na/ 'phags ma/ ji ltar
206a1(phal chen): byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ smras pa/
206a2(phal chen): rigs kyi bu/ kho mo ni/ byang chub sems dpa'i rnam par thar pa bsod nams kyi mdzod mi zad pa'i rgyan ces bya ba thob ste/ rigs kyi bu/ kho mo ni phru ba gcig po 'di las mos
206a3(phal chen): pa sna tshogs can rnams/ kha zas ci la dga' ba bzhin du tshod ma sna tshogs dang / ro sna tshogs dang / kha dog sna tshogs dang / dri sna tshogs kyis tshim par byed de/ rigs kyi
206a4(phal chen): bu| de ltar kho mo ni phru ba gcig po 'di las ci la dga' ba'i kha zas kyis sems can brgya'ang yongs su tshim par byed do/ /sems can stong dang / sems can brgya phrag
206a5(phal chen): stong dang / sems can bye ba dang / sems can bye ba phrag brgya dang / sems can bye ba phrag stong dang / sems can bye ba brgya phrag stong dang / sems can bye ba khrag khrig brgya phrag
206a6(phal chen): stong nas/ sems can brjod du med pa'i yang brjod du med pa/ mos pa sna tshogs can rnams kyang / ci la dga' ba'i kha zas kyis yongs su tshim par byed do/ /yongs su
206a7(phal chen): stob par byed do/ /yongs su dga' bar byed do/ /yongs su mgu bar byed do/ /yongs su spro bar byed do/ /shin tu tshim par byed do/ /yid bde bar byed do/ /'on kyang phru ba
206b1(phal chen): 'di las 'god par 'gyur ba med de/ 'grib pa med do/ /dma' bar mi 'gyur ro/ /zad par mi 'gyur ro/ /'bri bar mi 'gyur ro/ /sa mtshams yod par mi 'gyur ro/ /mthar
206b2(phal chen): thug par mi 'gyur ro/ /mur thug par mi 'gyur ro/ /rigs kyi bu/ gzhung de dang 'dra bar sems can 'dzam bu'i gling gi rdul shin tu phra ba snyed dang / de bzhin du gling bzhi pa'i 'jig
206b3(phal chen): rten gyi khams gyi rdul shin tu phra ba snyed dang / stong gi 'jig rten gyi khams kyi rdul shin tu phra ba snyed dang / stong gnyis kyi 'jig rten gyi khams kyi rdul shin tu phra ba snyed dang / stong
206b4(phal chen): gsum gyi stong chen po'i 'jig rten gyi khams kyi rdul shin tu phra ba snyed nas/ sems can mos pa sna tshogs can/ sangs rgyas kyi zhing brjod du med pa'i yang brjod du med pa'i rdul
206b5(phal chen): shin tu phra ba snyed cig 'ongs kyang ci la dga' ba'i kha zas tshod ma sna tshogs dang / ro sna tshogs dang / kha dog sna tshogs dang / dri sna tshogs kyis yongs su tshim par byed do/ /yongs
206b6(phal chen): su dga' bar byed do/ /nyams bde bar byed do/ /shin tu tshim par byed do/ /yid shin tu bde bar byed do/ /'on kyang phru ba 'di las 'god par 'gyur ba med de/ 'grib pa med
206b7(phal chen): do| |dma' bar mi 'gyur ro/ /zad par mi 'gyur ro/ /sa mtshams yod par mi 'gyur ro/ /mthar thug par mi 'gyur ro/ /mur thug par mi 'gyur ro/ /rigs kyi bu/ gal te phyogs
207a1(phal chen): bcu'i 'jig rten gyi khams thams cad du gtogs pa'i sems can mos pa sna tshogs can dang / bsam pa sna tshogs can thams cad 'ong bar gyur
207a2(phal chen): na yang / de dag thams cad ci la dga' ba'i kha zas kyis yongs su tshim par byed pa nas yid bde bar bya ba'i bar du byed do/ /kha zas sna tshogs kyis ji lta ba de bzhin du btung
207a3(phal chen): pa rnam pa sna tshogs dang / ro rnam pa sna tshogs dang / stan sna tshogs dang / mal cha sna tshogs dang / bzhon pa sna tshogs dang / gos sna tshogs dang / me tog sna tshogs dang /
207a4(phal chen): phreng ba sna tshogs dang / spos sna tshogs dang / bdug spos sna tshogs dang / byug pa sna tshogs dang / phye ma sna tshogs dang / rin po che sna tshogs dang / rgyan sna tshogs dang /
207a5(phal chen): rin po che'i shing rta sna tshogs dang / gdugs sna tshogs dang / rgyal mtshan sna tshogs dang / lha'i ba dan sna tshogs dang / yo byad kyi yul rnam pa sna tshogs kyis yongs su
207a6(phal chen): tshim par byed pa nas/ yid dga' bar 'gyur ba'i bar du byed do/ /rigs kyi bu/ gzhan yang shar phyogs kyi 'jig rten gyi khams gcig na nyan thos dang / rang sangs
207a7(phal chen): rgyas sku'i tha ma 'dzin pa gang ji snyed gcig bzhugs pa de dag thams cad kyang / kho mo'i kha zas las gsol cing / nyan thos dang / rang sangs rgyas kyi byang chub kyi 'bras bu
207b1(phal chen): brnyes par mdzad do/ /shar phyogs kyi 'jig rten gyi khams gcig na ji lta ba de bzhin du 'jig rten gyi khams brgya dang / 'jig rten gyi khams stong dang / 'jig rten gyi khams
207b2(phal chen): brgya phrag stong dang / 'jig rten gyi khams bye ba dang / 'jig rten gyi khams bye ba phrag brgya dang / 'jig rten gyi khams bye ba phrag stong dang / 'jig rten gyi khams bye ba brgya phrag
207b3(phal chen): stong dang / 'jig rten gyi khams bye ba khrag khrig brgya phrag stong dang / 'jig rten khams 'dzam bu'i gling gi rdul shin tu phra ba snyed dang / gling bzhi pa'i 'jig rten gyi khams kyi
207b4(phal chen): rdul shin tu phra ba snyed dang / stong gi 'jig rten gyi khams kyi rdul shin tu phra ba snyed dang / stong gnyis kyi 'jig rten gyi khams kyi rdul shin tu phra ba snyed dang / stong gsum gyi stong
207b5(phal chen): chen po'i 'jig rten gyi khams kyi rdul shin tu phra ba snyed nas/ de bzhin du shar phyogs kyi sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi
207b6(phal chen): 'jig rten gyi khams na/ nyan thos dang / rang sangs rgyas sku'i tha ma 'dzin pa ji snyed cig bzhugs pa de dag thams cad kyang / kho mo'i kha zas las gsol cing / nyan thos
207b7(phal chen): dang | rang sangs rgyas kyi 'bras bu brnyes par mdzad do/ /shar phyogs na bzhugs pa ji lta ba de bzhin du lho phyogs dang / nub phyogs dang / byang phyogs dang / byang shar gyi phyogs
208a1(phal chen): mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang / steng gi phyogs na ji snyed
208a2(phal chen): cig bzhugs pa de dag thams cad kyang de bzhin no/ /rigs kyi bu/ shar phyogs kyi 'jig rten gyi khams gcig tu sku tshe gcig gis thogs pa'i byang chub sems dpa' ji snyed cig
208a3(phal chen): bzhugs pa de dag thams cad kyang / kho mo'i kha zas las gsol cing / snying po byang chub tu bzhugs nas/ bdud sde dang bcas pa pham par mdzad de/ bla na med pa yang dag par rdzogs
208a4(phal chen): pa'i byang chub tu mngon par 'tshang rgya'o/ /shar phyogs kyi 'jig rten gyi khams gcig na bzhugs pa ji lta ba de bzhin du/ 'jig rten gyi khams brgya dang / 'jig rten gyi khams
208a5(phal chen): stong dang / 'jig rten gyi khams brgya phrag stong dang / 'jig rten gyi khams bye ba dang / 'jig rten gyi khams bye ba brgya dang / 'jig rten gyi khams bye ba stong dang / 'jig rten gyi
208a6(phal chen): khams bye ba brgya phrag stong dang / 'jig rten gyi khams bye ba khrag khrig brgya phrag stong dang / 'jig rten gyi khams 'dzam bu'i gling gi rdul shin tu phra ba snyed dang / gling bzhi pa'i
208a7(phal chen): 'jig rten gyi khams kyi rdul shin tu phra ba snyed dang / stong gi 'jig rten gyi khams kyi rdul shin tu phra pa snyed dang / stong gnyis kyi 'jig rten gyi khams kyi rdul shin tu phra ba
208b1(phal chen): snyed dang / stong gsum gyi stong chen po'i 'jig rten gyi khams kyi rdul shin tu phra ba snyed nas/ shar phyogs kyi sangs rgyas kyi zhing brjod du med pa'i yang brjod du med pa'i rdul shin
208b2(phal chen): tu phra ba snyed kyi 'jig rten gyi khams na/ byang chub sems dpa' sku tshe gcig gis thogs pa ji snyed cig bzhugs pa de dag thams cad kyang / kho mo'i kha zas las gsol cing snying po
208b3(phal chen): byang chub la bzhugs nas/ bdud sde dang bcas pa pham par mdzad de/ bla na med pa yang dag par rdzogs pa'i byang chub tu mngon par 'tshang rgya'o/ /shar phyogs na bzhugs pa ji
208b4(phal chen): lta ba de bzhin du/ lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang /
208b5(phal chen): nub byang gi phyogs mtshams dang / 'og gi phyogs dang / steng gi phyogs kyi 'jig rten gyi khams gcig na/ byang chub sems dpa' sku tshe gcig gis thogs pa ji snyed cig bzhugs
208b6(phal chen): pa de dag thams cad kyang / kho mo'i kha zas las gsol cing snying po byang chub tu bzhugs te/ bdud sde dang bcas pa rab tu pham par mdzad nas/ bla na med pa yang dag par rdzogs
208b7(phal chen): pa'i byang chub tu mngon par 'tshang rgya'o/ /shar phyogs kyi 'jig rten gyi khams gcig na bzhugs pa ji lta ba de bzhin du/ 'jig rten gyi khams brgya dang / 'jig rten gyi khams stong
209a1(phal chen): dang | 'jig rten gyi khams brgya phrag stong dang / 'jig rten gyi khams bye ba dang / 'jig rten gyi khams bye ba brgya dang / 'jig rten gyi khams bye ba stong
209a2(phal chen): dang | 'jig rten gyi khams bye ba brgya phrag stong dang / 'jig rten gyi khams bye ba khrag khrig brgya phrag stong dang / 'jig rten gyi khams 'dzam bu'i gling gi rdul shin tu phra ba snyed dang / gling
209a3(phal chen): bzhi pa'i 'jig rten gyi khams kyi rdul shin tu phra ba snyed dang / stong gi 'jig rten gyi khams kyi rdul shin tu phra ba snyed dang / stong gnyis kyi 'jig rten gyi khams kyi rdul shin tu phra
209a4(phal chen): ba snyed dang / stong gsum gyi stong chen po'i 'jig rten gyi khams kyi rdul shin tu phra ba snyed nas/ rigs kyi bu/ steng gi phyogs kyi 'jig rten gyi khams sangs rgyas kyi zhing brjod du
209a5(phal chen): med pa'i yang brjod du med pa'i rdul shin tu phra ba snyed na/ byang chub sems dpa' sku tshe gcig gis thogs pa ji snyed cig bzhugs pa de dag thams cad kyang / kho mo'i kha zas
209a6(phal chen): las gsol cing snying po byang chub tu bzhugs nas/ bdud sde dang bcas pa pham par mdzad de/ bla na med pa yang dag par rdzogs pa'i byang chub tu mngon par 'tshang rgya'o/ /
209a7(phal chen): rigs kyi bu khyod kyis kho mo'i 'khor bud med stong phrag bcu po 'di dag mthong ngam/ smras pa/ 'phags ma/ bdag gis mthong ngo / /smras pa/ rigs kyi bu/ bud med 'di
209b1(phal chen): dag la sogs pa brgya stong grangs med pa phrag bcu kho mo dang skal pa mnyam par spyod pa/ smon lam gcig pa/ dge ba'i rtsa ba gcig pa/ 'byung ba'i rgyan gcig pa/ mos pa'i lam rnam par
209b2(phal chen): dag pa gcig pa/ kho mo dang skal pa mnyam par dran pa rnam par dag pa/ skal pa mnyam par blo rnam par dag pa/ skal pa mnyam par blo tshad med par gyur pa/ skal pa mnyam par
209b3(phal chen): dbang po rab tu thob pa/ skal pa mnyam par sems kyis rgyas par 'gengs pa/ skal pa mnyam par spyod yul gyi yul dang ldan pa/ skal pa mnyam par chos kyi tshul la zhugs pa/
209b4(phal chen): skal pa mnyam par don nges par rtogs pa/ skal pa mnyam par chos kyi don ston pa/ skal pa mnyam par gzugs rnam par dag pa/ skal pa mnyam par stobs tshad med pa/ skal
209b5(phal chen): pa mnyam par brtan pa gzhan gyis mi thub pa/ skal pa mnyam par chos kyi sgra sgrogs pa/ skal pa mnyam par dbyangs rnam par dag pa/ tshad med pa'i yon tan brjod du yod pas
209b6(phal chen): rnam par spyod pa thams cad la skal pa mnyam par yon tan rnam par dag pa/ las kyi rnam par smin pa la kha na ma tho ba med cing / rnam par dag pas bskal pa mnyam par las
209b7(phal chen): kyi rnam par smin pa rnam par dag pa/ 'gro ba thams cad yongs su skyob pa/ skal pa mnyam par byams pa chen pos rgyas par 'gengs pa/ 'gro ba thams cad yongs su smin par byed
210a1(phal chen): pas mi skyo ba'i phyir/ skal pa mnyam par snying rje chen pos rgyas par 'gengs pa/ bsam pa ji lta ba bzhin du sems can thams cad tshim par byed
210a2(phal chen): pa'i lus yongs su ston pas skal pa mnyam par lus kyi las rnam par dag pa/ chos kyi dbyings kyi nges pa'i tshig tha snyad la skal pa mnyam par ngag gi las rnam par dag pa/
210a3(phal chen): sangs rgyas thams cad kyi 'khor gyi dkyil 'khor du skal pa mnyam par 'dod pa/ sangs rgyas la mchod cing rim gror bya ba'i phyir sangs rgyas kyi zhing thams cad du skal pa mnyam
210a4(phal chen): par rgyu ba/ chos thams cad kyi tshul khong du chud par bya ba la skal pa mnyam par mngon sum du gyur pa'i ye shes dang ldan pa/ byang chub sems dpa'i sa thams cad thob par bya ba
210a5(phal chen): la skal pa mnyam par spyod pa rnam par dag pa sha stag cig kyang yod de/ rigs kyi bu/ bud med stong phrag bcu po 'di dag kyang skad cig gcig tu 'di lta ste/ byang chub sems
210a6(phal chen): dpa' sku tshe gcig gis thogs pa rnams la zhal zas yongs su dbul ba'i phyir/ phyogs bcu rgyas par 'dong ngo / /phru ba 'di nyid nas kha zas blangs shing srid pa tha ma pa
210a7(phal chen): dang | nyan thos dang / rang sangs rgyas kyi theg pa pa rnams la bsod snyoms dbul ba'i phyir phyogs bcur rgyas par 'dong ngo / /phru ba 'di nyid nas kha zas blangs shing phyogs
210b1(phal chen): bcu rgyas par bkang ste/ yi dwags kyi tshogs thams cad kha zas kyis yongs su tshim par byed do/ /rigs kyi bu/ de ltar kho mo ni phru ba 'di nyid nas lha rnams ni lha'i kha zas kyis yongs
210b2(phal chen): su tshim par byed do/ /klu rnams ni klu'i kha zas kyis/ gnod sbyin rnams ni gnod sbyin gyi kha zas kyis/ dri za rnams ni dri za'i kha zas kyis/ lha ma yin rnams ni lha ma yin gyi kha zas
210b3(phal chen): kyis| nam mkha' lding rnams ni nam mkha' lding gi kha zas kyis/ mi'am ci rnams ni mi'am ci'i kha zas kyis/ lto 'phye chen po rnams ni lto 'phye chen po'i kha zas kyis/ mi
210b4(phal chen): rnams ni mi'i kha zas kyis/ mi ma yin pa rnams ni mi ma yin pa'i kha zas kyis yongs su tshim par byed do/ /rigs kyi bu/ yud tsam zhig sdod dang / de'u re mngon du 'gyur ro/ /
210b5(phal chen): dge bsnyen ma phul du byung ba des tshig de brjod ma thag tu de'i mod la 'di lta ste/ dge bsnyen ma phul du byung bas sngon gyi smon lam gyis pos pas/ sems can grangs med pa zhig shar
210b6(phal chen): phyogs kyi sgo nas nang du 'ongs par gyur to/ /de bzhin du 'di lta ste/ dge bsnyen ma phul du byung ba'i sngon gyi smon lam gyis bos pas/ sems can grangs med pa zhig lho phyogs dang / nub
210b7(phal chen): phyogs dang / byang phyogs kyi sgo nas nang du 'ongs par gyur te/ de ltar 'ongs pa de dag dge bsnyen ma phul du byung bas/ stan de dag la bkod de/ so so nas ci dga' ba'i kha
211a1(phal chen): zas tshod ma sna tshogs dang / ro sna tshogs dang / kha dog sna tshogs dang / dri sna tshogs dang ldan pas yongs su tshim par byas so/ /yongs su bstabs par byas so//
211a2(phal chen): yongs su dga' bar byas so/ /yongs su mgu bar byas so/ /yongs su spro bar byas so/ /shin tu tshim par byas so/ /yid bde bar byas so/ /kha zas sna tshogs kyis ji lta ba de bzhin du
211a3(phal chen): btung ba rnam pa sna tshogs dang / ro rnam pa sna tshogs dang / stan sna tshogs dang / mal cha sna tshogs dang / bzhon pa sna tshogs dang / gos sna tshogs dang / me tog sna tshogs dang / phreng
211a4(phal chen): ba sna tshogs dang / spos sna tshogs dang / bdug spos sna tshogs dang / byug pa sna tshogs dang / phye ma sna tshogs dang / rin po che sna tshogs dang / rgyan sna tshogs dang / rin po che'i shing
211a5(phal chen): rta sna tshogs dang / gdugs sna tshogs dang / rgyal mtshan sna tshogs dang / lha'i ba dan sna tshogs dang / yo byad kyi yul rnam pa sna tshogs kyis yongs su tshim par byas pa nas/ yid
211a6(phal chen): dga' bar 'gyur ba'i bar du byas so/ /lha rnams ni lha'i kha zas kyis yongs su tshim par byas so/ /klu dang / gnod sbyin dang / dri za dang / lha ma yin dang / nam mkha' lding dang /
211a7(phal chen): mi'am ci dang / lto 'phye chen po dang / mi dang / mi ma yin pa rnams kyang / mi ma yin pa'i kha zas kyis yongs su tshim par byas pa nas/ yid bde bar 'gyur ba'i bar du byas so/ /'on
211b1(phal chen): kyang phru ba de las god par gyur pa med/ 'grib pa med/ dmas pa med/ zad par gyur pa med/ sa mtshams su gyur pa med/ mthar thug pa med/ mur thug pa med do/ /de nas dge bsnyen
211b2(phal chen): ma phul du byung ba des/ tshong dpon gyi bu nor bzang la 'di skad ces smras so/ /rigs kyi bu/ kho mos ni/ byang chub sems dpa'i rnam par thar pa bsod nams kyi mdzod mi zad pa'i rgyan
211b3(phal chen): ces bya ba 'di shes par zad na/ byang chub sems dpa' bsod nams chen po'i rgya mtsho mi zad pas/ mi zad pa'i bsod nams dang ldan pa/ bsod nams kyi tshogs rgya chen po shin tu
211b4(phal chen): bsags pas nam mkha' lta bur gyur pa/ 'gro ba thams cad kyi smon lam yongs su rdzogs par byed pas/ nor bu rin po che yid bzhin gyi rgyal po lta bu/ 'gro ba thams cad kyi dge
211b5(phal chen): ba'i rtsa ba yongs su bsrung bas/ bsod nams chen po'i khor yug dang ldan pa/ 'gro ba thams cad du rin po che snyim pa nas char ltar 'thor bas/ bsod nams chen po'i sprin du gyur pa
211b6(phal chen): chos kyi grong khyer gyi sgo 'byed pas/ bsod nams chen po'i mdzod la mngon sum du lta ba/ 'gro ba thams cad kyi phongs pa'i mun pa sel bas/ bsod nams chen po'i sgron mar gyur pa de
211b7(phal chen): dag gi spyod pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid na/ grong khyer 'byung ba chen po zhes bya ba yod de/ de na khyim bdag mkhas
212a1(phal chen): ba zhes bya ba 'dug gi/ de'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan
212a2(phal chen): du bya ba dris shig / de nas tshong dpon gyi bu nor bzang dge bsnyen ma phul du byung ba'i rkang pa gnyis la spyi bos phyag 'tshal te/ dge bsnyen ma phul du byung ba la lan brgya stong du mar
212a3(phal chen): g.yas phyogs su bskor ba byas nas/ yang dang yang bltas te/ dge bsnyen ma phul du byung ba'i drung nas blta bas mi ngoms bzhin du song ngo / /de nas tshong dpon gyi bu nor bzang /
212a4(phal chen): bsod nams kyi mdzod mi zad pa'i rgyan gyi rnam par thar pa'i snang ba rab tu thob pa de/ bsod nams rgya mtsho de la ni rjes su sems/ bsod nams kyi nam mkha'
212a5(phal chen): de la ni kun tu lta/ bsod nams kyi phung po de ni yongs su 'dzin/ bsod nams kyi ri bo de la ni mngon par 'dzeg /bsod nams kyi tshogs de ni yang dag par sdud/ bsod
212a6(phal chen): nams kyi chu bo de la ni yongs su 'bog / bsod nams kyi mu stegs de la ni rab tu 'bab/ bsod nams kyi dkyil 'khor de ni yongs su sbyong / bsod nams kyi gter de la ni
212a7(phal chen): yang dag pa blta/ bsod nams kyi tshul de la ni rjes su dran par byed/ bsod nams kyi chos de ni yongs su 'dzin/ bsod nams kyi rgyud de ni yongs su sbyong ba byed cing / mthar
212b1(phal chen): gyis grong khyer 'byung ba chen po gang na ba der phyin nas/ dge ba'i bshes gnyen 'dod cing / dge ba'i bshes gnyen blta bas bsgos pa'i sems kyi rgyud dang / dge ba'i bshes gnyen
212b2(phal chen): gyis byin gyis brlabs pa'i bsam pa dang / dge ba'i bshes gnyen la thogs pa med pa'i sbyor ba dang / dge ba'i bshes gnyen la rim gro bya bas skyo ba med pa'i brtson 'grus dang /
212b3(phal chen): dge ba'i bshes gnyen la rag lus pa'i dge ba'i rtsa ba thams cad dang / dge ba'i bshes gnyen gyis nges par gyur pa'i bsod nams kyi tshogs thams cad dang / dge ba'i bshes
212b4(phal chen): gnyen gyis rnam par spel ba'i thabs mkhas pa'i spyod pa dang / gzhan gyi dring mi 'jog par dge ba'i bshes gnyen la rim gro bya ba la mkhas pa dang / rnam par 'phel ba'i dge ba'i rtsa ba thams
212b5(phal chen): cad dang / rnam par dag par 'gyur ba'i byang chub sems dpa'i lhag pa'i bsam pa dang / yang dag par 'phel ba'i byang chub sems dpa'i dbang po dang / yongs su smin par
212b6(phal chen): 'gyur ba'i dge ba'i rtsa ba thams cad dang / yang dag par 'phel ba'i smon lam chen po mngon par bsgrub pa dang / shin tu yangs par 'gyur ba'i snying rje chen pos bdag nyid thams
212b7(phal chen): cad mkhyen pa nyid du nye bar gyur par yang dag par mthong nas/ sangs rgyas thams cad las byang chub sems dpa' kun tu bzang po'i spyod pas/ chos kyi snang ba yang dag pa
213a1(phal chen): blang ba dang / de bzhin gshegs pa'i stobs bcu snang ba rnam par 'phel bar byed cing / khyim bdag mkhas pa yongs su tshol tshol ba las/ grong khyer
213a2(phal chen): gyi dbus lam gyi bzhi mdo zhig na/ rin po che sna bdun gyi stegs bu zhig la/ rin po che grangs med pa las byas pa'i khri/ nor bu rin po che'i rkang pa rdo rje dang / in+d+ra nI la sna tshogs
213a3(phal chen): kyis spras pa bkye ba/ gser gyi lcag pod kyi dra bas legs par blas pa/ nor bu rin po che dri ma me pa'i snying po can rin po che lnga brgya tsam gyis gzugs legs par brgyan pa/
213a4(phal chen): lha rdzas kyi stan sna tshogs bting ba/ gam yo na sa lha rdzas kyi gos kyi rgyal mtshan dang / ba dan mang po bsgreng ba/ rin po che du ma'i dra bas kun nas yog pa/ rin po che'i bla re
213a5(phal chen): chen po bres pa/ bla nas gser dang / rin po che'i me tog gi lda ldi mang po bkye ba zhig la 'dug cing / 'dzam bu chu klung gi gser gyi gdugs yu ba dri ma med pa bai DU R+Ya las byas
213a6(phal chen): ba ni drung na bsgreng zhing bzung / rin po che'i g.yag rnga dri ma med pa'i rdul yab ngang pa'i rgyal po lta bus ni legs par g.yab/ spos kyi rim gro yo byad sna tshogs kyis ni bdugs
213a7(phal chen): shing bsangs/ rol mo brdung ba dang / dkrol ba lha rdzas kyi dbyangs las 'das par sgra 'byin pa lnga brgya tsam ni g.yas g.yon nas brdungs shing dkrol/ grong khyer 'byung ba
213b1(phal chen): chen po na 'khod pa'i sems can rnams shin tu dga' bar bya ba'i don du/ lha rdzas kyi me tog gi sprin gyi char ni kun nas 'bab par gyur/ g.yog srog chags stong phrag bcu tsam
213b2(phal chen): sngon dge ba'i rtsa ba skal pa mnyam par spyod spyod pa/ ngag nyan cing ci dga' bar byed pa/ lha rdzas las 'das pa'i rgyan gyis shin tu brgyan pa/ byang chub sems dpa'i bsam pa yongs
213b3(phal chen): su grub pa/ lha dang mi'i gzugs las shin tu 'das pa sha stag gis kun nas bskor cing 'dug pa mthong nas/ tshong dpon gyi bu nor bzang / khyim bdag mkhas pa gang na ba der song
213b4(phal chen): ste phyin nas/ khyim bdag mkhas pa'i rkang pa gnyis la spyi bos phyag 'tshal te/ khyim bdag mkhas pa la lan brgya stong du mar g.yas phyogs su bskor ba byas nas mdun du 'dug
213b5(phal chen): ste| thal mo sbyar nas 'di skad ces smras so/ /'phags pa/ bdag ni 'di lta ste/ sems can thams cad kyi sdug bsngal zhi bar bgyi ba dang / sems can thams cad shin tu bde ba
213b6(phal chen): la dgod pa dang / sems can thams cad 'khor ba'i rgya mtsho nas mngon par gdon pa dang / sems can thams cad chos rin po che'i gling du yang dag par bskyal ba dang / sems
213b7(phal chen): can thams cad kyi sred pa'i rlan shin tu bskam pa dang / sems can thams cad kyi snying rje'i rlan yang dag par bskyed pa dang / sems can thams cad kyi 'dod pa'i dga' ba dang /
214a1(phal chen): sred pa rnam par bzlog pa dang / sems can thams cad sangs rgyas kyi ye shes la mos shing bsgrub par bgyi ba dang / sems can thams cad 'khor
214a2(phal chen): ba'i dgon pa las yang dag par bzla ba dang / sems can thams cad sangs rgyas kyi yon tan dang / chos la dga' zhing mos pa yang dag par bskyed pa dang / sems can thams
214a3(phal chen): cad khams gsum gyi grong brdal nas gdon pa dang / sems can thams cad thams cad mkhyen pa'i pho brang du gzung par sems can thams cad kyi don du bla na med pa yang
214a4(phal chen): dag par rdzogs pa'i byang chub tu zhugs kyis kyang / ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma
214a5(phal chen): 'tshal te/ 'phags pa ni/ byang chub sems dpa' rnams la gdams ngag dang rjes su bstan pa mdzad do zhes bdag gis thos na/ 'phags pa/ ji ltar byang chub sems
214a6(phal chen): dpas byang chub sems dpa'i spyod pa la bslab par bgyi ba dang / ji ltar bslabs na byang chub sems dpa' rnams sems can thams cad kyi rten du 'gyur ba bdag la bshad du
214a7(phal chen): gsol/ /de skad ces smras pa dang / khyim bdag mkhas pas/ tshong dpon gyi bu nor bu bzang la 'di skad ces smras so/ /rigs kyi bu/ de ltar khyod kyis bla na med pa yang dag par
214b1(phal chen): rdzogs pa'i byang chub tu sems bskyed pa legs so/ /legs so/ /rigs kyi bu/ sems can gang bla na med pa yang dag par rdzogs pa'i byang chub tu sems bskyed cing byang chub sems
214b2(phal chen): dpa'i spyod pa yongs su tshol ba dang / dge ba'i bshes gnyen blta bas mi ngoms pa dang / dge ba'i bshes gnyen gyi drung du 'gro bas mi skyo ba dang / dge ba'i bshes gnyen la rim gro
214b3(phal chen): bya bas sgyid lug pa med pa dang / dge ba'i bshes gnyen btsal bas yid mi bde ba mi skyed pa dang / dge ba'i bshes gnyen btsal ba las phyir mi ldog pa dang / dge ba'i bshes
214b4(phal chen): gnyen la mos shing dad pa'i yid las rnam par mi ldog pa dang / dge ba'i bshes gnyen gyi ngor blta ba las phyir mi zlog pa dang / dge ba'i bshes gnyen gyi gdams ngag gi tshul la
214b5(phal chen): zhum pa med pa dang / dge ba'i bshes gnyen la rim gro dang / bsnyen bkur bya bas mi skyo ba de lta bu ni shin tu dkon no/ /rigs kyi bu/ khyod kyis kho bo'i 'khor 'di dag mthong ngam/
214b6(phal chen): smras pa/ 'phags pa/ mthong ngo / /smras pa/ rigs kyi bu/ 'di dag kun kyang kho bos bla na med pa yang dag par rdzogs pa'i byang chub tu sems bskyed bdag ste/ 'di dag ni kho bos
214b7(phal chen): de bzhin gshegs pa'i rigs su bskyed pa'o/ /'di dag ni kho bos pha rol tu phyin pas bstud de/ gsos pa'o/ /'di dag ni kho bos chos dkar po thams cad kyis bskyed pa'o/ /'di dag
215a1(phal chen): ni kho bos de bzhin gshegs pa'i stobs bcu la rnam par bskyed pa'o/ /'di dag ni kho bos 'jig rten gyi rigs las gyen du bskyod pa'o/ /'di dag ni
215a2(phal chen): kho bos de bzhin gshegs pa'i rigs la bkod pa'o/ /'di dag ni kho bos 'jig rten gyi lam gyi 'khor lo las bzlog pa'o/ /'di dag ni kho bos chos kyi 'khor lo bskor
215a3(phal chen): ba la btsud pa'o/ /'di dag ni kho bos ngan song gsum gyi rgyud du ltung ba las yongs su bzung ba'o/ /'di dag ni kho bos chos nyid khong du chud par bya ba la bkod pa ste/ rigs
215a4(phal chen): kyi bu/ de ltar na byang chub sems dpa' rnams sems can thams cad kyi skyabs su gyur pa yin no/ /rigs kyi bu/ kho bo ni yid kyi mdzod nas byung ba'i bsod nams mang po thob
215a5(phal chen): pa ste/ de'i mthus kho bo ni zas 'dod pa rnams la zas kyi sbyin pa byed do/ /btung ba 'dod pa rnams la btung ba dang / ro dam pa 'dod pa rnams la ro'i dam pa dang / bza' ba
215a6(phal chen): 'dod pa rnams la bza' ba dang / bca' ba 'dod pa rnams la bca' ba dang / bldag pa 'dod pa rnams la bldag pa dang / mur pa 'dod pa rnams la mur ba dang / gos 'dod
215a7(phal chen): pa rnams la gos dang / me tog 'dod pa rnams la me tog dang / phreng ba 'dod pa rnams la phreng ba dang / spos 'dod pa rnams la spos dang / bdug pa 'dod pa rnams la
215b1(phal chen): bdug pa dang / byug pa 'dod pa rnams la byug pa dang / phye ma 'dod pa rnams la phye ma dang / rgyan dang lhab lhub 'dod pa rnams la rgyan dang lhab lhub dang / rin po che 'dod pa rnams
215b2(phal chen): la rin po che dang / gser 'dod pa rnams la gser dang / dngul 'dod pa rnams la dngul dang / mu tig 'dod pa rnams la mu tig dang / rten 'dod pa rnams la rten dang /
215b3(phal chen): stan 'dod pa rnams la stan dang / mal cha 'dod pa rnams la mal cha dang / na ba'i gsos sman dang / yo byad 'dod pa rnams la na ba'i gsos sman dang yo byad dang / bzhon pa 'dod
215b4(phal chen): pa rnams la bzhon pa dang / dga' ba 'dod pa rnams la dga' ba dang / glang po dang / rta dang / shing rta dang / ba lang dang / bong bu dang / ma he dang / ra lug 'dod pa rnams la
215b5(phal chen): glang po dang / rta dang / shing rta dang / ba lang dang / bong bu dang / ma he dang / ra lug dang / rgyal mtshan dang / gdugs dang / ba dan 'dod pa rnams la/ rgyal mtshan dang / gdugs dang /
215b6(phal chen): ba dan dang / bran pho dang / bran mo 'dod pa rnams la bran pho dang / bran mo dang / 'khor gyi byis pa 'dod pa rnams la 'khor gyi byis pa dang / bud med 'dod pa rnams la bud med
215b7(phal chen): dang | bu mo gzhon nu 'dod pa rnams la bu mo gzhon nu dang / cod pan dang / gtsug gi rin po che 'dod pa rnams la cod pan dang / gtsug gi rin po che dang / thor pag dang bcas
216a1(phal chen): pa'i gtsug gi rin po che 'dod pa rnams la thor pag dang bcas pa'i gtsug gi rin po che dang / skra mthon mthing dri ma med pa'i dkyil 'khor 'dod pa
216a2(phal chen): rnams la/ skra mthon mthing dri ma med pa'i dkyil 'khor gyi sbyin pa byed pa nas/ yo byad sna tshogs thams cad 'dod pa rnams la yang yo byad sna tshogs thams cad kyi sbyin pa
216a3(phal chen): byed do/ /rigs kyi bu/ yud tsam zhig sdod dang / de'u re mngon sum du mthong bar 'gyur ro/ /de skad du khyim bdag mkhas pas tshig de brjod ma thag tu de'i mod la/ sems
216a4(phal chen): can grangs med pa zhig khyim bdag mkhas pa'i sngon gyi smon lam gyis bos pas/ phyogs tha dad pa dang / yul tha dad pa dang / gnas tha dad pa dang / grong khyer tha dad pa dang /
216a5(phal chen): grong rdal tha dad pa dang / tshong 'dus tha dad pa dang / ljongs tha dad pa dang / 'khor gyi grong tha dad pa dang / khyim tha dad pa dang / sems can gyi rgyud tha dad pa dang / sems can
216a6(phal chen): gyi rigs tha dad pa dang / sems can rnam pa mi mthun pa tha dad pa dang / lam gyi rgyud tha dad pa dang / gnas kyi rnam pa dang / ming du bya ba tha dad pa dang / sems can skye mched
216a7(phal chen): rnam par dag pa sna tshogs dang ldan pa kha zas sna tshogs don du gnyer ba/ kha zas sna tshogs 'dod pa/ bsam pa tha dad pa bza' ba dang btung ba gtsang ba 'dod pa dang /
216b1(phal chen): sha 'dod pa dang / kha zas rnam pa tha dad pa sna tshogs don du gnyer ba/ lam gyi rgyud rnam pa sna tshogs kyi khyad par du skyes pa'i skye mched la gnas pa 'di lta ste/ mi'i nang nas 'bras
216b2(phal chen): chan dang / sran chan dang / 'khur ba dang / skyo ma dang / nya dang / sha la sogs pa/ kham gyis bza' ba'i kha zas sna tshogs don du gnyer ba dang / mi'i nang nas ji lta ba bzhin du 'gro
216b3(phal chen): ba'i rgyud thams cad rnam par spyod pa dag las kyang / kha zas dang btung ba sna tshogs don du gnyer ba dag de ltar byang chub sems dpa'i mthu dang / byang chub sems dpa'i sbyin pa
216b4(phal chen): thogs pa med par gtong ba'i rnga'i sgra dang / byang chub sems dpa'i sngon gyi smon lam gyis bos pas kun kyang 'ongs par gyur te/ 'ongs nas kyang khyim bdag mkhas pa la slong
216b5(phal chen): mo 'debs so/ /gdong du lta'o/ /sdod do/ /gsol ba 'debs so/ /de nas khyim bdag mkhas pas/ slong ba de dag kun nas 'dus par shes nas yud tsam du bsams te/ nam
216b6(phal chen): mkha' la bltas pa dang / nam mkha'i dbyings nas kha zas dang / btung ba rnam pa sna tshogs/ ro sna tshogs dang ldan pa/ kha dog sna tshogs dang ldan pa/ dri sna tshogs dang ldan
216b7(phal chen): pa mang po 'thon te/ lag mthil du 'ongs par gyur to/ /des de dag yongs su blangs shing de ltar kun nas 'dus pa'i slong mo pa mos pa sna tshogs dang ldan pa de dag ci 'dod
217a1(phal chen): pa'i zas dang / btung ba'i rnam pa dang / yo byad kyi khyad par thams cad kyis yongs su tshim par byas so/ /ci 'dod pa yongs su byin no/ /rab tu dga' bar
217a2(phal chen): byas so/ /shin tu tshim par byas so/ /dga' ba shin tu skye bar byas so/ /nyams shin tu bde bar byas so/ /yid rab tu dga' bar byas so/ /de ltar de dag shin tu tshim par
217a3(phal chen): byas nas/ des kyang mchog ste/ de'i 'og tu chos bstan pa 'di lta ste/ ye shes kyi tshogs rgya chen po bsags pa'i rgyu yongs su brjod de/ chos bstan to/ /phongs pa thams
217a4(phal chen): cad 'byung mi srid pa'i rgyu yongs su brjod pa dang / skyid pa chen po yongs su 'grub pa'i rgyu yongs su brjod pa dang / chos kyi ye shes kyi tshul 'thob pa 'byung ba'i rgyu yongs su brjod
217a5(phal chen): pa dang / bsod nams kyi tshogs rgya chen po bsags pa'i rgyu yongs su brjod pa dang / dga' ba bza' ba'i zas rab tu 'thob pa 'byung ba'i rgyu yongs su brjod pa dang / mtshan
217a6(phal chen): dang / dpe byad bzang pos shin tu brgyan pa'i lus 'thob pa 'byung ba'i rgyu yongs su brjod pa dang / thub pa med pa'i stobs rnam par dag pa 'thob pa 'byung ba'i rgyu yongs su
217a7(phal chen): brjod pa dang / bla na med pa'i kha zas yongs su shis pa 'thob pa 'byung ba'i rgyu yongs su brjod pa dang / bdud kyi dpung thams cad rab tu 'joms pa'i bsod nams kyi stobs
217b1(phal chen): mi zad pa rab tu 'thob pa 'byung ba'i rgyu'ang yongs su brjod pa byas te chos ston to/ /de kha zas don du gnyer cing 'ongs pa rnams la nam mkha'i dbyings nas kha zas rnam pa sna
217b2(phal chen): tshogs blangs shing tshim par byas te/ de dag la tshe dang / mdog dang / stobs dang / bde ba dang / spobs pa phun sum tshogs pa thob par bya ba'i phyir chos bstan to/ /des btung ba
217b3(phal chen): don du gnyer cing 'ongs pa rnams la/ btung ba mang po zhim pa kha na ma tho ba med pa/ yid shin tu dga' ba byed pa de dag gis tshim par byas nas/ de dag la 'khor bas skom zhing 'khor
217b4(phal chen): ba la dga' ba las rnam par bzlog pa dang / sangs rgyas kyi chos la dga' zhing sangs rgyas kyi chos la mos pa yongs su bskyed pa'i phyir chos bstan to/ /des ro'i mchog don du gnyer
217b5(phal chen): zhing 'ongs pa rnams la ro'i mchog sna tshogs mngar ba dang / skyur ba dang / lan tsha dang / tsha ba dang / kha ba dang / bska ba rnam pa tha dad pas yongs su tshim par byas te/ de'i 'og tu
217b6(phal chen): skyes bu chen po'i mtshan ro bro ba'i mchog thob par bya ba'i phyir chos bstan to/ /des bzhon pa don du gnyer zhing / phyogs kyi rgyud sna tshogs nas 'ongs pa rnams la bzhon pa sna
217b7(phal chen): tshogs kyi sbyin pas yongs su bstud de/ de dag theg pa chen po la gnas par bya ba'i phyir chos bstan to/ /des gos don du gnyer cing phyogs sna tshogs nas 'ongs pa kun nas
218a1(phal chen): 'dus par shes nas yud tsam du bsams te/ nam mkha'i dbyings la bltas pa dang / nam mkha'i dbyings las gos sna tshogs dang / sngon po
218a2(phal chen): dang / ser po dang / dmar po dang / dkar po dang / leb rgan dang / shel gyi kha dog tu 'dug pa/ kha dog sna tshogs can/ kha dog du mar rnam par dag pa dag 'thon cing /
218a3(phal chen): lag pa'i mthil du 'ongs pas/ des de dag gi slong mo pa de dag la yongs su bstud nas/ de bzhin gshegs pa'i ngo tsha shes pa dang / khrel yod pa bla na med pa dang / mdog
218a4(phal chen): gser gyi kha dog lta bu thob par 'gyur ba rnam par dag par bya ba'i phyir chos bstan to/ /de bzhin du yo byad sna tshogs thams cad kyis/ ji ltar 'ongs pa'i slong mo pa rnams la
218a5(phal chen): bstud byas nas/ ci rigs su chos bstan to/ /de ltar khyim bdag mkhas pas byang chub sems dpa'i rnam par thar pa bsam gyis mi khyab pa'i yul bstan pa byas nas/
218a6(phal chen): tshong dpon gyi bu nor bzang la 'di skad ces smras so/ /rigs kyi bu/ kho bos ni yid kyi mdzod nas byung ba'i bsod nams kyi rnam par thar pa 'di shes par zad na/ kho bos
218a7(phal chen): byang chub sems dpa' yo byad la dbang thob pa/ rin po che'i lag pa thob par gyur pa/ 'jig rten gyi khams ma lus pa thams cad lag pas yongs su khebs par byas
218b1(phal chen): shing | sangs rgyas kyi mchod pa sna tshogs bsgrub pa'i phyir/ de bzhin gshegs pa thams cad kyi 'khor gyi dkyil 'khor du rin po che'i kha dog sna tshogs kyi sprin gyi char rab tu
218b2(phal chen): 'bebs pa/ de bzhin du rgyan kha dog sna tshogs kyi sprin dang / cod pan kha dog sna tshogs kyi sprin dang / khang pa brtsegs pa kha dog sna tshogs kyi sprin dang / na bza' kha dog sna
218b3(phal chen): tshogs kyi sprin dang / lha rdzas kyi rol mo brdung ba dang / dkrol ba dang / glu yid du 'ong ba'i dbyangs snyan pa sna tshogs kyi sprin dang / ma tog kha dog sna tshogs kyi sprin dang / spos
218b4(phal chen): kha dog sna tshogs kyi sprin dang / bdug spos dang / phreng ba dang / byug pa dang / phye ma dang / chos gos dang / gdugs dang / rgyal mtshan dang / ba dan kha dog sna tshogs dang / rnam
218b5(phal chen): pa thams cad du sangs rgyas thams cad mchod pa'i sprin gyi char dang / de bzhin gshegs pa'i 'khor gyi dkyil 'khor thams cad dang / sems can thams cad kyi gnas
218b6(phal chen): su sangs rgyas thams cad mchod cing bsnyen bkur ba dang / sems can thams cad yongs su smin par bya ba dang / gdul bar bya ba'i phyir yo byad thams cad kyi sprin gyi char
218b7(phal chen): 'bebs pa de dag gi spyod pa shes pa'am/ yon tan brjod pa'am/ rnam par 'phrul pa bstan par nus re skan/ song / rigs kyi bu/ lho phyogs kyi rgyud 'di nyid na/
219a1(phal chen): grong khyer seng ge'i gzugs zhes bya ba yod de/ de na chos kyi tshong dpon rin chen gtsug phud ces bya ba 'dug gi/ de'i gan du song la ji ltar
219a2(phal chen): byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shing / de nas tshong dpon gyi bu nor bzang dga' rangs te/
219a3(phal chen): mgu zhing nyams bde la tshim zhing yid bde ba skyes nas/ khyim bdag mkhas pa la chos kyi rim gros slob ma'i tshul bstan te/ de'i byin gyi rlabs kyis sangs rgyas
219a4(phal chen): kyi chos thams cad thob par 'gyur bar yongs su blta zhing / thams cad mkhyen pa nyid kyang de la rag lus par blta ba dang / dge ba'i bshes gnyen dben par sems
219a5(phal chen): rgyun mi 'chad par bstan pa dang / dge ba'i bshes gnyen gyi bka' shin tu nyan pa'i sems dang ldan par bstan pa dang / dge ba'i bshes gnyen gyi dbang du
219a6(phal chen): 'gyur ba'i rjes su 'brang bar bya ba dang / dge ba'i bshes gnyen gyi gdams ngag dang tshig mnyan par bya ba dang / dge ba'i bshes gnyen las byung ba'i dang pa'i dbang
219a7(phal chen): po la bsam pa byed cing / dge ba'i bshes gnyen gyis btams te btang bas/ dge ba'i bshes gnyen bsten cing bkur ba dang / rjes su 'brang bar bya ba'i sems
219b1(phal chen): kyis khyim bdag mkhas pa'i rkang pa gnyis la spyi bos phyag 'tshal te/ khyim bdag mkhas pa la lan brgya stong du mar g.yas phyogs su bskor ba byas nas/ yang dang yang
219b2(phal chen): bltas te/ khyim bdag mkhas pa'i drung nas song ngo / /de nas tshong dpon gyi bu nor bzang / bsod nams kyi chu bo de la ni yid ches par sems/ bsod nams kyi zhing de la ni yang
219b3(phal chen): dag par blta/ bsod nams kyi ri bo de ni yongs su sbyong / bsod nams kyi mu stegs de la ni yang dag par 'dzeg /bsod nams kyi mdzod de ni rnam par 'byed/ bsod nams kyi
219b4(phal chen): gter de la ni shin tu blta/ bsod nams kyi dkyil 'khor de ni yongs su spyod/ bsod nams kyi phung po de ni yang dag par len/ bsod nams kyi stobs de ni yongs su bskyed/ bsod
219b5(phal chen): nams kyi shugs de ni rnam par 'phel bar byed cing / mthar gyis grong khyer seng ge'i gzugs gang na ba der phyin te/ chos kyi tshong dpon rin chen gtsug phud yongs su tshol tshol ba
219b6(phal chen): las| tshong 'dus kyi srang zhing na 'dug pa mthong nas/ des de'i rkang pa gnyis la spyi bos phyag 'tshal te/ g.yas phyogs su bskor ba byas nas mdun du 'dug ste/ thal mo sbyar nas
219b7(phal chen): 'di skad ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod
220a1(phal chen): pa la bslab par bgyi ba dang / ji ltar nan tan du bgyi ba ma 'tshal na/ 'phags pa/ lam gang gis bdag thams cad mkhyen pa nyid du
220a2(phal chen): 'byung bar 'gyur ba de lta bu'i byang chub sems dpa'i lam gyi man ngag legs par mi stsal tam/ de nas chos kyi tshong don rin chen gtsug phud kyis/ tshong dpon gyi bu
220a3(phal chen): nor bzang gi lag nas bzung ste/ rang gi khyim gang na ba der khrid de/ khyim de bstan nas 'di skad ces smras so/ /rigs kyi bu/ kho bo'i khyim la ltos shig ces nas/ des
220a4(phal chen): bltas na khyim de dag cing 'od gsal la/ 'dzam bu chu klung gi gser las byas pa ste/ yangs shing mtho la dngul gyis ra bas bskor ba/ shel gyi rtsig pas shin tu legs
220a5(phal chen): par brtsigs te mdzes par byas pa/ bai DUR+Ya'i phung po brgya phrag stong gis rab tu brgyan pa/ mu sa ra gal pa'i ka ba bkye ba/ mu tig dmar po las byas pa'i seng ge'i khri
220a6(phal chen): shin tu bshams pa/ nor bu rin po che rang bzhin snang ba'i seng ge'i rgyal mtshan bsgreng ba/ nor bu rin po che rnam par snang ba'i bla re bres pa/ gser gyi dra ba yid bzhin gyi
220a7(phal chen): nor bus brgyan pas kun nas yog pa/ nor bu rin po che sna tshogs grangs med pas rab tu brgyan pa/ asma gar b+ha las brtsigs pa'i rdzing bu chu bsil pas gang ba dang
220b1(phal chen): ldan pa/ rin po che thams cad kyi shing gis bskor ba/ rgya che zhing yangs pa/ rim pa bcur brtsegs pa/ shin tu mtho ba/ sgo brgyad dang ldan par 'dug pa mthong nas/
220b2(phal chen): des khyim de'i nang du phyin te/ kun tu bltas na/ rim khang tha ma'i nang na/ bza' ba dang / btung ba'i rnam pa yongs su gtong ba mthong ngo / /rim khang gnyis pa'i nang na/ gos kyi
220b3(phal chen): rnam pa thams cad yongs su gtong ba mthong ngo / /rim khang gsum pa'i nang na/ rin po che thams cad kyi rgyan dang lhab lhub yongs su gtong ba mthong ngo / /rim khang bzhi pa'i
220b4(phal chen): nang na/ btsun mo'i 'khor dga' ba'i yo byad du bya ba/ bud med rin po che sa chen po'i steng na bzang du bya ba yongs su gtong ba mthong ngo / /rim khang lnga pa'i nang na/ sa lnga pa la
220b5(phal chen): gnas pa'i byang chub sems dpa'i chos yang dag par 'gro ba'i dga' ba la mos pa/ 'jig rten la phan pa dang / bde ba'i sems kyi spyod pa dang ldan pa/ gtsug lag thams
220b6(phal chen): cad mngon par sgrub pa/ gzungs kyi tshul dang / ting nge 'dzin gyi phyag rgya dang / ting nge 'dzin las rnam par ldang ba dang / ting nge 'dzin la rnam par spyad pa dang / ye shes kyi
220b7(phal chen): snang ba mngon par sgrub pa 'dus shing 'khod par mthong ngo / /rim khang drug pa'i nang na/ byang chub sems dpa' shes rab kyi pha rol tu phyin pa la rnam par spyod pa rab tu
221a1(phal chen): thob pa/ shes rab shin tu zab pa/ rab tu zhi ba'i chos thams cad mngon par shes pa/ ting nge 'dzin dang / gzungs kyi sgo dang / snying po mang
221a2(phal chen): pos sgo kun nas 'byung ba/ bsgribs pa med pa'i spyod yul can mi gnyis pa la yang dag par spyod pa/ chos yang dag par 'gro ba la rnam par 'phrul ba/ shes rab kyi pha
221a3(phal chen): rol tu phyin pa'i rgyud kyi rjes su 'brang zhing rnam par dbye ba dang / rab tu gsal bar byed pa/ shes rab kyi pha rol tu phyin pa'i sgo mang po yang dag par 'gro ba byed pa rnams kun
221a4(phal chen): nas 'dus shing 'khod pa mthong ste/ 'di ltar shes rab kyi pha rol tu phyin pa'i sgo zhi ba'i snying po zhes bya ba dang / shes rab kyi pha rol tu phyin pa'i sgo 'gro ba thams cad du ye
221a5(phal chen): shes rnam par phye ba zhes bya ba dang / shes rab kyi pha rol tu phyin pa'i sgo mi g.yo ba'i gling zhes bya ba dang / shes rab kyi pha rol tu phyin pa'i sgo rdul dang bral ba'i 'od ces bya ba
221a6(phal chen): dang / shes rab kyi pha rol tu phyin pa'i sgo thub par dka' ba zhes bya ba dang / shes rab kyi pha rol tu phyin pa'i sgo 'gro ba thams cad mos par byed cing / rjes su 'brang ba'i
221a7(phal chen): dkyil 'khor zhes bya ba dang / shes rab kyi pha rol tu phyin pa'i sgo phyi bzhin 'brang ba'i tshul gyi dkyil 'khor zhes bya ba dang / shes rab kyi pha rol tu phyin pa'i sgo rgya mtsho'i
221b1(phal chen): snying po zhes bya ba dang / shes rab kyi pha rol tu phyin pa'i sgo kun tu lta ba'i btang snyoms thob pa zhes bya ba dang / shes rab kyi pha rol tu phyin pa'i sgo mi zad pa'i mdzod dang ldan
221b2(phal chen): pa zhes bya ba dang / shes rab kyi pha rol tu phyin pa'i sgo chos thams cad kyi tshul rgya mtsho zhes bya ba dang / shes rab kyi pha rol tu phyin pa'i sgo 'gro ba rgya mtsho'i rjes su song ba zhes
221b3(phal chen): bya ba dang / shes rab kyi pha rol tu phyin pa'i sgo thogs pa med pa'i spobs pa zhes bya ba dang / shes rab kyi pha rol tu phyin pa'i sgo chos kyi sprin la dmigs pas rim pas mi dmigs
221b4(phal chen): pa'i gnas zhes bya ba dang / de ltar shes rab kyi pha rol tu phyin pa'i sgo de dag la sogs pa/ shes rab kyi pha rol tu phyin pa grangs med pa brgya stong phrag bcu tshang bar yang dag par
221b5(phal chen): bgro ba byed cing / rgyan brjod du med pa shin tu rnam par phye ba'i 'khor gyi dkyil 'khor na 'khod pa mthong bar gyur te/ /rim khang bdun pa'i nang na/ byang chub sems dpa'
221b6(phal chen): sgra brnyan lta bu'i bzod pa rab tu thob pa/ thabs dang ye shes rnam par gdon mi za ba la shin tu byung ba/ de bzhin gshegs pa thams cad kyi chos kyi sprin yang dag par 'dzin
221b7(phal chen): pa sha stag 'dus shing 'khod par mthong ngo / /rim khang brgyad pa'i nang na/ byang chub sems dpa' ma nyams par 'gro ba'i mngon par shes pa rab tu thob pa/ 'jig rten gyi
222a1(phal chen): khams thams cad du rnam par rgyu ba/ 'khor gyi dkyil 'khor thams cad du gzugs brnyan rab tu 'byung ba/ chos kyi dbyings thams cad du
222a2(phal chen): lus shin tu rnam par phye ba/ de bzhin gshegs pa thams cad kyi zhabs kyi drung nas gud du mi 'phags pa'i yul dang ldan pa/ sangs rgyas thams cad kyi sku la yang dag
222a3(phal chen): par gzhol ba/ de bzhin gshegs pa thams cad kyi 'khor gyi dkyil 'khor du sngon du brjod pa'i gtam gyi skyes bur gyur pa sha stag kun nas 'dus shing 'khod pa mthong
222a4(phal chen): ngo / /rim khang dgu pa'i nang na/ byang chub sems dpa' tshe gcig gis thogs pa sha stag 'dus shing 'khod pa mthong ngo / /rim khang bcu pa'i nang na/ de bzhin gshegs pa
222a5(phal chen): thams cad thog ma byang chub tu thugs bskyed pa dang / spyod pa dang / 'byung ba dang / smon lam rgya mtsho dang / sangs rgyas kyi rnam par 'phrul ba'i yul dang / sangs rgyas kyi
222a6(phal chen): zhing dang / 'khor gyi dkyil 'khor thams cad dang bcas pa dang / chos kyi 'khor lo rab tu sgrog pa dang bcas pa dang / sems can 'dul ba mdzad pa'i byin gyi rlabs dang
222a7(phal chen): bcas par mthong ngo / /mthong nas kyang chos kyi tshong dpon rin chen gtsug phud la 'di skad ces smras so/ /'phags pa/ khyod la 'di lta bu'i phun sum tshogs pa mnga' na/
222b1(phal chen): phun sum tshogs pa'i rnam pa de/ ji lta bu zhig tu sbyang ba mdzad mdzad/ dge ba'i rtsa ba ni su zhig la yongs su bskrun bskrun/ des smras pa/ rigs kyi bu/ kho bos dran te/ 'das
222b2(phal chen): pa'i dus kyi bskal pa sangs rgyas kyi zhing gi rdul shin tu phra ba snyed 'das pa'i yang pha rol gcig na/ 'jig rten gyi khams 'khor lo sna tshogs zhes bya bar/ de bzhin gshegs pa
222b3(phal chen): chos kyi dbyings 'od zer mtha' yas pas yongs su brgyan pa'i chos kyi rgyal po zhes bya ba mkhyen pa dang zhabs su ldan pa/ bde bar gshegs pa/ 'jig rten mkhyen pa/ bla
222b4(phal chen): na med pa skyes bu 'dul ba'i kha lo sgyur ba/ lha dang mi rnams kyi ston pa/ sangs rgyas bcom ldan 'das 'jig rten du byung ste/ de bzhin gshegs pa de ye shes rnam par snang ba la
222b5(phal chen): sogs pa/ nyan thos bye ba phrag brgya dang / ye shes nyi ma'i gzi brjid la sogs pa/ byang chub sems dpa' bye ba brgya phrag stong dang thabs gcig tu rgyal po chos kyi dbang phyug
222b6(phal chen): rgyal pos spyan drangs nas/ bza' shing gi ra ba chen po rin chen rgyal mtshan gyis mdzes pa zhes bya bar gshegs te/ de bzhin gshegs pa de grong khyer du gshegs nas/
222b7(phal chen): tshong 'dus kyi srang nas bzhud pa'i tshe/ kho bos de bzhin gshegs pa de dang / byang chub sems dpa' dang / nyan thos kyi dge 'dun dang bcas pa la mchod pa bya ba'i phyir sil
223a1(phal chen): snyan dang / rol mo'i sgra zhig kyang phyung / spos kyi ri lu gcig gcig kyang bsregs te/ bdug spos kyis bsangs so/ /spos kyi ri lu gcig po
223a2(phal chen): de de ltar bsregs pas/ zhag bdun du 'dzam bu'i gling thams cad kyang spos kyi na bun gyi sprin kha dog sna tshogs dang ldan pa/ sems can thams cad kyi lus dang 'dra bas
223a3(phal chen): yongs su khebs par gyur to/ /spos kyi na bun gyi sprin de dag las kyang sgra 'di skad du brjod de/ de bzhin gshegs pa ni bsam gyis mi khyab pa ste/ dus gsum du dri ma med
223a4(phal chen): pa'i ye shes kyi phung po dang ldan pa'o/ /thams cad mkhyen pa ste/ sgrib pa thams cad mi mnga' ba'o/ /nyon mongs pa'i bag chags thams cad yongs su byang ba ste/ de bzhin
223a5(phal chen): gshegs pa la yon phul ba thams cad kyang / thams cad mkhyen pa'i don chen po tshad med pa bsgrub par 'gyur ro/ /thams cad mkhyen pa nyid du yang dag par gzhol bar 'gyur
223a6(phal chen): ro zhes de skad du kho bo'i dge ba'i rtsa ba yongs su smin par bya ba dang / sems can thams cad dge ba'i rtsa ba la shugs yang dag par bskyed pa'i phyir/ spos kyi na bun gyi sprin de
223a7(phal chen): las| sangs rgyas kyi byin gyi rlabs kyis sgra'i rnam pa de lta bu byung ngo / /rigs kyi bu/ de ltar de bzhin gshegs pa'i byin gyi rlabs kyis bstan pa'i cho 'phrul gyi dge ba'i rtsa ba
223b1(phal chen): de yang / kho bos gnas gsum du yongs su bsngos te/ gsum gang zhe na/ 'di ltar phongs pa thams cad shin tu rgyun gcad pa dang / dam pa'i chos mnyan pa dang mi 'bral ba dang /
223b2(phal chen): dge ba'i bshes gnyen sangs rgyas dang byang chub sems dpa' thams cad mthong ba yongs su rdzogs par 'gyur par bya ba'i phyir yongs su bsngos so/ /rigs kyi bu/ kho bos
223b3(phal chen): ni byang chub sems dpa'i rnam par thar pa/ smon lam gyi dkyil 'khor thogs pa med pa'i rgyan ces bya ba 'di shes par zad na/ kho bos byang chub sems dpa'i yon tan rin po che
223b4(phal chen): tshad med pa'i 'byung gnas su gyur pa/ sangs rgyas kyi sku rgya mtsho dang tha mi dad pa la zhugs pa/ tha mi dad pa'i chos kyi sprin gyi char yang dag par 'dzin pa/ tha mi dad pa'i yon tan
223b5(phal chen): rgya mtsho la zhugs pa/ kun tu bzang po'i spyod pa'i dra ba rnam par rgyas par gyur pa/ ting nge 'dzin tha mi dad pa'i yul la zhugs pa/ byang chub sems dpa' thams cad tha mi
223b6(phal chen): dad pas dge ba'i rtsa ba rgyun gcig tu gyur pa/ de bzhin gshegs pa thams cad dang tha mi dad cing rnam par mi rtog par spyod pa/ dus gsum tha mi dad pas mnyam pa nyid la
223b7(phal chen): zhugs pa/ bskal pa thams cad tha mi dad par yongs su gnas pas mi skyo ba/ kun tu lta ba tha mi dad pa'i yul gyi sa la gnas pa de dag gi spyod pa shes pa'am/ yon tan brjod
224a1(phal chen): par nus re skan/ song / rigs kyi bu/ lho phyogs kyi rgyud 'di nyid na yul sba'i rtsa ba zhes bya ba yod de/ de'i grong khyer kun nas sgo zhes
224a2(phal chen): bya ba na/ tshong dpon spos 'tshong kun tu lta ba zhes bya ba 'dug gi/ de'i gan du song la ji ltar byang chub sems dpas byang chub sems dpa'i spyod pa la bslab par bya ba
224a3(phal chen): dang | ji ltar nan tan du bya ba dris shig / de nas tshong dpon gyi bu nor bzang gis chos kyi tshong dpon rin chen gtsug phud kyi rkang pa gnyis la spyi bos phyag 'tshal te/ chos kyi
224a4(phal chen): tshong dpon rin chen gtsug phud la lan brgya stong du mar g.yas phyogs su bskor ba byas nas yang dang yang bltas te/ chos kyi tshong dpon rin chen gtsug phud kyi drung nas
224a5(phal chen): song ngo / / //bam po dgu bcu lnga pa/ de nas tshong dpon gyi bu nor bzang sangs rgyas mtha' yas pa mthong ba la zhugs pa/ byang chub sems dpa'
224a6(phal chen): mtha' yas pa dang 'grogs pa rab tu thob pa/ byang chub sems dpa'i lam mtha' yas pa'i tshul gyis snang bar gyur pa/ chos kyi tshul mtha' yas pas mngon par
224a7(phal chen): brlan pas shin tu rtogs pa'i sems dang ldan pa/ byang chub sems dpa'i mos pa mtha' yas pa'i lam gyi rnam par dag pa/ byang chub sems dpa'i dbang po
224b1(phal chen): mtha' yas pa'i snang ba rab tu thob pa/ byang chub sems dpa'i bsam pa mtha' yas pa'i stobs la gnas pa/ byang chub sems dpa'i spyod pa mtha' yas pa'i rjes su song ba'i
224b2(phal chen): sems dang ldan pa/ byang chub sems dpa'i smon lam mtha' yas pa'i stobs yongs su skyes pa/ byang chub sems dpa' gzhan gyis thub pa med pa mtha' yas pa'i rgyal
224b3(phal chen): mtshan can/ byang chub sems dpa'i ye shes snang ba mtha' yas pa'i rgyud dang ldan pa/ byang chub sems dpa'i chos mtha' yas pa'i snang ba rab tu thob pa de/ mthar gyis
224b4(phal chen): yul sba'i rtsa ba gang na ba der phyin nas/ grong khyer kun nas sgo yongs su tshol zhing phyogs dang / phyogs mtshams dang / yul phyogs nyen kor kun dang / sgang dang / gshong
224b5(phal chen): dang | mnyam pa dang / mi mnyam pa thams cad du yongs su skyo ba med pa'i bsam pa dang / 'jigs pa med pa'i sems dang / ldog pa med pa'i brtson 'grus dang / thub pa
224b6(phal chen): med pa'i sems kyis dge ba'i bshes gnyen gyi gdams ngag ma brjed pa dang / rtag tu dge ba'i bshes gnyen gyi spyod pa ma nor bas sems rab tu bsgos pa dang / sgo
224b7(phal chen): kun nas rnam par dmigs pa'i dbang po dang ldan pa dang / bag med pa thams cad dang bral ba dang / mig dang rna ba g.yeng ba med par kun tu tshol tshol nas/ yul sba'i rtsa
225a1(phal chen): pa'i dbus shig na/ grong khyer kun nas sgo tshong 'dus kyi rdul stong phrag bcu'i gnas su gyur pa de/ shin tu bzang po grub pa/ ra ba brtan
225a2(phal chen): pas bskor ba/ shin tu mtho ba/ bzhi mdo brgyad kyis brgyan pa 'dug par mthong ste/ de'i nang na spos 'tshong kun tu lta ba yang / spos 'tshong gi khyams shig na
225a3(phal chen): 'dug pa mthong nas/ spos 'tshong kun tu lta ba gang na ba der phyin te/ spos 'tshong kun tu lta ba'i rkang pa gnyis la spyi bos phyag 'tshal nas mdun du 'dug ste/
225a4(phal chen): thal mo sbyar nas 'di skad ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas
225a5(phal chen): byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal to/ /smras pa/ rigs kyi bu/ de ltar khyod kyis bla na med pa yang dag
225a6(phal chen): par rdzogs pa'i byang chub tu sems bskyed pa legs so/ /legs so/ /rigs kyi bu/ kho bos ni sems can thams cad kyi nad shes te/ rlung las gyur pa dang /
225a7(phal chen): mkhris pa las gyur pa dang / bad kan las gyur pa dang / cha mnyam par 'khrugs pa dang / gzhan gyis gnod par byas pa dang / mi ma yin pa las gyur pa dang /
225b1(phal chen): dug 'thungs pa dang / sngags dang / mtshon dang / ro langs pa'i sbyor ba sna tshogs dang / me las gyur pa dang / chus bskyod pa las gyur pa dang / dngangs pa dang / 'jigs pa
225b2(phal chen): sna tshogs las gyur pa thams cad kyang shes so/ /nad de dag thams cad zhi bar bya ba'ang shes te/ 'di ltar snum par bya ba'ang rab tu shes so/ /skyug par bya ba dang / bkru
225b3(phal chen): ba dang / brta ba dang / gtar ba dang / sna'i cho ga dang / nyar dang / dugs dang / lums dang / byug pa dang / dug gso ba dang / 'byung po'i gdon med par bya ba dang /
225b4(phal chen): bcud dang / khrus dang / bzhag pa dang / bskyed pa dang / kha dog sbyang ba dang / nyam bstod pa'ang rab tu shes te/ rigs kyi bu/ phyogs bcu nas sems can gang ji
225b5(phal chen): snyed cig kho bo'i drung du 'ong ba de dag thams cad kyi nad thams cad kyang rab tu zhi bar byed de/ nad sos nas kyang legs par bkru ba dang / lus la byug pas byugs pa byas nas
225b6(phal chen): ci tshul gyi rgyan gyis yan lag shin tu brgyan te/ ci rigs pa'i gos lus la bskon nas/ kha zas bro ba'i mchog dang ldan pa sna tshogs kyis yongs su tshim par byas
225b7(phal chen): te| nor dpag tu med pas kyang phun sum tshogs par byed do/ /de'i 'og tu yang de dag la mi gtsang ba bstan cing 'dod chags spang ba'i phyir chos ston to/ /byams pa
226a1(phal chen): chen po yongs su bsngags shing zhe sdang spang ba'i phyir chos ston to/ /chos rnam par dbye ba'i bye brag bstan cing gti mug spang ba'i phyir
226a2(phal chen): chos ston to/ /khyad par khong du chud pa'i tshul gyi sgo yang dag par bstan cing cha mnyam pa'i spyod pa dang / nyon mongs pa spang ba'i phyir chos ston to/ /sangs rgyas kyi
226a3(phal chen): yon tan gyi chos dang ldan pa'i gtam thams cad yongs su brjod cing / byang chub kyi sems 'byung ba'i rgyu yongs su ston to/ /'khor ba'i sdug bsngal tshad gzung du med
226a4(phal chen): pa yongs su bstan cing / snying rje chen po 'byung ba'i rgyu yongs su ston to/ /bsod nams dang ye shes kyi tshogs rgya chen po bsags pa yang dag par bsngags shing /
226a5(phal chen): yon tan tshad med pa 'thob pa dang 'byung ba'i rgyu yongs su ston to/ /sems can thams cad yongs su smin par bya ba dang / gdul bar bya ba yongs su bstan cing / theg
226a6(phal chen): pa chen po'i smon lam 'byung ba'i rgyu yongs su ston to/ /sangs rgyas kyi zhing thams cad dang / bskal pa thams cad du gnas par bya ba'i spyod pa'i dra ba shin tu rgyas
226a7(phal chen): par bshad cing / byang chub sems dpa' kun tu bzang po'i spyod pa 'thob pa dang 'byung ba'i rgyu yongs su ston to/ /sbyin pa'i pha rol tu phyin pa yongs su bsngags
226b1(phal chen): shing mtshan dang / dpe byad bzang pos brgyan pa'i sangs rgyas kyi sku 'thob pa dang / 'byung ba'i rgyu yongs su ston to/ /tshul khrims kyi pha rol tu phyin pa yongs su
226b2(phal chen): brjod cing / de bzhin gshegs pa'i sku yongs su dag pa thams cad du 'gro ba thob pa dang 'byung ba'i rgyu yongs su ston to/ /bzod pa'i pha rol tu phyin pa yongs su brjod
226b3(phal chen): cing / de bzhin gshegs pa'i sku gzugs dang / sku mdog rnam par dag pa bsam gyis mi khyab pa'i rgyu yongs su ston to/ /brtson 'grus kyi pha rol tu phyin pa yongs
226b4(phal chen): su brjod cing / de bzhin gshegs pa'i sku thub par dka' ba yongs su ston to/ /bsam gtan gyi pha rol tu phyin pa yongs su brjod cing / de bzhin gshegs pa'i sku
226b5(phal chen): zil gyis ma non pa rnam par dag pa yongs su ston to/ /shes rab kyi pha rol tu phyin pa yongs su brjod cing / chos kyi sku yongs su ston to/ /thabs mkhas pa'i pha
226b6(phal chen): rol tu phyin pa yongs su brjod cing / 'gro ba thams cad la mngon du gyur pa'i sku gtsang zhing rnam par dag pa yongs su ston to/ /smon lam gyi pha rol tu phyin pa yongs
226b7(phal chen): su brjod cing / bskal pa thams cad kyi dus su 'gro ba thams cad kyi sems dang 'grogs pa'i sku rnam par dag pa yongs su ston to/ /stobs kyi pha rol tu phyin pa
227a1(phal chen): yongs su brjod cing / sangs rgyas kyi zhing thams cad du mngon par 'byung ba'i sku rnam par dag pa yongs su ston to/ /ye shes kyi pha rol
227a2(phal chen): tu phyin pa yongs su brjod cing / 'gro ba thams cad kyi bsam pa ji lta ba bzhin du tshim par mdzad pa'i sku rnam par dag pa yongs su ston to/ /mi dge ba'i chos thams
227a3(phal chen): cad las rnam par ldog pa yongs su brjod cing / blta na phul du bzang ba'i sku rnam par dag pa yongs su ston to/ /de ltar de dag chos kyi sbyin pas yongs su bsdus te/ nor
227a4(phal chen): dang rin po che mtha' yas pa'i tshogs kyis nye bar brtan pa byas shing so sor 'gyed do/ /yang rigs kyi bu/ kho bo ni spos dang / bdug spos dang / bsgo ba dang / bsku ba
227a5(phal chen): sbyor shes te/ 'di ltar spos kyi rgyal po gzhal du med pa la sogs pa dang / spos kyi rgyal po sin+d+hu wa ra la sogs pa dang / spos kyi rgyal po mi pham pa la sogs pa dang /
227a6(phal chen): spos kyi rgyal po rnam par gsal byed la sogs pa dang / spos kyi rgyal po nyi ma yod pa la sogs pa dang / spos kyi rgyal po dus dang mthun pa la sogs pa dang / spos kyi
227a7(phal chen): rgyal po sprul gyi snying po'i tsan dan la sogs pa dang / spos kyi rgyal po sprin gyi a ga ru la sogs pa dang / spos kyi rgyal po dbang po mi 'khrugs pa la sogs pa spos
227b1(phal chen): sbyar ba thams cad kyang rab tu shes so/ /yang rigs kyi bu/ kho bos ni sems can thams cad yongs su tshim par byed pa dang / sgo thams cad nas sangs rgyas blta zhing mchod
227b2(phal chen): pa dang / bsnyen bkur ba'i spos kyi gzugs shes te/ rigs kyi bu/ sems can thams cad yongs su tshim par byed pa dang / sgo thams cad nas sangs rgyas blta zhing mchod
227b3(phal chen): pa dang / bsnyen bkur ba'i spos kyi gzugs 'dis kho bo'i bsam pa thams cad kyang yongs su rdzogs par 'gyur te/ de'i mthus kho bo sems can thams cad yongs su skyob
227b4(phal chen): pa'i rgyan gyi sprin byin gyis rlob pa byed do/ 'di ltar spos kyi khang pa brtsegs pa'i sprin gyi rgyan nas/ rnam pa thams cad du de bzhin gshegs pa mchod cing rim gror bya
227b5(phal chen): ba'i rgyan gyi sprin gyi bar du byin gyis rlob pa byed do/ /rigs kyi bu/ kho bo ni nam de bzhin gshegs pa la mchod par bya bar 'dod par gyur pa de'i tshe/ kho bos sems
227b6(phal chen): can thams cad yongs su tshim par byed pa dang / sgo thams cad nas sangs rgyas blta zhing mchod pa dang bsnyen bkur ba'i spos kyi gzugs 'di las spos kyi mdzod kyi khang pa
227b7(phal chen): brtsegs pa'i sprin tshad gzung du med pa bton cing / phyogs bcu'i chos kyi dbyings thams cad na bzhugs pa'i de bzhin gshegs pa'i chos kyi dkyil 'khor gyi chos kyi dbyings
228a1(phal chen): thams cad du spos thams cad kyi mdzod kyi khang pa brtsegs pa'i sprin gyi rgyan byin gyis rlob pa byed do/ /chos kyi dbyings thams cad du sangs
228a2(phal chen): rgyas kyi zhing thams cad yongs su sbyong ba'i sprin gyi rgyan dang / spos kyi khang pa'i sprin gyi rgyan dang / spos kyi ra ba'i sprin gyi rgyan dang / spos kyi ba gam gyi sprin gyi rgyan
228a3(phal chen): dang | spos kyi rta babs kyi sprin gyi rgyan dang / spos kyi skar khung gi sprin gyi rgyan dang / spos kyi pu shu'i sprin gyi rgyan dang / spos kyi zla gam gyi sprin gyi rgyan dang / spos kyi gdugs
228a4(phal chen): kyi sprin gyi rgyan dang / spos kyi rgyal mtshan bsgreng ba'i sprin gyi rgyan dang / spos kyi lha'i ba dan gyi sprin gyi rgyan dang / spos kyi bla re'i sprin gyi rgyan dang / spos kyi gzugs kyi dra
228a5(phal chen): ba'i sprin gyi rgyan dang / spos kyi 'od kyi sprin gyi rgyan dang / spos kyi snang ba dri ma med pa'i sprin gyi rgyan dang / spos thams cad kyi sprin gyi char rab tu 'bab pa'i rgyan byin gyis rlob
228a6(phal chen): ste| rigs kyi bu/ kho bos ni sems can thams cad yongs su tshim par byed pa dang / sgo thams cad nas sangs rgyas blta zhing mchod pa dang / bsnyen bkur ba'i spos
228a7(phal chen): kyi gzugs kyi chos kyi sgo 'di shes par zad na/ kho bos byang chub sems dpa' sman gyi rgyal po lta bur gyur pa blta na don yod pa/ 'grogs na don yod pa/ rjes su dran na
228b1(phal chen): don yod pa/ brtul zhugs rjes su byas na don yod pa/ ming thos na don yod pa/ mthong ba tsam gyis sems can thams cad kyi nyon mongs pa zhi bar 'gyur ba/ mthong ba tsam
228b2(phal chen): gyis sems can rnams ngan song gi rgyud las ldog par 'gyur ba/ mthong ba tsam gyis sems can thams cad sangs rgyas kyi chos la skabs bye ba thob par 'gyur ba/ mthong ba
228b3(phal chen): tsam gyis sems can rnams kyi sdug bsngal gyi phung po thams cad zhi bar 'gyur ba/ mthong ba tsam gyis sems can rnams 'jigs pa dang / 'khor ba'i lam gyi rgyud thams
228b4(phal chen): cad kyi 'jigs pa dang bral bar 'gyur ba/ mthong ba tsam gyis sems can rnams thams cad mkhyen pa'i phyogs la rten par 'gyur ba'i phyir mi 'jigs pa thob par 'gyur ba
228b5(phal chen): mthong ba tsam gyis sems can rnams rga shi'i grog po dang / g.yang sar mi ltung ba/ mthong ba tsam gyis sems can rnams chos kyi dbyings mnyam pa nyid la gnas pas mya
228b6(phal chen): ngan las 'das pa'i bde ba 'thob par 'gyur ba de dag gi spyod pa shes pa'am yon tan brjod pa nus re skan/ song / rigs kyi bu/ lho phyogs kyi rgyud 'di nyid na/ grong khyer
228b7(phal chen): ta la'i rgyal mtshan zhes bya ba yod de/ de na rgyal po me zhes bya ba 'dug gi /de'i gan du song la/ ji ltar byang chub sems dpa' byang chub sems dpa'i spyod pa la bslab
229a1(phal chen): par bya ba dang / ji ltar nan tan du bya ba dris shig /de nas tshong dpon gyi bu nor bzang / tshong dpon spos 'tshong kun tu lta ba'i rkang pa gnyis la
229a2(phal chen): spyi bos phyag 'tshal te/ tshong dpon spos 'tshong kun tu lta ba la lan brgya stong du mar g.yas phyogs su bskor ba byas nas/ yang dang yang bltas te/ tshong dpon spos 'tshong kun
229a3(phal chen): tu lta ba'i drung nas song ngo / /de nas tshong dpon gyi bu nor bzang dge ba'i bshes gnyen gcig nas gcig tu brgyud pa de dag rjes su dran par byed cing / dge ba'i bshes
229a4(phal chen): gnyen gyi gdams ngag gi sgo de dag rjes su dran par bya ba dang / bdag ni dge ba'i bshes gnyen gyis yongs su bzung ngo zhes rang gi sems yongs su tshim par bya ba dang /
229a5(phal chen): bdag ni dge ba'i bshes gnyen gyis yongs su bsrungs pas/ bla na med pa yang dag par rdzogs pa'i byang chub las phyir ldog par mi 'gyur ro snyam du rnam par sems shing sems
229a6(phal chen): dga' ba ni rab tu thob/ sems dang ba dang / sems rab tu dga' ba dang / sems rangs pa dang / sems mgu ba dang / sems mos pa dang / sems kyi shugs dang / sems
229a7(phal chen): rnam par zhi ba dang / sems rgya chen po dang / sems rgyan dang / sems la thogs pa med pa dang / sems la sgrib pa med pa dang / sems rnam par phye ba dang / sems yang dag par
229b1(phal chen): gzhol ba dang / sems kyi dbang dang / sems dbang bsgyur ba dang / sems kyi chos khong du chud pa dang / sems kyis zhing rgyas par dgang ba dang / sems sangs rgyas mthong bas brgyan
229b2(phal chen): pa dang / sems stobs bcu'i yid la bya ba dang mi 'bral ba'ang thob nas/ de mthar gyis ljongs nas ljongs dang / grong nas grong dang / yul nas yul du tshol zhing / grong khyer
229b3(phal chen): ta la'i rgyal mtshan gang na ba der phyin te/ rgyal po me gang na bzhugs zhes dris na/ de la 'gro ba gzhan dag gis 'di skad du bstan te/ rigs kyi bu/ 'di re/ rgyal po me ni/ rgyal po'i
229b4(phal chen): don bsgrub pa'i phyir seng ge'i gdan la bzhugs shing rgyal po'i 'phrin las mdzad do/ /khams rab tu skyong ngo / /chad pas gcad par 'os pa ni chad pas gcod do/ /bya dgas bsdu
229b5(phal chen): bar 'os pa ni/ bya dgas sdud do/ /g.yon yod pa rnams la ni gyod rmod do/ /rtsod pa rnams kyi zhal che ni yongs su gcod do/ /dma' ba rnams ni dbugs 'byin to/ /dregs pa rnams ni/
229b6(phal chen): 'dul ba mdzad do/ /srog gcod pa las ni rnam par zlog go /ma byin par len pa dang ni rnam par 'byed pa mdzad do/ /gzhan gyis yongs su bzung ba la mngon par zhen pa ni rnam par
229b7(phal chen): zhi bar mdzad do/ /brdzun du smra ba las ni phyir zlog pa mdzad de/ /phra ma'i tshig dang ni rnam par dbral bar mdzad do/ /zhe gcod pa'i ngag ni rgyun gcod pa mdzad do/ /tshig kyal ba las ni yongs
230a1(phal chen): su glon no/ /chags sems dang ni mi 'dre bar mdzad do/ /gnod sems dang ni rgyang sring ngo / /log par lta ba ni 'dre ba med par mdzad do/ /de nas tshong dpon
230a2(phal chen): gyi bu nor bzang rgyal po me gang na ba der phyin na/ des mthong ba/ rgyal po me de ni rin po che'i seng ge'i khri chen po rdo rje mthu bo che'i nor bu sna tshogs kyis spras pa/ rin po che 'od gsal
230a3(phal chen): ba rnam pa sna tshogs grangs med pa las byas pa'i rkang pa bkye ba/ rin po che gcig ma yin pas legs par spras shing brgyan pas yid du 'ong ba'i lhun dang ldan pa/ gser gyi lcag/
230a4(phal chen): bod kyi dra bas legs par blas shing chub par btags pa/ nor bu rin po che du ma'i sgron mas shin tu snang bar byas pa/ nor bu rin po che dbang gi rgyal po las byas pa'i pad+mo'i snying
230a5(phal chen): po can lha rdzas kyi rin po che'i stan rim pa du mar bting ba/ gam yo nas lha rdzas kyi spos sna tshogs kyi bdug spos kyis shin tu bdug pa/ rin po che'i rgyal mtshan bsgreng ba brgya stong gis
230a6(phal chen): mdzes par byas pa/ rin po che'i ba dan brgya phrag rnam par bres pas brgyan pa/ rin po che'i me tog gi chun po sna tshogs kyi lda ldi rab tu bkye bas shin tu mdzes par byas pa/
230a7(phal chen): steng nas lha rdzas kyi rin po che'i bla re sna tshogs bres pa zhig la 'dug cing / de ni gzhon zhing dar la bab pa gzugs mdzes shing blta na yid du 'ong ba/ skra mthon mthing g.yas
230b1(phal chen): phyogs su 'khyil ba dang ldan pa/ mgo gdugs ltar 'dug pa/ gtsug tor gyi spyi bo can/ dpral ba yangs pa/ mig dkar nag 'byes shing ring la/ rdzi ma ba'i rdzi ma ltar 'dug pa/
230b2(phal chen): sna'i dbyibs legs shing bzang la/ ran par mdzes pa dang ldan pa/ mchu mtshal ltar mdog bzang zhing shin tu legs pa dang ldan pa/ so mnyam zhing thags bzang la shin tu dkar
230b3(phal chen): ba bzhi bcu tshang ba dang ldan pa/ 'gram pa'i lha nga seng ge'i 'gram pa ltar 'dug pa/ mkhur ba shas rgyas pa/ smin tshugs gzhu ltar 'dug cing ring la shin tu mdzes pa/ mdzod
230b4(phal chen): spu zla ba'i kha dog ltar 'dug pa'i thig le can/ rna shal ring zhing lhod par 'phyang ba/ zla ba nya ba ltar bzhin mdangs dang ldan zhing bzang pa/ mgul zlum zhing dung ltar mdzes
230b5(phal chen): pa| snying ga dpal gyi be'us brgyan pa/ ro stod seng ge'i stod ltar 'dug pa/ thal gong shin tu rgyas pa/ dpung mgo'i lhun legs shing zlum pa/ lag pa ring ba/ dra bar 'brel ba'i sor
230b6(phal chen): mo can/ rkang lag 'khor los brgyan pa/ rkang lag 'jam zhing gzhon la shas rgyas pa/ bdun shin tu mtho ba/ rked pa rdo rje ltar 'dug pa/ lus che zhing drang ba/ bral zlum pa/ pho mtshan
230b7(phal chen): gsang ba'i sbubs na 'dug pa/ byin pa ri dwags e na ya'i byin pa ltar 'dug pa/ sor mo ring ba/ rkang pa'i rting pa yangs pa/ 'od 'dom gang ba dang ldan pa/ mdog gser gyi kha dog ltar 'dug pa/
231a1(phal chen): ba spu re re nas g.yas phyogs gyen du 'khyil ba/ shing n+ya gro ha'i rgyal po ltar chu zheng gab pa/ lus mtshan dang dpe byad bzang pos shin tu brgyan pa/
231a2(phal chen): mgo la nor bu rin po che yid bzhin gyi cod pan thogs pa/ 'dzam bu chu klung gi gser las byas pa'i dpral ba'i rgyan zla gam gyis mdzes par brgyan pa/ rna ba las rin po che in+d+ra nI
231a3(phal chen): la'i rna cha dri ma med pa 'phyang ba/ nor bu rin po che rin thang med pa'i se mo do'i 'od kyis snang bar byas pas/ dri ma med pa'i ro stod rgyas pa dang ldan pa/ lha rdzas kyi nor bu dam pa'i
231a4(phal chen): dpung rgyan dang / gdu bus lag pa mdzes par brgyan pa zhig ste/ rin po che'i gdugs chen po rin po che'i bai DUR+ya dri ma med pa'i yu ba can/ rin po che shar bu brgya phrag bcus rnam
231a5(phal chen): par phye ba/ 'dzam bu chu klung gi gser gyi bla gab can/ nor bu rin po che sgra snang ba rnam par dag pa'i snying po can/ rin po che'i dril bu'i phreng ba las sgra snyan cing yid du 'ong ba 'byung ba/
231a6(phal chen): nor bu rin po che'i 'od phyogs kun tu 'phro ba can drung nas bzung zhing bsgreng ba/ rgyal po'i gzi brjid dang dbang chen po la gnas pa/ srid la gzhan gyi 'khor gyis gco ba med
231a7(phal chen): pa| dgra'i 'jigs pa dang bral pa'i dbang phyug dang ldan par 'dug pa mthong ngo / /de'i 'khor kun nas kyang blon po stong phrag bcu tshogs shing rgyal po'i dgos pa sgrub pa la brtson/
231b1(phal chen): pa mthong ngo / /de'i mdun na chad pas gcod pa'i mi sems can dmyal ba'i srung ma lta bu/ gshin rje'i g.yog 'khor lta bu/ 'jigs 'jigs lta'i gos gyon pa/ gtum zhing
231b2(phal chen): mi bzad la 'jigs pa chen po bskyed pa/ mig dmar ba/ so gtsigs pa/ gdong gi gnyer ma gsum khro gnyer du bsdus pa/ ral gri dang / sta re dang / lcags kyi changs mdung dang /
231b3(phal chen): mda' dang / ber ga dang / mdung la sogs pa'i mtshon cha dang / lag cha thogs pa/ lus dang bzhin gyi dbyibs mi sdug cing 'jigs su rung ba/ sprin nag po ltar 'dug pa/ mi snyan
231b4(phal chen): cing brlang la sdang ba'i sgra drag po 'byin pa/ gzi blta bar dka' ba 'jigs pa chen po bskyed pa/ srog chags brgya phrag stong gi snying 'gems par byed pa de lta bu dag chad pas gcad
231b5(phal chen): par 'os pa'i sems can chad pas gcod pa la brtson pa mthong ngo / /de na srog chags rku ba/ gzhan gyi nor la 'phrog pa/ sems can gyi longs spyod chud gson pa/ lam
231b6(phal chen): sgugs shing 'phrog pa/ grong dang / grong khyer dang / grong rdal dang / lhas la mes gtong ba/ grong du chom po byed pa/ khyim phugs 'debs pa/ sdig sdig ltar byed pa/ dug
231b7(phal chen): ldud pa/ bkrugs ma byed pa/ thong mi byed pa/ byi bo byed pa/ log par zhugs pa/ gnod par sems pa/ 'dod chen che ba/ sdig pa sna tshogs kyi las mi bzad pa byed pa
232a1(phal chen): brgya stong mang po bcing ba dam po lngas bcings shing / rgyal po me'i drung du khrid pa dag kyang mthong ngo / /de dag la'ang rgyal po mes ci rigs par chad
232a2(phal chen): pas gcad par gyur pa mthong ngo / /des de na rgyal po mes bsgo zhing / la la ni rkang lag bcad/ la la ni rna ba dang sna bcad/ la ni mig phyung / la la ni yan lag dang
232a3(phal chen): nying lag dang mgo bcad/ la la ni lus thams cad mes btang / la la ni ba tsha'i chu khol mas lus la gtor cing / pags pa brnyil ba la sogs pa de lta bu'i chad pa sna
232a4(phal chen): tshogs du ma mi bzad pa/ drag pa/ brlang ba/ yid du mi 'ong ba/ srog 'phrog pa dag kyang byed par mthong ngo / /gsad pa'i sa de na yang / gsang ba'i rkang lag dang / rna ba
232a5(phal chen): dang | mig dang / sna dang / mgo dang / yan lag dang / nying lag gi phung po ri tsam du spungs pa mthong ngo / /khrag gi mtsho dpag tshad gsum tsam du zabs su zab la chu zheng
232a6(phal chen): du dpag tshad du ma yod pa yang mthong ngo / /de na shi ba'i keng rus yan lag dang / nying lag dang / mgo dang bral ba brgya stong du ma la/ spyang ki dang / wa dang / khyi dang / bya rog dang / bya
232a7(phal chen): rgod dang / khra dang / bya ku ra ra mang pos gang ste/ 'drad cing 'thog pa mthong ngo / /de la'ang la la ni kha dog gyur te/ sngon por gyur pa tsam/ la la ni rangs pa tsam/ la
232b1(phal chen): la ni bam pa tsam/ la la ni 'bu zhugs pa tsam du gyur to/ shin tu skyi g.ya' zhing 'jigs 'jigs ltar 'dug pa mthong ngo / /gsad pa de dag gsod pa'i tshe/ mi sdug pa cho dgur
232b2(phal chen): byas pas na/ 'jigs 'jigs skad dang / snying rje rje skad du sgra 'byin cing / cho nges 'debs pa'i sgra chen po thos nas kyi g.ya' zhing mi dga' ba chen po bskyed pa/ sems can dmyal
232b3(phal chen): ba chen po ris gzhom pa'i sgra lta bu yang thos so/ /des de ltar kha btags te brdungs pa dang / shin tu 'jigs pa'i drag shul mthong nas 'di snyam du gyur to/ /bdag ni sems can thams
232b4(phal chen): cad la phan pa dang bde ba'i phyir/ bla na med pa yang dag par rdzogs pa'i byang chub tu mngon par zhugs te/ byang chub sems dpa'i spyod pa yongs su tshol zhing 'bad de/ dge ba'i bshes
232b5(phal chen): gnyen rnams la dge ba ni ci zhig bgyi/ mi dge ba ni gang zhig spang zhes 'dri 'dri na/ rgyal po me 'di la ni dge ba'i chos kyang med de/ kha na ma tho ba chen po'i las la spyod pa/
232b6(phal chen): yid kyi yongs su rtog pa shin tu gtum pa dang ldan pa/ sems can pha rol gyi srog gcad pa la zhugs pa/ sems can pha rol shin tu mnar ba la brtson pa/ tshe phyi ma la lta ba med
232b7(phal chen): pa| ngan song gi g.yang sa'i gad kha na 'dug pa zhig na/ 'di las ci byang chub sems dpa'i spyod pa yang thob par 'gyur ram snyam ste/ de de ltar sems shing yid la byed de/ sems
233a1(phal chen): can thams cad yongs su bskyab pa la mngon par brtson pa/ snying rje rgya chen po skyes pa'i sems dang ldan pa de la/ steng gi nam mkha'i dbyings las lha
233a2(phal chen): mang pos bos pa/ rigs kyi bu/ drang srong rgyal ba'i drod kyi skye mched kyi dge ba'i bshes gnyen gyi gdams ngag tu bya ba mi dran nam/ des gyen du nam mkha'i dbyings la
233a3(phal chen): bltas nas dran no zhes brjod do/ /lha rnams kyis smras pa/ rigs kyi bu khyod dge ba'i bshes gnyen gyi gdams ngag la de ltar the tshom ma skyed cig /rigs kyi bu/ dge
233a4(phal chen): ba'i bshes gnyen rnams ni yang dag pa ma nor bar ston gyi/ log pa ma yin no/ /rigs kyi bu/ byang chub sems dpa' rnams kyi thabs mkhas pas spyod pa'i ye shes ni
233a5(phal chen): bsam gyis mi khyab bo/ /sems can yongs su sdud pa'i ye shes bsam gyis mi khyab bo/ /sems can la phan 'dogs pa'i ye shes bsam gyis mi khyab bo/ /sems can
233a6(phal chen): tshar gcod pa'i ye shes bsam gyis mi khyab bo/ /sems can gzengs bstod pa'i ye shes bsam gyis mi khyab bo/ /sems can yongs su spyod pa'i ye shes bsam
233a7(phal chen): gyis mi khyab bo/ /sems can yongs su skyong ba'i ye shes bsam gyis mi khyab bo/ /sems can 'dzud pa'i ye shes bsam gyis mi khyab bo/ /sems can yongs su smin
233b1(phal chen): par byed pa'i ye shes bsam gyis mi khyab bo/ /sems can 'dul ba'i ye shes bsam gyis mi khyab bo/ /song / rigs kyi bu/ de la byang chub sems dpa'i spyod pa dris shig
233b2(phal chen): ces nas/ tshong dpon gyi bu nor bzang gis lha'i ngag mnyan te/ rgyal po me gang na ba der song ste phyin nas/ rgyal po me'i rkang pa gnyis la spyi bos phyag 'tshal te/ rgyal po me
233b3(phal chen): la lan brgya stong du mar g.yas phyogs su bskor ba byas nas/ mdun du 'dug ste thal mo sbyar nas 'di skad ces smras so/ /'phags pa/ bdag gis bla na med pa yang dag
233b4(phal chen): par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/
233b5(phal chen): 'phags pa ni/ byang chub sems dpa' rnams la gdams ngag dang / rjes su bstan pa mdzad do zhes bdag gis thos na/ 'phags pa/ ji ltar byang chub sems dpas byang
233b6(phal chen): chub sems dpa'i spyod pa la bslab par bgyi ba dang / ji ltar nan tan du bgyi ba bdag la bka' stsal du gsol/ /de nas rgyal po mes rgyal po'i bya ba byas te/ seng ge'i khri las
233b7(phal chen): langs nas/ tshong dpon gyi bu nor bzang gi lag pa g.yas pa nas bzung ste/ rgyal po'i pho brang ta la'i rgyal mtshan du khrid do/ /de mthar gyis rang gi gnas su phyin nas/ tshong
234a1(phal chen): dpon gyi bu nor bzang btsun mo'i 'khor gyi nang du khrid de/ khri la bzhag nas 'di skad ces smras so/ /rigs kyi bu/ nga'i khyim dang longs
234a2(phal chen): spyod la ltos zhes nas/ des bltas na/ khyim de rgya che zhing yangs la/ rin po che bdun gyi ra bas yongs su bskor ba/ nor bu rin po che sna tshogs kyi khang pas shin tu
234a3(phal chen): mdzes par byas pa/ rin po che'i khang pa brtsegs pa brgya stong du mas rab tu brgyan pa/ nor bu rin po che bsam gyis mi khyab pa'i 'od shin tu 'bar bas gzi brjid rab tu 'bar
234a4(phal chen): byas pa/ nor bu rin po che sna tshogs kyis rnam pa tha dad par rnam par phye zhing bris pas rnam par mdzes par byas pa/ mu tig dmar po'i ka ba bkye ba/ nang du seng ge'i khri mu sa ra
234a5(phal chen): ga ba las byas pa/ rin po che brgya stong du mas rnam pa sna tshogs su brgyan pa shin tu bshams pa/ nor bu rin po che sgra snang ba'i seng ge'i rgyal mtshan shin tu bsgreng ba/ steng nas
234a6(phal chen): nor bu rin po che rnam par snang ba'i bla re bres pa/ yid bzhin gyi nor bu rin po che sna tshogs kyi dra bas kun nas yog pa/ nor bu rin po che sna tshogs grangs med pas rab tu
234a7(phal chen): brgyan pa'i ba gam gyi rgyan dang ldan pa/ asma gar+b+ha las byas pa'i rdzing chu bsil bas gang ba dang ldan pa/ rin po che sna tshogs kyi shing gis 'khor bar 'dug par mthong ngo / /
234b1(phal chen): de'i 'khor bud med bzang zhing mdzes la blta na sdug pa/ kha dog rgyas pa bzang ba'i phul du bya ba dang ldan pa/ sgyu rtsal thams cad kyi tshul la mkhas pa/ sngon du ldang ba/
234b2(phal chen): phyi nas nyal ba/ byams pa'i sems dang ldan pa/ ci bsgo ba bzhin du byed cing ngag nyan pa bye ba phrag bcu yang 'khod par mthong ngo / /de nas rgyal po mes/ tshong dpon gyi bu
234b3(phal chen): nor bzang la 'di skad ces smras so/ /rigs kyi bu/ ji snyam du sems/ cig sdig pa byed pa rnams la las kyi rnam par smin pa mngon par grub pa 'di lta bu yod dam/
234b4(phal chen): lus phun sum tshogs pa 'di lta bu yod dam/ 'khor phun sum tshogs pa 'di lta bu yod dam/ skyid pa chen po phun sum tshogs pa 'di lta bu yod dam/ dbang phyug dang dbang
234b5(phal chen): chen po thob pa phun sum tshogs pa 'di lta bu yod dam/ smras pa/ 'phags pa/ de lta bu ni ma mchis so/ /des smras pa/ rigs kyi bu/ nga ni byang chub sems dpa'i rnam par
234b6(phal chen): thar pa sgyu ma'i rnam pa thob pa ste/ rigs kyi bu/ nga'i yul na gnas pa'i sems can 'di dag kyang / phal cher srog gcod pa byed pa/ ma byin par len pa/ 'dod pas log
234b7(phal chen): par g.yem pa/ brdzun du smra ba/ phra ma can/ tshig brlang por smra ba/ byung rgyal du brjod pa/ chags sems dang ldan pa/ gnod sems can/ log par lta ba/ sdig pa'i las
235a1(phal chen): byed pa/ khro zhing gtum pa/ bab rgyal can mi dge ba'i las kyi bya ba sna tshogs dang ldan pa dag ste/ de dag ni rnam pa gzhan gyis sdig pa'i spyod
235a2(phal chen): pa las bzlog pa dang / dgag pa dang bstan par mi nus te/ de ltar/ rigs kyi bu/ nga ni sems can 'di dag gdul ba dang / yongs su smin par bya ba dang / shin tu dul
235a3(phal chen): bar bya ba dang / phan pa la dgod par bya ba'i phyir snying rje chen po mdun du byas te/ gsod pa'i gshed ma sprul pa rnams bsad pa'i mir sprul pa rnams la gsod du gzud
235a4(phal chen): pa dang / chad pas gcod pa'i mi sprul pa rnams/ mi dge ba'i las kyi lam la spyod par sprul pa'i mi rnams la chad pa sna tshogs kyis gcod du gzud pa dang / rkang lag dang /
235a5(phal chen): sna dang / rna ba dang / yan lag dang / nying lag dang / mgo bcad pa las byung ba'i sdug bsngal mi bzad pa nyams su tshor bar gyur pa lta bu dag kyang yongs su ston pa
235a6(phal chen): byed de/ de mthong nas nga'i khams na gnas pa'i sems can de dag nyes pa gtong zhing skyo ba'i shugs thob par 'gyur ro/ /'jigs pa skye zhing bag tsha ba skye bar 'gyur
235a7(phal chen): ro| |de dag sdig pa'i las byed pa rnams gtong zhing bag byed par 'gyur ro/ /rigs kyi bu/ de ltar nga ni sems can 'di dag thabs des/ nyes pa gtong zhing / 'jigs
235b1(phal chen): pa'i sems dang ldan pa dang / skyo ba'i yid dang ldan par shes nas/ mi dge ba bcu'i las kyi lam las bzlog ste/ dge ba bcu'i las kyi lam dang ldan par byas nas/ dga' zhing
235b2(phal chen): bde ba'i mthar phyin pa sdug bsngal thams cad rgyun chad pa'i thams cad mkhyen pa nyid kyi bde ba la dgod pa byed kyi/ rigs kyi bu/ nga ni lus dang ngag gam/ yid kyis kyang
235b3(phal chen): sems can su la'ang co mi 'dri/ mtho mi 'tsham mo/ /rigs kyi bu/ nga ni phyi ma'i mtha'i mnar med pa'i sdug bsngal gyis bgrings shes pa ste/ byol song gi skye gnas glen
235b4(phal chen): pa'i khams su gtogs pa las kyang / chung ngu na rtswa'i rtse mos blta ba'i srog chags phra'u 'ga' la yang sems bskyed pa gcig tsam du yang sdug bsngal bar bya bar mi
235b5(phal chen): dga' na/ zhing du gyur cing dge ba'i las kyi lam bskyed par nus pa'i mi lta zhig la ci smos/ rigs kyi bu/ nga ni rmi lam na yang mi dge ba'i chos yongs su rgyu ba mi skyed na/
235b6(phal chen): ched du bsams te lta smos re skan/ rigs kyi bu/ de ltar ngas ni byang chub sems dpa'i rnam par thar pa sgyu ma'i rnam pa 'di shes par zad na/ ngas byang chub sems dpa'i mi skye ba'i
235b7(phal chen): chos kyi bzod pa thob pa/ srid pa dang lam gyi rgyud thams cad sgyu ma'i rnam par khong du chud pa/ sprul pa lta bu'i byang chub sems dpa'i spyod pas byung ba gzugs brnyan lta bu'i
236a1(phal chen): 'jig rten thams cad rnam par rig pa/ rmi lam lta bu'i chos nyid khong du chud pa/ thogs pa med pa'i sgo'i chos kyi dbyings kyi tshul la rjes
236a2(phal chen): su zhugs pa/ mig 'phrul lta bu'i spyod pa'i dra ba rtogs par gyur pa/ ye shes bsgribs pa med pa'i spyod yul gyi yul dang ldan pa/ kun tu yang dag par gzhol ba'i
236a3(phal chen): ting nge 'dzin gyi lam gyis byung ba/ glong kun tu 'khyil pa'i rgyud kyi gzugs la dbang bsgyur ba/ sangs rgyas kyi spyod yul gyi yul khong du chud pa rnams kyi spyod yul shes
236a4(phal chen): pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid na/ grong khyer 'od bzang po zhes bya ba yod de/ de na rgyal po 'od chen po zhes
236a5(phal chen): bya ba 'dug gi / de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas
236a6(phal chen): tshong dpon gyi bu nor bzang gis/ rgyal po me'i rkang pa gnyis la spyi bos phyag 'tshal nas/ rgyal po me la lan brgya stong du mar g.yas phyogs su bskor ba byas te/ yang
236a7(phal chen): dang yang bltas nas/ rgyal po me'i drung nas song ngo / /de nas tshong dpon gyi bu nor bzang ye shes sgyu ma de rjes su dran par byed cing / byang chub sems dpa'i rnam par
236b1(phal chen): thar pa sgyu ma'i rnam pa de la bsam pa dang / chos nyid sgyu ma'i rnam pa de la rab tu brtag pa dang / las kyi sgyu ma mnyam pa de khong du chud par bya ba dang / chos kyi sgyu ma mnyam pa de
236b2(phal chen): la rjes su bsam pa dang / chos kyis yongs su smin par bya ba'i sprul pa mnyam pa de khong du chud par bya ba dang / ye shes las byung ba'i snang ba bsam gyis mi khyab pa de'i rjes
236b3(phal chen): su 'brang bar bya ba dang / smon lam gyi sgyu ma'i rnam pa mtha' yas pa mngon par bsgrub pa de mngon par bsgrub par bya ba dang / spyod pa sprul pa'i chos nyid chags pa med pa de
236b4(phal chen): rnam par sbyang bar bya ba dang / dus gsum sgyu ma'i rnam pa'i mtshan nyid de yang rnam par dbye bar byed cing / mthar gyis yul nas yul du dri ba dang / kun du btsal ba dang / rjes
236b5(phal chen): su rnam par blta ba byed cing / phyogs dang / phyogs mtshams dang / lam dang / sman ljongs dang / thang dang / thag thug dang / khal kol dang / ri dang / ri sul dang / grong
236b6(phal chen): dang | grong khyer dang / grong rdal dang / ljongs dang / khams dang / rgyal po'i gnas thams cad du yongs su skyo ba med pa'i sems dang / lus la dub pa med par tshol tshol
236b7(phal chen): te| grong khyer chen po 'od bzang po'i nyen kor zhig tu phyin nas/ rgyal po 'od chen po gang na bzhugs zhes dris na/ de la 'gro ba mang pos bstan pa/ rigs kyi bu/ 'de re/ 'di
237a1(phal chen): ni grong khyer 'od bzang po zhes bya ba yin te/ 'di na rgyal po 'od chen po bzhugs so zhes nas/ de nas tshong dpon gyi bu nor bzang / grong khyer chen po
237a2(phal chen): 'od bzang po gang na ba der phyin nas/ grong khyer chen po 'od bzang po mthong ngo / /mthong nas kyang dga' rangs te/ mgu zhing nyams bde la tshim zhing yid bde ba skyes nas/
237a3(phal chen): 'di snyam du bsams so/ /'di na bdag gi dge ba'i bshes gnyen bzhugs pa blta ste/ de ring ni dge ba'i bshes gnyen de yang mthong bar 'gyur ro/ /de las byang chub sems
237a4(phal chen): dpa'i spyod pa yang thos par 'gyur ro/ /byang chub sems dpa'i 'byung ba'i sgo dang / byang chub sems dpa'i chos nyid bsam gyis mi khyab pa dang / byang chub sems dpa'i yon
237a5(phal chen): tan bsam gyis mi khyab pa dang / byang chub sems dpa'i spyod yul bsam gyis mi khyab pa dang / byang chub sems dpa'i khyu mchog gi mthu phyung ba bsam gyis mi khyab pa dang /
237a6(phal chen): byang chub sems dpa'i ting nge 'dzin la rnam par spyod pa bsam gyis mi khyab pa dang / byang chub sems dpa'i rnam par thar pas rnam par rol pa bsam gyis mi khyab pa dang / byang
237a7(phal chen): chub sems dpa'i brtsams pa chen po mthar dbyung ba rnam par dag pa bsam gyis mi khyab pa 'di thos par 'gyur ro zhes de ltar bsam pa yid la byed cing / grong khyer chen po
237b1(phal chen): 'od bzang po gang na ba der song ste phyin nas/ grong khyer chen po 'od bzang po de la bstas na/ gser dang / dngul dang / bai DUR+ya dang / shel dang / mu tig dmar po dang /
237b2(phal chen): asma gar b+ha dang / mus ra gal pa dang / rin po che 'di bdun gyis shin tu bzang zhing blta na mdzes pa/ rin po che'i 'obs zabs su zab pa/ chus gang ba/ gzhi gser gyi gram
237b3(phal chen): pas gang ba/ lha rdzas kyi ut+pa la dang / pad+mo dang / ku mu da dang / pun da ri kas kun nas yog pa/ dus dang mthun pa'i tsan dan gyi 'dam dang / lu mas 'khor ba bdun
237b4(phal chen): gyis kun nas yongs su bskor ba/ rin po che sna bdun gyi ta la'i phreng ba'i rim pa bdun gyis kun nas yongs su bskor ba/ rdo rje rin po che'i ra ba bdun gyis kun nas yongs su
237b5(phal chen): bskor ba 'di lta ste/ seng ge yid du 'ong ba'i rdo rje'i ra ba dang / rdo rje gzhan gyis thub pa med pa'i ra ba dang / 'bug pa'i ngang tshul gyi rdo rje'i ra ba dang / thub par dka' ba'i ngang
237b6(phal chen): tshul gyi rdo rje'i ra ba dang / rdo rje brtan pa chags pa med pa'i ra ba dang / rdo rje'i 'od zer dra ba'i snying po'i ra ba dang / rdul dang bral ba'i kha dog gi rgyan gyi rdo rje'i ra bas yongs su
237b7(phal chen): bskor ba ste/ rdo rje rin po che'i ra ba de dag thams cad kyang nor bu rin po che grangs med pas yongs su spras pa/ 'dzam bu chu klung gi gser gyi lan kan dang / ba so mdzes par
238a1(phal chen): bkye ba/ dngul rin po che'i ba so'i phreng ba mdzes pas brgyan pa/ rin po che bai DUR+ya'i ba so'i phreng ba mdzes pas brgyan pa/ rin po che shel gyi
238a2(phal chen): ba so'i phreng ba mdzes pas brgyan pa/ rin po che'i byi ru'i ba so'i phreng ba mdzes pas brgyan pa/ mu tig dmar po'i ba so'i phreng ba mdzes pas brgyan pa/ mu tig rin po che'i rgya
238a3(phal chen): mtsho'i snying po'i ba so'i phreng ba mdzes pas brgyan pa ste/ grong khyer chen po de'i sgo chen po brgyad kyi bar bar na'ang dpag tshad bcu bcu yod do/ /sgo de dag kyang rin po che sna bdun
238a4(phal chen): las sna tshogs mdzes par byas pa ste/ blta na yid du 'ong ba'o/ /grong khyer chen po de ni de ltar rgya che zhing yangs la/ yan lag rnam pa brgyad du rnam par phye ba/ bai DUR+ya
238a5(phal chen): sngon po'i sa la gnas pa ste/ grong khyer chen po de'i nang na yang srang chen po bye ba phrag bcu yod de/ srang re re'i glo gnyis nas kyang khyim chen po brgya phrag stong stong mkhos
238a6(phal chen): legs par 'grigs pa ste/ kun kyang rin po che sna tshogs las byas pa dag go /rin po che'i rgyan sna tshogs kyis rab tu brgyan pa dag go /rin po che'i gdugs dang / rgyal
238a7(phal chen): mtshan bsgreng ba dang / ba dan che phra dang ldan pa dag go /yo byad thams cad phun sum tshogs pa dag go /sems can khrag khrig du ma gnas pa dag go /grong khyer chen po de
238b1(phal chen): yang nor bu rin po che kha dog grangs med pa'i khang pas mdzes par byas pa ste/ 'dzam bu chu klung gi gser gyi khang pa brtsegs pa la rin po che bai DUR+ya'i dra bas kun nas khebs pa/
238b2(phal chen): bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/ /dngul gyi khang pa brtsegs pa la mu tig dmar po'i dra bas kun nas khebs pa/ bsam gyis
238b3(phal chen): mi khyab pa'i rin po che'i rgyan gyis brgyan pa grangs med pa dang ldan pa'o/ /bai DUR+ya'i khang pa brtsegs pa la rin po che mdzod sna tshogs kyi dra bas kun nas khebs pa/ bsam gyis mi
238b4(phal chen): khyab pa'i rin po che'i rgyan gyis brgyan pa grangs med pa dang ldan pa'o/ /shel gyi khang pa brtsegs pa la rin po che'i rgyal po snying po yangs pa'i dra bas kun nas khebs pa/ bsam
238b5(phal chen): gyis mi khyab pa'i rin po che'i rgyan gyis brgyan pa grangs med pa dang ldan pa'o/ /nor bu rin po che 'gro ba'i yid du 'ong ba'i khang pa brtsegs pa la rin po che'i nyi ma'i snying po'i dra bas
238b6(phal chen): kun nas khebs pa/ bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/ /rin po che in+d+ra nI la'i khang pa brtsegs pa la rin po che dpal
238b7(phal chen): gyi 'od zer gyi dra bas kun nas khebs pa/ bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/ /rin po che'i rgyal po 'gro ba rgya mtsho'i khang pa
239a1(phal chen): brtsegs pa la rin po che'i rgyal po skar ma'i 'od zer gyi dra bas kun nas khebs pa/ bsam gyis mi khyab pa'i rin po che'i rgyan gyis brgyan pa
239a2(phal chen): grangs med pa dang ldan pa'o/ /rin po che rdo rje'i khang pa brtsegs pa la rin po che'i rgyal po gzhan gyis mi thub pa'i dra bas kun nas khebs pa/ bsam gyis mi khyab pa'i
239a3(phal chen): rin po che'i rgyan gyis brgyan pa grangs med pa dang ldan pa'o/ /dus dang mthun pa'i tsan dan gyi khang pa brtsegs pa la lha rdzas kyi me tog mnad ra ba'i dra bas kun nas
239a4(phal chen): khebs pa/ bsam gyis mi khyab pa rin po che'i rgyan gyis brgyan pa grangs med pa dang ldan pa'o/ /spos kyi rgyal po mtshungs pa med pa'i khang pa brtsegs pa la lha rdzas kyi
239a5(phal chen): me tog sna tshogs kyi dra bas kun nas khebs pa/ bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/ /rin po che'i khang pa brtsegs
239a6(phal chen): pa de dag re re zhing yang / rin po che'i lan kan du mas brgyan pa/ rin po che'i stegs bu rim pa bdun gyis bskor ba/ rin po che ta la'i phreng ba rim pa bdun gyis
239a7(phal chen): bskor bar dkrigs pa'o/ /rin po che'i lan kan de dag dang / rin po che'i ta la de dag thams cad du'ang / phan tshun rin po che'i srad bus sbrel ba'o/ /rin po
239b1(phal chen): che'i srad bu de dag thams cad kyang gser gyi dril gyi phreng bas brgyan pa'o/ /gser gyi dril gyi phreng ba de dag thams cad kyang rin po che'i chun po'i lda ldi sna tshogs kyi rnam par bres
239b2(phal chen): shing sbrel ba'o/ /rin po che'i chun po'i lda ldi de dag thams cad las kyang / rin po che'i dril bu g.yer ka'i dra ba mngon par dpyangs pa de dag ste/ de ltar grong khyer chen po de thams
239b3(phal chen): cad ni/ nor bu rin po che'i dra ba grangs med pas kun nas khebs pa'o/ /rin po che'i dril bu g.yer ka'i dra ba grangs med pas kun nas khebs pa'o/ /lha rdzas kyi spos kyi dra ba grangs
239b4(phal chen): med pas kun nas khebs pa'o/ /lha rdzas kyi me tog sna tshogs kyi dra ba grangs med pas kun nas khebs pa'o/ /rin po che'i 'bru'i dra ba grangs med pas kun nas khebs pa'o/ /rdo rje'i
239b5(phal chen): bla re grangs med pas kun nas khebs pa'o/ /rin po che'i bla re grangs med pas kun nas khebs pa'o/ /rin po che'i gdugs kyi bla re grangs med pas kun nas khebs pa'o/ /rin
239b6(phal chen): po che'i khang pa brtsegs pa'i bla re grangs med pa'i kun nas khebs pa'o/ /gos rin po che'i bla re grangs med pas kun nas khebs pa'o/ /me tog gi phreng ba'i bla re grangs med pas
239b7(phal chen): kun nas khebs pa'o/ /rin po che'i gdugs dang / rgyal mtshan sna tshogs btsugs shing bsgreng ba ste/ grong khyer chen po 'od bzang po de'i dbus su/ rgyal po 'od chen po bzhugs
240a1(phal chen): pa'i pho brang brtsegs pa 'khor kun tu dpag tshad bzhi yod pa ste/ rin po che sna bdun las byas pa'o/ /rin po che sna tshogs kyi stegs bu rim pa bdun
240a2(phal chen): gyis yongs su bskor ba'o/ /rin po che'i dril bu yid du 'ong ba'i sgra snyan par 'khrol ba'i dra ba rim pa bdun gyi sgra kun nas 'byung ba'o/ /rin po che sna bdun gyi ta la'i phreng ba rim pa
240a3(phal chen): bdun gyis kun nas bskor ba'o/ /rin po che sna tshogs kyi khang pa brtsegs pa'i rgyan brgya stong bsam gyis mi khyab pa dang ldan pa'o/ /rdzing rin po che sna tshogs du ma las byas pa
240a4(phal chen): gser gyi gram pa kun du bkram pa yan lag brgyad dang ldan pa'i chus yongs su gang ba/ lha rdzas kyi ut+pa la dang / pad+mo dang / ku mu da dang / me tog pun da ri kas chu'i steng kun
240a5(phal chen): du yog pa/ rin po che'i me tog dang / 'bras bu'i shing sna tshogs kyis rab tu brgyan pa/ phyogs bzhi nas rin po che'i pha gus brtsigs pa'i them skas rnam par bkye ba can gyis
240a6(phal chen): shin tu mdzes par byas pa dang ldan pa/ lha rdzas kyi sgra snyan cing yid du 'ong ba 'byin pa'i bya bran sna tshogs kyi sgra shin tu 'byung ba yod pa/ lha'i dbang po'i pho brang dang 'gran pa
240a7(phal chen): ste| de'i dbus na rin po che 'gro ba la snang ba'i khang pa brtsegs pa shin tu bzang la mdzes shing yid du 'ong ba/ rin po che grangs med pa'i rgyan bsam gyis mi khyab pas gya nom par
240b1(phal chen): brgyan pa yod de/ de'i nang na rgyal po 'od chen po'i dam pa'i chos gces pa'i dbyig tu bya ba bzhugs so/ /de nas tshong dpon gyi bu nor bzang rin po che'i 'obs de dag la ni/ chags
240b2(phal chen): pa'i sems med/ rin po che'i ra ba de dag la ni/ ngo mtshar du 'dzin pa'i yid med/ rin po che ta la phreng ba de dag la ni 'dod cing chags pa med/ rin po che'i dril gyi dra ba'i sgra la ni ro
240b3(phal chen): myong bar byed pa med/ lha rdzas kyi rol mo'i sgra dang / glu bro snyan pa'i dbyangs la ni chags pa'i sems med/ rin po che rnam pa tha dad pa'i gzhal med khang dang / khang pa brtsegs pa
240b4(phal chen): sna tshogs kyi longs spyod ni yid la bya ba med par shin tu dga' bar gyur pa'i skyes pa dang / bud med kyi tshogs kyi chos kyi dga' ba'i mos pas shin tu dga' zhing / gzugs dang /
240b5(phal chen): sgra dang / dri dang / ro dang / reg la dga' bas dben pa'i sems dang ldan pa/ chos nges par brtag pa la shin tu mos pa/ sems can gang dang phrad kyang dge ba'i bshes gnyen
240b6(phal chen): rtag tu 'dri zhing mthar gyis grong khyer gyi lam gyi sum mdo'i drung zhig tu phyin nas kun du bltas na/ grong khyer gyi lam gyi sum mdo'i dbus kyi mchod rten gyi khang pa nas ha cang yang
240b7(phal chen): mi ring ba zhig na/ rgya chen po dang ldan pa khri rin po che bai DUR+ya sngon po'i rkang pa bkye ba bai DUR+ya dkar po'i seng ges blangs pa/ 'dzam bu chu klung gi gser gyi lcag pod kyis dra ba legs par
241a1(phal chen): btags pa/ lha rdzas las kyang 'das pa'i rin po che'i stan sna tshogs bting ba/ rin po che'i 'bru grangs med pas rnam par brgyan pa/ nor bu
241a2(phal chen): rin po che'i rgyan bsam gyis mi khyab pa'i dra ba kun nas khebs pa/ 'dzam bu chu klung gi gser gyi snam bu la lha rdzas rin po che sna tshogs kyi gur shin tu spa bar dgye ba'i
241a3(phal chen): gnam yol bres pa/ nor bu rin po che yid bzhin gyi rgyal po'i pad+mo'i snying po dang ldan pa/ de lta bu'i chos kyi khri chen po la rgyal po 'od chen po mi chen po'i mtshan sum cu rtsa
241a4(phal chen): gnyis kyis lus shin tu brgyan pa/ dpe byad bzang po sna tshogs brgyad cu tham pas lus shin tu mdzes pa/ gser gyi ri bo ltar rin po che sna tshogs rnam par bkod pas rnam
241a5(phal chen): par mdzes pa/ nyi ma'i dkyil 'khor ltar gzi brjid rab tu 'bar ba/ zla ba nya zhing rgyas pa'i dkyil 'khor ltar blta na bzang ba/ tshangs pa ltar tshangs pa'i 'khor gyi nang na
241a6(phal chen): rnam par mdzes pa/ rgya mtsho ltar zab pa'i chos dang yon tan mtha' yas pa'i rin po che'i tshogs dang ldan pa/ sprin chen po ltar chos kyi rang bzhin gyi 'brug sgra sgrog pa/ nam
241a7(phal chen): mkha' ltar chos kyi tshul gyi skar ma'i tshogs kyis brgyan pa/ ri rab ltar kha dog bzhi po'i sems can rgya mtsho'i sems la gzugs brnyan rab tu snang ba/ rin po che'i gling
241b1(phal chen): ltar gzhi ye shes sna tshogs rin po ches yongs su gang ba de skyil mo krung du 'dug pa mthong ngo / /de'i mdun na yang gser dang / nor bu dang / mu tig dang / bai DUR+ya dang /
241b2(phal chen): dung dang / man shel dang / byi ru dang / sa le sbram dang / dngul rin po che'i phung po dang / lha rdzas kyi gos kha dog sna tshogs kyi phung po dang / lha rdzas kyi rin po che'i rgyan sna tshogs
241b3(phal chen): kyi phung po dang / kha zas dang / spyan gzigs sna tshogs kyi phung po dang / zhim po'i mchog khyad par du 'phags pa rnam pa sna tshogs kyi phung po dgod pa dang / dngar ba'i thabs sna
241b4(phal chen): tshogs kyi yul du bkod pa mthong ngo / /lha rdzas kyi shing rta rin po che bye ba brgya stong du ma dang / lha rdzas kyi sil snyan bye ba brgya stong du ma dang / lha rdzas kyi spos kyi rnam pa bye ba brgya stong
241b5(phal chen): du ma dang / nad kyi rkyen sman dang / yo byad kyi phung po du ma dang / yo byad kyi khyad par thams cad kyi phung po spyad du rung zhing kha na ma tho ba med pa mang po sems can rnams ci dga' bar
241b6(phal chen): spyod du gzud pa'i phyir bshams te bkod pa dang / ba bzhon gser gyi ru mig can stong phrag du ma 'o ma bres 'jal ba mang po yang sems can phongs pa rnams yongs su bsdu ba'i
241b7(phal chen): phyir bkod pa mthong ngo / /bu mo rin po che bye ba khrag khrig brgya stong bzhin bzang ba shin tu mdzes pa blta na sdug pa/ rgyan thams cad kyis rnam par klubs pa/ lha rdzas kyi gos rin po che
242a1(phal chen): gyon pa/ lha rdzas kyi tsan dan sprul gyi snying pos lus byug pa/ sgyu rtsal drug cu rtsa bzhi'i tshul shes pa/ 'dod pa'i spyod pa dang / cho ga thams cad
242a2(phal chen): la mkhas pa dag kyang bsags shing bkod par mthong ngo / /de'i mdun na ji lta ba de bzhin du/ sems can rnams yongs su bsdu ba dang / sems can rnams yongs su gzung
242a3(phal chen): ba dang / sems can rnams dga' ba bskyed pa dang / sems can rnams spro ba bskyed pa dang / sems can rnams kyi yid dang bar bya ba dang / sems can rnams kyi sems
242a4(phal chen): shin tu bde bar bya ba dang / sems can rnams kyi nyon mongs pa rnam par zhi bar bya ba dang / sems can rnams chos kyi rang bzhin gyi don la yongs su dgod pa dang / sems
242a5(phal chen): can rnams thams cad mkhyen pa nyid du don mnyam par bya ba dang / sems can rnams gzhan la 'khu ba rnam par bzlog par bya ba dang / lus dang ngag gis ngan du spyod pa
242a6(phal chen): thams cad rnam par bzlog pa dang / sems can rnams kyi lta ba'i zug rngu yang dag par dbyung ba dang / sems can rnams kyi lam yongs su sbyang ba'i phyir/ srang dang / lam
242a7(phal chen): gyi bzhi mdo dang / lam gyi sum mdo dang / sgo dang / khyams dag na'ang de bzhin te/ srang re re'i ngos g.yas g.yon nas kyang / stegs bu bye ba nyi shu tsam la yo byad
242b1(phal chen): thams cad yongs su spungs te bkod pa mthong ngo / /de nas tshong dpon gyi bu nor bzang gis/ rgyal po 'od chen po la lus thams cad kyis phab nas phyag byas te/ rgyal po 'od chen
242b2(phal chen): po la lan brgya stong du mar g.yas phyogs su bskor ba byas nas mdun du 'dug ste/ thal mo sbyar nas 'di skad ces smras so/ /'phags pa/ bdag gis bla na med pa yang dag par
242b3(phal chen): rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/
242b4(phal chen): 'phags pa ni/ byang chub sems dpa' rnams la gdams ngag dang / rjes su bstan pa mdzad do zhes bdag gis thos na/ 'phags pa/ ji ltar byang chub sems dpas byang
242b5(phal chen): chub sems dpa'i spyod pa la bslab par bgyi ba dang / ji ltar nan tan du bgyi ba bdag la bka' stsal du gsol/ smras pa/ rigs kyi bu/ nga ni byang chub sems dpa'i spyod
242b6(phal chen): pa byams pa chen po'i rgyal mtshan yongs su dag pa dang / yongs su rdzogs par byed pa ste/ rigs kyi bu/ ngas byang chub sems dpa'i spyod pa byams pa chen po'i rgyal
242b7(phal chen): mtshan 'di yang sangs rgyas brgya phrag du ma dang / sangs rgyas stong phrag du ma dang / sangs rgyas brgya stong phrag du ma dang / sangs rgyas bye ba khrag khrig brgya stong du ma nas/
243a1(phal chen): brjod du med pa'i yang brjod du med pa'i bar gyi sangs rgyas bcom ldan 'das rnams la yongs su dris so/ /yongs su zhus so/ /rnam par sbyangs
243a2(phal chen): so| |yongs su sbyangs so/ /rnam par bkod do/ /rnam par bltas so/ /rnam par spyod do/ /rjes su btsal to/ /yongs su brtags so/ /rnam par bris so/ /rgya cher byas
243a3(phal chen): so| |rigs kyi bu/ de ltar nga ni byang chub sems dpa'i spyod pa byams pa chen po'i rgyal mtshan 'di la gnas shing / chos dang mthun par khams skyong zhing ston to/ /chos
243a4(phal chen): dang mthun par 'jig rten la phan par byed do/ /chos dang mthun par 'jig rten na rjes su spyod do/ /chos dang mthun par sems can bcos par byed do/ /chos dang mthun
243a5(phal chen): par sems can rnams la nan tan byed do/ /chos kyi dkyil 'khor la sems can rnams yongs su 'dzud do/ /chos kyi tshul sems can rnams la nye bar bsgrub bo/ /chos
243a6(phal chen): dang mthun par sems can rnams la yongs su bsgo ba byed do/ /chos kyi nan tan la sems can rnams yongs su sbyor ro/ /chos kyi rang bzhin nges par rtogs pa la sems
243a7(phal chen): can rnams rab tu 'god do/ /byams pa'i sems dang / byams pa chen po'i dbang dang / byams pa'i stobs dang / phan pa'i sems dang / bde ba'i sems dang / snying
243b1(phal chen): rje'i sems dang / phan 'dogs pa'i sems dang / yongs su bsrung ba'i sems dang / sems can yongs su 'dzin pa mi gtong ba'i sems dang / sdug bsngal thams
243b2(phal chen): cad rnam par bzlog pa'i smon lam rgyun mi gcod pa'i sems dang / bde ba'i mthar phyin pa la rab tu 'god par yang dag par spyod pa rgyun mi gcod pa la sems can
243b3(phal chen): rnams rab tu 'god do/ /bag yangs kyi bde ba yang dag par bskyed nas/ sems can de dag gi lus kyang shin tu bde bar byed do/ /de dag gi 'khor ba'i bde ba la zhen
243b4(phal chen): pa'i sems kyi rgyud kyang rnam par bzlog pa byed do/ /de dag gi sems kyi rgyun kyang chos kyi dga' ba dang / mos pa la yongs su gzhol bar byed do/ /nyon mongs pa'i dri ma
243b5(phal chen): thams cad las rnam par sbyong bar byed do/ /mi dge ba'i chos thams cad las yongs su sbyang bar byed do/ /'khor ba'i rgyun las rnam par bzlog pa byed do/ /chos kyi dbyings
243b6(phal chen): kyi tshul rgya mtsho la yongs su gzud pa byed do/ /de dag gi srid pa'i lam gyi rgyud du skye ba thams cad rgyun gcad pa'i phyir sems kyi ma rig pa yongs su bsreg pa byed do/ /thams
243b7(phal chen): cad mkhyen pa nyid kyi 'bras bu thob par bya ba'i phyir de dag gi sems kyi myu gu yongs su bskyed do/ /mi 'phrogs pa'i dad pa'i stobs yang dag par bskyed pa'i phyir de dag gi sems
244a1(phal chen): kyi rgya mtsho yang rab tu dang bar byed do/ /rigs kyi bu/ de ltar nga ni byang chub sems dpa'i spyod pa byams pa chen po'i rgyal mtshan la gnas
244a2(phal chen): te| chos dang mthun par 'jig rten skyong zhing ston te/ rigs kyi bu/ nga'i khams na gnas pa'i sems can rnams ni ngas 'jigs shing dngang ba'am/ bag tsha zhing skyi
244a3(phal chen): g.ya' ba med de/ rigs kyi bu/ sems can gang phongs shing yo byad sna tshogs kyis brel ba/ bza' ba 'dod pa'am/ btung ba 'dod pa'am/ gos 'dod pa nas/
244a4(phal chen): yo byad sna tshogs thams cad gang 'dod kyang rung ste/ de dag thams cad nga'i drung du 'ong ngo / /de dag la'ang ngas snga nas bsham bsham pa'i mdzod sgo phye zhing ci 'dod pa
244a5(phal chen): khyer cig ces bstabs te/ gang gi don du khyed sdig pa'i las la spyod par gyur cing / srog gcod pa'am/ ma byin par len pa'am/ 'dod pas log par g.yem
244a6(phal chen): pa'am/ brdzun du smra ba'am/ phra ma'am/ ngag rtsub po'am/ tshig kyal ba'am/ chags sems sam/ gnod sems sam/ log par lta ba'am/ de ma yin pa'i
244a7(phal chen): lta ba'i rnam pa sna tshogs la mngon par zhen par gyur pa de thams cad kyang grong khyer chen po 'od bzang po 'di'i sgo dang / srang dang / khyams dang / lam gyi sum mdo dang /
244b1(phal chen): bzhi mdo kun du spungs te/ snga nas byin pa yin gyi/ su ci 'dod pa kun kyang khyer cig ces bstabs shing byin no/ /rigs kyi bu/ grong khyer 'od bzang po 'di na sems can ji
244b2(phal chen): snyed gcig gnas pa de dag thams cad ni byang chub sems dpa' ste/ theg pa chen po la zhugs pa'o/ /de bas na grong khyer chen po 'od bzang ngo / /'di yang de dag la bsam
244b3(phal chen): pa rnam pa ji lta bur dag pa'i tshul bzhin du snang ste/ la la la ni dog par snang ngo / /la la la ni yangs par snang ngo / /la la la ni gzhi sa la gnas par snang ngo / /la la la ni
244b4(phal chen): gzhi rin po che bai DUR+ya las blangs par snang ngo / /la la la ni sa'i ra bas bskor bar snang ngo / /la la la ni rin po che rdo rje gzhan gyis mi thub pa'i rgyal mtshan gyi ra bas bskor bar
244b5(phal chen): snang ngo / /la la la ni gseg ma dang / gyo mos gang zhing thag thug dang / grog po dang / g.yang sa mang po can du snang ngo / /la la la ni nor bu rin po che dam pa grangs med pas
244b6(phal chen): gzhi brgyan cing yongs su bkram pa dang / lag mthil bzhin du gzhi mnyam par snang ngo / /la la la ni sa las byas par snang ngo / /la la la ni rin po che grangs med pa'i khang pa
244b7(phal chen): dang | gzhal med khang dang / khang bzhag dang / khang pa brtsegs pa dang / khang steng dang / ba gam dang / skar khung gi shar bu dang / zla gam rin po che seng ge'i dra bas brgyan
245a1(phal chen): par snang ngo / /grong khyer gyi phyi rol na gnas pa'i sems can sngon ngas byang chub sems dpa'i spyad pa spyod pa'i tshe/ bsdu ba'i dngos po
245a2(phal chen): bzhis yongs su bsdus pa/ bsam pa dag pa/ dge ba'i rtsa ba bskyed pa/ sangs rgyas mang po la bsnyen bkur ba/ thams cad mkhyen pa nyid la mngon par mos pa/
245a3(phal chen): thams cad mkhyen pa nyid du rab tu gzhol ba de dag la yang rin po che las byas par snang ngo / /de ma yin pa gzhan dag la ni sa las byas par snang ste/ rigs kyi bu/
245a4(phal chen): nga'i khams na gnas pa'i sems can yul dang / phyogs dang / grong khyer dang / grong rdal dang / ljongs dang / khams dang / rgyal po'i pho brang dag na/ rnyog pa lnga
245a5(phal chen): dang ldan pa'i 'jig rten gyi dus kyi rang bzhin gyis dkrugs te/ mi dge ba bcu'i las kyi lam zhig byed par 'dod par gyur na yang / de'i tshe nga de dag la phan par bya
245a6(phal chen): ba'i sems kyis/ byang chub sems dpa'i ting nge 'dzin 'jig rten gyi dbang po'i glong zhes bya ba/ byams pa chen po sngon du 'gro ba la snyoms par 'jug ste/ rigs kyi
245a7(phal chen): bu| de ltar nga ting nge 'dzin de la snyoms par zhugs pa dang / de nyid kyi mod la sems can de dag gi 'jigs pa de dag dang / mi bde ba de dag dang / shar gnyer ba de
245b1(phal chen): dag dang / 'thab mo dang / rtsod pa de dag dang / sems kyi 'khrug pa de dag dang / 'tshe ba'i sems de dag kyang byang chub sems dpa'i ting nge 'dzin 'jig rten gyi dbang po'i
245b2(phal chen): glong byams pa chen po sngon du 'gro ba de'i chos nyid thob pas rab tu zhi bar gyur to/ /nye bar zhi bar gyur to/ /rnam par ldog par gyur to/ /'gag par gyur to/ /rigs kyi bu/
245b3(phal chen): yud tsam zhig sdod dang / de'u re mngon sum du 'gyur ro/ /de nas rgyal po 'od chen pos de'i tshe/ byang chub sems dpa'i ting nge 'dzin byams pa chen po sngon du 'gro ba 'jig rten
245b4(phal chen): gyi dbang po'i glong la mnyam par bzhag go / de ltar rgyal po 'od chen pos/ byang chub sems dpa'i ting nge 'dzin byams pa chen po sngon du 'gro ba 'jig rten gyi dbang po'i glong la
245b5(phal chen): mnyam par bzhag ma thag tu/ de'i mod la grong khyer chen po 'od bzang po'i yul dang phyogs su bcas pa/ grong khyer dang / grong rdal dang / ljongs dang / khams dang / rgyal po'i
245b6(phal chen): pho brang gi 'khor dang bcas par rnam pa drug tu g.yos so/ /de g.yos pa'i tshe rin po che'i ra ba de dag dang / rin po che'i khang pa dang / rin po che'i snying po dang / rin po che'i khyim
245b7(phal chen): dang | rin po che'i gnas dang / rin po che'i gzhal med khang dang / rin po che'i khang pa brtsegs pa dang / rin po che'i ba gam dang / rin po che'i pu shu dang / rin po che'i skar khung dang /
246a1(phal chen): rin po che'i stegs bu dang / rin po che'i rta babs dang / rin po che'i zla gam dang / rin po che'i seng ge'i dra ba dang / rin po che'i lan kan dang /
246a2(phal chen): rin po che'i 'bru dang / rin po che'i bla re dang / rin po che'i srad bus brgyus pa'i dril bu g.yer ka'i dra ba dang / rin po che'i dril bu dang / rin po che'i rgyal mtshan dang / rin
246a3(phal chen): po che'i ba dan dang / rin po che'i ta la de dag kyang rab tu g.yos te sgra 'byin to/ /rab tu 'khrol lo/ /de dag de ltar sgra 'byin cing / yid du 'ong la snyan pa dang / mnyan na dga'
246a4(phal chen): ba'i dbyangs brjod cing / rgyal po 'od chen po gang na ba der 'dud de phyag 'tshal lo/ /grong khyer chen po 'od bzang po'i nang na/ sems can ji snyed cig gnas pa de dag thams
246a5(phal chen): cad kyang dga' ba dang / rangs pa'i sems kyis yongs su rgyas nas/ rgyal po 'od chen po gang na ba de logs su mngon du bltas te/ lus thams cad kyis phab cing phyag
246a6(phal chen): 'tshal lo/ /de'i khams kyi grong dang / grong khyer dang / ljongs dang / yul dang / khams dang / rgyal po'i pho brang 'khor na gnas pa de dag thams cad kyang lus dang sems
246a7(phal chen): bde bar gyur te/ dga' zhing rangs pa skyes nas/ rgyal po 'od chen po gang na ba de logs su phyag 'tshal lo/ /byol song gi skye gnas su gtogs pa'i sems can de
246b1(phal chen): dag thams cad kyang / gcig la gcig byams pa'i sems dang / phan pa'i sems su ldan par gyur nas/ rgyal po 'od chen po gang na ba de logs su blta zhing mngon par
246b2(phal chen): 'dud do/ /ri dang sgang mthon po'i sa'i phyogs thams cad kyang / rgyal po 'od chen po gang na ba der mngon par 'dud do/ /me tog gi shing dang / 'bras bu'i shing dang / lo ma'i
246b3(phal chen): shing dang / sa bon gyi tshogs dang / 'byung po'i tshogs dang / lo tog dang / ldum bu dang / rtswa dang / gel pa dang / sman dang / nags tshal thams cad kyang / rgyal po 'od
246b4(phal chen): chen po gang na ba de logs su lta zhing mngon par 'dud par gyur to/ /de'i khams na mtsho dang / mtshe'u dang / lu ma dang / lteng ka dang / 'bab chu dang / chu klung dang / rdzing dang / khron
246b5(phal chen): pa ji snyed pa de dag thams cad kyang / rgyal po 'od chen po gang na ba de logs su mngon par gzhol zhing rlabs kyi sgra 'byin par gyur to/ /klu'i rgyal po stong phrag bcu yang a ga
246b6(phal chen): ru nag po'i bdug spos kyi dud pa na bun du 'grigs pa'i spos kyi sprin las glog sna tshogs 'gyu ba'i 'od kyis snang bar byed cing / 'brug sgra sgrog pa dang / spos chu'i char gyi rgyun
246b7(phal chen): shin tu phra ba mngon par 'bebs par gyur to/ /brgya byin dang / rab mtshe ma dang / rab dga' ldan dang / rab 'phrul dga' dang / dbang sgyur gyi lha'i rgyal po la sogs pa/
247a1(phal chen): lha'i bu stong phrag bcus kyang steng gi bar snang la 'khod do/ /nam mkha'i dbyings thams cad lha rdzas kyi rol mo'i sil snyan gyi sprin bye ba khrag
247a2(phal chen): khrig brgya stong gi sgra phyung bas/ dbyangs snyan pa rgya cher bsgrags pa'i rgyan gyis brgyan pa dang / lha'i bu mo grangs med pa/ lha'i glu snyan pa len pa'i sprin gyi sgra bsgrags
247a3(phal chen): pa'i dbyangs snyan cing yid du 'ong ba'i rgyan gyis brgyan pa dang / lha rdzas kyi rin po che'i me tog sna tshogs kyi sprin grangs med pa'i char rab tu 'bab pa'i rgyan gyis brgyan
247a4(phal chen): pa dang / lha rdzas kyi spos kyi sprin kha dog sna tshogs kyi sprin grangs med pa'i char rab tu 'bab pa'i rgyan gyis brgyan pa dang / lha rdzas kyi rin po che'i phreng ba sna tshogs kyi sprin
247a5(phal chen): grangs med pa'i char rab tu 'bab pa'i rgyan gyis brgyan pa dang / lha rdzas kyi phye ma kha dog sna tshogs kyi sprin grangs med pa'i char rab tu 'bab pa'i rgyan gyis brgyan pa
247a6(phal chen): dang | lha rdzas kyi rin po che'i lhab lhub sna tshogs kyi sprin grangs med pa'i char rab tu 'bab pa'i rgyan gyis brgyan pa dang / lha rdzas kyi gos sna tshogs dri ma med cing 'jam pa/
247a7(phal chen): kha dog rnam pa tha dad pa'i sprin grangs med pa'i char rab tu 'bab pa'i rgyan gyis brgyan pa dang / lha rdzas kyi rin po che'i gdugs rnam par phye ba sna tshogs kyi sprin grangs
247b1(phal chen): med pa'i char rab tu 'bab pa'i rgyan gyis brgyan pa dang / lha rdzas kyi rin po che'i seng ge yid du 'ong ba'i rgyal mtshan gyi sprin grangs med pa'i char rab tu 'bab pa'i rgyan gyis brgyan pa
247b2(phal chen): d ang | lha rdzas kyi rin po che 'bab ba'i lce shin tu 'phro ba'i rin po che'i ba dan gyi sprin grangs med pa'i char rab tu 'bab pa'i rgyan gyis brgyan par rgyal po 'od chen po la mchod pa bya
247b3(phal chen): ba'i phyir byin gyis brlabs so/ /glang po'i rgyal po chen po shugs 'dzin gyis kyang / glang po'i dbang po'i khyu mchog gi mthu phyung ba dang / rnam par 'phrul ba'i mthus nam mkha'i
247b4(phal chen): dbyings thams cad lha rdzas kyi rin po che sna tshogs kyi pad+mo'i sprin grangs med pas kun nas yog par byin gyis brlabs so/ /lha rdzas kyi nor bu rin po che'i se mo do grangs med pa rab tu
247b5(phal chen): 'phyang ba dang / lha rdzas kyi rin po che'i snam bu'i lda ldi dang / chun po grangs med pa rab tu 'phyang ba dang / lha rdzas kyi rin po che sna tshogs kyi phreng ba'i rgyud grangs med pa mngon par 'phyang
247b6(phal chen): ba'i rgyan gyis brgyan pa dang / lha rdzas kyi rin po che sna tshogs kyi lhab lhub dang / phreng ba grangs med pa mngon par 'phyang ba'i rgyan gyis brgyan pa dang / lha rdzas kyi rin po che sna tshogs kyi me
247b7(phal chen): tog gi lda ldi grangs med pa mngon par bres pa'i rgyan gyis brgyan pa dang / lha rdzas kyi spos kyi rgyal po kha dog sna tshogs phyogs thams cad du dri zhim pos rgyas par 'gengs pa'i sprin
248a1(phal chen): grangs med pas kun nas khengs pa'i rgyan gyis brgyan pa dang / lha rdzas kyi rin po che'i gos kha dog sna tshogs kyi sprin grangs med pa'i char rab
248a2(phal chen): tu 'bab pa'i rgyan gyis brgyan pa dang / lha rdzas kyi bdug spos kyi dud pa na bun du 'khrigs pa'i sprin grangs med pa'i char rab tu 'bab pa'i rgyan gyis brgyan pa dang / lha rdzas kyi phye
248a3(phal chen): ma kha dog sna tshogs kyi sprin grangs med pa'i char phra mo rab tu 'bab pa'i rgyan gyis brgyan pa dang / lha'i bu mo'i tshogs lha rdzas kyi rol mo byed pa dang / glu snyan pa'i dbyangs yid
248a4(phal chen): du 'ong bar len cing / bstod pa'i sprin gyis kun nas yog pa'i char mngon par 'bebs pa'i rgyan gyis brgyan par nam mkha'i dbyings byin gyis brlabs so/ /srin po'i dbang
248a5(phal chen): po brgya stong grangs med pa rgya mtsho la gnas pa dang / gling bzhi pa'i 'jig rten gyi khams kyi rten gyi sa'i gzhi la gnas pa/ kha zas su sha dang khrag 'thung zhing za la/ chu la spyod
248a6(phal chen): pa dang / ri dwags dang / phyugs dang / bya dang / ba lang dang / rta dang / glang po dang / bong bu dang / skyes pa dang / bud med kyi tshogs kyi mdangs 'phrog pa/ zhe sdang ba'i
248a7(phal chen): yid kyi rnam par rtog pa dang ldan pa/ rtag tu 'gro ba la 'tshe zhing / mtho 'tsham pa la zhugs pa rnams kyang / byams pa dang phan pa'i sems dam pa dang ldan zhing / bzhin
248b1(phal chen): gyi mdog shin tu dang ba dang / 'gro ba thams cad la mi 'tshe zhing / mtho 'tsham pa med pa la zhugs te/ 'jig rten pha rol la blta bar gyur nas/ thal mo sbyar cing shin tu dga'
248b2(phal chen): ba'i sems kyis rgyal po 'od chen po gang na ba de logs su btud nas phyag 'tshal bar gyur te/ lus dang sems kyi bde ba rgya chen po mtshungs pa med pa yang myong bar gyur to/ /
248b3(phal chen): gnod sbyin dang / grul bum dang / sha za dang / 'byung po'i dbang po brgya stong du ma yang byams pa dang / phan pa'i sems dam pa dang ldan zhing / bzhin gyi mdog shin tu dang ba
248b4(phal chen): dang | 'gro ba thams cad la mi 'tshe zhing / mtho 'tsham pa med pa la zhugs te/ 'jig rten pha rol la blta bar gyur nas/ thal mo sbyar cing shin tu dga' ba'i sems kyis/ rgyal
248b5(phal chen): po 'od chen po gang na ba der 'dud cing phyag 'tshal bar gyur te/ lus dang sems kyi bde ba rgya chen po mtshungs pa med pa yang myong bar gyur to/ /de ltar gling bzhi pa'i 'jig rten
248b6(phal chen): gyi khams thams cad kyi sems can kun gyi 'jigs pa dang / gnod pa dang / mi bde ba dang / shar gnyer ba dang / 'thab mo dang / rtsod pa dang / sems kyi 'khrug pa dang / 'tshe
248b7(phal chen): ba'i sems thams cad rab tu zhi bar gyur to/ /rnam par zhi bar gyur to/ /rnam par log par gyur to/ /'gag par gyur to/ /phyir log par gyur to/ /gling bzhi pa'i 'jig rten
249a1(phal chen): gyi khams 'dir ji lta ba de bzhin du/ stong gsum gyi stong chen po'i 'jig rten gyi khams thams cad nas/ phyogs bcur 'jig rten gyi khams
249a2(phal chen): bye ba khrag khrig brgya stong phrag bcu'i bar gyi sems can kun gyi 'jigs pa dang / gnod pa dang / mi bde ba dang / shar gnyer ba dang / 'thab mo dang / rtsod pa dang / sems
249a3(phal chen): kyi 'khrug pa dang / 'tshe ba'i sems thams cad kyang / byang chub sems dpa'i ting nge 'dzin byams pa chen po sngon du 'gro ba 'jig rten gyi dbang po'i glong gi chos nyid thob pa'i
249a4(phal chen): phyir rab tu zhi bar gyur to/ /rnam par zhi bar gyur to/ /rnam par log par gyur to/ /'gag par gyur to/ /phyir log par gyur to/ /de nas rgyal po 'od chen po ting nge 'dzin
249a5(phal chen): de las langs te/ tshong dpon gyi bu nor bzang la 'di skad ces smras so/ /rigs kyi bu/ ngas byang chub sems dpa'i spyod pa'i ye shes snang ba'i sgo byams pa chen po'i rgyal
249a6(phal chen): mtshan 'di shes par zad na/ ngas byang chub sems dpa' 'jig rten gyi khams thams cad bde ba'i bsam pas rgyas par 'gengs pa/ byams pa chen po'i gdugs tshad med
249a7(phal chen): pa dang ldan pa/ 'khor mi phyed pa dang ldan pas/ 'gro ba thams cad 'khor du gyur pa/ dbang po rab dang 'bring dang tha ma'i sbyor bas 'gro ba thams cad yongs su bskyab pa la
249b1(phal chen): zhugs pa/ 'gro ba thams cad yongs su gzung ba la zhugs pas/ byams pa'i sems lta bu dang ldan pa/ bsod nams dang ye shes kyi 'od zer 'gro ba thams cad du 'byung bas
249b2(phal chen): zla ba nya zhing rgyas pa lta bur gyur pa/ shes bya thams cad ye shes kyi 'od kyis snang bar byed pa'i phyir nyi ma'i dkyil 'khor lta bur gyur pa/ sems can thams cad kyi sems kyi mun
249b3(phal chen): pa thibs po rab tu sel bas sgron ma chen po lta bur gyur pa/ sems can thams cad kyi sems kyi rgya mtsho'i g.yo sgyu'i rnyog pa dang bar byed pas nor bu rin po che chu 'dang dang 'dra
249b4(phal chen): ba| 'gro ba thams cad kyi bsam pa dang / smon lam yongs su rdzogs par byed pa nor bu rin po che yid bzhin gyi rgyal po dang 'dra ba/ 'gro ba thams cad ting nge 'dzin dang / snyoms
249b5(phal chen): par 'jug pa'i khang pa dang / thams cad mkhyen pa nyid kyi pho brang chen por gzhog pas/ rlung dmar chen po dang 'dra ba de dag gi spyod pa shes pa'am/ yon tan brjod pa'am/
249b6(phal chen): bsod nams kyi ri bo gzhal ba'am/ yon tan gyi skar ma'i tshogs kyis brgyan pa'i nam mkha' la blta ba'am/ smon lam chen po'i rlung gi dkyil 'khor las mtshams gcad
249b7(phal chen): pa'am/ chos mnyam pa nyid kyi stobs la tshad gzung ba'am/ theg pa chen po'i rgyan gyis bsngags pa yongs su brjod pa'am/ kun tu bzang po'i spyod pa'i tshul gyi khyad par brjod
250a1(phal chen): pa'am/ byang chub sems dpa'i ting nge 'dzin chen po bsgom pa'i sgo dbye ba'am/ snying rje chen po'i sprin yongs su smos par nus re skan/ song /
250a2(phal chen): rigs kyi bu/ lho phyogs kyi rgyud 'di nyid na rgyal po'i gnas brtan pa zhes bya ba yod de/ de na dge bsnyen ma mi g.yo ba zhes bya ba 'dug gi/ de'i gan du song la ji ltar byang
250a3(phal chen): chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzang gis/ rgyal po 'od
250a4(phal chen): chen po'i rkang pa gnyis la spyi bos phyag byas nas/ rgyal po 'od chen po la lan brgya stong du mar g.yas phyogs su bskor ba byas te/ yang dang yang bltas nas/ rgyal po
250a5(phal chen): 'od chen po'i drung nas song ngo / / //bam po dgu bcu drug pa/ de nas tshong dpon gyi bu nor bzang / grong khyer chen po 'od bzang po nas byung ste/ yud tsam
250a6(phal chen): du lam gyi mgo btsal nas/ rgyal po 'od chen po'i gdams ngag de la rjes su bsam pa byed cing / byang chub sems dpa'i spyod pa'i tshul byams pa chen po'i rgyal mtshan de
250a7(phal chen): rjes su dran par bya ba dang / ting nge 'dzin gyi sgo 'jig rten gyi dbang po'i glong gi snang ba chen po de yongs su bsgom pa dang / byang chub sems dpa'i lus rnam par dag pa
250b1(phal chen): bsam gyis mi khyab pas brgyan pa'i seng ge'i khri'i rgyan rnam par phye ba rnam pa sna tshogs de dag mngon par bsgrub pa dang / byang chub sems dpa'i smon lam dang / bsod nams
250b2(phal chen): kyi dbang dang / stobs bsam gyis mi khyab pa de dag rjes su spel ba dang / byang chub sems dpa'i sems can yongs su smin par bya ba'i ye shes kyi tshul bsam gyis mi khyab pa de
250b3(phal chen): shin tu bstan par bya ba dang / byang chub sems dpa'i longs spyod kyi bdag nyid che ba thun mong du gyur pa bsam gyis mi khyab pa de la rjes su bsam pa dang / byang chub sems dpa'i
250b4(phal chen): gnas rnam pa tha dad pa bsam gyis mi khyab pa de dag kyang mtshan mar bya ba dang / byang chub sems dpa' rnams kyi sems can yongs su smin par bya ba rnam par dag pa bsam
250b5(phal chen): gyis mi khyab pa de rjes su dran par bya ba dang / byang chub sems dpa'i 'khor phun sum tshogs shing yongs su dag pa de la brtag pa dang / byang chub sems dpa' sems can gyi
250b6(phal chen): don bsam pa snang ba'i tshul bsam gyis mi khyab pa de la yid ches par byed byed pas/ sems dga' zhing mos pa'i shugs dang / sems kyi nyams bde ba dang / sems
250b7(phal chen): shin tu tshim pa dang / sems khong nas dga' ba dang / sems rnyog pa med pa dang / sems 'od dad pa dang / sems brtan pa dang / sems rgya che ba dang / sems mi
251a1(phal chen): zad pa thob ste/ de de ltar dge ba'i bshes gnyen rjes su dran zhing yid la byed pa la brtson pas gdong mchi mas gang nas rjes su sems pa/ kyi
251a2(phal chen): hud| dge ba'i bshes gnyen mthong ba 'di ni/ yon tan rin po che thams cad kyi 'byung gnas su gyur pa'o/ /byang chub sems dpa'i spyod pa thams cad yongs su dag
251a3(phal chen): pa dang / yongs su rdzogs par 'gyur ba'i rgyur gyur pa'o/ /byang chub sems dpa'i dran pa thams cad rnam par dag par byed pa'o/ /byang chub sems dpa'i gzungs kyi
251a4(phal chen): dkyil 'khor thams cad yongs su sbyong ba'o/ /byang chub sems dpa'i ting 'dzin gyi snang ba thams cad yongs su bskyed pa'o/ /sangs rgyas thams cad mthong bar
251a5(phal chen): 'gyur ba yongs su bsgrub pa'o/ /sangs rgyas kyi chos thams cad kyi sprin gyi char rab tu 'bebs pa'o/ /byang chub sems dpa'i smon lam gyi tshul thams cad brjod pa'o/ /
251a6(phal chen): shes rab dang / ye shes kyi snang ba bsam gyis mi khyab pa yang dag par bskyed pa'o/ /byang chub sems dpa'i dbang po brtan pa'i myu gu skyed par byed pa'o/ /dge ba'i
251a7(phal chen): bshes gnyen rnams ni bdag ngan song gi g.yang sa thams cad nas skyob pa'o/ /dge ba'i bshes gnyen rnams ni bdag chos mnyam pa nyid kyi tshul khong du chud par bya ba
251b1(phal chen): la gzhog pa'o/ /dge ba'i bshes gnyen rnams ni bdag la lam bde ba dang / mi bde ba ston pa'o/ /dge ba'i bshes gnyen rnams ni bdag la theg pa chen po yongs su ston pa'o//
251b2(phal chen): dge ba'i bshes gnyen rnams ni bdag la byang chub sems dpa' kun tu bzang po'i spyod pa'i gdams ngag gis 'doms pa'o/ /dge ba'i bshes gnyen rnams ni bdag la
251b3(phal chen): thams cad mkhyen pa nyid kyi grong khyer gyi lam ston pa'o/ /dge ba'i bshes gnyen rnams kyi bdag thams cad mkhyen pa'i gnas su phyin par skyel ba'o/ /dge ba'i bshes
251b4(phal chen): gnyen rnams ni bdag chos kyi dbyings kyi tshul rgya mtsho la 'jug par byed pa'o/ /dge ba'i bshes gnyen rnams ni bdag la dus gsum gyi shes bya rgya mtsho'i tshul rab tu ston
251b5(phal chen): pa'o| |dge ba'i bshes gnyen rnams ni bdag la 'phags pa'i tshogs kyi dkyil 'khor thams cad rab tu ston pa'o/ /dge ba'i bshes gnyen rnams ni bdag gi dkar
251b6(phal chen): po'i chos thams cad rnam par 'phel bar byed pa'o/ /zhes de de ltar ngu zhing smre sngags 'don pa'i tshe/ nam mkha'i dbyings la 'khod pa'i lha'i tshogs dang / rtag tu phyi bzhin
251b7(phal chen): 'brang zhing yang dag par bskul ba dang / sangs rgyas kyi pho nya ltar gyur pa'i byang chub sems dpa' rnams 'di skad 'dzer to/ /rigs kyi bu/ dge ba'i bshes gnyen gyi gdams
252a1(phal chen): ngag la zhugs pa'i byang chub sems dpas ni/ sangs rgyas bcom ldan 'das rnams kyang thugs shin tu dgyes par 'gyur ba yin/ dge ba'i bshes
252a2(phal chen): gnyen gyi tshig dang mi 'gal bar gnas pa'i byang chub sems dpas ni/ thams cad mkhyen pa nyid du'ang shin tu bsnyen pa yin/ dge ba'i bshes gnyen gyi tshig la the tshom
252a3(phal chen): mi za ba'i byang chub sems dpa' la ni dge ba'i bshes gnyen rnams kyang nye bar bsnyen pa yin/ dge ba'i bshes gnyen yid la bya ba dang mi 'bral ba'i byang chub sems
252a4(phal chen): dpa' la ni don thams cad kyang mngon du 'gyur ba yin gyi/ rigs kyi bu/ rgyal po'i pho brang brtan par dge bsnyen ma mi g.yo ba gang na ba der song zhig dang / de las byang chub
252a5(phal chen): sems dpa'i spyod pa thos par 'gyur ro/ /de nas tshong dpon gyi bu nor bzang ting nge 'dzin gyi ye shes snang ba las langs nas/ mthar gyis rgyal po'i pho brang brtan par dge bsnyen
252a6(phal chen): ma mi g.yo ba gang na ba der song nas/ dge bsnyen ma mi g.yo ba yongs su tshol zhing rmed rmed pa las/ de la 'gro ba mang pos bstan pa/ rigs kyi bu/ dge bsnyen ma mi g.yo ba de
252a7(phal chen): ni| rang gi khyim na pha ma dang 'phrogs shing gzhon nur gyur pa ste/ rang gi gnyen bshes kyi tshogs kyis yongs su bskor cing / skye bo'i tshogs chen po la chos ston to/ /de nas
252b1(phal chen): tshong dpon gyi bu nor bzang dga' ba chen po dang mos shing spro bas yongs su rgyas pa'i sems dang ldan pa de dge bsnyen ma mi g.yo ba'i khyim gang na ba der song ste phyin nas/ dge
252b2(phal chen): bsnyen ma mi g.yo ba'i khyim gyi sgo na sdod pa'i tshe/ des khyim de thams cad 'od lus dang sems shin tu bde bar byed pa/ gser gyi kha dog tu 'dug pa zhig gis khyab cing gsal bar
252b3(phal chen): gyur nas/ 'od des tshong dpon gyi bu nor bzang la phog par gyur ma thag tu tshor ba thams cad la dbang bsgyur ba'i ting nge 'dzin gyi sgo mang po dang / zhi ba'i gnas kyi ting nge 'dzin gyi
252b4(phal chen): sgo mang po dang / 'gro ba thams cad dang bral ba'i ting nge 'dzin gyi sgo mang po dang / kun du lta ba'i btang snyoms dang ldan pa'i ting nge 'dzin gyi sgo mang po dang / de bzhin gshegs
252b5(phal chen): pa'i mdzod kyi ting nge 'dzin gyi sgo mang po la sogs pa ting nge 'dzin gyi sgo lnga brgya tsam la zhugs par gyur te yongs su skyes so/ /de dag kyang shin tu phra zhing gzhon pa ste/ 'di ltar
252b6(phal chen): dper na/ thog ma mngal du zhugs pa'i rnam par shes pa lta bu ste/ ting nge 'dzin de dag kyang shin tu phra zhing gzhon par skyes par gyur to/ /des dri zhim po zhig tshor na yang /
252b7(phal chen): de ni lha la yang med/ lha'i bu mo la yang med/ klu la yang med/ klu'i bu mo la yang med/ gnod sbyin la yang med/ gnod sbyin gyi bu mo la yang med/ dri za la yang med/ dri za'i
253a1(phal chen): bu mo la yang med/ lha ma yin la yang med/ lha ma yin gyi bu mo la yang med/ nam mkha' lding la yang med/ nam mkha' lding gi bu mo la yang
253a2(phal chen): med| mi 'am ci la yang med/ mi 'am ci'i bu mo la yang med/ lto 'phye chen po la yang med/ lto 'phye chen po'i bu mo la yang med/ mi la yang med/ mi'i bu mo la yang
253a3(phal chen): med cing mi srid pa de lta bu'i dri zhim po tshor bar gyur to/ /bud med de'i gzugs dang mnyam pa yang phyogs bcu'i 'jig rten na med na lhag pa lta ga las 'ong / kha dog dang
253a4(phal chen): mdog de lta bu yang de bzhin gshegs pa'i sku mdog dang / kha dog dang / byang chub sems dpa' dbang bskur ba'i kha dog dang / mdog ma gtogs par de'i kha dog
253a5(phal chen): dang | mdog tu mnyam pa phyogs bcu'i 'jig rten na med na lhag pa lta ga las 'ong / lus kyi chu zheng dang / dbyibs de lta bu'ang de bzhin gshegs pa'i sku'i khrun chu
253a6(phal chen): zheng dang / dbyibs dang / byang chub sems dpa' dbang bskur ba thob pa'i lus kyi chu zheng dang / dbyibs ma gtogs par de'i lus kyi chu zheng dang / dbyibs su mnyam
253a7(phal chen): pa phyogs bcu'i 'jig rten na med na lhag pa lta ga las 'ong / 'od kyi rgyan de lta bu yang de bzhin gshegs pa'i 'od kyi rgyan dang / byang chub sems dpa' dbang bskur ba
253b1(phal chen): thob pa'i 'od kyi rgyan ma gtogs par de'i 'od kyi rgyan dang mnyam pa phyogs bcu'i 'jig rten na med na lhag pa lta ga las 'ong / de'i kha'i drod kyi dri zhim po dang mnyam pa'i dri de lta bu yang
253b2(phal chen): phyogs bcu'i 'jig rten gyi lha'i gnas sam/ klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang /
253b3(phal chen): mi ma yin pa'i gnas na med na lhag pa lta ga las 'ong / khyim gyi rgyan dang longs spyod de lta bu yang de bzhin gshegs pa'i longs spyod dang / byang chub sems dpa' dbang
253b4(phal chen): bskur ba thob pa'i longs spyod ma gtogs par/ de'i khyim gyi rgyan dang longs spyod dang mnyam pa yang phyogs bcu'i 'jig rten na med na lhag pa lta ga las 'ong / g.yog 'khor
253b5(phal chen): phun sum tshogs pa de lta bu yang de bzhin gshegs pa'i 'khor phun sum tshogs pa dang / byang chub sems dpa'i 'khor phun sum tshogs pa ma gtogs par de'i g.yog
253b6(phal chen): 'khor phun sum tshogs pa dang mnyam pa yang phyogs bcu'i 'jig rten na med na lhag pa lta ga las 'ong ste/ dge bsnyen ma mi g.yo ba de la 'dod chags dang ldan pa'i sems
253b7(phal chen): kyis blta bar nus pa'i sems can de lta bu yang phyogs bcu'i 'jig rten gyi sems can gyi ris na med do/ /dge bsnyen ma mi g.yo ba de mthong ma thag tu nyon mongs pa zhi
254a1(phal chen): bar mi 'gyur ba de lta bu'i sems can yang phyogs bcu'i 'jig rten gyi sems can gyi ris na med de/ 'di lta ste/ dper na/ tshangs pa chen po stong
254a2(phal chen): phrag bcu la dbang bsgyur ba la ni/ 'dod pa la spyod pa'i nyon mongs pa rnams mi rgyu'o/ /de bzhin du dge bsnyen ma mi g.yo ba yang mthong ma thag tu sems can rnams kyi nyon
254a3(phal chen): mongs pa mi rgyu'o/ /dge bsnyen ma mi g.yo ba de la blta bas ngoms par 'gyur ba'i sems can de lta bu yang / shes rab kyis ngoms pa ma gtogs par phyogs bcu'i 'jig
254a4(phal chen): rten gyi khams kyi sems can gyi ris na med do/ /de nas tshong dpon gyi bu nor bzang gis/ dge bsnyen ma mi g.yo ba'i lus kyi byin bsam gyis mi khyab pa dang / gzugs
254a5(phal chen): dang | kha dog dang / dbyibs dang / chu zheng bsam gyis mi khyab pa dang / sa'i gzhi dang / grong khyer dang / rin po che thams cad la thogs pa med pa'i 'od zer gyi dra
254a6(phal chen): ba'i rgyan bsam gyis mi khyab pa dang / sems can gyi don bsam gyis mi khyab pa sgrub pa mthong ste/ ba spu'i bu ga thams cad nas byung ba'i dri zhim po tshor nas/ 'khor rgya
254a7(phal chen): mtsho phun sum tshogs pa mtha' yas pa mthong ste/ khyim dang / gzhal med khang gi rgyan phun sum tshogs pa mi 'phrogs pa mthong nas/ yon tan rgya mtsho tshad med pa
254b1(phal chen): khong du chud de/ dge bsnyen ma mi g.yo ba la tshigs su bcad pa 'dis bstod do/ /khyod kyis rtag tu tshul khrims dri med yongs bsrungs te/ /bzod pa shin tu yangs pa'ang yongs su
254b2(phal chen): bsgoms mdzad cing / /brtson 'grus brtan pa rdo rje lta bu bsgrubs pas na/ /ri bo'i rgyal po lta bur 'gro bar 'phags shing 'bar/ /de nas tshong dpon gyi bu nor bzang gis/ dge
254b3(phal chen): bsnyen ma mi g.yo ba la tshigs su gcad pa des mngon par bstod de/ 'di skad ces smras so/ /'phags ma/ bdag gis bla na med pa yang dag par rdzogs pa'i byang chub tu sems
254b4(phal chen): bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags ma ni/ byang chub sems
254b5(phal chen): dpa' rnams la gdams ngag dang / rjes su bstan pa mdzad do zhes bdag gis thos nas/ 'phags ma/ ji ltar byang chub sems dpas byang chub sems dpa'i spyod pa la
254b6(phal chen): bslab par bgyi ba dang / ji ltar nan tan du bgyi ba bdag la bshad du gsol/ de nas dge bsnyen ma mi g.yo bas/ byang chub sems dpa'i ngag 'jam zhing yid du 'ong la nyams
254b7(phal chen): su bde bas/ tshong dpon gyi bu nor bzang la dga' bar 'gyur ba'i tshig tu brjod nas/ 'di skad ces smras so/ /rigs kyi bu/ de ltar khyod kyis bla na med pa yang dag par
255a1(phal chen): rdzogs pa'i byang chub tu sems bskyed pa legs so/ /legs so/ /rigs kyi bu/ kho mo ni byang chub sems dpa'i rnam par thar pa thub par dka'
255a2(phal chen): ba'i ye shes kyi snying po thob pa ste/ byang chub sems dpa'i spyod pa'i sgo yi dam brtan pa la slob pa/ chos thams cad mnyam pa nyid kyi sa'i gzungs kyi sgo thob pa'o/ /kho
255a3(phal chen): mo ni spobs pa'i ye shes snang ba chos kyi gzhi thams cad snang bar brjod pa thob pa'o/ /kho mo ni chos thams cad yongs su btsal bas mi skyo ba'i rgyan gyi ting 'dzin gyi
255a4(phal chen): sgo thob pa'o/ /smras pa/ 'phags ma/ byang chub sems dpa'i rnam par thar pa thub par dka' ba'i ye shes kyi snying po de'i yul ni ji lta bu zhig mchis/ yi dam la
255a5(phal chen): brtan pa'i byang chub sems dpa'i spyod pa'i sgo dang / chos thams cad mnyam pa nyid kyi sa'i gzungs kyi sgo dang / chos kyi gzhi thams cad snang bar brjod pa'i spobs pa snang
255a6(phal chen): ba'i sgo dang / chos yongs su btsal bas mi skyo ba'i rgyan gyi ting nge 'dzin gyi sgo'i yul ni ji lta bu zhig mchis/ smras pa/ rigs kyi bu/ gnas 'di ni yid ches par dka'o/
255a7(phal chen): smras pa/ 'phags ma/ bstan du gsol/ sangs rgyas kyi byin dang / dge ba'i bshes gnyen gyis yongs su bzung na yid ches par mchi grang / rtogs pa dang / 'tshal
255b1(phal chen): pa dang / rnam par rtogs pa dang / rjes su rtogs pa dang / rig pa dang / dmigs su phebs pa dang / goms pa dang / mi 'gal ba dang / rnam par mi rtog pa dang / sgro
255b2(phal chen): 'dogs pa ma mchis pa dang / mnyam par bgyid par yang mchi grang / de nas dge bsnyen ma mi g.yo bas/ tshong dpon gyi bu nor bzang la 'di skad ces smras so/ /rigs
255b3(phal chen): kyi bu/ sngon 'das pa'i dus shig na dri ma med pa'i 'od kyi bskal pa la de bzhin gshegs pa phyag rab tu brkyang pa zhes bya ba 'jig rten du byung ste/ kho mo yang de'i tshe rgyal po
255b4(phal chen): glog gis byin pa'i bu gcig ma zhig tu gyur nas/ de'i tshe nub mo mi nyal tsam zhig na rgyal po'i sgo yang bcad/ pha dang ma yang nyal/ skyes pa dang bud med dag kyang gnyid
255b5(phal chen): kyis log / rol mo brdung ba dang dkrol ba'i sgra yang zhi/ lhan cig spyod pa'i bud med lnga brgya tsam dag kyang nyal bar gyur pa zhig na/ kho mo mal gyi steng na 'dug cing / nam
255b6(phal chen): mkha'i dbyings la rgyu ba'i skar ma'i tshogs kyi phreng ba rnam par 'khod pa la lta lta ba las/ steng gi bar snang la/ bcom ldan 'das de bzhin gshegs pa dgra bcom pa
255b7(phal chen): yang dag par rdzogs pa'i sangs rgyas phyag rab tu brkyang pa ri'i rgyal po ri rab ltar lha dang / klu dang / gnod sbyin dang / dri za dang / lha ma yin dang / nam mkha' lding dang /
256a1(phal chen): mi 'am ci dang / lto 'phye chen po'i 'khor mang pos bskor ba/ byang chub sems dpa'i tshogs grangs med pas yongs su bskor ba/ phyogs thams
256a2(phal chen): cad du 'od zer gyi dra ba thogs pa med pas rgyas par khyab pa'i sku bzhugs pa mthong ngo / /de bzhin gshegs pa de'i sku'i ba spu'i bu ga thams cad nas kyang dri zhim po rnam pa 'di lta
256a3(phal chen): bu byung ste/ des kho mo'i lus dang sems shin tu bde bar gyur/ yid shin tu dga' bar gyur te/ mal gyi steng nas langs nas/ sor mo bcu'i thal mo sbyar te sa la babs
256a4(phal chen): nas| bcom ldan 'das de bzhin gshegs pa phyag rab tu brkyang pa de la phyag 'tshal te/ de'i spyi gtsug la bltas na yang mtha' thug par ma rung / g.yas g.yon gyi tshad
256a5(phal chen): kyang zin par ma rung / mtshan dang dpe byad phun sum tshogs pa la bsams na yang ngoms par ma rung ste/ de'i tshe kho mo 'di snyam du bsams so/ /las ji lta bu zhig byas
256a6(phal chen): na| lus phun sum tshogs pa 'di lta bu ni 'thob par 'gyur/ mtshan dang dpe byad bzang po phun sum tshogs pa ni skye bar 'gyur/ 'od kyi rgyan phun sum tshogs pa ni 'byung bar
256a7(phal chen): 'gyur/ 'khor phun sum tshogs pa ni 'grub par 'gyur/ yid kyi rang bzhin gyi gnas dang longs spyod phun sum tshogs pa ni 'byung bar 'gyur/ bsod nams phun sum
256b1(phal chen): tshogs pa ni skye bar 'gyur/ ye shes phun sum tshogs pa ni rnam par dag par 'gyur/ ting nge 'dzin gyi rnam par 'phrul pa bsam gyis mi khyab pa phun sum tshogs pa ni yang dag
256b2(phal chen): par 'grub par 'gyur/ gzungs phun sum tshogs pa ni yongs su rdzogs par 'gyur/ spobs pa phun sum tshogs pa ni dbang du 'gyur snyam pa dang / rigs kyi bu/ de nas bcom
256b3(phal chen): ldan 'das de bzhin gshegs pa phyag rab tu brkyang pa des/ kho mo'i bsam pa thugs su chud nas 'di skad ces bka' stsal to/ /bu mo khyod kyis nyon mongs pa thams cad gzhom
256b4(phal chen): pa'i phyir thub pa med pa'i sems skyed cig / mngon par zhen pa thams cad bsal ba'i phyir pham pa med pa'i sems skyed cig /chos zab mo'i tshul khong du chud par bya ba'i phyir
256b5(phal chen): zhum pa med pa'i sems skyed cig / sems can bsam pa mi bzad pa dang ldan pa'i rgya mtsho'i klong du ltung bas mi sgul ba'i sems skyed cig /srid pa'i lam gyi rgyud thams
256b6(phal chen): cad du skye ba'i skye mched du mgo rmongs pa med pa'i sems skyed cig / sangs rgyas thams cad blta bar mos pa rgyun mi gcad pa'i phyir ngoms mi shes pa'i sems skyed cig/
256b7(phal chen): sangs rgyas thams cad kyi chos kyi sprin yongs su gzung ba'i phyir chog mi shes pa'i sems skyed cig /sangs rgyas thams cad kyi chos kyi tshul snang ba rtogs par bya ba'i phyir
257a1(phal chen): nges par rtogs pa'i sems skyed cig / de bzhin gshegs pa thams cad kyi chos kyi 'khor lo gzung ba'i phyir yang dag par gzung ba'i sems
257a2(phal chen): skyed cig / de bzhin gshegs pa'i zhal nas byung ba shes par bya ba lta la ci smos kyi chung ngu na brdar byas pa tsam la yang 'khrul pa med pa'i sems skyed cig /bu mo khyod
257a3(phal chen): kyis sems can rnams kyi bsam pa ji lta ba bzhin du chos rin po che rnam par dbye ba'i phyir rnam par dbye ba'i sems skyed cig ces byung ste/ de ltar rigs kyi bu/ kho mos
257a4(phal chen): bcom ldan 'das de bzhin gshegs pa dgra bcom pa yang dag par rdzogs pa'i sangs rgyas phyag rab tu brkyang pa las/ chos kyi tshul gyi gdams ngag gi sgo rnam pa de lta bu
257a5(phal chen): dag thos nas/ thams cad mkhyen pa'i ye shes la ni mngon par mos par gyur/ stobs bcu'i rang bzhin la ni mngon par smon par gyur/ sangs rgyas kyi gsung la ni mngon par
257a6(phal chen): dad par gyur/ sangs rgyas kyi 'od kyi rgyan ni yongs su sbyang bar dga'/ sangs rgyas kyi sku phun sum tshogs pa ni yongs su bsgrub par dga'/ sangs rgyas kyi mtshan dang dpe
257a7(phal chen): byad bzang po rnam par dag pa la ni mngon par mos par gyur/ sangs rgyas kyi 'khor gyi dkyil 'khor phun sum tshogs pa la ni mngon par smon par gyur/ sangs rgyas kyi zhing rnam
257b1(phal chen): par dag pa la ni mngon par dad par gyur/ sangs rgyas kyi spyod lam phun sum tshogs pa la ni mngon par mos par gyur/ sangs rgyas kyi sku tshe'i tshad phun sum tshogs pa la ni
257b2(phal chen): mngon par dga' nas/ rdo rje ltar ri dang mtshon cha thams cad kyi mthus thub par dka' ba'i sems nyon mongs pa thams cad dang / nyan thos dang / rang sangs rgyas thams cad
257b3(phal chen): kyis mi phyed mi tshugs pa bskyed de/ rigs kyi bu/ de nas nye bar bzung ba tshun chad du sems bskyed pa de'i mthus/ bskal pa 'dzam bu'i gling gi rdul shin tu phra ba snyed cig tu
257b4(phal chen): yid kyi dgu las kyang 'dod pa la spyad par mi dran na/ gnyis kyis gnyis 'du ba lta ci smos/ rigs kyi bu/ de nas nye bar bzung ba tshun chad du rang gi gnyen bshes la'ang khong
257b5(phal chen): khro bo'i sems gcig ma bskyed na/ de ma yin pa'i sems can ma nyes pa gzhan lta la ci smos/ de nas nye bar bzung ba tshun chad du bdag tu lta ba dang ldan pa'i sems bskyed pa
257b6(phal chen): gcig tsam yang bskyed par mi dran na/ de ma yin pa'i yo byad gzhan la bdag gir byas te mngon par chags pa lta ci smos/ shi 'pho dang / mngal na gnas pa'i tshe 'ang sems
257b7(phal chen): rmongs pa'am/ 'du shes sna tshogs sam/ lung du ma bstan pa'i sems kyang byung du mi dran na/ legs par bsam shing gnas pa lta ci smos/ bskal pa de snyed cig tu
258a1(phal chen): sangs rgyas gcig kyang chung ngu na rmi lam du mthong ba'i rnam par dmigs par yang rjes su mi dran na/ byang chub sems dpa'i mig bcus mthong
258a2(phal chen): bar gyur pa lta ci smos/ de nas nye bar bzung ba tshun chad du de bzhin gshegs pa thams cad kyi chos kyi sprin yang dag par 'dzin kyang chung ngu na ming du bya ba'i rnam pa tsam gyi
258a3(phal chen): chos kyi tshig dang / yi ge gcig kyang brjod par mi dran na/ de bzhin gshegs pa'i zhal gyi mdzod nas byung ba lta ci smos/ de nas nye bar bzung ba tshun chad du chos kyi rgya mtsho
258a4(phal chen): de snyed cig 'thung 'thung yang chung ngu na 'jig rten pa'i chos rnams la tshig 'ga' yang ma bsam ma brtags par mi dran no/ /de nas nye bar bzung ba tshun chad du de snyed cig
258a5(phal chen): gis chos kyi tshul rgya mtsho las kyang chung ngu na 'jig rten pa'i bzo'i rgyus dang tshul yang rung ste/ chos kyi tshul gyi sgo gang la yang kho mos ting nge 'dzin mngon par ma bsgrubs pa
258a6(phal chen): de lta bu med do/ /de nas nye bar bzung ba tshun chad du de bzhin gshegs pa de snyed kyi chos kyi 'khor lo bzung yang / ji ltar yongs su bzung ba las/ sems can 'dul ba'i
258a7(phal chen): dbang du bya ba ma gtogs par chung ngu na rjes su brgyud pa'i rgyus tsam gyi tshig dang / yi ge 'ga' yang por bar mi dran no/ /de nas nye bar bzung ba tshun chad du sangs rgyas rgya mtsho
258b1(phal chen): de snyed cig mthong yang / chung ngu na sprul pa'i sangs rgyas kyi smon lam gyi rgyud kyang rung ste/ smon lam 'ga' yang kho mos sems can rgya mtsho thams cad rnam par dag par bya ba'i phyir
258b2(phal chen): mngon par ma bsgrubs pa med do/ /de nas nye bar bzung ba tshun chad du/ sangs rgyas rgya mtsho de snyed cig gi sngon gyi byang chub sems dpa'i spyod pa rgya mtsho las byang chub sems dpa'i spyod
258b3(phal chen): pa 'ga' tsam yang / kho mos bdag gi spyod pa yongs su dag par bya ba'i phyir mngon par ma bsgrubs pa de lta bu mi dran no/ /de nas nye bar bzung ba tshun chad du/ sems can gang kho mos
258b4(phal chen): bla na med pa yang dag par rdzogs pa'i byang chub tu ma bskul pa de lta bu gcig kyang mig lam du 'ongs par mi dran no/ /de nas nye bar bzung ba tshun chad du/ nyan thos dang / rang sangs
258b5(phal chen): rgyas yid la bya ba dang ldan pa'i sems bskyed pa gcig kyang mngon par bsgrubs su mi dran no/ /rigs kyi bu/ de nas nye bar bzung ba tshun chad du/ bskal pa 'dzam bu'i gling gi rdul
258b6(phal chen): shin tu phra ba snyed cig lon yang / tshig dang yi ge 'ga' la yang the tshom bskyed pa'am/ gnyis kyi 'du shes sam/ rnam par rtog pa'i 'du shes sam/ sna tshogs kyi 'du shes
258b7(phal chen): sam| rab kyi 'du shes sam/ bzang ngan gyi 'du shes sam/ sdug mi sdug gi 'du shes bskyed du mi dran no/ /rigs kyi bu/ kho mo ni de phyin chad du sangs rgyas byung ba dang ma bral
259a1(phal chen): lo| |sangs rgyas bcom ldan 'das rnams dang ma bral lo/ /byang chub sems dpa' rnams dang ma bral lo/ /yang dag pa'i dge ba'i
259a2(phal chen): bshes gnyen rnams dang ma bral lo/ /sangs rgyas kyi smon lam thos pa dang ma bral lo/ /byang chub sems dpa'i spyod pa thos pa dang ma bral lo/ /byang chub sems dpa'i
259a3(phal chen): pha rol tu phyin pa'i tshul thos pa dang ma bral lo/ /byang chub sems dpa'i sa'i ye shes snang ba'i tshul thos pa dang ma bral lo/ /byang chub sems dpa'i gzungs dang / ting
259a4(phal chen): nge 'dzin mi bzad pa'i mdzod dang gter thos pa thob pa dang ma bral lo/ /mtha' dang dbus med pa'i 'jig rten gyi khams kyi dra ba la 'jug cing / khong du chud par bya ba'i tshul thos
259a5(phal chen): pa dang ma bral lo/ /mtha' dang dbus med pa'i sems can gyi khams 'byung ba'i rgyu thos pa thob pa dang ma bral lo/ /'gro ba thams cad kyi nyon mongs pa'i dra ba'i dkyil
259a6(phal chen): 'khor yongs su zad par bya ba'i ye shes snang ba dang ma bral lo/ /sems can thams cad kyi dge ba'i rtsa ba 'byung ba'i rgyu'i ye shes thob pa dang ma bral lo/ /sems can
259a7(phal chen): thams cad kyi bsam pa ji lta ba bzhin du lus yongs su ston pa dang ma bral lo/ /sems can thams cad shes par byed pa'i dbyangs kyi dkyil 'khor rnam par dag pa
259b1(phal chen): dang ma bral lo/ /rigs kyi bu/ kho mos byang chub sems dpa'i rnam par thar pa'i sgo thub par dka' ba'i ye shes kyi snying po 'di dang / chos thams cad yongs su btsal bas mi skyo ba'i rgyan
259b2(phal chen): gyi ting nge 'dzin gyi sgo 'di la snyoms par zhugs te/ byang chub sems dpa'i spyod pa'i sgo yi dam la brtan pa 'di rnam par phye ba dang / gzungs kyi sgo chos thams cad mnyam pa nyid kyis
259b3(phal chen): 'di dang / slobs pa'i ye shes snang ba'i sgo chos kyi gzhi thams cad snang bar brjod pa 'di rnam par phye ba dang / cho 'phrul bsam gyis mi khyab pa yod na/ rigs kyi bu khyod mngon
259b4(phal chen): sum du blta bar 'dod dam/ smras pa/ 'phags ma/ 'tshal lo/ /de nas dge bsnyen ma mi g.yo ba de na de ltar 'dug bzhin du/ byang chub sems dpa'i rnam par thar pa'i sgo
259b5(phal chen): thub par dka' ba'i ye shes kyi snying po la sogs pa dang / ting nge 'dzin gyi sgo thams cad yongs su btsal bas mi skyo ba'i rgyan la sogs pa dang / ting nge 'dzin gyi sgo don yod pa'i
259b6(phal chen): dkyil 'khor gyi rgyan la sogs pa dang / ting nge 'dzin gyi sgo stobs bcu'i ye shes kyi dkyil 'khor mngon du 'gyur ba la sogs pa dang / ting nge 'dzin gyi sgo sangs rgyas kyi rigs mi
259b7(phal chen): zad pa'i mdzod la sogs pa ting nge 'dzin gyi sgo brgya stong phrag bcu la rnam par blta ba dang / rnam par spyad pa dang / rjes su 'jug pa dang / nges par rtogs par byas so/ /de ltar dge
260a1(phal chen): bsnyen ma mi g.yo ba snyoms par zhugs ma thag tu/ tshong dpon gyi bu nor bzang gis/ phyogs bcur 'jig rten gyi khams sangs rgyas kyi zhing brjod
260a2(phal chen): du med pa phrag bcu'i rdul shin tu phra ba snyed rnam pa drug tu g.yos pa dang / bai DUR+ya yongs su dag pa'i rgyu las gyur par gnas par mthong ngo / /'jig rten gyi khams re re'i
260a3(phal chen): gling bzhi pa bye ba phrag brgya brgya na/ de bzhin gshegs pa bye ba phrag brgya brgya bzhugs par mthong ste/ la la ni dga' ldan gyi gnas na bzhugs pa nas/ la la ni yongs su
260a4(phal chen): mya ngan las 'da' ba mdzad pa'i bar du'ang mthong ngo / /de'ang 'jig rten gyi khams bai DUR+ya'i rang bzhin de dag yongs su dag cing sgrib pa med pa'i phyir te/ de bzhin gshegs pa
260a5(phal chen): de dag so so nas 'od zer dang / 'od kyi dkyil 'khor chos kyi dbyings thams cad du rgyas par khyab par mda' ba dang / de bzhin gshegs pa de dag so so'i 'khor gyi dkyil 'khor
260a6(phal chen): shin tu rnam par phye ba rgya mtsho yang mthong bar gyur to/ /de bzhin gshegs pa de dag re re'i gsung gi dkyil 'khor chos kyi 'khor lo thams cad brjod pa/ sems can thams
260a7(phal chen): cad kyi rna lam du rnam par grag pa'ang thos par gyur to/ /de nas dge bsnyen ma mi g.yo ba ting nge 'dzin de las langs nas/ tshong dpon gyi bu nor bzang la 'di skad ces smras so/ /
260b1(phal chen): rigs kyi bu khyod kyis mthong ngam/ thos sam/ shes sam/ smras pa/ 'phags ma/ mthong ngo / /thos so/ /rig go /rigs kyi bu/ kho mo ni de ltar byang chub sems dpa'i spyod pa yi
260b2(phal chen): dam brtan pa la slob cing / chos thams cad yongs su btsal bas mi skyo ba'i rgyan gyi ting nge 'dzin la mnyam par bzhag ste/ byang chub sems dpa'i rnam par thar pa'i sgo thub par dka'
260b3(phal chen): ba'i ye shes kyi snying po la gnas nas/ chos thams cad mnyam pa nyid kyi sa'i gzungs khong du chud pa dang / spobs pa'i ye shes snang ba chos kyi gzhi thams cad snang bar brjod pa la
260b4(phal chen): mkhas pa'i legs par bshad pas/ sems can thams cad yongs su tshim par byed par zad na/ kho mos byang chub sems dpa' yon tan tshad med pa bsam gyis mi khyab pa dang
260b5(phal chen): ldan pa nam mkha'i dbyings la 'dab chags khyu mchog 'khod pa ltar gnas med par spyod pa/ nam mkha' lding gi dbang po chen po ltar yongs su smin pa'i byang chub sems dpa'
260b6(phal chen): gdon pa'i phyir/ sems can thams cad kyi rgya mtsho la 'jug pa/ tshong pa ltar stobs bcu'i ye shes rin po che mngon par 'dod cing / thams cad mkhyen pa nyid kyi rin po che'i
260b7(phal chen): gling du rgyu ba/ mthu dang ldan pa'i nya pa ltar yid du 'ong ba'i chos kyi dkyil 'khor gyi rgya dang ldan pa'i lag pas sred pa'i chu las byung ba'i sems can yongs su smin par mngon par gdon
261a1(phal chen): pa'i phyir chos kyi rgya mtsho la rnam par rgyu ba/ lha'i dbang po ltar nyon mongs pa'i lha ma yin gyi g.yul chen po gdul ba bzlog pa'i phyir khams gsum
261a2(phal chen): gyi gnas yongs su bkang zhing rnam par rgyu ba/ nyi ma'i dkyil 'khor ltar sems can gyi sred pa'i chu dang nyon mongs pa'i 'dam shin tu bskam pa'i phyir chos kyi dbyings kyi nam
261a3(phal chen): mkha'i dbyings la yang dag par 'phags pa/ zla ba nya zhing rgyas pa ltar 'dul ba'i yid kyi me tog ku mu da rnam par kha dbye ba'i phyir ye shes kyi nam mkha' la mngon par shar
261a4(phal chen): ba| sa'i gzhi ltar 'gro ba thams cad kyi dge ba'i dbang po'i myu gu bskyed cing rnam par spel ba'i phyir/ byams mi byams dang / mthon dman med par 'jig rten na mnyam
261a5(phal chen): par gnas pa/ rlung dmar ltar sems can thams cad kyi nyon mongs pa dang / lta ba'i shing dang / shing phran gyi nags tshal dang / kun dga' rtsa ba nas gdon pa'i phyir chags
261a6(phal chen): pa med par phyogs thams cad du rnam par rgyu ba/ 'khor los bsgyur ba ltar bsdu ba'i dngos po'i yo byad dang rkyen gyis 'gro ba thams cad yongs su bsdu ba'i phyir/ 'jig rten
261a7(phal chen): na rnam par spyod pa de dag gi spyod pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid kyi yul dga' 'dzin tshad med pa na/ grong
261b1(phal chen): khyer dga' ba 'dzin pa zhes bya ba yod de/ de na kun du rgyu thams cad du 'gro ba zhes bya ba 'dug gi /de'i gan du song la/ ji ltar byang chub sems dpas byang chub sems dpa'i spyod
261b2(phal chen): pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzang gis/ dge bsnyen ma mi g.yo ba'i rkang pa gnyis la spyi bos phyag 'tshal te/
261b3(phal chen): dge bsnyen ma mi g.yo ba la lan brgya stong du mar g.yas phyogs su bskor ba byas nas yang dang yang bltas te/ dge bsnyen ma mi g.yo ba'i drung nas song ngo / /de nas tshong dpon
261b4(phal chen): gyi bu nor bzang / dge bsnyen ma mi g.yo ba mngon du byas te/ dge bsnyen ma mi g.yo ba'i gdams ngag rjes su dran par byed cing / dge bsnyen ma mi g.yo bas bstan pa dang /
261b5(phal chen): yang dag par bstan pa dang / bsgrags pa dang / bshad pa dang / brjod pa dang / yang dag par brjod pa dang / bzhag pa dang / rnam par phye ba dang / smos pa dang / rgya cher
261b6(phal chen): bstan pa de dag thams cad la gdon mi za bar yid ches shing / rjes su 'brang bar bya ba dang / rjes su bsam pa dang / khong du chud par bya ba dang / bsgom pa dang / yongs
261b7(phal chen): su bsgom pa dang / gzhan du mi 'gyur ba dang / rtogs par bya ba dang / snang bar bya ba dang / mnyam par bya ba byed cing mthar gyis gnas nas gnas dang / yul nas yul
262a1(phal chen): du brgyu ste/ rgyu zhing song song nas yul dga' 'dzin tshad med pa gang na ba der phyin nas/ grong khyer dga' ba 'dzin pa rmed cing tshol tshol te/ nyi ma nub
262a2(phal chen): tu cha ba zhig na/ grong khyer dga' ba 'dzin par phyin nas/ grong khyer dga' ba 'dzin pa'i nang du song ste/ grong khyer gyi lam gyi bzhi mdo'i dbus shig tu phyin nas/ srang gi sgo
262a3(phal chen): nas srang gi sgo dang / lam gyi bzhi mdo nas/ lam gyi bzhi mdo dang / grong phrag nas/ grong phrag tu kun du rgyu thams cad du 'gro ba tshol zhing rmed rmed pa dang / mtshan mo mi nyal
262a4(phal chen): tsam zhig na/ grong khyer dga' ba 'dzin pa'i byang phyogs logs na ri shin tu mod pa zhes bya ba zhig yod pa de'i rtse mo rtswa dang / gel ba dang / sman sna tshogs dga' dga' ltar
262a5(phal chen): skyes pas brgyan pa/ 'od chen po dang ldan pa nyi ma shar ba lta bur gnas pa mthong ngo / /des snang ba de mthong nas/ dga' ba'i shugs chen po skyes te/ 'di snyam du bsams so//
262a6(phal chen): bdag gis dge ba'i bshes gnyen ri'i rtse mo 'di la gdon mi za bar mthong bar 'gyur ba lta zhig snyam nas/ grong khyer de nas byung ste/ ri shin tu mod pa gang na ba der phyin pa
262a7(phal chen): dang / ri shin tu mod pa de la 'dzegs nas/ ri'i rtse mo snang ba chen po can gang na ba der phyin pa dang / rgyang yang ring po zhig nas/ kun tu rgyu thams cad du 'gro ba tshangs pa chen
262b1(phal chen): po las kyang lhag pa'i kha dog dang ldan pa dpal gyis shin tu 'bar ba zhig / tshangs pa stong phrag bcus kun nas bskor te/ 'chags na 'chag cing 'dug pa mthong nas de'i
262b2(phal chen): dung du phyin te/ rkang pa gnyis la spyi bos phyag 'tshal nas/ de la lan brgya stong du mar g.yas phyogs su bskor ba byas te/ mdun du 'dug nas thal mo sbyar te 'di skad
262b3(phal chen): ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod
262b4(phal chen): pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni/ byang chub sems dpa' rnams la gdams ngag dang / rjes su bstan pa mdzad do/ /
262b5(phal chen): zhes bdag gis thos na/ 'phags pa/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad
262b6(phal chen): du gsol/ smras pa/ rigs kyi bu/ de ltar khyod bla na med pa yang dag par rdzogs pa'i byang chub tu zhugs pa legs so/ /legs so/ /rigs kyi bu/ kho bo ni thams cad du
262b7(phal chen): 'gro ba ste/ thams cad kyi rjes su song ba'i byang chub sems dpa'i spyod pa la gnas pa'o/ /sgo thams cad du rnam par spyod pas snang ba'i ting 'dzin gyi sgo dang / dngos po med pa
263a1(phal chen): la gnas pas/ mngon par 'du bya ba med pa'i rdzu 'phrul dang / chos kyi dbyings kun gyi gzhir thug par thal ba'i shes rab kyi pha rol tu phyin pa'i ye shes snang
263a2(phal chen): ba'i sgo dang ldan pa'o/ /rigs kyi bu/ de ltar kho bo ni sems can gyi snod kyi 'jig rten gyi rgyud thams cad dang / sems can gyi lam gyi rgyud thams cad dang / sems can gyi shi 'pho'i
263a3(phal chen): sgo thams cad dang / sems can gyi skye ba'i sgo thams cad dang / srid pa'i lam gyi rgyud tha dad pa thams cad dang / skye ba'i skye mched sna tshogs kyi 'jig rten gyi gnas rnam pa tha dad pa dag
263a4(phal chen): gi sems can kha dog dang / dbyibs dang / chu zheng rnam pa sna tshogs dang ldan pa/ skye ba kun du 'brel pa rnam pa sna tshogs dang ldan pa/ sbyor ba sna tshogs dang ldan pa/ mos pa sna tshogs/
263a5(phal chen): can 'di lta ste/ lha'i lam gyi rgyud du gtogs pa dang / klu'i lam gyi rgyud du gtogs pa dang / gnod sbyin gyi lam gyi rgyud du gtogs pa dang / dri za'i lam gyi rgyud du gtogs pa dang / lha
263a6(phal chen): ma yin gyi lam gyi rgyud du gtogs pa dang / nam mkha' lding gi lam gyi rgyud du gtogs pa dang / mi'am ci'i lam gyi rgyud du gtogs pa dang / lto 'phye chen po'i lam gyi rgyud du gtogs
263a7(phal chen): pa dang / sems can dmyal ba'i lam gyi rgyud du gtogs pa dang / byol song gi skye gnas kyi lam gyi rgyud du gtogs pa dang / gshin rje'i 'jig rten gyi lam gyi rgyud du gtogs pa dang /
263b1(phal chen): mi'i lam gyi rgyud du gtogs pa dang / mi ma yin pa'i lam gyi rgyud du gtogs pa dang / lta ba'i rnam pa sna tshogs la gnas pa dang / nyan thos kyi theg pa la mos pa dang / rang sangs rgyas kyi
263b2(phal chen): theg pa la mos pa dang / theg pa chen po la mos pa'i sems can rnams kyi don thabs sna tshogs dang / ye shes kyi tshul dang / sbyor ba sna tshogs kyis byed de/ 'di ltar sems can la la la ni bzo'i
263b3(phal chen): rgyud tha dad pa thams cad dang ldan pa'i gzugs snang bas 'jig rten gyi bzo sna tshogs bslabs shing don byed do/ /sems can la la la ni 'di lta ste/ thams cad mkhyen pa'i ye shes
263b4(phal chen): bstabs pa'i phyir/ bsdu ba'i dngos po bzhis yongs su bsdu ba'i thabs kyi don byed do/ /sems can la la la ni 'di lta ste/ thams cad mkhyen pa nyid du 'gyur ba'i ye shes kyi sgo snang
263b5(phal chen): ba yongs su bskyed pas/ pha rol tu phyin pa yang dag par brjod cing don byed do/ /sems can la la la ni 'di lta ste/ byang chub kyi sa bon chud mi za bar brtan zhing yongs su bskyed pas
263b6(phal chen): byang chub sems dpa'i sems yongs su brjod cing don byed do/ /sems can la la la ni 'di lta ste/ sangs rgyas kyi zhing thams cad yongs su dag par bya ba dang / sems can thams
263b7(phal chen): cad yongs su smin par bya ba'i smon lam yongs su bskyed pa'i phyir/ byang chub sems dpa'i spyod pa rnam pa thams cad du yang dag par brjod pas don byed do/ /sems can la la la
264a1(phal chen): ni 'di lta ste/ ngan du spyad pa'i rnam par smin pa dang mthun pa'i rgyus sems can dmyal ba'i lam gyi rgyud kyi sdug bsngal gyi tshor ba myong bar 'gyur ba yongs su
264a2(phal chen): bstan pas/ skyo ba yongs su bskyed cing don byed do/ /sems can la la la ni 'di lta ste/ de bzhin gshegs pa la bskyed pa'i yon tan thams cad ni gdon mi za bar thams cad
264a3(phal chen): mkhyen pa nyid kyi 'bras bu'i mthar thug par 'gyur bar brjod pas dga' ba chen po bskyed cing don byed do/ /sems can la la la ni 'di lta ste/ sangs rgyas kyi yon tan dang / sku la
264a4(phal chen): mngon par mos pas thams cad mkhyen pa nyid du smon lam 'debs par bya ba'i phyir/ de bzhin gshegs pa thams cad kyi yon tan dang bsngags pa yang dag par brjod pas
264a5(phal chen): don byed do/ /sems can la la la ni 'di lta ste/ mi zlog cing lhun gyis grub pa dang / rgyun chad pa med par sangs rgyas kyi 'phrin las nan tan du mdzad pa'i mthu dang ldan
264a6(phal chen): pa'i sangs rgyas kyi sku 'thob par mos pa bskyed pa'i phyir/ sangs rgyas kyi bdag nyid che ba brjod pas don byed do/ /sems can la la la ni 'di lta ste/ tshur zil gyis gnon la/
264a7(phal chen): phar zil gyis mi non pa'i sangs rgyas kyi sku phun sum tshogs pa 'thob par mos pa bskyed pa'i phyir sangs rgyas kyi mnga' chen po yongs su brjod cing don byed do/ /rigs kyi bu/
264b1(phal chen): gzhan yang kho mo ni grong khyer dga' ba 'dzin pa 'di yi bzhi mdo'i phongs thams cad dang / srang thams cad dang / lam gyi sum mdo thams cad dang / grong mtshams thams cad dang
264b2(phal chen): khyim thams cad dang / mthun par 'dus pa'i rdal thams cad dang / grong thams cad dang / grong gi rgyud thams cad du rnam pa ji ltar tshogs shing 'dus pa'i bud med dang / skyes pa dang /
264b3(phal chen): khye'u dang / bu mo rnams kyi bsam pa ji lta ba dang / sbyor ba ji lta ba dang / mthu ji lta ba dang / rnam par spyod pa ji lta ba bzhin du de dag dang mthun pa'i lus kyi chu zheng dang dbyibs mngon
264b4(phal chen): par bsgrubs shing chos ston kyang / sems can de dag gis de sum bstan pa dang / de ga las 'ongs pa mi shes te/ gzhan du na thos nas ma nor bar nan tan du byed pa ni med
264b5(phal chen): pa'ang ma yin no/ /gzhan yang / rigs kyi bu/ 'dzam bu'i gling 'di na zhags pa 'thub pa lta ba rnam pa sna tshogs la mngon par zhen pa dgu bcu rtsa drug 'khod pa de dag thams cad kyi nang
264b6(phal chen): du yang / sems can lta ba'i rnam pa sna tshogs la chags pa rnams yongs su smin par bya ba'i phyir thams cad dang mthun par gnas te/ rigs kyi bu/ ji ltar kho bo grong khyer dga' ba 'dzin
264b7(phal chen): pa 'di na/ sems can gyi don byed cing 'dug pa de bzhin du/ 'dzam bu'i gling gi grong dang / grong khyer dang / ljongs dang / yul dang / khams dang / rgyal ba'i pho brang 'khor thams cad
265a1(phal chen): na yang sems can gyi don byed do/ /'dzam bu'i gling na ji lta ba de bzhin du gling bzhi pa'i 'jig rten gyi khams thams cad dang / de bzhin du stong dang /
265a2(phal chen): stong gnyis pa dang / stong gsum gyi stong chen po'i 'jig rten gyi khams dang / de bzhin du phyogs bcu'i 'jig rten gyi khams sems can gyi rten du bya ba thams cad dang / sems
265a3(phal chen): can gyi gnas su bya ba thams cad dang / sems can gyi gzhir bya ba thams cad dang / sems can gyi khams su bya ba'i ming du gtogs pa thams cad dang / sems can yongs
265a4(phal chen): su rgyu ba thams cad dang / sems can yongs su 'du ba thams cad dang / sems can rgya mtsho na gnas pa thams cad dang / sems can gyi rgyud gnas pa thams cad dang /
265a5(phal chen): sems can gyi phyogs su bya ba thams cad dang / sems can gyi phyogs mtshams su bya ba thams cad dang / sems can spyod pa'i gnas thams cad du'ang thabs sna tshogs
265a6(phal chen): dang / tshul sna tshogs dang / sgo sna tshogs dang / rigs pa sna tshogs dang / phrad pa sna tshogs dang / thabs kyi tshul sna tshogs dang / bya ba sna tshogs kyis sems can rnams kyi
265a7(phal chen): don byed do/ /gzugs dang kha dog sna tshogs yongs su bstan cing mos par bya ba dang / tshig gi lam sna tshogs brjod pas kyang sems can rnams kyi don byed do/ /rigs kyi bu
265b1(phal chen): kho bos ni/ byang chub sems dpa'i spyod pa thams cad du 'gro ba thams cad kyi rjes su song ba 'di shes par zad na/ kho bos byang chub sems dpa' 'gro ba thams cad dang mnyam pa'i lus
265b2(phal chen): dang ldan pa/ bdag dang sems can gyi lus su tha mi dad pa'i ting nge 'dzin thob pa/ 'phrul pa'i 'khor lo rgya chen pos srid pa'i lam gyi rgyud thams cad du khyab pa/ 'jig rten gyi skye ba
265b3(phal chen): thams cad rang gi lus la rjes su spyod la/ 'gro ba thams cad kyis blta na dga' zhing yid du 'ong ba'i sprul pa'i 'khor lo la brtson pa/ 'gro ba thams cad kyi rigs dang / rgyud dang /
265b4(phal chen): cher skye ba rab tu ston pa/ bskal pa thams cad du gnas pa la thogs pa med pa'i smon lam gyi 'khor lo dang ldan pa/ mig 'phrul lta bu'i spyod pa rnam par phye ba'i snang ba rab tu thob
265b5(phal chen): pa| 'gro ba thams cad kyi don byed kyang gos pa med par gnas pa la brtson pa/ dus gsum gyi 'gro ba'i dbyings mnyam pa nyid khong du chud pa/ ye shes kyi dbyings bdag med
265b6(phal chen): pa dang ldan pas snang bar byas pa'i snying rje chen po mtha' yas pa'i snying po dang ldan pa/ 'gro ba thams cad kyi dge ba'i rtsa ba yongs su bskyed pa la mngon par brtson pa de dag gi spyod
265b7(phal chen): pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid na/ yul khams chen po zhes bya ba yod de/ de na spos 'tshong gi tshong dpon
266a1(phal chen): longs spyod ut+pa la zhes bya ba 'dug gi/ /de'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang /
266a2(phal chen): ji ltar nan tan du bya ba dris shig /de nas tshong dpon gyi bu nor bzang gis/ kun tu rgyu thams cad du 'gro ba'i rkang pa gnyis la spyi bos phyag 'tshal te/ kun tu rgyu thams cad du 'gro
266a3(phal chen): ba la lan brgya stong du mar g.yas phyogs su bskor ba byas nas/ yang dang yang bltas te/ kun tu rgyu thams cad du 'gro ba'i drung nas song ngo / /de nas tshong dpon gyi bu nor bzang
266a4(phal chen): lus dang srog la mi lta/ srid pa'i longs spyod dang / yongs su zin pa dang / nye bar blangs pa mngon par chags pa'i gnas thams cad la ni mi sems/ sems can gyi yul
266a5(phal chen): gyi dga' ba thams cad la ni mi lta/ gzugs dang / sgra dang / dri dang / ro dang / reg bya thams cad la ni mi lta/ g.yog 'khor dang / longs spyod dang / nye bar spyad pa thams
266a6(phal chen): cad la ni mi lta ste/ rgyal srid dang / dbang phyug gi dbang gi bde ba thams cad la ni mi lta la/ sangs rgyas kyi zhing bla na med par yongs su dag pa mngon par bsgrubs pas/
266a7(phal chen): sems can thams cad yongs su smin par bya ba dang / gdul ba dang / yongs su dag par bya ba la blta ba/ mchod pa dang / bsnyen bkur ba dang / rim gror bya bas mi ngoms
266b1(phal chen): pas de bzhin gshegs pa thams cad la blta ba dang / rang bzhin med pa yongs su shes pa'i ye shes khong du chud par bya ba'i phyir chos thams cad la blta ba/ yon tan rgya
266b2(phal chen): mtsho thams cad kyi don du nan tan bya ba las nyams pa med par bya ba'i phyir/ byang chub sems dpa'i yon tan thams cad la blta ba dang / bskal ba thams cad du byang chub
266b3(phal chen): sems dpa'i spyod pa la yang dag par gnas par bya ba'i phyir/ byang chub sems dpa' thams cad kyi smon lam chen po la lta ba/ de bzhin gshegs pa'i 'khor gyi dkyil
266b4(phal chen): 'khor rgya mtsho thams cad du 'jug par bya ba la lta ba/ ting nge 'dzin gyi sgo re rer/ byang chub sems dpa'i ting nge 'dzin grangs med pa thams cad gzud pa la rnam par 'phrul par
266b5(phal chen): bya ba'i phyir/ byang chub sems dpa'i ting nge 'dzin gyi sgo thams cad la lta ba/ de bzhin gshegs pa thams cad kyi chos kyi 'khor lo yang dag par bzung bas/ mi ngoms par bya
266b6(phal chen): pa'i phyir chos kyi ye shes snang ba'i 'khor lo thams cad la lta ba de/ sangs rgyas dang byang chub sems dpa'i yon tan 'di dag dang / gzhan dag kyang dge ba'i bshes gnyen
266b7(phal chen): las byung ba ste/ dge ba'i bshes gnyen ni/ de dag thams cad kyi 'byung gnas su gyur pa yin par yang dag par lta zhing / mthar gyis yul khams chen po gang na ba der phyin
267a1(phal chen): nas| spos 'tshong gi tshong dpon longs spyod ut+pa la yongs su rmed cing tshol tshol ba las mthong nas/ spos 'tshong gi tshong dpon longs spyod ut+pa
267a2(phal chen): la gang na bder phyin te/ drung du song nas spos 'tshong gi tshong dpon spyod ut+pa la'i rkang pa gnyis la spyi bos phyag 'tshal te/ spos 'tshong gi tshong dpon longs spyod ut+pa la
267a3(phal chen): la lan brgya stong du mar g.yas phyogs su bskor ba byas nas/ spos 'tshong gi tshong dpon longs spyod ut+pa la'i mdun du 'dug ste thal mo sbyar nas/ 'di skad ces smras so/ /
267a4(phal chen): 'phags pa/ bdag sangs rgyas thams cad dang mnyam pa'i ye shes 'tshal te/ sangs rgyas thams cad kyi sngon gyi smon lam gyi dkyil 'khor yongs su rdzogs par bgyi bar yang
267a5(phal chen): dga'| sangs rgyas thams cad kyi chos kyi sku yongs su grub par bgyi bar yang dga'/ sangs rgyas thams cad kyi ye shes kyi sku yongs su 'tshal bar bgyi bar yang dga'/
267a6(phal chen): byang chub sems dpa'i spyod pa'i dkyil 'khor thams cad yongs su dag par bgyi bar yang dga'/ byang chub sems dpa'i ting nge 'dzin gyi dkyil 'khor thams cad snang
267a7(phal chen): bar bgyi bar yang dga'/ byang chub sems dpa'i gzungs kyi dkyil 'khor thams cad yongs su brten par yang dga'/ sgrib pa'i dkyil 'khor thams cad rnam par
267b1(phal chen): gtor bar yang dga'/ zhing gi dkyil 'khor thams cad du rnam par rgyu bar yang 'tshal nas/ bla na med pa yang dag par rdzogs pa'i byang chub tu yang dag par zhugs na/ ji ltar
267b2(phal chen): byang chub sems pas byang chub sems dpa'i spyod pa la bslab par bgyi ba dang / ji ltar nan tan du bgyi ba dang / ji ltar nan tan du bgyis na/ byang chub sems dpa' thams
267b3(phal chen): cad mkhyen pa nyid du 'byung bar 'gyur ba ma 'tshal to/ /smras pa/ rigs kyi bu/ de ltar khyod kyis bla na med pa yang dag par rdzogs pa'i byang chub sems bskyed pa legs so/ /
267b4(phal chen): legs so/ /rigs kyi bu/ kho bo ni spos thams cad shes te/ spos sbyar ba thams cad dang / bdug spos thams cad dang / bdug spos sbyar ba thams cad dang / byug pa
267b5(phal chen): thams cad dang / byug pa sbyar ba thams cad dang / phye ma thams cad dang / phye ma sbyar ba thams cad dang / spos dang byug pa dang / phye ma'i rnam pa thams cad kyang shes te/ lha'i
267b6(phal chen): spos kyang shes so/ /klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa'i spos kyang
267b7(phal chen): shes so/ /nad gso ba'i spos dang / yid mi bde ba bsal ba'i spos dang / 'jig rten gyi dga' ba yongs su bskyed pa'i spos dang / nyon mongs pa 'bar bar bya ba'i spos dang /
268a1(phal chen): nyon mongs pa zhi bar bya ba'i spos dang / 'dus byas kyi dga' ba dang bde ba sna tshogs yongs su bskyed pa'i spos dang / 'dus byas thams
268a2(phal chen): cad las skyo ba yongs su bskyed pa'i spos dang / bag bya ba'i gnas thams cad yongs su sel ba'i spos dang / sangs rgyas yid la bya ba'i rgyud yang dag par 'byung ba'i
268a3(phal chen): spos dang / chos kyi tshul khong du chud par bya ba'i spos dang / 'phags pas spyad pa'i spos dang / byang chub sems dpa'i spos rnam pa tha dad pa dang / byang chub sems
268a4(phal chen): dpa'i sa thams cad rnam par dgod pa'i spos kyang shes te/ kho bos spos de dag thams cad rnam pa ji lta bu'ang rab tu shes so/ /'byung ba dang / skye ba dang / 'grub pa dang / yongs
268a5(phal chen): su rdzogs pa dang / yongs su dag pa dang / yongs su spangs pa dang / rab tu sbyar ba dang / yongs su spyad pa dang / yul dang / mthu dang / las dang / rgyu yang rab tu shes so/ /rigs kyi bu/ mi'i
268a6(phal chen): 'jig rten na spos glang po'i snying po zhes bya ba/ klu yongs su 'khrug par byed pa yod de/ de'i ri lu til gyi 'bru tsam gyis kyang / yul khams chen po thams cad spos kyi sprin gyi dra
268a7(phal chen): ba shin tu stug pas kun nas khebs par gyur te/ zhag bdun du spos chu'i rgyun shin tu phra ba'i char mngon par 'bab bo/ /de'i tshe sems can su'i lus sam/ gos la spos chu'i
268b1(phal chen): rgyun de dag gis bab par gyur pa de dag thams cad kyang / me tog gser gyi kha dog tu 'dug pas rnam par brgyan pa'i gos dang / lus su 'gyur ro/ /khang pa dang / gzhal
268b2(phal chen): med khang dang / khang pa brtsegs pa gang du bab par gyur pa de dag thams cad kyang / me tog gser gyi kha dog lta bus rnam par brgyan par gnas so/ /sems can khyim gyi
268b3(phal chen): nang na gnas par gang gis/ spos kyi sprin gyi dra ba de la rlung gis mngad pa'i dri tshor bar gyur pa de dag thams cad kyang / zhag bdun du dga' ba dang / mos pa chen pos yongs su
268b4(phal chen): rgyas par 'gyur te/ lus dang sems la bde ba dang / dga' ba sna tshogs kyang rab tu myong bar 'gyur ro/ /de dag gi lus la yang khams 'khrugs pa las gyur pa'am/ gzhan
268b5(phal chen): gyis gnod par byas pa las gyur pa'i nad kyang 'byung bar 'gyur ba med do/ /sems kyi sdug bsngal dang / mi bde ba yang mi 'byung ngo / /'jigs pa'am/ dngang ba'am/ bag
268b6(phal chen): tsha ba'am/ yid 'khrugs pa'am/ gnod sems kyang mi rgyu ste/ de dag thams cad zhag bdun du dga' ba dang bde ba skyes te/ gcig la gcig byams pa'i sems su 'gyur
268b7(phal chen): ro| |rigs kyi bu/ kho bo ni de dag de ltar dga' ba dang / nyams bde ba skyes pa rnams la bsam pa dag par bya ba'i phyir/ ci nas kyang bla na med pa yang dag par rdzogs pa'i
269a1(phal chen): byang chub tu nges par 'gyur ba de ltar chos ston to/ /gzhan yang rigs kyi bu/ rim la ya las 'byung ba'i tsan dan sa steng dam pa zhes bya ba yod
269a2(phal chen): de| de lus la bskus na me'i 'obs su mchongs kyang tshig pa med do/ /rigs kyi bu/ rgya mtsho'i mtha' nas 'byung ba'i spos gzhan gyis thub pa med pa zhes bya ba yod de/ des rnga'am/
269a3(phal chen): dung la bskus na/ de'i sgras gzhan gyi 'khor thams cad pham par 'gyur ro/ /rigs kyi bu/ mtsho ma dros pa'i ngogs nas 'byung ba'i a ga ru nag po pad+mo'i snying po zhes bya ba
269a4(phal chen): yod de/ de'i ri lu til gyi 'bru tsam gcig gi dris kyang / 'dzam bu'i gling thams cad rgyas par gang bar 'gyur te/ sems can gang gis spos kyi dri de tshor ba de dag thams
269a5(phal chen): cad kyang sdig pa la smod cing / sdom pa'i sems rab tu 'thob par 'gyur ro/ /rigs kyi bu/ ri'i rgyal po kha ba can las 'byung ba'i spos kyi rnam pa 'od dang ldan pa zhes bya ba
269a6(phal chen): yod de/ de'i dri tshor na sems can de dag 'dod chags dang bral ba'i sems su 'gyur te/ kho bo ni de dag la ci nas kyang rdul dang bral ba'i dkyil 'khor ces bya ba'i ting nge
269a7(phal chen): 'dzin thob par 'gyur ba de ltar chos ston to/ /rigs kyi bu/ srin po'i 'jig rten nas 'byung ba'i spos kyi rnam pa rgya mtsho'i snying po zhes bya ba yod de/ de ni 'khor los bsgyur
269b1(phal chen): ba'i longs spyod kyi don du 'byung ste/ des bdugs ma thag tu 'khor los bsgyur ba'i rgyal po'i dpung gi tshogs yan lag bzhi pa yang nam mkha'i dbyings la gnas so/ /rigs
269b2(phal chen): kyi bu| lha'i 'khor chos bzang po nas 'byung ba'i spos kyi rnam pa rnam par 'byed pa zhes bya ba yod de/ des bdugs ma thag tu lha rnams sangs rgyas kyi dri zhim po dran par 'gyur
269b3(phal chen): ro| |rigs kyi bu/ lha'i rgyal po rab mtshe ma'i gnas na spos kyi rnam pa dag pa'i mdzod ces bya ba yod de/ des bdugs ma thag tu mtshe ma'i lha'i bu thams cad lha'i rgyal po
269b4(phal chen): rab mtshe ma'i drung du 'dong ngo / /de dag der phyin nas kyang lha'i rgyal po rab mtshe mas chos kyi gtam bya'o/ /rigs kyi bu/ dga' ldan gyi gnas na spos kyi rnam pa sin du ba ra
269b5(phal chen): zhes bya ba yod de/ de'i spos kyi dud pa byang chub sems dpa' tshe gcig gis thogs pa chos kyi stan la 'dug pa'i mdun du phyung na/ spos kyi sprin chen pos chos kyi dbyings thams
269b6(phal chen): cad rgyas par gang zhing de bzhin gshegs pa'i 'khor gyi dkyil 'khor thams cad du rgyan rnam pa sna tshogs dang ldan pa'i chos kyi sprin chen po'i char rab tu bab bo/ /rigs
269b7(phal chen): kyi bu| lha'i rgyal po rab 'phrul dga'i gnas na/ spos kyi rnam pa yid 'phrog pa zhes bya ba yod de/ des lha'i rgyal po rab 'phrul dga'i gnas su bdugs na/ zhag bdun
270a1(phal chen): du chos kyi sprin gyi char bsam gyis mi khyab pa 'bab par 'gyur ro/ /rigs kyi bu/ kho bos ni spos sbyar ba de shes su zad na/ kho bos byang chub sems
270a2(phal chen): dpa' skyon gyi dri ma med pa 'dod pa'i 'jig rten thams cad nas gyen du 'phags pa/ nyon mongs pa'i bdud kyi zhags pa dang bral ba/ srid pa'i lam gyi rgyud thams cad las
270a3(phal chen): shin tu 'das pa/ ye shes sgyu ma'i rnam pa dang / gzugs kyis rnam par spyod pa/ 'jig rten thams cad kyis gos pa med pa/ chags pa med pa'i ngang tshul can/ sgrib
270a4(phal chen): pa med pa'i ye shes kyi dkyil 'khor rnam par dag pa/ thogs pa med pa'i ye shes kyi spyod yul dang / yul du ldan pa/ kun gyi gzhi'i gnas thams cad la mi gnas par srid
270a5(phal chen): pa'i kun gzhi dang / gnas thams cad du rgyu ba rnams kyi spyod pa shes pa'am/ yon tan brjod pa'am/ tshul khrims kyi spyod pa rnam par dag pa'i sgo yongs su smos pa'am
270a6(phal chen): kha na ma tho ba med pa'i spyod pa'am/ gnod par spyod pa med pa'i lus dang / ngag dang / yid kyi rgyud bstan par nus re skan/ song / rigs kyi bu/ lho phyogs kyi rgyud 'di nyid
270a7(phal chen): na| grong khyer khang pa brtsegs pa zhes bya ba yod de/ de na mnyan pa dpa' bo zhes bya ba 'dug gi /de'i drung du song la/ ji ltar byang chub sems dpas byang chub sems
270b1(phal chen): dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzang gis/ spos 'tshong gi tshong dpon longs spyod ut+pa la'i rkang pa gnyis la
270b2(phal chen): spyi bos phyag 'tshal nas/ spos 'tshong gi tshong dpon longs spyod ut+pa la la lan brgya stong du mar g.yas phyogs su bskor ba byas nas/ yang dang yang bltas te/ spos 'tshong gi
270b3(phal chen): tshong dpon longs spyod ut+pa la'i drung nas song ngo / /de nas tshong dpon gyi bu nor bzang grong khyer khang pa brtsegs par 'gro ba'i lam du 'jug pa'i tshe/ lam gyi gyen thur dang / lam
270b4(phal chen): mnyam pa dang / lam gyi thag thug dang / lam rdul yod pa dang / lam rdul med pa dang / lam bde ba dang / lam mi bde ba dang / lam dog pa dang / lam gegs med pa
270b5(phal chen): dang | lam 'khyug pa dang / lam 'khyug pa med pa la rnam par spyod de/ bltas nas 'dri snyam du bsams so/ /'di ltar bdag dge ba'i bshes gnyen de'i drung du 'gro ba
270b6(phal chen): 'di ni/ byang chub sems dpa'i lam gyi nan tan gyi rgyur 'gyur ro/ /pha rol tu phyin pa'i lam gyi nan tan gyi rgyur 'gyur ro/ /sems can la phan gdags pa'i lam gyi nan tan
270b7(phal chen): gyi rgyur 'gyur ro/ /sems can thams cad byams sdang dang / mthon dman du gyur pa'i g.yang sa las rnam par bzlog pa dang / sems can thams cad mi mnyam pa'i nan
271a1(phal chen): tan las bsgyur ba dang / sems can thams cad kyi nyon mongs pa'i rdul rab tu zhi bar bya ba dang / sems can thams cad kyi mi dge ba'i lta ba sna tshogs
271a2(phal chen): kyi sdong dum dang / tsher ma dang / gyo mo dang / gseg ma bsal ba dang / chos kyi dbyings bsgribs pa med pa la gzhol bar bya ba dang / thams cad mkhyen pa'i pho brang du thogs
271a3(phal chen): pa med par bskyal ba'i rgyur 'gyur ro/ /de ci'i phyir zhe na/ dge ba'i bshes gnyen ni/ dge ba'i chos thams cad kyi 'byung gnas so/ /dge ba'i bshes gnyen la ni/ thams
271a4(phal chen): cad mkhyen pa nyid kyi rag lus so zhes/ de de ltar sems shing yid la byed pas spyod pa thub par dka' ba de mthar gyis grong khyer khang pa brtsegs pa der phyin nas/ mnyan pa
271a5(phal chen): dpa' bo yongs su rmed cing tshol tshol ba las/ grong khyer chen po zhig gi sgo rgya mtsho chen po'i ngogs na mnyan pa dpa' bo de tshong pa brgya phrag stong tsam dang / srog chags brgya
271a6(phal chen): stong du ma gtam sna tshogs nyan par 'dong pa sha stag gis kun nas bskor cing / rgya mtsho'i gtam yongs su brjod pas/ sangs rgyas kyi yon tan rgya mtsho sems can
271a7(phal chen): rnams la ston cing 'dug pa mthong ngo / /mthong nas kyang mnyan pa dpa' bo gang na ba der song ste phyin nas/ mnyan pa dpa' bo'i rkang pa gnyis la spyi bos phyag 'tshal te/
271b1(phal chen): mnyan pa dpa' bo la lan brgya stong du mar g.yas phyogs su bskor ba byas nas/ mnyan pa dpa' bo'i mdun du 'dug ste/ thal mo sbyar nas 'di skad ces smras so/ /'phags
271b2(phal chen): pa| bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang /
271b3(phal chen): ji ltar nan tan du bgyi ba ma 'tshal te/ 'phags pa ni/ byang chub sems dpa' rnams la gdams ngag dang / rjes su bstan pa mdzad do/ /zhes bdag gis thos na/ 'phags
271b4(phal chen): pa| ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bka' stsal du gsol/ smras pa/ rigs kyi
271b5(phal chen): bu khyod kyis de ltar bla na med pa yang dag par rdzogs pa'i byang chub tu sems bskyed de/ ye shes chen po 'thob pa 'byung ba'i rgyu 'dri ba dang / 'khor ba'i sdug bsngal sna tshogs
271b6(phal chen): kyi rgyud 'byung ba'i rgyu dang / thams cad mkhyen pa nyid kyi gling gi gnas su 'gro ba 'byung ba'i rgyu dang / dbyer med pa'i theg pa chen po 'byung ba'i rgyu dang / nyan thos dang / rang sangs
271b7(phal chen): rgyas kyi sar ltung bas 'jigs pa dang bral bar 'gyur ba'i lam gyi nan tan 'byung ba'i rgyu dang / zhi ba'i ting nge 'dzin gyi sgo dang rgyud sna tshogs khong du chud par bya ba'i ye shes kyi
272a1(phal chen): lam 'byung ba'i rgyu dang / byang chub sems dpa'i spyod pa thams cad du 'gro bas rnam par spyod pa'i smon lam gyis shing rta'i 'khor lo thogs pa med
272a2(phal chen): pa'i lam 'byung ba dang / rnam par dag par 'gyur ba'i rgyu dang / byang chub sems dpa'i spyod pa'i gzi brjid kyi dba' rlabs kyis rnam par brgyan pa thams cad kyi rang
272a3(phal chen): bzhin dang / tshul gyi lam 'byung ba dang / rnam par dag par 'gyur ba'i rgyu dang / chos kyi phyogs dang / sgo thams cad kyi phyi ma'i mtha'i lam 'byung ba dang / rnam par dag
272a4(phal chen): par 'gyur ba'i rgyu dang / thams cad mkhyen pa'i rgya mtshor 'jug pa'i lam 'byung ba dang / rnam par dag par 'gyur ba'i rgyu 'di 'dri ba legs so/ /legs so/ /rigs
272a5(phal chen): kyi bu| kho bo ni rgya mtsho'i ngogs kyi grong khyer khang pa brtsegs pa 'di na/ byang chub sems dpa'i spyod pa snying rje chen po'i rgyal mtshan yongs su sbyong zhing gnas te/ rigs
272a6(phal chen): kyi bu| kho bo ni 'dzam bu'i gling gi sems can phongs pa rnams mthong nas/ de dag gi don du dka' ba spyod de/ de dag gi bsam pa yongs su rdzogs par bya'o/ /'jig rten gyi
272a7(phal chen): zang zing gis yongs su bsdu bar bya'o/ /chos kyi longs spyod kyis de dag yongs su tshim par bya'o/ /de dag la bsod nams kyi tshogs kyi lam man ngag tu bstan par bya'o/ /
272b1(phal chen): ye shes kyi tshogs rnam par spel bar bya'o/ /dge ba'i rtsa ba'i stobs yongs su spel bar bya'o/ /byang chub kyi sems bskyed par bya'o/ /byang chub kyi bsam pa rnam par dag par bya'o/ /
272b2(phal chen): snying rje chen po'i stobs nye bar brtan par bya'o/ /'khor ba'i sdug bsngal rnam par zhi bar bya'o/ /'khor ba'i spyod pas yongs su mi skyo ba'i stobs shin tu brtan par bya'o/ /sems
272b3(phal chen): can rgya mtsho bsdu ba la 'di dag sbyar bar bya'o/ /yon tan rgya mtsho'i nan tan gyi sgo la dgod par bya'o/ /'di dag la chos rgya mtsho'i ye shes snang ba nye bar bsgrub par bya'o/ /sangs
272b4(phal chen): rgyas rgya mtsho thams cad kyang 'di dag gis mngon par mthong bar bya'o/ /thams cad mkhyen pa nyid kyi rgya mtsho la yang 'di dag gzud par bya'o zhes de lta bu'i bsam pa dang / yid
272b5(phal chen): la byed pa la brtson par kho bos rgya mtsho'i ngogs kyi grong khyer khang pa brtsegs pa 'di na gnas so/ /rigs kyi bu/ kho bo ni de ltar 'gro ba la phan pa dang / bde bar brtson pas rgya
272b6(phal chen): mtsho chen po'i rin po che'i gling thams cad kyang shes so/ /rin po che'i 'byung gnas thams cad dang / rin po che'i rigs thams cad dang / rin po che'i gtos thams cad kyang
272b7(phal chen): rab tu shes so/ /klu'i gnas thams cad dang / klu 'khrug pa thams cad dang / gnod sbyin gyi gnas thams cad dang / gnod sbyin 'khrug pa thams cad dang / srin po'i gnas
273a1(phal chen): thams cad dang / srin po'i 'jigs pa thams cad rab tu zhi bar bya ba dang / 'byung po thams cad dang / 'byung po'i bar chad rnam par zhi bar bya
273a2(phal chen): ba yang rab tu shes te/ klong yod pa thams cad dang / klong thams cad bkol ba dang / dba' rlabs chen po yongs su spangs pa dang / chu'i kha dog rnam pa tha dad pa'ang rab
273a3(phal chen): tu shes so/ /nyi zla dang / gza' skar gyi tshogs yongs su 'khor ba dang / nyin zhag dang / skad cig dang / yud tsam dang / thang cig kyang rab tu shes so/ /phan tshun du 'gro
273a4(phal chen): ba'i shol 'dums dang / bde mi bde dang / gru'i 'khrul 'khor brtan par bya ba dang / gru bzur ba dang / gru phul ba dang / rlung brdo ba dang / rlung bskyed pa dang / gru
273a5(phal chen): bsgyur zhing bzlog pa dang / gru rtod pa dang / gru gtang ba'ang rab tu shes so/ /rigs kyi bu/ de ltar kho bo ni shes pa de lta bu dang ldan pas/ rtag tu sems can gyi don
273a6(phal chen): dang | dgos pa byed do/ tshong pa'i tshogs gru brtan pos lam bde zhing nye zhor mi 'gyur la/ mi 'jigs pa nas chos kyi gtam gyis dga' ba dang / spro ba bskyed cing
273a7(phal chen): bsam pa ji lta ba bzhin du rin po che'i gling du phyin par byas nas/ de dag rin po che thams cad kyis chog ste phun sum tshogs par 'gyur ba dang / phyir yang 'dzam
273b1(phal chen): bu'i gling du 'gyed 'gyed kyang / rigs kyi bu/ kho bo'i gru ni nam yang bub pa'am/ nye zhor gyur ma myong ste/ sems can gang gis kho bo mthong bar gyur pa dang / sems can
273b2(phal chen): gang gis kho bo'i chos bstan pa thos pa de dag kyang 'khor ba'i rgya mtsho thams cad du nye zhor 'gyur ba'i 'jigs pa dang bral bar 'gyur ro/ /thams cad mkhyen pa nyid kyi rgya
273b3(phal chen): mtshor 'jug pa'i ye shes kyang mngon sum du 'gyur ro/ /srid pa rgya mtsho bskam pa'i don du'ang rab tu 'jug par 'gyur te/ dus gsum rgya mtsho'i ye shes snang ba'ang rab tu
273b4(phal chen): 'thob bo/ /sems can thams cad kyi sdug bsngal rgya mtsho zad par bya ba'i phyir yang mngon par mos par 'gyur ro/ /sems can thams cad kyi sems rgya mtsho'i rnyog pa dang
273b5(phal chen): bar bya ba'i phyir yang rab tu brtson par 'gyur ro/ /zhing rgya mtsho thams cad rnam par dag par bya ba'i phyir brtson 'grus rtsom par 'gyur ro/ /phyogs rgya mtsho thams cad rgyas
273b6(phal chen): par dgang ba las kyang phyir mi ldog par 'gyur ro/ /'gro ba thams cad kyi dbang po rgya mtsho tha dad pa'ang khong du chud par 'gyur ro/ /sems can thams cad kyi spyod pa rgya mtsho'i
273b7(phal chen): rjes su'ang 'brang bar 'gyur ro/ /'gro ba'i bsam pa rgya mtsho ji lta ba bzhin du'ang gzugs brnyan 'byung bar 'gyur ro/ /rigs kyi bu/ kho bo ni byang chub sems dpa'i rnam
274a1(phal chen): par thar pa mthong ba dang / thos pa dang / 'grogs pa dang / rjes su dran pa'i chu klung gi dbyangs zhes bya ba thob par zad na/ kho bos byang
274a2(phal chen): chub sems dpa' 'khor ba'i rgya mtsho thams cad du rnam par spyod pa/ nyon mongs pa'i rgya mtsho thams cad kyis gos pa med pa/ lta ba'i rnam pa'i rgya mtsho thams cad kyi
274a3(phal chen): chags pa'i chu srin gyi 'jigs pa dang bral ba/ chos rgya mtsho thams cad kyi rang bzhin dang gzhi las rnam par rgyu ba/ 'gro ba rgya mtsho thams cad bsdu ba'i dngos pos yongs
274a4(phal chen): su sdud pa'i rgya mtsho dang ldan pa/ thams cad mkhyen pa nyid kyi rgya mtsho dang 'grogs pa/ sems can gyi mngon par chags pa'i rgya mtsho thams cad rab tu bsrub pa/ dus
274a5(phal chen): rgya mtsho thams cad dang tha mi dad par rnam par spyod pa/ 'gro ba rgya mtsho thams cad yongs su smin par bya ba'i dmigs shes pa/ 'gro ba rgya mtsho thams cad kyi 'dul ba'i dbres
274a6(phal chen): las mi 'da' ba de dag gi spyod pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid na grong khyer dga' ba'i phreng ba zhes bya ba
274a7(phal chen): yod de/ de na tshong dpon rgyal pa dam pa zhes bya ba 'dug gi/ de'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang / ji
274b1(phal chen): ltar nan tan du bya ba dris shig / de nas tshong dpon gyi bu nor bzang gis/ mnyan pa dpa' bo'i rkang pa gnyis la spyi bos phyag byas nas/ mnyan pa dpa' bo la lan brgya stong
274b2(phal chen): du mas g.yas phyogs su bskor ba byas te/ yang dang yang blta sa nas/ gdong mchi mas bkang ste ngu zhing dge ba'i bshes gnyen blta bas ma ngoms bzhin du mnyan pa dpa'
274b3(phal chen): bo'i drung nas song ngo / / //bam po dgu bcu bdun pa/ de nas tshong dpon gyi bu nor bzang / byams pa chen pos sems can gyi khams tshad med pa rgyas par
274b4(phal chen): dgang ba'i sems dang ldan pa/ snying rje chen po'i rlan gyis mngon par brlan pa'i rgyud can/ bsod nams dang / ye shes kyi tshogs rgya chen po'i rgyan shin tu bsags pa/ nyon
274b5(phal chen): mongs pa'i rdul dang / mun pa dang / dri ma dang / 'dam thams cad dang bral ba/ chos mnyam pa nyid khong du chud pas thams cad mkhyen pa nyid kyi lam gyen thur med pa la
274b6(phal chen): zhugs pa/ dge ba'i chos tshad med pa la 'jug pa'i sgor zhugs pa/ mi dge ba thams cad kyis mi shigs pa'i brtson 'grus brtan pa'i mthu sngon du 'dor ba dang ldan pa/ byang
274b7(phal chen): chub sems dpa'i ting nge 'dzin bsam gyis mi khyab pa rab tu byang ba/ rgya chen po'i bde ba rab tu thob pa/ shes rab kyi nyi ma'i 'od zer snang bas ma rig pa'i mun pa ma lus bar bsal
275a1(phal chen): ba| thabs kyi ser bu bde zhing bsil bas blags pa'i ye shes kyi me tog gis rgyas ba/ smon lam chen po'i rgya mtshor 'byung ba'i ye shes kyi tshul
275a2(phal chen): dang mthun pa/ chos kyi dbyings thams cad du thogs pa med par rgyas par 'gengs pa'i ye shes dang ldan pa/ thams cad mkhyen pa nyid kyi pho brang du thogs pa med par 'gro ba la
275a3(phal chen): mngon du gyur pa/ byang chub sems dpa'i lam la mngon par mos pa de/ grong khyer dga' ba'i phreng ba gang na ba der phyin te/ tshong dpon rgyal ba dam pa yongs su rmed cing tshol
275a4(phal chen): tshol ba la/ grong khyer dga' ba'i phreng ba'i shar phyogs logs kyi 'dab gcig na/ shing a sho ka'i nags tshal rgyal mtshan sna tshogs zhes bya ba 'dug pa de'i nang na/ khyim bdag
275a5(phal chen): stong phrag du ma zhig gis bskor te/ grong khyer gyi bya ba sna tshogs yongs su bgro zhing de las brten te/ bdag tu bya ba thams cad yang dag par gzhom pa dang / yongs su 'dzin
275a6(phal chen): pa thams cad yongs su gtang ba dang / dngos por 'dzin pa thams cad rab tu spang ba dang / mngon par zhen pa thams cad shin tu gzhig pa dang / srid pa'i 'ching ba thams
275a7(phal chen): cad gcad par bya ba dang / lta ba'i rnam pa thams cad kyi sgo glegs gcag pa dang / the tshom dang / yid gnyis dang / nem nur gyi rab rib thams cad rnam par bsal ba dang /
275b1(phal chen): g.yo sgyu'i rnyog pa shin tu gdang ba dang / phrag dog dang ser sna'i dri ma yongs su sbyang ba dang / sems kyi mtsho shin tu gsal bar bya ba dang / sems rnyog pa med pa la sems can
275b2(phal chen): rab tu dgod pa dang / dad pa rnyog pa med pa'i stobs bskyed de/ sangs rgyas blta bar mos pa bskyed pa dang / byang chub sems dpa'i stobs bsngags shing sangs rgyas kyi chos
275b3(phal chen): yang dag par blangs pa dang / byang chub sems dpa'i spyod pa smos te/ byang chub sems dpa'i ting nge 'dzin gyi stobs yongs su bskyed pa dang / byang chub sems dpa'i shes rab kyi
275b4(phal chen): stobs yang dag par ston cing / byang chub sems dpa'i dran pa'i stobs rnam par dag pa'i mthar phyin par bya ba'i phyir/ chos kyi gtam byed cing 'di lta ste/ byang chub tu sems
275b5(phal chen): bskyed pa la mngon par mos par bya ba'i phyir chos ston cing 'dug pa mthong ngo / /de nas tshong dpon gyi bu nor bzang gis gtam de'i rjes chad chad du bsdad nas/ tshong dpon
275b6(phal chen): rgyal ba dam pa'i rkang pa gnyis la spyi bos phyag 'tshal te/ ring mo zhig tu btud nas/ chos la shin tu gus pa'i bsam pas tshig 'di skad du brjod do/ /'phags pa/ bdag ni
275b7(phal chen): nor bzang nor bzang zhes bgyi ba ste/ byang chub sems dpa'i spyod pa yongs su tshol na/ ci nas kyang bdag byang chub sems dpa'i spyod pa la slob par 'gyur ba dang / bslabs
276a1(phal chen): nas kyang ci nas sems can thams cad yongs su smin par bgyi ba dang / gdul ba'i don la mngon du mos par 'gyur ba dang / sangs rgyas thams
276a2(phal chen): cad kyi zhal blta ba las mi 'phang ba dang / sangs rgyas thams cad kyi chos thos par 'gyur ba dang / sangs rgyas thams cad kyi chos kyi sprin gyi char yongs su gzung ba
276a3(phal chen): dang | sangs rgyas thams cad kyi chos kyi tshul la nan tan du bgyi ba dang / 'jig rten gyi khams thams cad du byang chub sems dpa'i spyod pa spyad pa dang / bskal pa thams
276a4(phal chen): cad du gnas kyang byang chub sems dpa'i spyod pas yongs su mi skyo ba dang / de bzhin gshegs pa thams cad kyi rnam par 'phrul pa yongs su 'tshal bar 'gyur ba dang /
276a5(phal chen): sangs rgyas thams cad kyi byin gyi rlabs yang dag par mnod pa dang / de bzhin gshegs pa thams cad kyi stobs rnams la snang ba thob par 'gyur ba de ltar 'phags pas
276a6(phal chen): bdag la bshad du gsol/ de nas tshong dpon rgyal ba dam pas/ tshong dpon gyi bu nor bzang la 'di skad ces smras so/ /rigs kyi bu/ de ltar khyod kyis bla na med pa yang dag
276a7(phal chen): par rdzogs pa'i byang chub tu sems bskyed pa legs so/ /legs so/ /rigs kyi bu/ kho bo ni 'di lta ste/ dngos po med pa la gnas pas mngon par 'du bya ba med pa'i rdzu
276b1(phal chen): 'phrul thob pa'i mthus/ byang chub sems dpa'i spyod pa'i sgo thams cad du 'gro ba yongs su spyong ste/ da ltar kho bo byang chub sems dpa'i spyod pa yongs su dag pa'i sgo thams
276b2(phal chen): cad du 'gro ba 'di la gnas shing / stong gsum gyi stong chen po'i 'jig rten gyi khams thams cad kyi sum cu rtsa gsum gyi lha'i 'jig rten thams cad dang / mtshe ma'i lha'i
276b3(phal chen): gnas thams cad dang / dga' ldan gyi lha'i 'jig rten thams cad dang / 'phrul dga'i lha'i 'jig rten thams cad dang / gzhan 'phrul dbang byed kyi lha'i 'jig rten thams
276b4(phal chen): cad dang / bdud kyi gnas thams cad dang / 'dod pa'i khams kyi lha'i ris su gtogs pa thams cad dang / lha'i gnas thams cad dang / klu'i 'jig rten thams cad dang /
276b5(phal chen): klu'i gnas thams cad dang / gnod sbyin gyi 'jig rten thams cad dang / gnod sbyin gyi gnas thams cad dang / srin po'i 'jig rten thams cad dang / srin po'i gnas thams
276b6(phal chen): cad dang / grul bum gyi 'jig rten thams cad dang / grul bum gyi gnas thams cad dang / yi dwags kyi 'jig rten thams cad dang / yi dwags kyi gnas thams cad dang /
276b7(phal chen): dri za'i 'jig rten thams cad dang / dri za'i gnas thams cad dang / lha ma yin gyi 'jig rten thams cad dang / lha ma yin gyi gnas thams cad dang / nam mkha' lding gi 'jig
277a1(phal chen): rten thams cad dang / nam mkha' lding gi gnas thams cad dang / mi 'am ci'i 'jig rten thams cad dang / mi 'am ci'i gnas thams
277a2(phal chen): cad dang / lto 'phye chen po'i 'jig rten thams cad dang / lto 'phye chen po'i gnas thams cad dang / mi'i 'jig rten thams cad dang / mi'i gnas thams cad dang /
277a3(phal chen): grong dang / grong khyer dang / grong rdal dang / ljongs dang / khams dang / rgyal po'i pho brang 'khor dang / 'dod pa'i khams su gtogs pa'i sems can gyi rgyud thams
277a4(phal chen): cad du chos ni ston to/ /chos ma yin pa ni bzlog go /rtsod pa ni zhi bar byed do/ /'thab pa ni rnam par bzlog go /'khrug pa ni nye bar zhi bar byed do/ /g.yul du lhags pa
277a5(phal chen): ni rnam par bzlog go / shags 'gyed pa ni zhi bar byed do/ /mdud par 'dzin pa ni rab tu sel to/ /bcings pa thams cad ni yongs su gcod do/ /brtson ra thams cad ni
277a6(phal chen): mngon par 'dral lo/ /'jigs pa ni rnam par bzlog go /mi dge ba'i las kyi 'du byed ni rgyun gcod do/ /srog gcod pa las ni sems can rnam par bzlog go /ma byin
277a7(phal chen): par len pa dang / 'dod pas log par g.yem pa dang / brdzun du smra ba dang / phra ma dang / zhe gcod pa dang / tshig kyal pa dang / chags sems dang / gnod sems
277b1(phal chen): dang | log par lta ba las ni sems can rnam par bzlog go / mi bya ba thams cad ni byed du mi 'jug go /dge ba'i chos bya ba thams cad ni byed du 'jug go /sems can
277b2(phal chen): thams cad ni bzo thams cad la slob tu 'dzud de/ 'jig rten rnams rab tu dga' bar bya ba dang / sems can yongs su smin par bya ba dang / zhags pa 'thub pa thams cad la
277b3(phal chen): gong ma'i ye shes khyad par du 'phags pa brjod pa'i phyir rjes su 'brang bar bya ba dang / lta ba'i rnam pa thams cad rnam par bzlog pa dang / sangs rgyas kyi chos thams cad
277b4(phal chen): brjod cing bstan pa'i phyir/ 'jig rten la phan par 'gyur ba'i gtsug lag thams cad kyang ston to/ /rnam par 'god do/ /rab tu gsal bar byed do/ /brjod do/ /de bzhin
277b5(phal chen): du tshangs pa'i 'jig rten gyi bar du gzugs kyi khams kyi lha thams cad zil gyis mnan te chos ston to/ /stong gsum gyi stong chen po'i 'jig rten gyi khams 'dir ji lta ba de bzhin
277b6(phal chen): du phyogs bcur yang 'jig rten gyi khams sangs rgyas kyi zhing bye ba khrag khrig brgya stong brjod du med pa'i yang brjod du med pa'i rdul shin tu phra ba snyed dag tu chos ston te/ sangs rgyas kyi chos kyang ston to/
277b7(phal chen): /byang chub sems dpa'i chos dang / nyan thos kyi chos dang / rang sangs rgyas kyi chos kyang ston to/ /sems can dmyal ba yang ston to/ /sems
278a1(phal chen): can dmyal bar 'gro ba'i lam dang / sems can dmyal ba'i sems can gyi mi bde ba'ang ston to/ /byol song gi skye gnas kyang ston to/ /byol song gi skye
278a2(phal chen): gnas kyi lam gyi rgyud tha dad pa dang / byol song gi skye gnas kyi lam du 'gro ba'i lam dang / byol song gi skye gnas su skyes pa'i sdug bsngal yang ston to/ /gshin rje'i 'jig rten
278a3(phal chen): yang ston to/ /gshin rje'i 'jig rten du 'gro ba'i lam dang / gshin rje'i 'jig rten gyi sdug bsngal yang ston to/ /mtho ris kyi 'jig rten yang ston to/ /mtho ris kyi 'jig rten du 'gro ba'i lam dang
278a4(phal chen): mtho ris kyi 'jig rten gyi dga' ba spyod pa dang / longs spyod kyang ston to/ /mi'i 'jig rten yang ston to/ /mi'i 'jig rten gyi lam kyi rgyud du 'gro ba'i lam dang / mi'i 'jig rten gyi bde ba
278a5(phal chen): dang | sdug bsngal nyams su myong ba sna tshogs kyang ston to/ de ltar rigs kyi bu/ kho bo ni 'jig rten gyi chos kyang ston to/ /'jig rten kun 'byung ba dang / 'jig rten nub par
278a6(phal chen): 'gyur ba dang / 'jig rten gyi kha na ma tho ba dang / 'jig rten nas 'byung ba yang ston to/ /de yang 'di ltar byang chub sems dpa'i lam yang dag par bstan pa dang / 'khor
278a7(phal chen): ba'i skyon rnam par bzlog pa dang / thams cad mkhyen pa nyid kyi yon tan yang dag par brjod pa dang / srid pa'i lam gyi rgyud du mgo 'khor ba dang / sdug bsngal du gyur pa
278b1(phal chen): yang dag par bstan pa dang / sgrib pa med pa'i chos nyid brjod pa dang / 'jig rten rgyu ba'i bya ba yongs su bstan pa dang / 'jig rten 'byung ba dang / ldog pa'i bde ba dang / sdug bsngal thams cad
278b2(phal chen): smos pa dang / 'gro ba thams cad gnas kyi ming du bya ba rnam par bsgom pa dang / de bzhin gshegs pa'i chos gnas pa med pa mngon par bstan pa dang / las dang nyon mongs pa'i 'khor
278b3(phal chen): lo thams cad rnam par bzlog pa dang / de bzhin gshegs pa'i chos kyi 'khor lo 'khor ba shin tu brjod pa'i phyir chos ston to/ /rigs kyi bu/ kho bo ni byang chub sems dpa'i spyod pa
278b4(phal chen): rnam par dag pa'i sgo thams cad du 'gro ba/ dngos po med pa la gnas pas mngon par 'du bya ba med pa'i rdzu 'phrul gyi mthus brgyan pa 'di shes par zad na/ kho bos byang chub sems
278b5(phal chen): dpa' thams cad mngon par shes pa/ zhing gi dbyings thams cad du sgyu ma lta bu'i ye shes kyi lus kyis rgyas par 'gengs pa/ kun du lta ba'i ye shes kyis rab tu thob pa /tshig gi lam
278b6(phal chen): dang / sgra thams cad rnam par dmigs pa la shin tu gzhol ba'i rna ba dang ldan pa/ dus gsum rgyas par 'gengs pa'i chos kyi sgo snang ba la dbang rab tu thob pa/ chos thams cad la
278b7(phal chen): y ang dag par gzhol ba'i ye shes la dbang bsgyur ba'i skyes bu dpa' bo sems can tshad med bsam gyis mi khyab pa'i bsam pa ji lta ba bzhin du rnam par dmigs par bya ba lam
279a1(phal chen): 'dres pa'i dbyangs kyi dkyil 'khor dang ldan pa'i lce yangs shing srab la yid du 'ong ba dang ldan pa/ bsam pa tha dad pa'i sems can rgya mtsho'i
279a2(phal chen): yid du 'ong ba'i kha dog dang dbyibs su ldan pa'i byang chub sems dpa' thams cad dang mnyam pa'i lus sgyu ma lta bu dang ldan pa/ de bzhin gshegs pa thams cad dang mi gnyis
279a3(phal chen): pa'i spyod lam gyi bsam gyis mi khyab pa'i lus la gzhol ba/ dus gsum thams cad du rjes su 'brang ba'i ye shes kyi lus dang ldan pa/ nam mkha'i dbyings ltar tshad
279a4(phal chen): med pa'i spyod yul dpag tu med pa'i yul dang ldan pa de dag gi spyod pa shes pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid kyi yul
279a5(phal chen): shu ma phyi ma'i mtha' na grong khyer ka ling+ka'i nags tshal zhes bya ba yod de/ de na dge slong ma seng ge rnam par bsgyings pa zhes bya ba 'dug gi /de'i gan du song la/ ji ltar byang chub sems
279a6(phal chen): dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzang gis/ tshong dpon rgyal ba dam pa'i rkang
279a7(phal chen): pa gnyis la spyi bos phyag 'tshal te/ tshong dpon rgyal ba dam pa la lan brgya stong du mar g.yas phyogs su bskor ba byas nas yang dang yang bltas te/ tshong dpon rgyal ba dam
279b1(phal chen): pa'i drung nas song ngo / /de nas tshong dpon gyi bu nor bzang mthar gyis yul shu ma phyi ma'i mtha'i grong khyer ka ling+ka'i nags tshal gang na ba der song ste phyin nas/ dge slong ma seng ge rnam par
279b2(phal chen): bsgyings pa yongs su tshol zhing sems can kun la rmed pa'i tshe/ gang nas gang du song ba de dang der/ rogs pa brgya phrag du ma dang / bu mo brgya phrag du ma zhig srang dang / lam gyi bzhi mdo
279b3(phal chen): dang | lam gyi sum mdo dag nas tshogs te rjes su 'brang ngo / /skyes pa brgya phrag du ma dang / bud med brgya phrag du ma zhig gis kyang / rigs kyi bu/ 'de re/ dge slong ma seng ge rnam
279b4(phal chen): par bsgyings pa ni/ grong khyer ka ling+ka'i nags tshal 'di nyid kyi bza' shing gi ra ba chen po rgyal ba'i 'od kyis byin pa nyi ma'i mdog na/ sems can tshad med pa'i don du chos ston cing
279b5(phal chen): 'dug go zhes bstan to/ /de nas tshong dpon gyi bu nor bzang / bza' shing gi ra ba nyi ma'i mdog der phyin nas kun tu btsal te bltas na/ bza' shing gi ra ba de na/ shing zla ba shar ba
279b6(phal chen): zhes bya ba/ khang pa brtsegs pa'i dbyibs ltar 'dug pa/ 'od sna tshogs kyi kha dog can/ 'od kyi mdog dang ldan pa/ 'khor kun du dpag tshad kyi khyon tsam du 'od kyis rgyas par 'gengs
279b7(phal chen): pa mang po dang / lo ma'i shing yongs su 'gebs pa zhes bya ba/ gdugs kyi rnam pa dang / dbyibs su 'dug pa'i 'dab mas kun nas khebs pa/ bai DUR+ya sngon po'i kha dog ltar
280a1(phal chen): 'dug pa'i sprin gyi mdog dang ldan pa mang po dang / me tog gi shing me tog gi mdzod ces bya ba/ ri'i rgyal po kha ba can ltar mdangs dga' ba'i
280a2(phal chen): dbyibs sna tshogs dang ldan pa/ kha dog sna tshogs kyi me tog mi zad pa'i char rab tu 'bebs pa/ sum cu rtsa gsum gyi lha'i pho brang gi rgyan gyis kun nas 'du ba dang / sus kyang
280a3(phal chen): mi shigs pa lta bu mang po dang / shing tog gi shing rtag tu smin pa'i ro dpe med pa'i 'bras bu'i tshogs zhes bya ba/ gser gyi ri bo'i lhun ltar 'dug pa/ rtag tu shing tog
280a4(phal chen): phun sum tshogs par gnas pa mang po dang / rin po che'i rgyal po'i shing rnam par snang ba'i mdzod ces bya ba/ rin po che'i rgyal po dpe med pa'i dbyibs ltar 'dug pa/ lha rdzas
280a5(phal chen): kyi rin po che'i phreng ba dang / se mo do dang / rgyan rin po che yid bzhin gyi rgyal po'i mdzod nas byung ba ltar phun sum tshogs pa dang ldan pa/ rin po che kha dog grangs med pa'i
280a6(phal chen): 'byung gnas su gyur pa mang po dang / gos kyi shing dga' bar byed pa zhes bya ba/ lha rdzas kyi gos rin po che kha dog sna tshogs kyi tshogs rab tu 'gyed cing 'phyang bas shin tu
280a7(phal chen): brgyan pa mang po dang / rol mo'i shing dga' ba bskyed pa zhes bya ba/ lha rdzas las kyang lhag pa'i rol mo yid du 'ong ba'i sgra snyan pa 'byin pa mang po dang / spos kyi shing
280b1(phal chen): kun tu zhim pas brgyan pa zhes bya ba/ phyogs thams cad du thogs pa med par rnam pa thams cad du yid du 'ong ba'i spos kyi ngad 'byung ba mang po dag kyang yod par mthong / mtshe'u dang /
280b2(phal chen): lu ma dang / lteng ka dang / rdzing bu rin po che bdun gyi pha gus mtha' brtsigs pa/ phyogs bzhi nas rin po che'i them skas btsugs pa/ rin po che sna tshogs kyi khri 'phang dus dang
280b3(phal chen): mthun pa'i tsan dan gyi dri zhim pos bskus pas kun nas bskor ba/ gzhi rin po che'i rgyal po bai DUR+ya sngon po las legs par blangs pa/ 'dzam bu chu klung gi gser gyi bye ma
280b4(phal chen): bdal ba/ yan lag brgyad dang ldan pa'i chu lha rdzas kyi dri yid du 'ong ba can gyis yongs su gang ba/ rin po che'i pad+mo dang / ut+pa la dang / ku mud dang / me tog pun da ri ka kha
280b5(phal chen): dog sna tshogs lha rdzas kyi bsung dang ldan pas chu kun nas yog pa/ bya bran sna tshogs kyi khyu lha rdzas las kyang 'das pa'i gzugs yid du 'ong ba dang ldan pa /sgra snyan pa 'byin
280b6(phal chen): cing brjod pas gang ba/ lha rdzas kyi rin po che sna tshogs kyi shing gi phreng ba legs par bkye bas yongs su bskor cing brgyan pa dang ldan pa/ shing sna tshogs de dag gi drung thams
280b7(phal chen): cad du'ang / rin po che'i seng ge'i khri sna tshogs yid du 'ong ba'i gzugs dang ldan pa/ rin po che sna tshogs kyi rgyan bsam gyis mi khyab pa du mas brgyan pa/ lha rdzas kyi stan rin po
281a1(phal chen): che sna tshogs 'brel bar bting ba/ lha rdzas kyi spos dang / bdug spos kyi rnam pa thams cad kyis bdugs pa/ lha rdzas las kyang 'das pa'i dar rin po che
281a2(phal chen): mngon par dpyangs pa/ rin po che sna tshogs kyi bla re bkye ba/ rin po che sna tshogs dang / 'dzam bu chu klung gi gser gyi dra ba sna tshogs kun nas bres pa/ rin po che'i dril gyi dra ba yid
281a3(phal chen): du 'ong zhing snyan pa'i sgra 'byin pa mang pos brgyan pa/ 'khor du lha rdzas kyi rin po che'i stan brgya stong phrag du ma bting zhing bshams pa mthong ngo / /rin po che'i shing drung la lar ni seng
281a4(phal chen): ge'i khri rin po che'i pad+mo snying po can bshams pa mthong ngo / /la lar ni seng ge'i khri nor bu rin po che spos kyi rgyal po'i pad+mos snying po byas pa bshams pa mthong ngo / /la lar ni seng
281a5(phal chen): ge'i khri rin po che'i rgyal po klu'i rgyan gyi pad+mos snying po byas pa bshams pa mthong ngo / /la lar ni seng ge'i khri nor bu rin po che'i rgyal po seng ge'i bya la'i pad+mos snying po byas pa bshams
281a6(phal chen): pa mthong ngo / /la lar ni seng ge'i khri rin po che'i rgyal po rnam par snang ba'i pad+mos snying po byas pa bshams pa mthong ngo / /la lar ni seng ge'i khri rin po che'i rgyal po phyogs rnam par
281a7(phal chen): snang ba'i pad+mos snying po byas pa bshams pa mthong ngo / /la lar ni seng ge'i khri rin po che'i rgyal po dbang po'i rdo rje'i pad+mos snying po byas pa bshams pa mthong ngo / /la lar ni seng ge'i khri
281b1(phal chen): rin po che'i rgyal po 'gro ba'i yid du 'ong ba'i pad+mos snying po byas pa bshams pa mthong ngo / /rin po che'i shing drung la lar ni seng ge'i khri rin po che'i rgyal po mdog dkar po'i pad+mos snying po byas
281b2(phal chen): pa bshams pa mthong ngo / /bza' shing gi ra ba de'i gzhi thams cad kyang rin po che sna tshogs kyis yongs su gang zhing / rgya mtsho chen po ltar rin po che'i gling gis yongs su gang ba mthong
281b3(phal chen): ngo| |bai DUR+ya sngon po'i dam pas spras te/ rin po che thams cad kyis brgyan pa'i sa'i phyogs ka tsa lin da ltar reg na bde zhing 'jam yang / gom pa bor zhing bteg pa'i tshe/ mtho dman med pa
281b4(phal chen): rdo rje rin po che'i mchog gi pad+mo dri yid du 'ong bar zhim zhing reg na bde ba'i sil ma kun tu bkram pa/ ngang ngur dang / rma bya dang / khrung khrung dang / kun la dang / ka la ping+ka dang / ko ki la dang / dzi
281b5(phal chen): ban dzi ba ka sgra snyan cing yid du 'ong ba'i nga ro 'byin pa mang pos gang ba/ lha rdzas kyi rin po che'i tsan dan gyi shing mang po'i nags tshal shin tu legs par 'grigs pas mdzes par brgyan pa/
281b6(phal chen): rin po che sna tshogs kyi pad+mo'i sprin gyi char dang / rin po che'i me tog sna tshogs mi zad pa'i char rgyun du 'bab pa/ 'bres pa'i nags tshal las kyang khyad par du 'phags pa/ rin po che sna
281b7(phal chen): tshogs kyi khang bu brtsegs ma rgyan par bkod pa'i nang nas/ spos kyi rgyal po'i bdug spos rin thang med pa rtag tu 'thul zhing zhim pa/ lha'i 'dun sa chos bzang po'i rgyan las kyang
282a1(phal chen): lhag pas brgyan pa/ lha rdzas las kyang 'das pa'i rin po che'i dra ba sna tshogs kyis kun tu bres pa/ mu tig rin po che'i me tog gi phreng ba dang / lda ldi kun nas bres
282a2(phal chen): pas rab tu brgyan pa/ rin po che'i dril bu rnam pa sna tshogs su rnam par bkye ba'i gser gyi dra ba 'bar bas kun nas dkrigs pa/ rol mo'i shing dang / rin po che'i ta la las dril
282a3(phal chen): bu'i dra ba rlung gis legs par bskyod pas yid du 'ong ba'i sgra snyan pa'i dbyangs 'byung ba dang ldan pa/ dbang sgyur gyi lha'i rgyal po'i lha mo dpe tshul shin tu bzang ba rnams kyis/ glu snyan
282a4(phal chen): pa'i sgra rab tu yid du 'ong ba blang ba/ lha rdzas kyi yid bzhin gyi gos kha dog sna tshogs kyi sprin gyi char rab tu 'bab pas rnam par mdzes pa/ rgya mtsho chen po ltar kha dog dang / mdog sna tshogs su
282a5(phal chen): ldan pas blta na gtang mi bra ba/ khang pa brtsegs pa'i rin po che'i rgyan dang ldan pa brgya stong grangs med pas rab tu brgyan pa/ sum cu rtsa gsum gyi lha'i pho brang ltar blta na bzang ba/
282a6(phal chen): rin po che sna tshogs rnam par phye bas rnam pa thams cad du brgyan pa'i gdugs shin tu legs pa rnam par bsgreng zhing bkram pas kun nas blta na mdzes pa/ dbang po chen po'i 'jig
282a7(phal chen): rten ltar shin tu mdzes pa'i de'u sna tshogs kyis brgyan pa/ yid du 'ong ba'i 'od snang ba chen po rtag par 'byung ba/ tshangs pa chen po'i gzhal med khang ltar nor bu rin po che'i rgyal po
282b1(phal chen): 'gro ba'i yid du 'ong ba'i 'od kyis 'bar ba ste/ bza' shing gi ra ba chen po nyi ma'i mdog ces bya ba de/ dge slong ma seng ge rnam par bsgyings pa'i rdzu 'phrul gyi mthu stobs dang / byin gyi rlabs che
282b2(phal chen): zhing bsam gyis mi khyab pas/ 'jig rten gyi khams grangs med pa'i gnas su gyur pa'i nam mkha'i dbyings ltar yangs shing tshad med de/ rgya chen po dang ldan par mthong ngo / /de nas tshong
282b3(phal chen): dpon gyi bu nor bzang gis/ de ltar yon tan tshad med pa bsam gyis mi khyab pa tshogs pa'i bza' shing gi ra ba'i rgyan byang chub sems dpa'i las kyi rnam par smin pas yongs su grub pa/ 'jig
282b4(phal chen): rten las 'das pa'i dge ba'i rtsa ba rgya chen po las skyes pa/ sangs rgyas la mchod cing / rim gror byas pa'i rgyu mthun pa bsam gyis mi khyab pa las byung ba/ 'jig rten gyi khams thams cad
282b5(phal chen): na yod pa'i dge ba'i rtsa ba ma lus pas mi 'phrogs pa/ chos kyi rang bzhin sgyu ma'i rnam pa lta bus grub pa/ dge ba'i bsod nams dri ma med pa rgya chen pos grub cing byung ba/ dge slong ma seng ge rnam par
282b6(phal chen): bsgyings pa'i sngon gyi spyod pa bzang po legs par byas pa dang / rgyu mthun pa'i stobs dang shugs kyis byung ba/ nyan thos dang / rang sangs rgyas thams cad dang thun mong ma yin pa/ mu stegs can
282b7(phal chen): dang | phas kyi rgol ba thams cad kyis mi 'phrogs pa/ bdud kyi lam yongs su rgyu ba thams cad kyis mi tshugs pa/ byis pa so so'i skye bo thams cad kyis bltar med par mthong ste
283a1(phal chen): shing sna tshogs de dag gi drung gi seng ge'i khri chen po de dag la'ang / dge slong ma seng ge rnam par bsgyings pa lus shin tu mdzes pa/ spyod lam zhi ba/ dbang po
283a2(phal chen): zhi ba| yid zhi ba/ shin tu dben pa/ dbang po thul ba/ glang po ltar shin tu dul ba/ mtsho ltar dwangs shing gsal la rnyog pa med pa'i sems dang ldan pa/ rin po che'i rgyal po yid
283a3(phal chen): bzhin gyi nor bu ltar 'dod pa thams cad sgrub pa/ pad+mo la chus mi chags pa ltar 'jig rten gyi chos kyis ma gos pa/ seng ge ltar 'jigs pa dang / skyi g.ya'i ba med pa/ mi 'jigs
283a4(phal chen): pa rnam par dag pas ri'i dbang po chen po ltar mi sgul ba/ tshul khrims rnam par dag pas yid du 'ong ba'i spos kyi rgyal po ltar 'gro ba'i sems tshim par byed pa/ kha ba'i tsan
283a5(phal chen): dan ltar nyon mongs pa'i gdung ba rab tu zhi bar byed pa/ sman gyi rgyal po blta na bzang ba ltar 'gro ba thams cad kyi sdug bsngal rnam par zhi bar byed pa/ chu'i lha'i zhags pa
283a6(phal chen): ltar blta na don yod pa/ de bzhin gshegs pa'i 'od ltar lus dang sems kyi bag yangs bde ba bskyed pa/ tshangs pa chen po ltar 'dod chags dang / zhe sdang dang / gti mug gi
283a7(phal chen): kun nas ldang ba dang bral ba/ rin po che'i rgyal po nor bu chu 'dang ltar nyon mongs pas rnyog pa can du gyur pa'i sems can gyi sems rab tu dwangs par byed pa/ zhing gshin pa ltar dge
283b1(phal chen): ba'i rtsa ba rnam par 'phel bar byed pa 'dug par mthong ngo / /'khor gyi stan de dag la'ang 'khor sna tshogs 'khod par mthong ste/ 'khor gyi stan la la la ni lha'i bu dbang po chen po la sogs pa
283b2(phal chen): gtsang ma'i gnas kyi ris su gtogs pa'i lha'i bu rnams 'khod cing / dge slong ma seng ge rnam par bsgyings pas/ chos kyi sgo rnam par thar pa mi zad pa yang dag par 'byed pa zhes bya ba
283b3(phal chen): yang dag par bstan pa mthong ngo / /'khor gyi stan la la la ni tshangs pa yid du 'ong ba la sogs pa tshangs pa'i ris su gtogs pa'i lha'i bu rnams 'khod cing / dge slong ma seng ge rnam
283b4(phal chen): par bsgyings pas/ dbyangs kyi dkyil 'khor rnam par dag pa gzhi kun nas 'byed pa zhes bya ba yang dag par bstan pa mthong ngo / /'khor gyi stan la la la ni lha'i rgyal po dbang sgyur la
283b5(phal chen): sogs pa gzhan 'phrul dbang byed kyi lha'i bu/ lha'i bu mo'i 'khor dang bcas pa dag 'khod cing / dge slong ma seng ge rnam par bsgyings pas/ chos kyi sgo byang chub sems dpa'i bsam
283b6(phal chen): pa rnam par dag pa'i dbang gis rnam par brgyan pa zhes bya ba yang dag par bstan pa mthong ngo / /'khor gyi stan la la la ni lha'i rgyal po rab 'phrul dga' la sogs pa 'phrul dga'i
283b7(phal chen): lha'i bu/ lha'i bu mo'i 'khor dang bcas pa rnams 'khod cing / dge slong ma seng ge rnam par bsgyings pas/ chos kyi sgo chos thams cad dge bas rnam par brgyan pa zhes bya ba yang dag
284a1(phal chen): par bstan pa mthong ngo / /'khor gyi stan la la la ni lha'i rgyal po rab dga' ldan la sogs pa dga' ldan gyi ris su gtogs pa'i lha'i bu/ lha'i bu mo'i 'khor dang
284a2(phal chen): bcas pa rnams 'khod cing / dge slong ma seng+ge rnam par bsgyings pas/ chos kyi sgo rang gi sems kyi mdzod kyi klong zhes bya ba yang dag par bstan pa mthong ngo / /'khor gyi stan la la la ni lha'i
284a3(phal chen): rgyal po rab mtshe ma la sogs pa lha'i bu/ lha'i bu mo'i 'khor dang bcas pa rnams 'khod cing / dge slong ma seng+ge rnam par bsgyings pas/ chos kyi sgo rgyan mtha' yas pa zhes bya ba yang dag par
284a4(phal chen): bstan pa mthong ngo / /'khor gyi stan la la la ni lha'i rgyal po brgya byin la sogs pa sum cu rtsa gsum gyi ris su gtogs pa'i lha'i bu/ lha'i bu mo'i 'khor dang bcas pa rnams 'khod cing / dge
284a5(phal chen): slong ma seng+ge rnam par bsgyings bas/ chos kyi sgo skyo ba'i sgo zhes bya ba yang dag par bstan pa mthong ngo / /'khor gyi stan la la la ni klu'i rgyal po gangs chen mtsho la sogs pa klu'i rgyal po 'od
284a6(phal chen): brgya pa dang / dga' bo dang / bsnyen dga' bo dang / yid du 'ong ba dang / shugs ldan dang / ma dros pa la sogs pa klu'i bu mo'i 'khor dang bcas pa/ klu'i byis pa'i 'khor dang bcas pa rnams
284a7(phal chen): 'khod cing / dge slong ma seng+ge rnam par bsgyings pas/ chos kyi sgo sangs rgyas kyi rdzu 'phrul dang yul gyi 'od kyi rgyan ces bya ba yang dag par bstan pa mthong ngo / /'khor gyi stan la la la ni
284b1(phal chen): rgyal po chen po ngal bso po la sogs pa gnod sbyin gyi dbang po/ gnod sbyin gyi bu mo dang / gnod sbyin gyi byis pa'i 'khor dang bcas pa rnams 'khod cing / dge slong ma seng+ge rnam par bsgyings pas/
284b2(phal chen): chos kyi sgo 'gro ba thams cad yongs su skyob pa'i mdzod ces bya ba yang dag par bstan pa mthong ngo / /'khor gyi stan la la la ni dri za'i rgyal po gnas srung po la sogs pa dri za mang po dri za'i bu
284b3(phal chen): mo dang | dri za'i byis pa'i 'khor dang bcas pa rnams 'khod cing / dge slong ma seng+ge rnam par bsgyings pas/ chos kyi sgo dga' ba mi zad pa'i char rab tu 'bab pa zhes bya ba yang dag par
284b4(phal chen): bstan pa mthong ngo / /'khor gyi stan la la la ni lha ma yin gyi dbang po sgra gcan na la sogs pa lha ma yin gyi bu mo dang / lha ma yin gyi byis pa'i 'khor dang bcas pa rnams 'khod cing / dge slong
284b5(phal chen): ma seng+ge rnam par bsgyings pas/ chos kyi sgo chos kyi dbyings shes pa'i tshul gyi shugs kyis brgyan pa zhes bya ba yang dag par bstan pa mthong ngo / /'khor gyi stan la la la ni nam mkha'
284b6(phal chen): lding gi dbang po shugs 'dzin chen po la sogs pa nam mkha' lding gi dbang po/ nam mkha' lding gi bu mo dang / nam mkha' lding gi byis pa'i 'khor dang bcas pa rnams 'khod cing / dge slong
284b7(phal chen): ma seng+ge rnam par bsgyings pas/ chos kyi sgo srid pa'i rgya mtshos 'jigs pa'i yul zhes bya ba yang dag par bstan pa mthong ngo / /'khor gyi stan la la la ni mi 'am ci'i rgyal po sdong po la
285a1(phal chen): sogs pa mi 'am ci'i dbang po/ mi 'am ci'i bu mo dang / mi 'am ci'i byis pa'i 'khor dang bcas pa rnams 'khod cing / dge slong ma seng+ge rnam par bsgyings
285a2(phal chen): pas| chos kyi sgo sangs rgyas kyi spyod pa snang ba zhes bya ba yang dag par bstan pa mthong ngo / /'khor gyi stan la la la ni lto 'phye chen po'i dbang po khro gnyer gdong la sogs pa lto 'phye
285a3(phal chen): chen po'i bu mo dang / lto 'phye chen po'i byis pa'i 'khor dang bcas pa rnams 'khod cing / dge slong ma seng+ge rnam par bsgyings pas/ chos kyi sgo sangs rgyas la dga' ba skye zhes bya ba
285a4(phal chen): yang dag par bstan pa mthong ngo / /'khor gyi stan la la la ni skyes pa dang / bud med dang / khye'u dang / bu mo brgya stong mang po 'khod cing / dge slong ma seng+ge rnam par bsgyings pas/ chos
285a5(phal chen): kyi sgo khyad par du 'gro ba zhes bya ba yang dag par bstan pa mthong ngo / /'khor gyi stan la la la ni srin po'i dbang po rtag tu mdangs 'phrog sdong po'i rgyal po la sogs pa srin po'i
285a6(phal chen): dbang po/ srin po'i bu mo dang / sprin po'i byis pa'i 'khor dang bcas pa rnams 'khod cing / dge slong ma seng+ge rnam par bsgyings pas/ chos kyi sgo snying rje 'byung ba zhes bya ba yang dag
285a7(phal chen): par bstan pa mthong ngo / /'khor gyi stan la la la ni sems can nyan thos kyi theg pa la mos pa rnams 'khod cing / dge slong ma seng+ge rnam par bsgyings pas/ chos kyi sgo ye shes khyad
285b1(phal chen): par du 'phags pa'i mthu zhes bya ba yang dag par bstan pa mthong ngo / /'khor gyi stan la la la ni sems can rang sangs rgyas kyi theg pa la mos pa rnams 'khod cing / dge slong ma seng+ge rnam
285b2(phal chen): par bsgyings pas/ chos kyi sgo sangs rgyas kyi yon tan rgya chen po'i 'od ces bya ba yang dag par bstan pa mthong ngo / /'khor gyi bstan la la la ni sems can theg pa chen po la mos pa
285b3(phal chen): rnams 'khod cing / dge slong ma seng+ge rnam par bsgyings pas/ ting nge 'dzin gyi ye shes snang ba'i sgo kun du sgo zhes bya ba yang dag par bstan pa mthong ngo / /'khor gyi stan la la la ni
285b4(phal chen): byang chub sems dpa' thog mar sems bskyed pa rnams 'khod cing / dge slong ma seng+ge rnam par bsgyings pas/ ting nge 'dzin gyi sgo sangs rgyas thams cad kyi smon lam gyi phung po
285b5(phal chen): zhes bya ba yang dag par bstan pa mthong ngo / /'khor gyi stan la la la ni sbyang chub sems dpa' sa gnyis pa la gnas pa rnams 'khod cing / dge slong ma seng+ge rnam par bsgyings pas/
285b6(phal chen): ting nge 'dzin gyi sgo rdul dang bral ba'i dkyil 'khor ces bya ba yang dag par bstan pa mthong ngo / /'khor gyi bstan la la la ni byang chub sems dpa' sa gsum pa la gnas pa rnams 'khod
285b7(phal chen): cing | dge slong ma seng+ge rnam par bsgyings pas/ ting nge 'dzin gyi sgo rab tu zhi ba'i rgyan ces bya ba yang dag par bstan pa mthong ngo / /'khor gyi stan la la la ni byang chub sems dpa' sa
286a1(phal chen): bzhi pa la gnas pa rnams 'khod cing / dge slong ma seng ge rnam par bsgyings pas/ ting nge 'dzin gyi sgo thams cad mkhyen pa'i shugs kyi yul 'byung ba
286a2(phal chen): zhes bya ba yang dag par bstan pa mthong ngo / /'khor gyi stan la la la ni byang chub sems dpa' sa lnga pa la gnas pa rnams 'khod cing / dge slong ma seng ge rnam par bsgyings pas/ ting
286a3(phal chen): nge 'dzin gyi sgo sems kyi rgyud me tog gi snying po zhes bya bas yang dag par bstan pa mthong ngo / /'khor gyi stan la la la ni byang chub sems dpa' sa drug pa la gnas pa rnams 'khod cing /
286a4(phal chen): dge slong ma seng ge rnam par bsgyings pas/ ting nge 'dzin gyi sgo rnam par snang ba'i snying po zhes bya ba yang dag par bstan pa mthong ngo / /'khor gyi stan la la la ni byang chub sems dpa'
286a5(phal chen): sa bdun pa la gnas pa rnams 'khod cing / dge slong ma seng+ge rnam par bsgyings pas/ ting nge 'dzin gyi sogs kun nas brgyan pa zhes bya ba yang dag par bstan pa mthong ngo / /'khor gyi stan
286a6(phal chen): la la la ni byang chub sems dpa' sa brgyad pa la gnas pa rnams 'khod cing / dge slong ma seng ge rnam par bsgyings pas/ ting nge 'dzin gyi sgo chos kyi dbyings su lus shin tu rnam par phye
286a7(phal chen): ba'i yul zhes bya ba yang dag par bstan pa mthong ngo / /'khor gyi stan la la la ni byang chub sems dpa' sa dgu pa la gnas pa rnams 'khod cing / dge slong ma seng ge rnam par bsgyings
286b1(phal chen): pas| chos kyi sgo mi dmigs pa'i stobs kyis gnas kyi sa bstan pa zhes bya ba yang dag par bstan pa mthong ngo / /'khor gyi stan la la la ni byang chub sems dpa' sa bcu pa la gnas pa
286b2(phal chen): rnams 'khod cing / dge slong ma seng ge rnam par bsgyings pas/ ting nge 'dzin gyi sgo sgrib pa med pa'i dkyil 'khor ces bya ba yang dag par bstan pa mthong ngo / /'khor gyi stan la la la
286b3(phal chen): ni lag na rdo rje'i 'khor gyi dkyil 'khor 'khod cing / dge slong ma seng ge rnam par bsgyings pas/ chos kyi sgo ye shes rdo rje mthu bo che'i rgyan ces bya ba yang dag par bstan pa mthong ngo / /de
286b4(phal chen): ltar skye ba'i skye mched rnam pa tha dad pa thams cad kyi sems can du gdags pa dang / sems can gyi lam gyi rgyud ji snyed pa de dag gi sems can yongs su smin pa rnam par 'dul ba/ snod
286b5(phal chen): du gyur pa ji snyed cig bza' shing gi ra ba der 'ongs shing / 'khor gyi stan la so sor 'khod pa/ bsam pa tha dad pa/ mos pa mi mtshungs pa/ bsam pa shin tu gzhol bar gyur pa/ dad pa'i
286b6(phal chen): ro rngam chen po dang ldan pa rnams la/ dge slong ma seng ge rnam par bsgyings pas/ ci nas kyang thams cad bla na med pa yang dag par rdzogs pa'i byang chub tu nges par 'gyur ba de lta de
286b7(phal chen): ltar chos bstan pa mthong ngo / /de ci'i phyir zhe na/ de ni dge slong ma seng ge rnam par bsgyings pa des/ kun du lta ba'i btang snyoms dang ldan pa la sogs pa dang / sangs rgyas kyi chos thams
287a1(phal chen): cad shin tu bstan pa la sogs pa dang / chos kyi dbyings kyi gzhi tha dad pa la sogs pa dang / sgrib pa'i dkyil 'khor thams cad rnam par 'thor ba la
287a2(phal chen): sogs pa dang / 'gro ba thams cad kyi dge ba'i sems yang dag par 'byung ba la sogs pa dang / khyad par yod pa'i rgyan la sogs pa dang / chags pa med pa'i tshul gyi snying po la sogs
287a3(phal chen): pa dang / chos kyi dbyings kyi dkyil 'khor la sogs pa dang / sems kyi mdzod la sogs pa dang / kun du mos pa mngon par sgrub pa'i snying po la sogs pa shes rab kyi pha rol tu phyin pa'i
287a4(phal chen): sgo brgya stong grangs med pa non pa'i phyir te/ bza' shing gi ra ba nyi ma'i mdog der/ byang chub sems dpa' ma/ sems can gzhan ji snyed cig /dge slong ma seng ge rnam par bsgyings
287a5(phal chen): pa la blta ba dang / chos mnyan pa'i phyir 'ong ba de dag thams cad kyang / sngon dge slong ma seng ge rnam par bsgyings pas/ dge ba'i chos yang dag par blangs pa la shin tu bkod pa
287a6(phal chen): nas| bla na med pa yang dag par rdzogs pa'i byang chub las phyir mi ldog pa'i bar du byas pa sha stag go/ de nas tshong dpon gyi bu nor bzang gis/ dge slong ma seng ge rnam par bsgyings
287a7(phal chen): ba'i bza' shing gi ra ba phun sum tshogs pa dang / nags tshal phun sum tshogs pa dang / gtsug lag khang phun sum tshogs pa dang / 'chag sa phun sum tshogs pa dang / longs
287b1(phal chen): spyod phun sum tshogs pa dang / mal cha phun sum tshogs pa dang / 'khor gyi dkyil 'khor phun sum tshogs pa dang / dbang chen po phun sum tshogs pa dang / rdzu 'phrul dang / rnam par 'phrul pa
287b2(phal chen): phun sum tshogs pa dang / dbyangs kyi rgyan phun sum tshogs pa rnam pa de lta bu mthong ste/ chos kyi tshul bsam gyis mi khyab pa'ang thos nas/ chos kyi sprin gyi char chen pos sems mngon
287b3(phal chen): par brlan pa de'i yid la/ dge slong ma seng ge rnam par bsgyings pas/ bsam pa rnam par dag pa phun sum tshogs par byas kyi/ da ni g.yas phyogs su bskor ba lan brgya stong du ma zhig tu
287b4(phal chen): bya'o snyam pa dang / de'i mod la dge slong ma seng ge rnam par bsgyings pas/ bza' shing gi ra ba dang 'khor gyi dkyil 'khor du bcas pa de dag thams cad kyang snang ba chen pos khyab par byas
287b5(phal chen): so| |de ltar g.yas phyogs su bskor ba bya'o snyam du bsams nas/ skor ba byed pa'i tshe/ 'khor thams cad na'ang dge slong ma seng ge rnam par bsgyings pa 'dug pa mthong nas/ mdun du 'dug
287b6(phal chen): ste thal mo sbyar nas 'di skad ces smras so/ /'phags ma/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod
287b7(phal chen): pa la bslab par bgyi ba dang / ji ltar nan tan du bgyi ba ma 'tshal te/ 'phags ma ni/ byang chub sems dpa' rnams la gdams ngag dang / rjes su bstan pa mdzad do zhes bdag gis thos na
288a1(phal chen): 'phags ma/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ des smras pa/
288a2(phal chen): rigs kyi bu/ kho mo ni byang chub sems dpa'i rnam par thar pa rlom sems thams cad yongs su bcom pa zhes bya ba thob pa'o/ /smras pa/ 'phags ma/ byang chub sems dpa'i rnam par thar pa
288a3(phal chen): rlom sems thams cad yongs su bcom pa de'i yul ji lta bu zhig mchis/ smras pa/ rigs kyi bu/ de ni ye shes snang ba ste/ dus gsum du byung ba'i rgyan sems skad cig gi cha shas la rnam par
288a4(phal chen): dmigs pa'i rang bzhin no/ /smras pa/ 'phags ma/ ye shes snang ba de'i yul yang ji lta bu zhig mchis/ smras pa/ rigs kyi bu/ kho mo ye shes snang ba 'di la sgrub pa dang yongs su sgrub pa'i tshe/
288a5(phal chen): chos thams cad rab tu 'thad pa zhes bya ba'i ting nge 'dzin skyes te/ ting nge 'dzin de thob ma thag tu yid kyi rang bzhin gyi lus kyis phyogs bcu thams cad kyi 'jig rten gyi khams thams cad du/
288a6(phal chen): byang chub sems dpa' sku tshe gcig gis thogs pa/ dga' ldan gyi pho brang na bzhugs pa thams cad re re la yang lus sangs rgyas kyi zhing brjod du med pa'i rdul shin tu phra ba snyed kyis mchod
288a7(phal chen): pa rnam pa tha dad pa/ sangs rgyas kyi zhing brjod du med pa'i rdul shin tu phra ba snyed kyis mchod pa sbyar ba'i phyir 'gro ste/ 'di ltar lha'i lus dang / klu dang / gnod sbyin dang / dri za dang / lha ma
288b1(phal chen): yin dang / nam mkha' lding dang / mi 'am ci dang / lho 'phye chen po dang / mi dang / mi ma yin pa'i dbang po lus me tog gi sprin yongs su 'dzin pa dang / sbos kyi sprin yongs su 'dzin pa dang / bdug spos
288b2(phal chen): kyi sprin yongs su 'dzin pa dang / phreng ba'i sprin yongs su 'dzin pa dang / byug pa'i sprin yongs su 'dzin pa dang / phye ma'i sprin yongs su 'dzin pa dang / na bza'i sprin yongs su 'dzin pa dang /
288b3(phal chen): gdugs kyi sprin yongs su 'dzin pa dang / rgyal mtshan gyi sprin yongs su 'dzin pa dang / ba dan gyi sprin yongs su 'dzin pa dang / rin po che'i lhab lhub kyi sprin yongs su 'dzin pa dang / rin po che'i
288b4(phal chen): dra ba'i rgyan gyi sprin yongs su 'dzin pa dang / rin po che'i gnam yol gyi rgyan gyi sprin yongs su 'dzin pa dang / rin po che'i rgyan rnam par phye ba'i sprin yongs su 'dzin pa dang / rin po che'i sgron
288b5(phal chen): ma'i rgyan gyi sprin yongs su 'dzin pa dang / rin po che'i gdan gyi sprin yongs su 'dzin pa mang pos mchod pa sbyar ba'i phyir 'gro'o/ /dga' ldan gyi gnas na bzhugs pa'i byang chub sems
288b6(phal chen): dpa' sku tshe gcig gis thogs pa rnams la/ mchod pa bya ba'i phyir ji ltar 'gro ba de bzhin du yum gyi skur gshegs pa dang / bltam pa dang / btsun mo'i 'khor gyi nang na bzhugs pa dang /
288b7(phal chen): mngon par 'byung ba dang / snying po byang chub tu gshegs pa dang / bla na med pa yang dag par rdzogs pa'i byang chub tu mngon par sangs rgyas shing / snying po byang chub la bzhugs pa dang / chos
289a1(phal chen): kyi 'khor lo rab tu skor ba'i de bzhin gshegs pa thams cad dang / de bzhin du lha'i gnas na bzhugs pa dang / klu dang / gnod sbyin dang / dri za dang / lha ma
289a2(phal chen): yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa'i gnas na bzhugs pa dang / 'gro ba thams cad kyi sems dang / bsam pa yongs su
289a3(phal chen): tshim par mdzad nas/ yongs su mya ngan las 'da' ba'i bar de dag thams cad la'ang / yid kyi rang bzhin gyi lus rnam pa de lta bu dag gis rnam pa de lta bu'i mchod pa byed cing / de
289a4(phal chen): bzhin gshegs pa thams cad kyi drung du 'gro'o/ /sems can gang gis kho mo sangs rgyas mchod pa dang / rim gro byed pa'i las 'di shes par gyur pa de dag thams cad kyang / bla
289a5(phal chen): na med pa yang dag par rdzogs pa'i byang chub tu nges par 'gyur ro/ /sems can gang kho mo'i drung du 'ong ba de dag thams cad la yang / kho mo ni/ shes rab kyi pha rol tu
289a6(phal chen): phyin pa'i gdams ngag dang / rjes su bstan pa 'di nyid ston te/ rigs kyi bu/ kho mo ye shes kyi mig gis sems can thams cad la blta'ang sems can gyi 'du shes kyang mi skyed
289a7(phal chen): la| rlom sems kyang mi byed do/ /'gro ba thams cad kyi skad rgya mtsho yang nyan te/ tshig gi lam thams cad la mngon par zhen pa med pas rlom sems su byed pa med do/ /de bzhin gshegs
289b1(phal chen): pa thams cad kyang mthong ste/ chos kyi lus yongs su shes pas rlom sems su byed pa'ang med de/ /de bzhin gshegs pa thams cad kyi 'khor lo yongs su 'dzin kyang / chos kyi rang bzhin khong du chud pas
289b2(phal chen): rlom sems su byed pa med do/ /sems kyi skad cig re re la chos kyi dbyings thams cad rgyas par 'gengs kyang chos nyid sgyu ma'i rang bzhin khong du chud pas rlom sems su byed pa med do/ /rigs kyi bu/ kho mos ni byang
289b3(phal chen): chub sems dpa'i rnam par thar pa rlom sems thams cad yongs su bcom pa 'di shes par zad na/ kho mos byang chub sems dpa' chos kyi dbyings mtha' dang dbus med pa la zhugs pa/ chos thams cad la
289b4(phal chen): rlom sems med par gnas kyang skyil mo krung gcig gis chos kyi dbyings thams cad rgyas par 'gengs pa/ sangs rgyas kyi zhing thams cad rang gi lus su 'dus par ston kyang / skad cig gcig gis de bzhin
289b5(phal chen): gshegs pa thams cad kyi drung du 'dong ba/ lus la sangs rgyas kyi rdzu 'phrul thams cad 'byung zhing rgyu ba/ sangs rgyas kyi zhing brjod du med pa'i yang brjod du med pa ba spu'i nyag ma gcig gis spams shing
289b6(phal chen): mngon par 'phen pa/ rang gi ba spu'i bu gar 'jig rten gyi khams brjod du med pa'i yang brjod du med pa'i 'du ba dang / 'jig pa'i bskal pa yongs su ston pa/ skad cig gcig la bskal pa brjod
289b7(phal chen): du med pa'i yang brjod du med par gnas pa mnyan pa nyid kyis yang dag par 'dzud pa/ skad cig gcig gis brjod du med pa'i yang brjod du med pa'i bskal par 'khod pa de dag gi spyod pa shes pa'am/
290a1(phal chen): yon tan brjod par nus re skan/ song / rigs kyi bu/ lho phyogs kyi rgyud 'di nyid kyi yul bgrod dka' ba na/ grong khyer rin po che'i rgyan zhes bya ba yod de/ de na bcom pa
290a2(phal chen): ma lha'i bshes gnyen ma zhes bya ba 'dug gi / de'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de
290a3(phal chen): nas tshong dpon gyi bu nor bzang gis/ dge slong ma seng ge rnam par bsgyings pa'i rkang pa gnyis la spyi bos phyag 'tshal te/ dge slong ma seng ge rnam par bsgyings pa la lan brgya stong du mar g.yas
290a4(phal chen): phyogs su bskor ba byas nas/ yang dang yang du bltas te/ dge slong ma seng ge rnam par bsgyings pa'i drung nas song ngo / /de nas tshong dpon gyi bu nor bzang / shes rab kyi snang ba chen po des sems
290a5(phal chen): snang bar gyur pa de/ thams cad mkhyen pa'i ye shes snang ba de la ni sems/ chos nyid kyi rang bzhin gyi stobs snang ba de la ni yang dag par rjes su lta/ sems can thams cad kyi skad rnam par
290a6(phal chen): dmigs pa'i mdzod kyi gzungs kyi tshul de ni brtan par byed/ de bzhin gshegs pa thams cad kyi chos kyi 'khor lo yang dag par 'dzin pa'i gzungs kyi tshul de ni shin tu rgya che bar byed/ snying
290a7(phal chen): rje chen po 'gro ba thams cad kyi skyabs su gyur pa'i stobs de ni nye bar ston/ chos thams cad kyi tshul snang ba'i sgo nas yang dag par 'byung ba'i thams cad mkhyen pa nyid kyi shugs de la ni
290b1(phal chen): rab tu rtog/ chos kyi dbyings rgya chen po'i dkyil 'khor rgyas par 'gengs pa'i smon lam yongs su dag pa de'i rjes su ni 'brang / chos thams cad kyi phyogs snang bar byed pa'i ye shes kyi 'od de ni
290b2(phal chen): shin tu gsal bar byed/ chos thams cad kyi phyogs bcu'i 'jig rten gyi khams rnam par phye ba rgyas par 'gengs pa'i mngon par shes pa'i stobs de ni mngon par sgrub/ byang chub sems dpa'i lam
290b3(phal chen): dang dran pa thams cad nye bar blangs pas brtsams pa mthar dbyung ba'i smon lam de ni yongs su rdzogs par byed cing / mthar gyis yul bgrod dka' ba'i grong khyer rin po che'i rgyan gang na ba der phyin te/
290b4(phal chen): bcom pa ma lha'i bshes gnyen ma yongs su tshol tshol ba dang / de la bcom pa ma lha'i bshes gnyen gyi yon tan mngon par mi shes la/ ye shes kyi spyod yul gyi tshul la mi mkhas pa'i mi ji snyed pa
290b5(phal chen): de dag 'di snyam du sems te/ mi 'di de ltar zhi zhing dul ba'i dbang po dang ldan la/ de ltar shes bzhin dang ldan te/ de ltar 'khrul pa med cing / de ltar yid 'khrug pa med la/ de ltar gnya' shing gang
290b6(phal chen): tsam du lta ste/ de ltar gnod pas mi tshugs shing / de ltar mtshan mar mi 'dzin la gzugs kyi rnam pa thams cad la g.yeng ba med ba'i mig dang ldan te/ yid la brel ba med cing / bsam pa zab la
290b7(phal chen): mngon par mdzes te/ rgya mtsho ltar 'dug cing sems mi nyams mi 'khrug pa de la/ bcom pa ma lha'i bshes gnyen mas ko ci zhig bya/ 'di lta bu dag ni 'dod chags la dga' ba med de/ sems phyin ci
291a1(phal chen): log dang ldan yang mi srid do/ /'di lta bu dag ni sdug cing gtsang ba'i 'du shes yongs su rgyu ba med de/ 'di lta bu dag ni 'dod pas 'khol kyang mi srid do/ /'di lta
291a2(phal chen): bu dag ni bud med kyi dpang du 'gyur ba med de/ 'di lta bu dag ni bdud kyi spyod yul la spyod kyang mi srid do/ /'di lta bu dag ni bdud kyi yul la chags pa med de/ 'di lta bu dag ni 'dod pa'i 'dam du
291a3(phal chen): bying yang mi srid do/ /'di lta bu dag ni bdud kyi zhags pas bcings par 'gyur ba med de/ mi dgos pa byed kyang mi srid do snyam mo/ /gang yang bcom pa ma lha'i bshes gnyen ma'i yon tan gyi khyad par
291a4(phal chen): mngon par shes shing / ye shes kyi spyod yul mngon du gyur pa de dag ni 'di skad ces 'dzer te/ rigs kyi bu/ de ltar khyod bcom pa ma lha'i bshes gnyen ma la yongs su dri bar sems pa ni/ khyod kyang
291a5(phal chen): thob par bya ba legs par thob pa ste/ legs so/ /legs so/ /khyod ni nges par sangs rgyas su smon pa'o/ /khyod ni bdag nges par sems can thams cad kyi gnas su bsgyur bar 'dod pa'o/ /khyod ni nges
291a6(phal chen): par sems can thams cad kyi 'dod chags kyi zug rngu dbyung bar 'dod pa'o/ /khyod ni nges par sdug cing gtsang ba'i 'du shes rnam par gtor bar 'dod pa'o/ /rigs kyi bu/ 'de re/ bcom pa ma lha'i bshes
291a7(phal chen): gnyen ma ni grong khyer gyi lam gyi sum mdo'i byang phyogs logs shig na rang gi khyim na 'dug go / de nas tshong dpon gyi bu nor bzang gis tshig 'di thos nas/ dga' rangs te mgu zhing nyams bde la
291b1(phal chen): tshim zhing / yid bde ba skyes nas bcom pa ma lha'i bshes gnyen ma'i khyim gang na ba der phyin nas/ de'i khyim che zhing yangs la rin po che'i rab rim pa bcus bskor ba/ rin po che'i ta la'i phreng ba rim
291b2(phal chen): pa bcus kun nas bskor ba/ 'obs spos chus gang ba/ lha rdzas kyi rin po che'i pad+mo dang / ut+pa la dang / ku mud dang / me tog pun da ri kas chu yongs su khebs pa/ yan lag brgyad dang ldan pa'i
291b3(phal chen): chus yongs su gang ba/ gzhi gser gyi bye ma 'dal ba/ spos yid du 'ong ba dang 'dres pa'i chu dri zhim pos gang ba/ rin po che sil ma mang pos shin tu brgyan pa/ rim pa bcus kun nas bskor ba/ rin po
291b4(phal chen): che thams cad las byas pa'i khang pa dang / gzhal med khang dang / khang pa brtsegs pas rnam par dkrigs shing / ba gam dang / rta babs dang / skar khung gi shar bu dang / zla gam dang / seng ge'i shing
291b5(phal chen): thags dang / snang ba'i rgyal mtshan la sogs pa/ rin po che sna tshogs kyi 'od kyis 'bar ba/ rin po che rnam pa sna tshogs grangs med pa'i 'byung gnas kyis brgyan pa/ rin po che'i dgar bai DUR+ya sa
291b6(phal chen): spras pa'i g.yi dang ldan pa/ lha rdzas kyi spos zhim po thams cad kyis 'khor thams cad nas bdugs shing bsangs pa/ a ga ru nag po mchog gi bdug spos kyis dri zhim par bdugs
291b7(phal chen): pa| spos kyi byugs pas 'khor kun nas byugs pa/ rin po che sna tshogs kyi lan kan gyis rtsig ngos kun du bres pa/ steng 'dzam bu chu klung gi gser gyi dra ba rin po che sna tshogs kyis rab tu spras pas
292a1(phal chen): kun nas bkab pa/ gser gyi dril gyi dra ba brgya stong rlung gis bskyod cing 'khrol ba'i sgra yid du 'ong zhing snyan pa 'byung ba/ rin po che thams cad kyi me tog gi sprin
292a2(phal chen): sil ma kun tu bkram pas rin po che'i me tog gi rgyan dang ldan pa/ rin po che sna tshogs thams cad kyi rgyal mtshan bsgreng bas sgo shin tu brgyan pa/ nor bu rin po che sna tshogs kyi 'od kyi dra
292a3(phal chen): ba snang ba mu med par brjod du yod pa/ rin po che byu ru'i sdong po dang / rdo rje dang / man shel la sogs pa'i gter brgya stong kun gyis shes pa phun sum tshogs pas mdzod mi zad pa dang
292a4(phal chen): ldan pa/ bza' shing gi ra ba chen po bcus brgyan pa mthong ste/ de na bcom pa ma lha'i bshes gnyen ma/ gzugs mdzes shing bzang la blta na sdug pa/ gya nom pa'i kha dog dam
292a5(phal chen): pa rgyas pa dang ldan pa/ gser gyi kha dog ltar 'dug pa'i mdog can/ skra mthon mthing du 'dug pa/ lus kyi yan lag dang / nying lag tshul dang 'dra bar rnam par grub pa/ 'dod
292a6(phal chen): pa'i khams kyi lha dang / mi thams cad las 'phags pa'i kha dog dang / gzugs dang / dbyibs mdzes pa dang ldan pa/ tshangs pa las kyang 'das pa'i dbyangs kyi yan lag dang ldan pa/
292a7(phal chen): sems can thams cad kyi sgra skad kyi tshul la mkhas pa/ rgyan thams cad dang ldan zhing yid du 'ong ba'i dbyangs can/ rnam par thar pa yi ge'i 'khor lo'i rgyan la mkhas pa dang ldan pa/
292b1(phal chen): bzo dang gtsug lag thams cad la mkhas par byung ba/ chos kyi ye shes sgyu ma la mkhas par bslabs pa/ byang chub sems dpa'i thabs dang tshul rnam pa thams cad du thob pa/ rin po che'i lhab
292b2(phal chen): lhub sna tshogs kyis rnam par brgyan pa'i lus yid du 'ong ba dang ldan pa/ rin po che thams cad las byas pa'i dra ba 'od shin tu gsal bas lus rab tu brgyan pa/ lha rdzas kyi nor bu rin po che'i
292b3(phal chen): rgyan dang / lhab lhub grangs med pas rab tu brgyan pas lus shin tu 'bar ba/ nor bu rin po che dam pa yid bzhin gyi rgyal po'i cod pan thogs pa/ rin bo che bai DUR+ya'i phreng ba mdo zungs rdo rje
292b4(phal chen): rin po che sna tshogs dang / nor bu rin po che seng ge mdzes pa sna tshogs bkye ba mgul na thogs pa/ dge ba'i rtsa ba spyad pa la bskal pa mthun pa dang / smon lam gcig pa'i 'khor mang po
292b5(phal chen): gzhan gyis mi phyed cing yid du 'ong ba dang ldan pa/ bsod nams dang / ye shes kyi tshogs chen po'i gter mi zad pa'i mdzod dang ldan pa 'dug pa mthong ste/ des khyim de dag thams cad
292b6(phal chen): dang / rin po che'i gnas dang / gzhal med khang gi rgyan de dag thams cad kyang rang gi lus las byung ba'i 'od dga' bar byed pa/ lus bde ba dang sim pa skyed pa/ sems khong nas
292b7(phal chen): dga' bar byed pas gsal zhing snang bar byas pa mthong ngo / /de nas tshong dpon gyi bu nor bzang gis/ bcom pa ma lha'i bshes gnyen ma'i rkang pa gnyis la spyi bos phyag 'tshal te
293a1(phal chen): mdun du 'dug nas thal mo sbyar te 'di skad ces smras so/ /'phags ma/ bdag gis bla na med pa yang dag par rdzogs pa'i byang chub tu sems bskyed na/ ji ltar
293a2(phal chen): byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags ma ni/ byang chub sems dpa' rnams la gdams
293a3(phal chen): ngag dang / rjes su bstan pa mdzad do zhes bdag gis thos na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba
293a4(phal chen): 'phags mas bdag la bstan du gsol/ des smras pa/ rigs kyi bu/ kho mos ni/ byang chub sems dpa'i rnam par thar pa 'dod chags dang bral ba'i mthar phyin pa zhes bya ba thob ste//
293a5(phal chen): rigs kyi bu/ de ltar kho mo ni lha rnams la lha mo'i gzugs dang / /ba dog dang / dbyibs dang / chu zheng las kyang lhag par kha dog gsal ba dang / rnam par dag pas ci la mos pa bzhin
293a6(phal chen): du snang par byed do/ /de bzhin du klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa rnams la
293a7(phal chen): yang bud med kyi gzugs dang / kha dog dang / dbyibs dang / chu zheng lhag par 'od gsal zhing rnam par dag pas ci la mos pa bzhin du snang bar byed do/ /sems can gang 'dod
293b1(phal chen): chags kyis kun nas 'khor ba'i sems dang ldan pa dag kho mo'i drung du 'ongs na yang / de dag thams cad la kho mo ni 'dod chags dang bral bar 'gyur ba'i phyir chos ston te/ de dag gis chos
293b2(phal chen): de thos nas kyang 'dod chags dang bral ba thob par 'gyur ro/ /byang chub sems dpa'i ting nge 'dzin chags pa med pa zhes bya ba yang rab tu 'thob bo/ /la la ni kho mo mthong ma thag tu 'dod
293b3(phal chen): chags dang bral bar 'gyur te/ byang chub sems dpa'i ting nge 'dzin dga' ba dang ldan pa zhes bya ba yang rab tu 'thob bo/ /la la ni gtam byas pa tsam gyis 'dod chags dang bral ba thob
293b4(phal chen): par 'gyur te/ byang chub sems dpa'i ting nge 'dzin chags pa med pa'i dbyangs zhes bya ba yang rab tu 'thob bo/ /la la ni lag nas bzung ba tsam gyis 'dod chags dang bral ba thob
293b5(phal chen): bar 'gyur te/ byang chub sems dpa'i ting nge 'dzin sangs rgyas kyi zhing thams cad du rjes su 'gro zhing gnas pa zhes bya ba yang rab tu 'thob bo/ /la la ni gcig tu 'grogs pa tsam
293b6(phal chen): gyis 'dod chags dang bral ba thob par 'gyur te/ byang chub sems dpa'i ting nge 'dzin bral bas snang ba zhes bya ba yang rab tu 'thob bo/ /la la ni bltas pa tsam gyis/ 'dod chags
293b7(phal chen): dang bral ba thob par 'gyur te/ byang chub sems dpa'i ting nge 'dzin rab tu zhi ba'i rnam par brgyan ces bya ba yang rab tu 'thob bo/ /la la ni glal ba tsam gyis 'dod chags dang bral
294a1(phal chen): ba thob par 'gyur te/ byang chub sems dpa'i ting nge 'dzin phas kyi rgol ba rnam par 'thor ba zhes bya ba yang rab tu 'thob bo/ /la la ni mig btsums pa tsam gyis
294a2(phal chen): 'dod chags dang bral ba thob par 'gyur te/ byang chub sems dpa'i ting nge 'dzin sangs rgyas kyi yul snang ba zhes bya ba yang rab tu 'thob bo/ /la la ni pang du khyud pa tsam gyis 'dod
294a3(phal chen): chags dang bral ba thob par 'gyur te/ byang chub sems dpa'i ting nge 'dzin 'gro ba thams cad yongs su sdud cing mi gtong ba'i snying po zhes bya ba yang rab tu 'thob bo/ /la la ni 'o
294a4(phal chen): byas pa tsam gyis 'dod chags dang bral ba thob par 'gyur te/ byang chub sems dpa'i ting nge 'dzin 'gro ba thams cad bsod nams kyi mdzod la reg par byed pa zhes bya ba yang rab
294a5(phal chen): tu 'thob bo/ /de ltar kho mo ni sems can gang ji snyed cig kho mo'i drung du 'ong ba de dag thams cad kyang / byang chub sems dpa'i rnam par thar pa 'dod chags dang bral ba'i mthar
294a6(phal chen): phyin pa/ thams cad mkhyen pa'i sa chags pa med pa la mngon du gyur pa 'di nyid la rab tu 'god do/ /smras pa/ 'phags ma khyod de lta bu'i phun sum tshogs pa dang ldan pa de/
294a7(phal chen): khyod kyis dge ba'i rtsa ba ni gang du bskyed/ 'phrin las ni ji lta bu zhig bzhugs/ smras pa/ rigs kyi bu/ kho mos dran na 'das pa'i dus shig na/ de bzhin gshegs pa dgra
294b1(phal chen): bcom pa yang dag par rdzogs pa'i sangs rgyas mkhyen pa dang zhabs su ldan pa/ bde bar gshegs pa/ 'jig rten mkhyen pa/ bla na med par skyes bu 'dul ba'i kha lo sgyur ba/ lha dang
294b2(phal chen): mi'i ston pa sangs rgyas bcom ldan 'das shin tu mtho bar gshegs pa zhes bya ba 'jig rten du byung ste/ de bzhin gshegs pa shin tu mtho bar gshegs pa de/ sems can rnams
294b3(phal chen): la thugs brtse ba'i sku don du/ rgyal po'i gnas sgo bzang po zhes bya bar gshegs nas/ sgo'i them pa la zhabs kyis non pa'i tshe/ grong khyer de thams cad kyang rab tu g.yos nas/
294b4(phal chen): yangs shing rgya che la/ rin po che du ma las byas par yongs su grub par gyur te/ steng gi bar snang yang rin po che mang po'i 'od kyis rnam par brgyan pa dang / rin po che'i me tog sna
294b5(phal chen): tshogs kyis yongs su gang ba dang / lha rdzas kyi rol mo sna tshogs kyi sgra rab tu 'byung ba dang / lha'i lus kyi sprin tshad med par rgya che bas khebs par gyur to/ /rigs kyi bu/ kho mo
294b6(phal chen): yang de'i tshe/ tshong dpon gyi chung ma zhig tu gyur te/ blo gros bzang mo zhes bya'o/ /de nas kho mo cho 'phrul gyis yang dag par bskul nas/ khyim thab dang lhan cig tu dong dong ste/
294b7(phal chen): de bzhin gshegs pa grong bar gyi srang du gshegs pa la dad pa rgya chen po skyes te/ kho mos rin po che'i dril bu gcig cig phul lo/ /de'i tshe 'jam dpal gzhon nur gyur pa
295a1(phal chen): yang / bcom ldan 'das de bzhin gshegs pa shin tu mtho bar gshegs pa'i zham 'bring na 'dug ste/ des kho mo bla na med pa yang dag par rdzogs pa'i
295a2(phal chen): byang chub tu sems bskyed do/ /rigs kyi bu/ kho mos byang chub sems dpa'i rnam par thar pa 'dod chags dang bral ba'i mthar phyin pa 'di shes par zad na/ kho mos byang chub
295a3(phal chen): sems dpa'i thabs dang / ye shes mtha' yas pa la gnas pa/ bsod nams rgya che zhing yangs pa'i mdzod dang ldan pa/ ye shes kyi yul la thub pa med pa de dag gi spyod pa shes
295a4(phal chen): pa'am/ yon tan brjod par nus re skan/ song / rigs kyi bu/ lho phyogs kyi rgyud 'di nyid na/ grong khyer dge ba'i pha rol tu phyin pa zhes bya ba yod de/ de na khyim bdag nan khugs
295a5(phal chen): zhes bya ba/ de bzhin gshegs pa'i mchod rten tsan dan gyi khri 'phang can la mchod pa byed pa zhig 'dug gi /de'i gan du song la/ ji ltar byang chub sems dpas byang chub sems
295a6(phal chen): dpa'i spyod pa la bslab par bya ba dang / ji ltar nan tan du bya ba dris shig/ de nas tshong dpon gyi bu nor bzang gis/ bcom pa ma lha'i bshes gnyen ma'i rkang pa gnyis la spyi bos
295a7(phal chen): phyag 'tshal te/ bcom pa ma lha'i bshes gnyen ma la lan brgya stong du mar g.yas phyogs su bskor ba byas nas/ yang dang yang bltas te/ bcom pa ma lha'i bshes gnyen
295b1(phal chen): ma'i drung nas song ngo / /de nas tshong dpon gyi bu nor bzang gis/ grong khyer dge ba'i pha rol tu phyin par khyim bdag nan khugs kyi khyim gang na ba der phyin nas/ khyim bdag nan khugs kyi rkang pa
295b2(phal chen): gnyis la spyi bos phyag 'tshal te/ mdun du 'dug nas thal mo sbyar te 'di skad ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed
295b3(phal chen): na ji ltar byang chub sems dpas/ byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni byang chub sems dpa' rnams la
295b4(phal chen): gdams ngag dang / rjes su bstan pa mdzad do zhes bdag gis thos na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi
295b5(phal chen): ba 'phags pas bdag la bshad du gsol/ /des smras pa/ rigs kyi bu/ kho bo ni byang chub sems dpa'i rnam par thar pa yongs su mi zad pa thob pa ste/ rigs kyi bu/ kho bo'i sems
295b6(phal chen): kyi rgyud las ni 'jig rten gyi khams thams cad nas kyang / sems can 'dul ba'i dbang du mdzad pa ma gtogs par/ 'jig rten gyi khams thams cad nas kyang shin tu mya ngan
295b7(phal chen): las 'da' ba'i tshul du de bzhin gshegs pa yongs su mya ngan las 'das pa med do/ /yongs su mya ngan las 'da' ba med do/ /yongs su mya ngan las 'da' bar 'gyur ba
296a1(phal chen): med do| |rigs kyi bu/ de ltar kho bo ni de bzhin gshegs pa'i mchod rten tsan dan gyi khri 'phang gi sgo 'byed pa ste/ kho bo mchod rten gyi sgo 'byed 'byed pas/
296a2(phal chen): byang chub sems dpa'i ting nge 'dzin/ sangs rgyas kyi rigs mi zad pa'i rgyan ces bya ba thob bo/ /rigs kyi bu/ kho bo ni ting nge 'dzin 'di nyid la sems kyi skad cig skad cig tu mnyam
296a3(phal chen): par gzhog ste/ sems kyi skad cig thams cad la'ang khyad par gyi rnam pa du ma rab tu 'thob bo/ /smras pa/ 'phags pa/ ting nge 'dzin de'i yul ji lta bu zhig mchis/ smras pa/ rigs kyi
296a4(phal chen): bu| kho bo ni ting nge 'dzin 'di la snyoms par zhugs pa'i tshe/ 'jig rten gyi khams kyi rgyud 'di sangs rgyas gcig nas gcig tu brgyud pa/ bsod skyabs la sogs pa de bzhin
296a5(phal chen): gshegs pa thams cad dang / gser thub dang / log par dad sel dang / thams cad mnga' ba dang / gtsug tor can dang / rnam par gzigs dang / rgyal dang / rdzogs mdzad dang / grags mchog
296a6(phal chen): dang / pad+mo'i bla la sogs pa/ de bzhin gshegs pa thams cad kyang / sangs rgyas mthong ba'i mtshams 'brel bas/ sangs rgyas gcig nas gcig tu brgyud pa rgyun mi 'chad pa'i tshul gyis
296a7(phal chen): mngon sum du mthong ste/ sems kyi skad cig gcig la sangs rgyas brgya'ang mthong ngo / /de'i 'og ma'i sems kyis sangs rgyas stong yang mthong ngo / /de'i 'og ma'i sems kyis sangs
296b1(phal chen): rgyas brgya phrag stong yang mthong ngo / /de bzhin du sangs rgyas bye ba dang / sangs rgyas bye ba phrag brgya dang / sangs rgyas bye ba phrag stong dang / sangs rgyas bye ba brgya phrag stong dang / sangs rgyas
296b2(phal chen): bye ba khrag khrig dang / sangs rgyas bye ba dung phyur dang / sangs rgyas bye ba thams cad dang / sangs rgyas bye ba khrag khrig dang / de'i 'og ma'i sems kyis sangs rgyas 'byung ba gcig
296b3(phal chen): nas gcig tu brgyud pa/ brjod du med pa'i yang brjod du med pa dag kyang mthong ngo / /de'i 'og ma'i sems kyis de bzhin gshegs pa 'dzam bu'i gling gi rdul shin tu phra ba snyed kyang mthong
296b4(phal chen): ngo / /de'i 'og ma'i sems kyis de bzhin gshegs pa sangs rgyas kyi zhing brjod du med pa'i yang brjod du med pa'i bar gyi rdul shin tu phra ba snyed kyang mthong ste/ de bzhin gshegs pa
296b5(phal chen): de dag gis thugs dang po bskyed pa'i tshogs gcig nas gcig tu brgyud pa la'ang 'jug go / thugs dang po bskyed pas thob pa'i rnam par 'phrul pa la'ang 'jug go /smon lam rnam
296b6(phal chen): pa tha dad pa mngon par bsgrub pa rnam par dag pa la'ang 'jug go / spyod pa rnam par dag pa la'ang 'jug go /pha rol tu phyin pa yongs su rdzogs par mdzad pa la'ang 'jug go /byang chub
296b7(phal chen): sems dpa'i sa thams cad yongs su bsgrub pa la'ang 'jug go / bzod pa brnyes pa rnam par dag pa la'ang 'jug go /bdud kyi dkrugs ma rnam par 'thor ba'i khyu mchog gi mthu
297a1(phal chen): phyung ba la'ang 'jug go / mngon par rdzogs par 'tshang rgya ba'i rnam par 'phrul ba'i rgyan la'ang 'jug go /sangs rgyas kyi zhing rnam par dag par mdzad pa
297a2(phal chen): rnam pa tha dad pa la'ang 'jug go / sems can yongs su smin par mdzad pa rnam pa tha dad pa la'ang 'jug go /'khor kun nas 'dus pa rnam pa tha dad pa la'ang 'jug go /'od kyi dkyil
297a3(phal chen): 'khor rnam pa tha dad pa la'ang 'jug go / chos kyi 'khor lo bskor ba'i khyu mchog gis mthu phyung ba la'ang 'jug go /sangs rgyas kyi rdzu 'phrul dang / rnam par 'phrul pa dang / cho
297a4(phal chen): 'phrul la'ang 'jug go / de bzhin gshegs pa de dag gis chos bstan pa'ang shin tu rnam par gsal ba dang / ma 'dres par dran te yang dag par 'dzin to/ /dran pas yongs
297a5(phal chen): su bcangs so/ /rig pas rab tu shes par byed do/ /blo gros kyis shin tu rnam par 'byed do/ /blos rtogs par byed do/ /shes rab kyis snang bar byed do/ /ma byon pa'i sangs
297a6(phal chen): rgyas gcig nas gcig tu brgyud pa byams pa la sogs pa dag kyang mthong zhing shes te/ sems kyi skad cig gcig la sangs rgyas brgya'ang mthong ngo / /de'i 'og ma'i sems
297a7(phal chen): kyis sangs rgyas stong yang mthong ba nas/ de'i 'og ma'i sems kyis de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed
297b1(phal chen): dag kyang mthong ste/ de bzhin gshegs pa de dag gis thugs dang po bskyed pa'i tshogs gcig nas gcig tu brgyud pa la'ang 'jug go /de bzhin gshegs pa de dag gis chos bstan pa
297b2(phal chen): yang shin tu gsal ba dang / ma 'dres pa rjes su dran te/ yang dag par 'dzin to/ /dran pas yongs su bcangs so/ /rig pas rab tu shes par byed do/ /blo gros kyis rnam par 'byed do/ /
297b3(phal chen): blos rtogs par byed do/ /shes rab kyis snang bar byed do/ /ji ltar 'jig rten gyi khams kyi rgyud 'di/ sngon gyi mtha' dang / phyi ma'i mthar gtogs pa'i sangs rgyas gcig nas gcig tu
297b4(phal chen): brgyud pa mthong zhing shes pa de bzhin du phyogs bcu'i 'jig rten gyi khams kyi rgyud 'das pa dang / ma 'ongs pa sangs rgyas kyi zhing brjod du med pa'i yang brjod du med pa snyed kyi de bzhin
297b5(phal chen): gshegs pa gcig nas gcig tu brgyud pa/ thams cad kyang shes shing mthong ngo / /de bzhin gshegs pa de dag gi thugs dang po bskyed pa'i tshogs gcig nas gcig tu brgyud
297b6(phal chen): pa la'ang 'jug go / sangs rgyas gcig nas gcig tu brgyud pa de la'ang rgyun mi 'chad pa dang / mi zad pa dang / dad pas shes par bya ba dang / byang chub sems dpa'i brtson
297b7(phal chen): 'grus dang / zhe non pas khong du chud par bya ba dang / byang chub sems dpa'i brtson 'grus kyi shugs rnam par 'phel bar byed pa dang / 'jig rten thams cad dang / nyan thos
298a1(phal chen): dang / rang sangs rgyas thams cad dang / de'i yul la ma zhugs pa'i byang chub sems dpa' thams cad kyis mi 'phrogs par shes shing khong du
298a2(phal chen): chud par byed do/ /rnam par snang mdzad la sogs pa da ltar byung ba'i de bzhin gshegs pa phyogs bcu'i 'jig rten gyi khams na bzhugs pa/ gcig nas gcig tu
298a3(phal chen): brgyud pa thams cad kyang mthong zhing shes te/ sems kyi skad cig gcig la sangs rgyas brgya'ang mthong zhing shes so/ /de'i 'og ma'i sems kyis sangs rgyas stong yang
298a4(phal chen): mthong ba nas/ de'i 'og ma'i sems kyis/ de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi bar du'ang mthong ste/
298a5(phal chen): nam de bzhin gshegs pa gang zhig gi zhal blta bar dga' ba de'i tshe'ang de bzhin du mthong ste/ sangs rgyas bcom ldan 'das de dag gis bstan pa dang / bstan pa
298a6(phal chen): mdzad pa dang / bstan par 'gyur ba de dag thams cad kyang thos so/ /thos nas kyang 'dzin to/ /dran pas yongs su bcangs so/ /rigs pas rab tu shes par
298a7(phal chen): byed do/ /blo gros kyis rnam par 'byed do/ /blos rtogs par byed de/ /shes rab kyis snang bar byed do/ /rigs kyi bu/ kho bos ni byang chub sems dpa'i rnam par thar pa yongs
298b1(phal chen): su mya ngan las mi 'da' ba'i mthar phyin pa 'di shes par zad na/ kho bos byang chub sems dpa' dus gsum skad cig gcig tu shes pa rab tu thob pa/ skad cig gi cha shas la ting nge 'dzin
298b2(phal chen): rnam par phye ba la spyod pa/ de bzhin gshegs pa'i nyi ma las byung ba/ rtog pa dang rnam par rtog pa thams cad mnyam pa nyid du khong du chud pa/ sangs rgyas thams cad dang mnyam pa'i
298b3(phal chen): ting nge 'dzin rjes su rtogs pa/ bdag dang / sems can dang / sangs rgyas mi gnyis par spyod pa/ rang bzhin gyis 'od gsal ba'i chos kyi rgyan gyi dkyil 'khor dang ldan pa/ ye shes kyi
298b4(phal chen): 'khrul 'khor gyis 'jig rten gyi dra ba 'gengs pa/ de bzhin gshegs pa rgya mtsho thams cad dang mi 'gal bar rnam par spyod pa/ chos kyi dbyings thams cad du rnam par rtogs par
298b5(phal chen): byed pa'i ye shes kyi yul dang ldan pa/ de bzhin gshegs pa thams cad kyis chos bstan pa rnam par rig par byed pa'i ye shes kyi yul can de dag gi spyod pa shes pa'am/ yon
298b6(phal chen): tan brjod par nus re skan/ song / rigs kyi bu/ lho phyogs kyi rgyud 'di nyid na/ ri gru 'dzin ces bya ba yod de/ de na byang chub sems dpa' spyan ras gzigs kyi dbang po zhes bya ba
298b7(phal chen): 'dug gi/ de'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig ces nas/ de'i tshe tshigs
299a1(phal chen): su bcad pa 'di gnyis smras so/ /song shig nor bzang dpal gyi chu rgyal dbus zhig na/ /mkhas pa rnams kyi ri rgyal gru 'dzin mdzes pa yod/ /rin chen rgyus
299a2(phal chen): byas shing dang nags tshal me tog mang / /bza' shing ra ba rdzing dang chu bran 'bab par ldan/ /ri mchog de la brtan pa spyan ras gzigs kyi dbang / /'gro ba rnams la phan pa'i
299a3(phal chen): don du rnam par spyod/ /de gan song dang nor bzang khyod la mgon po yis/ /yon tan rgya chen tshul la 'jug pa ston par byed/ /de nas tshong dpon gyi bu nor bzang gis/ khyim
299a4(phal chen): bdag nan khugs kyi rkang pa gnyis la spyi bos phyag 'tshal nas/ khyim bdag nan khugs la lan brgya stong du mas g.yas phyogs su bskor ba byas te/ yang dang yang bltas
299a5(phal chen): nas| khyim bdag nan khugs kyi drung nas song ngo / / //bam po dgu bcu rtsa brgyad pa/ de nas tshong dpon gyi bu nor bzang / khyim bdag nan khugs kyi gdams
299a6(phal chen): ngag rjes su sems shing / byang chub sems dpa'i mos pa'i mdzod de ni shes par byed/ byang chub sems dpa'i rjes su dran pa'i stobs de ni rjes su dran par byed/ sangs
299a7(phal chen): rgyas kyi tshul gcig nas gcig tu brgyud pa'i stobs ni yang dag par 'dzin/ sangs rgyas gcig nas gcig tu brgyud pa'i mtshams ni khong du chud par byed/ rnas
299b1(phal chen): thos pa'i sangs rgyas kyi mtshan de dag gi ni rjes su 'brang / sangs rgyas kyi chos bstan pa'i tshul de dag ni mthun par byed/ sangs rgyas kyi yang dag par bsgrub pa'i rgyan de ni khong du
299b2(phal chen): chud par byed/ sangs rgyas mngon par rdzogs par 'tshang rgya ba'i khyu mchog gi mthu phyung ba de la ni yid ches par byed/ de bzhin gshegs pa'i 'phrin las bsam gyis mi khyab pa
299b3(phal chen): de ni mngon du byed cing / mthar gyis ri gru 'dzin gang na ba der song nas/ ri gru 'dzin gyi steng du phyin te/ byang chub sems dpa' spyan ras gzigs kyi dbang po yongs su rmed
299b4(phal chen): cing tshol tshol ba las/ nub phyogs logs kyi ri'i sman ljongs mtsho dang / mtshe'u dang / 'bab chus mdzes par gyur pa/ bai DUR+ya sngon po'i dkyil 'khor ltar sngo zhing 'jam
299b5(phal chen): la gzhon pa'i spang nags tshal chen po'i mthongs na 'dug pa zhig na/ rin po che rdo rje'i rdo stegs shig la skyil mo krung bcas te 'dug cing / rin po che sna tshogs kyi rdo stegs
299b6(phal chen): la 'khod pa'i byang chub sems dpa'i tshogs dpag tu med pas kun nas bskor cing chos ston te/ chos kyi rnam grangs 'gro ba thams cad yongs su sdud pa'i yul byams pa
299b7(phal chen): chen po dang / snying rje chen po'i sgo gsal bar ston pa zhes bya ba yang dag par ston cing 'dug pa mthong ngo / /mthong nas kyang dga' rangs te/ mgu zhing nyams bde la tshim
300a1(phal chen): zhing yid bde ba skyes nas dga' bas rgyas shing mi 'dzum pa'i mig gis thal mo sbyar nas/ dge ba'i bshes gnyen la dad pa'i shugs dang ldan pas/
300a2(phal chen): sems mi 'khrugs pa/ dge ba'i bshes gnyen mthong na sangs rgyas thams cad mthong bar 'dzin pa dge ba'i bshes gnyen las byung ba'i chos kyi sprin thams cad yang dag par
300a3(phal chen): gzung ba'i 'du shes dang ldan pa/ yon tan dang / nan tan thams cad dge ba'i bshes gnyen la rag lus pa'i 'du shes can/ dge ba'i bshes gnyen dang phrad pa shin
300a4(phal chen): tu dga' bar sems pa/ dge ba'i bshes gnyen las stobs bcu'i ye shes rin po che 'byung zhing 'thob par 'gyur pa'i 'du shes dang ldan pa/ dge ba'i bshes gnyen
300a5(phal chen): las ye shes snang ba mi zad pa 'byung ba'i 'du shes can/ dge ba'i bshes gnyen gyi rten gyis bsod nams kyi rgyud rnam par 'phel bar 'gyur ba'i 'du shes dang
300a6(phal chen): ldan pa/ dge ba'i bshes gnyen ni thams cad mkhyen pa nyid kyi sgo yang dag par ston pa'i 'du shes dang ldan pa/ dge ba'i bshes gnyen ni ye shes kyi rgya mtsho
300a7(phal chen): chen po la 'jug pa yongs su ston par 'du shes pa/ dge ba'i bshes gnyen ni thams cad mkhyen pa nyid kyi tshogs yang dag par 'dus pa yongs su bskyed pa'i 'du
300b1(phal chen): shes dang ldan pa de/ byang chub sems dpa' spyan ras gzigs kyi dbang po gang na ba der phyin te/ /de nas byang chub sems dpa' spyan ras gzigs kyi dbang pos/ tshong dpon gyi bu
300b2(phal chen): nor bzang ring zhig nas tshur 'ong ba mthong nas smras pa/ tshur shog/ dpe med pa'i theg pa chen po yangs shing / bsam gyis mi khyab pa la zhugs pa/ skye ba las byung ba'i sdug bsngal
300b3(phal chen): sna tshogs kyis gtses shing skyabs med par gyur pa'i 'gro ba thams cad yongs su bskyabs pa'i bsam pa dang ldan pa/ sangs rgyas kyis chos thams cad mngon sum du gyur pa/ 'jig
300b4(phal chen): rten thams cad las 'das te/ dpe med tshad med pa la mngon par mos pa/ snying rje chen pos byin gyis brlabs pas 'gro ba thams cad yongs su bskyabs pa'i blo gros can/ blta
300b5(phal chen): na kun tu bzang po'i spyod pa la mngon du bltas pa/ smon lam chen po'i dkyil 'khor yongs su sbyangs pa'i sems dang ldan pa/ sangs rgyas thams cad kyi chos kyi sprin yongs su
300b6(phal chen): gzung bar mos pa/ dge ba'i rtsa ba bsags pas ngoms mi shes pa'i bsam pa dang ldan pa/ dge ba'i bshes gnyen gyi gdams ngag la yang dag par zhugs pa/ 'jam dpal
300b7(phal chen): gyi ye shes rgya mtsho las byung ba'i yon tan gyi 'byung gnas sangs rgyas kyi byin gyi rlabs thob par bya ba la mngon du bltas pa/ ting nge 'dzin gyi snang ba dang shugs rab tu thob
301a1(phal chen): pa| sangs rgyas thams cad kyi chos kyi sprin gyi char yang dag par gzung ba la mngon par mos pa'i sems dang ldan pa/ sangs rgyas mthong bas dga' ba dang /
301a2(phal chen): mos pa'i shugs kyis yid rab tu bde bar gyur pa/ legs par spyod pa tshad med cing bsam gyis mi khyab pa'i shugs kyis mngon par brlan pa'i sems dang ldan pa/ yon tan
301a3(phal chen): la nan tan du bya ba'i shugs kyis rnam par dag pa'i bsod nams dang ye shes kyi mdzod bdag la mngon du gyur pa/ thams cad mkhyen pa'i ye shes mthong ba'i lam gyi shugs
301a4(phal chen): gzhan la yongs su bstan pa'i bsam pa can/ snying rje chen po'i shugs ma nyams pa'i rtsa ba dang ldan pa/ de bzhin gshegs pa'i ye shes snang ba'i shugs yang dag par
301a5(phal chen): gzung ba'i blo gros can khyod 'ongs pa legs so/ /de nas tshong dpon gyi bu nor bzang / byang chub sems dpa' spyan ras gzigs kyi dbang po gang na ba der song nas/ byang chub
301a6(phal chen): sems dpa' spyan ras gzigs kyi dbang po'i rkang pa gnyis la spyi bos phyag 'tshal te/ byang chub sems dpa' spyan ras gzigs la lan brgya stong du mar g.yas phyogs
301a7(phal chen): su bskor ba byas nas mdun du 'dug ste/ thal mo sbyar nas 'di skad ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed
301b1(phal chen): na| ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni/ byang chub sems dpa' rnams la
301b2(phal chen): gdams ngag dang / rjes su bstan pa mdzad do zhes bdag gis thos na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan
301b3(phal chen): du bgyi ba 'phags pas bdag la bshad du gsol/ de nas byang chub sems dpa' spyan ras gzigs kyi dbang pos/ mdog 'dzam bu chu klung gi gser gyi kha dog tu 'dug pa/
301b4(phal chen): 'od kyi dra ba rnam pa sna tshogs tshad med pa 'phro ba'i rgyan gyi sprin rab tu 'gyed pa'i lag pa g.yas pa brkyang ste/ mtshan dang dpe byad bzang po las byung ba'i 'od zer sna tshogs dri ma
301b5(phal chen): med pa/ lus dang sems kyi bde ba tshad med pa rab tu skyed pa'i tshogs kyis shin tu rgyas pa'i lag pa/ tshong dpon gyi bu nor bzang gi spyi bo la bzhag ste 'di skad ces smras so//
301b6(phal chen): rigs kyi bu/ de ltar khyod kyis bla na med pa yang dag par rdzogs pa'i byang chub tu sems bskyed pa legs so/ /legs so/ /rigs kyi bu/ nga ni byang chub sems dpa'i spyod pa'i
301b7(phal chen): sgo snying rje chen po'i sgo thogs pa med pa zhes bya ba shes te/ rigs kyi bu/ nga ni byang chub sems dpa'i spyod pa'i sgo snying rje chen po'i sgo thogs pa med pa de ni/ 'gro ba thams cad
302a1(phal chen): la dbye ba med par sems can yongs su smin par bya ba dang gdul ba la zhugs pa/ sgo kun nas thos shing rnam par rig par 'gyur bas/ sems can yongs
302a2(phal chen): su bsdu ba dang gdul ba la nye bar gnas pa ste/ rigs kyi bu/ de ltar byang chub sems dpa'i spyod pa'i sgo snying rje chen po'i sgo thogs pa med pa la gnas pas/ de bzhin gshegs
302a3(phal chen): pa thams cad kyi zhabs kyi drung nas kyang mi g.yo la/ sems can thams cad kyi dgos pa la'ang sta gon du gnas te/ sbyin pas kyang sems can yongs su sdud do/ /ngag snyan
302a4(phal chen): pa dang / don bya ba dang / don mthun pas kyang sems can yongs su sdud do/ /gzugs kyi lus rnam par bstan pas kyang sems can yongs su smin par byed do/ /kha dog
302a5(phal chen): dang / dbyibs dang / gzugs bsam gyis mi khyab pa bstan te/ rnam par dmigs par bya ba dang / 'od zer gyi dra ba dgye bas kyang / sems can rab tu sim par byed
302a6(phal chen): cing yongs su smin par byed do/ /bsam pa ji lta ba bzhin du dbyangs brjod pa dang / ci la dga' ba'i spyod lam yongs su bstan pa dang / mos pa sna tshogs dang tshul mthun
302a7(phal chen): par chos bstan pa dang / rdzu 'phrul dang / rnam 'phrul ba rnam pa sna tshogs dang / dge ba'i chos bsags par bag mi byed pa'i sems can gyi sems yongs su bskul
302b1(phal chen): ba dang / bsam pa dang mthun par sprul pa sna tshogs tshad med pa yongs su bstan pa dang / rigs sna tshogs su skyes pa'i sems can rnam dang skal pa mthun pa'i gzugs yongs su
302b2(phal chen): bstan pa dang / gnas gcig tu 'grogs pas kyang / sems can yongs su bsdus shing yongs su smin par byed do/ /rigs kyi bu/ de ltar ngas byang chub sems dpa'i spyod pa'i sgo
302b3(phal chen): snying rje chen po'i sgo thogs pa med pa 'di yongs su sbyangs pas/ 'gro ba thams cad rab tu rten pa'i smon lam bskyed de/ 'di ltar sems can thams cad kyi g.yang sa'i 'jigs pa
302b4(phal chen): dang / sems can thams cad kyi rgyud kyi 'jigs pa zhi bar bya ba dang / sems can thams cad kyi mgo rmongs pa'i 'jigs pa rnam par bzlog pa dang / sems can thams cad
302b5(phal chen): kyis bcings pa'i 'jigs pa yongs su gcad pa dang / sems can thams cad kyi srog la bab par mi bde ba'i 'jigs pa rnam par bzlog pa dang / sems can thams cad kyi
302b6(phal chen): yo byad kyis phongs pa'i 'jigs pa bsal ba dang / sems can thams cad kyi 'tsho ba med pa'i 'jigs pa zhi bar bya ba dang / sems can thams cad kyi grags pa med pa'i 'jigs
302b7(phal chen): pa las yongs su bzla ba dang / sems can thams cad kyi 'khor ba'i 'jigs pa rab tu zhi bar bya ba dang / sems can thams cad kyi 'khor du bag tsha ba'i 'jigs pa med pa
303a1(phal chen): bya ba dang / /sems can thams cad 'chi ba'i 'jigs pa las rnam par bzla ba dang / sems can thams cad kyi ngan song gi 'jigs pa rnam par bzlog
303a2(phal chen): pa dang / sems can thams cad kyi lam mun pas nyam nga ba phyir mi ldog pa'i snang bas gsal bar bya ba dang / sems can thams cad kyi skal ba mi mnyam pa dang 'grogs
303a3(phal chen): pa'i 'jigs pa shin tu bsal ba dang / sems can thams cad kyi sdug pa dang bral ba'i 'jigs pa dgag par bya ba dang / sems can thams cad kyi mi sdug pa dang 'grogs
303a4(phal chen): pa'i 'jigs pa med par bya ba dang / sems can thams cad lus la mi bde ba'i 'jigs pa dang bral bar bya ba dang / sems can thams cad sems la mi bde ba'i 'jigs
303a5(phal chen): pa las dgrol ba dang / sems can thams cad sdug bsngal ba dang / yid mi bde ba dang / 'khrug pa las yongs su bzla ba'i phyir/ 'gro ba thams cad rab tu rten pa'i smon
303a6(phal chen): lam mngon par bsgrub pa 'di byas so/ /sems can thams cad kyi 'jigs pa rnam par zhi bar bya ba'i phyir yang 'jig rten du rjes su dran pa'i sgo byin gyis brlabs so/ /
303a7(phal chen): sems can thams cad 'jigs pa dang bral bar bya ba'i phyir/ rang gi ming gi 'khor lo'ang 'jig rten du rnam par dmigs par byas so/ /dus ji lta ba bzhin du 'gro
303b1(phal chen): bas rnam par dmigs par bya ba'i phyir/ 'gro ba thams cad rnam pa'i bye brag mtha' yas pa dang mnyam par nga'i lus kyang byin gyis brlabs so/ /rigs kyi bu/ de ltar nga ni thabs 'dis
303b2(phal chen): sems can thams cad 'jigs pa las yongs su bkrol zhing sangs rgyas kyi chos thams cad thob par bya ba'i phyir/ bla na med pa yang dag par rdzogs pa'i byang chub tu sems bskyed
303b3(phal chen): cing phyir mi ldog par byed do/ /rigs kyi bu/ ngas byang chub sems dpa'i spyod pa'i sgo snying rje chen po'i sgo thogs pa med pa 'di thob par zad na/ ngas byang chub sems dpa' kun tu
303b4(phal chen): bzang po rnams sangs rgyas thams cad kyi smon lam gyi dkyil 'khor la rnam par dag pa/ byang chub sems dpa' kun tu bzang po'i spyod pa khong du chud par rtogs pa/ dge ba'i
303b5(phal chen): chos mngon par 'du bya ba rgyun mi gcod pa'i rgyud dang ldan pa/ byang chub sems dpa'i ting nge 'dzin thams cad kyi rgyud la rtag tu mnyam par gzhag pa/ bskal pa thams cad du
303b6(phal chen): gnas shing spyod pa las phyir mi ldog pa'i rgyud dang ldan pa/ dus gsum thams cad kyi tshul rjes su rtogs pa'i rgyud dang ldan pa/ 'jig rten gyi khams thams cad kyi klong
303b7(phal chen): yongs su 'khyil ba'i rgyud la mkhas pa/ sems can thams cad kyi mi dge ba'i sems rnam par zhi bar byed pa'i rgyud dang ldan pa/ sems can thams cad kyi dge ba'i sems
304a1(phal chen): yongs su 'phel ba'i rgyud dang ldan pa/ sems can thams cad 'khor ba'i rgyun las phyir ldog par byed pa'i rgyud dang ldan pa de dag gi spyod pa shes pa'am/
304a2(phal chen): yon tan brjod par nus re skan/ de la 'di skad ces bya'o/ /g.yas phyogs bskor ba byas te gus par bkur bstod nas/ /nor bzang shin tu dul ba lho phyogs rgyud du song / /spyan
304a3(phal chen): ras gzigs dbang drang srong snying rje rnam spyod pa/ /rin chen ri yi sul na gnas par des kyang mthong / /rin chen sna tshogs rdo rje'i ri yi sman ljongs na/ /pad+mo'i snying po'i seng ge'i
304a4(phal chen): khri la brtan pa 'dug/ lha dang lha min klu dang srin po mi'am ci/ /rgyal ba'i sras kyis bskor cing de la chos kyang ston/ /mthong nas nor bzang dga' ba tshad med skyes par gyur/ /bsnyen
304a5(phal chen): te yon tan rgya mtsho'i rkang la phyag 'tshal nas/ /ci nas bzang po'i spyod pa bdag gis thob 'gyur bar/ /'phags pas thugs rje bskyed de gdams shing bslab par gsol/ /
304a6(phal chen): bsod nams brgya bas brgyan pa'i dri med lag brkyang ste/ /'od sprin dra ba rgya chen bzang po rab bton nas/ /nor bzang spyi bor bzhag ste sems can rnam dag pa/ /spyan ras
304a7(phal chen): gzigs kyi dbang po mkhas pas tshig 'di smras/ /sangs rgyas sras po da ni rnam thar gcig sgo shes/ /ye shes snying po rgyal ba kun gyi thugs rjes sdug /'gro ba thams cad
304b1(phal chen): bskyab cing yongs su bsdu phyir byung / /kun tu bdag nyid rang la byams pa bzhin du rgyu/ /'gro ba mang po thams cad sdug bsngal kun las skyob/ /gang rnams dam du bcings shing dgra lag
304b2(phal chen): phyin pa dang / /lus la gzer cing de bzhin btson rar btsud pa yang / /nga yi ming thos bcings shing bzung ba thar bar 'gyur/ /rgyal po dag la nyes pa'i g.yon byas gsad spangs pa/ /
304b3(phal chen): de tshe de dag nga yi ming yang dran 'gyur na/ /mda' 'phangs de yi lus la phog par mi 'gyur te/ /mtshon rnon btab kyang de dag mi 'dzug rgal bar 'gyur/ /dbang po'i 'khor du phyin
304b4(phal chen): dang gang rnams rtsod gyur pa/ /dgra rnams kun las rgyal 'gyur grags pa thob par 'gyur/ /grags dang grogs dang rigs dang nor rnams 'phel bar 'gyur/ /nga yi ming dran de dag thub
304b5(phal chen): pa med par 'gyur/ /gang gis nga yi ming ni rjes su dran byas pa/ /de dag rkun pos 'jigs dogs dgras 'jigs nags phyin te/ /seng ge dom gzig gcan zan g.yag rgod
304b6(phal chen): sbrul gang yang / /dgra rnams kun las rgyal zhing 'jigs pa med par 'gyur/ /gang rnams la las nga yi ming zhig dran byas na/ /sdang ba'i sems kyis rin chen ltongs su bor
304b7(phal chen): gyur tam/ /sol ma dag lce med rab tu 'bar bar bor gyur kyang / /me rnams pad+mos gang ba'i chu yi gter du 'gyur/ /nga yi ming ni skad 'ga' yud tsam rjes dran na/ /rgya mtsho'i
305a1(phal chen): chur bor de yi nang du 'chir mi 'gyur/ /chu bos mi khyer me yi dbus su 'tshig mi 'gyur/ /don med kun tu mi 'gyur don rnams 'grub par 'gyur/ /shing
305a2(phal chen): sgrog dbyig chings lcags sgrog de bzhin ltung rnams dang / /brnyas shing khyad bsad de bzhin bring cing bslus pa dang / /spyos shing bsdigs te gshe dang sma phab rnam pa las/ /
305a3(phal chen): nga yi ming tsam dran par byas na thar pa thob/ /gang rnams shar gnyer sna tshogs glags lta ji snyed dang / /gang rnams rtag tu zhe sdang mi snyan brjod pa'i rnams/ /nga yi ming thos
305a4(phal chen): dran byas snyan par brjod par 'gyur/ /mthong ba tsam gyis mod la byams pa'i sems kyang skye/ /nga yi ming tsam la la gang gis dran byas na/ /gnod pa'i don du ro langs sngags
305a5(phal chen): dang byad byed pa'i/ /dgra rnams rtag tu de yi zil gyis non par 'gyur/ /ma lus dug gis de yi lus la mi tshugs so/ /la la gang gis nga yi ming tsam dran byas na/ /klu dbang
305a6(phal chen): srin tshogs mkha' lding sha za thams cad dang / /grul bum srul po 'tshe byed gtum pa'i sems ldan dang / /mdangs 'phrog 'jigs byed rmi lam 'ong ba'ang zhi bar 'gyur/ /
305a7(phal chen): nga yi ming ni skad cig yud tsam dran byas kyang / /pha dang ma dang gnyen gshes mdza' ba kun dang yang / /'bral bar mi 'gyur sdang dang 'grogs par de bzhin min/ /nor
305b1(phal chen): zad mi 'gyur phongs pa'i dngos su mi 'gyur ro/ /nga yi ming gi rjes su la la dran byed na/ /'di nas shi 'phos mnar med sems dmyal mi 'gro ste/ /byol song skye gnas yi dwags mi
305b2(phal chen): khom gnas su min/ /sems can dag pa lha dang mi yi gnas su skye/ /nga yi ming ni la la gang gis dran byas na/ /dmus long zhar ba 'on pa zha bor mi 'gyur te/ /theng po long bar mi
305b3(phal chen): 'gyur gsal smra blta sdug 'gyur/ /bskal ba bye ba mang por dbang po kun ldan 'gyur/ /la la gang gis nga yi ming ni rjes dran na/ /sems can dag pa 'di nas shi 'phos phyogs
305b4(phal chen): bcu yi/ /'jig rten khams su sangs rgyas mngon sum skye bar 'gyur/ /sangs rgyas mthong 'gyur de dag chos kyang thos par 'gyur/ /'di dang de bzhin gzhan dag thabs mang ji snyed
305b5(phal chen): kyis/ /'gro ba sems can nga 'dul gzhal dang zad mi nus/ /sangs rgyas sras po ngas ni rnam thar gcig bsgom ste/ /yon tan can gyi yon tan thams cad ngas mi shes/ /de'i tshe
305b6(phal chen): byang chub sems dpa' gzhan du mi 'gro ba zhes bya ba/ shar phyogs nas nam mkha'i dbyings las 'ongs te mi mjed kyi 'jig rten gyi khams kyi khor yug gi rtse mor 'dug go/
305b7(phal chen): byang chub sems dpa' gzhan du mi 'gro bas/ mi mjed kyi 'jig rten gyi khams khor yug gi rtse mo la rkang pa gnyis por ma thag tu/ mi mjed kyi 'jig rten gyi khams 'di rnam
306a1(phal chen): ba drug tu g.yos te/ rin po che du ma'i rang bzhin du kun nas gnas par gyur to/ /byang chub sems dpa' gzhan du mi 'gro ba des/ nyi ma dang / zla ba'i 'od thams
306a2(phal chen): cad zil gyis non pa dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / brgya byin dang / tshangs pa
306a3(phal chen): dang / 'jig rten gyi mgon po dang / me dang / rin po che dang / glog dang / skar ma'i 'od kyang zil gyis non pa de lta bu'i 'od lus bkye ste/ sems can dmyal ba chen po dag kyang
306a4(phal chen): snang bar byas/ byol song gi skye gnas dang / gshin rje'i 'jig rten gyi lam gyi rgyud thibs po thams cad kyang snang bar byas te/ ngan song gi sdug bsngal thams cad kyang de ma thag
306a5(phal chen): tu zhi'o/ /sems can thams cad kyi nyon mongs pa'ang nyams su mi gnod par gyur to/ /mya ngan gyi zug rngu dang / sdug bsngal sna tshogs kyang rtse zil bar gyur to/ /sangs rgyas
306a6(phal chen): kyi zhing sa thams cad du'ang rin po che'i sprin gyi char phab ste/ me tog dang / spos dang / bdug pa dang / phreng ba dang / byug pa dang / phye ma dang / na bza' dang / gdugs dang /
306a7(phal chen): rgyal mtshan dang / ba dan gyi rgyan thams cad dang ldan pa'i mchod pa sna tshogs kyi sprin gyi char yang mngon par phab ste/ bcom ldan 'das gang na ba der song ngo / /de'i lus
306b1(phal chen): de'i gzugs brnyan ni/ sems can thams cad kyi gnas su snang ba ste/ bsam pa ji lta ba bzhin du sim par byed pa la mngon par gzhol bas/ ri gru 'dzin de la byang chub sems dpa'
306b2(phal chen): spyan ras gzigs kyi dbang po'i drung du'ang phyin par snang ngo / /de nas byang chub sems dpa' spyan ras gzigs kyi dbang pos/ tshong dpon gyi bu nor bzang la 'di skad ces smras so/ /rigs
306b3(phal chen): kyi bu khyod kyis byang chub sems dpa' gzhan du mi 'gro ba/ 'khor gyi dkyil 'khor 'dir phyin pa mthong ngam/ smras pa/ 'phags pa/ mthong ngo / /smras pa/ rigs kyi bu/ byang chub
306b4(phal chen): sems dpa' gzhan du mi 'gro ba'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig/ de nas
306b5(phal chen): tshong dpon gyi bu nor bzang gis/ byang chub sems dpa' spyan ras gzigs kyi dbang po'i rkang pa gnyis la spyi bos phyag 'tshal te/ byang chub sems dpa' spyan ras gzigs kyi dbang
306b6(phal chen): po la lan brgya stong du mar g.yas phyogs su bskor ba byas nas/ byang chub sems dpa' spyan ras gzigs kyi dbang po'i drung nas song ngo / /de nas tshong dpon gyi bu nor bzang / byang
306b7(phal chen): chub sems dpa' spyan ras gzigs kyi dbang po'i ye shes kyi gting ma rnyed pa'i sems kyis/ spyan ras gzigs kyi dbang po bltas pas kyang ma ngoms bzhin du bsgo ba dang mi
307a1(phal chen): 'gal bar byang chub sems dpa' gzhan du mi 'gro ba gang na ba der song ste/ byang chub sems dpa' gzhan du mi 'gro ba'i rkang pa gnyis la spyi bos
307a2(phal chen): phyag 'tshal nas/ mdun du 'dug ste thal mo sbyar nas 'di skad ces smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed
307a3(phal chen): na| ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni byang chub sems dpa'
307a4(phal chen): rnams la gdams ngag dang / rjes su bstan pa mdzad do zhes bdag gis thos na/ ji ltar byang chub sems dpas byang chub sems dpa'i spyod pa la bslab par bgyi ba dang /
307a5(phal chen): ji ltar nan tan du bgyi ba 'phags pas bdag la bshad du gsol/ des smras pa/ rigs kyi bu/ nga ni byang chub sems dpa'i rnam par thar pa'i sgo kun tu 'gro ba thob pa'o/ /
307a6(phal chen): smras pa/ 'phags pa khyod kyis de bzhin gshegs pa gang gi zhabs kyi drung nas/ byang chub sems dpa'i rnam par thar pa sgo kun tu 'gro ba zhes bgyi ba 'di brnyes/ /
307a7(phal chen): 'jig rten gyi khams de ni 'di nas ji srid cig na mchis/ 'jig rten gyi khams de nas bzhud nas ni ji srid cig lags/ smras pa/ rigs kyi bu/ gnas 'di ni/ lha
307b1(phal chen): dang mi dang lha ma yin du bcas pa'i 'jig rten dang / dge sbyong dang bram zer bcas pa'i skye dgus kyang shes par dka' ste/ de ni byang chub sems dpa'i mthu dang / byang chub sems
307b2(phal chen): dpa'i brtson 'grus mi ldog pa dang / byang chub sems dpa'i spyod pa mi 'phrog pa'i yul te/ de ni rigs kyi bu/ dge ba'i bshes gnyen gyis yongs su ma zin pa/ sangs rgyas
307b3(phal chen): kyis ma dgongs pa/ dge ba'i rtsa ba ma bsags pa/ bsam pa yongs su ma dag pa/ byang chub sems dpa'i dbang po ma thob pa/ shes rab kyi mig dang mi ldan pa rnams kyis thos
307b4(phal chen): pa'am/ yongs su gzung ba'am/ yid ches pa'am/ khong du chud par bya bar mi nus so/ /smras pa/ sangs rgyas kyi mthu dang dge ba'i bshes gnyen gyi gzungs kyis dad pa dang
307b5(phal chen): mos par bgyi na 'phags pas bdag la bka' mi stsal tam/ des smras pa/ rigs kyi bu/ nga ni shar phyogs kyi 'jig rten gyi khams dpal gyi snying po dang ldan pa/ de bzhin
307b6(phal chen): gshegs pa dpal kun nas yang dag par 'byung ba'i sangs rgyas kyi zhing nas 'ongs te/ de bzhin gshegs pa dpal kun nas yang dag par 'byung ba'i zhabs kyi drung
307b7(phal chen): nas/ ngas byang chub sems dpa'i rnam par thar bsgo kun tu 'gro ba 'di thob bo/ /rigs kyi bu/ 'jig rten gyi khams dpal gyi snying po dang ldan pa de nas nga song nas ni/
308a1(phal chen): bskal pa sangs rgyas kyi zhing brjod du med pa'i yang brjod du med pa'i rdul shin tu phra ba snyed cig 'das te/ sems bskyed pa re re zhing yang gom pa sangs
308a2(phal chen): rgyas kyi zhing brjod du med pa'i rdul shin tu phra ba snyed cig por ro/ /gom pa re res kyang sangs rgyas kyi zhing brjod du med pa'i rdul shin tu phra ba snyed kyi sangs rgyas kyi zhing 'das te/
308a3(phal chen): sangs rgyas kyi zhing de dag thams cad kyang / de bzhin gshegs pa dang ldan par shes te/ sangs rgyas bcom ldan 'das de dag thams cad la'ang de bzhin gshegs pa'i mchod
308a4(phal chen): pa bla na med pa/ yid kyi rang bzhin chos nyid mngon par 'du bya ba med pa'i rgyas btab pa/ de bzhin gshegs pas gnang ba/ byang chub sems dpa'i dga' ba yongs su
308a5(phal chen): bskyed pas mthong ba byas so/ /'jig rten gyi khams de dag na/ sems can gyi khams rgya mtsho ji snyed pa de dag thams cad kyang mthong ste/ de dag thams cad kyi sems rgya
308a6(phal chen): mtsho'ang khong du chud do/ /de dag thams cad kyi dbang po'i 'khor lo yang yongs su shes shing bsam pa dang mos pa ji lta bzhin du gzugs kyi lus yongs su bstan to/ /chos kyi
308a7(phal chen): dbyings rab tu bsgrags so/ /'od kyi dkyil 'khor yongs su bkye'o/ /yo byad sna tshogs phun sum tshogs pas kyang nye bar sdud do/ /rang gi lus kyang de dag la byin gyis brlabs
308b1(phal chen): te| de ni yongs su smin par bya ba dang / gdul ba'i sbyor ba rgyun mi 'chad pa'i phyir ro/ /shar phyogs nas ji ltar 'ongs pa de bzhin du lho phyogs dang / nub phyogs dang / byang phyogs dang /
308b2(phal chen): byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang / steng gi phyogs nas kyang de
308b3(phal chen): bzhin te/ rigs kyi bu/ ngas ni byang chub sems dpa'i rnam par thar pa sgo kun tu 'gro ba zhes bya ba 'di shes par zad na/ ngas byang chub sems dpa' phyogs kun tu mngon par
308b4(phal chen): gzhol ba tha mi dad pa'i ye shes kyi yul dang ldan pa/ chos kyi dbyings thams cad du lus rnam par bkod pa/ sems can thams cad kyi bsam pa dang / mos pa ji lta ba bzhin du
308b5(phal chen): mthun par spyod pa/ zhing thams cad lus kyis rgyas par 'gengs pa/ chos thams cad kyi rgyud kyi rjes su song ba/ dus gsum gyi rgyud mnyam pa nyid du gyur pa/ chos kyi phyogs kyi
308b6(phal chen): rgyud dang mnyam pa nyid du gyur pa'i lus dang ldan pa/ 'gro ba'i rgyud thams cad du rnam par snang ba/ de bzhin gshegs pa'i rgyud thams cad la rnam par rtog pa med pa/ chags
308b7(phal chen): pa med pa'i rgyud thams cad khong du chud pa/ gnas med pa'i rgyud la rab tu gnas pa de dag gi spyod pa shes pa'am/ yon tan brjod par yang nus re skan/ song / rigs kyi bu/
309a1(phal chen): lho phyogs kyi rgyud 'di nyid na grong khyer sgo dang ldan pa zhes bya ba yod de/ de na lha lha chen po zhes bya ba 'dug gi /de'i gan du song la/ ji ltar byang chub sems dpas
309a2(phal chen): byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzang gis/ byang chub sems dpa' gzhan du mi 'gro ba'i rkang
309a3(phal chen): pa gnyis la spyi bos phyag 'tshal te/ byang chub sems dpa' gzhan du mi 'gro ba la lan brgya stong du mar g.yas su bskor ba byas nas yang dang yang bltas te/ byang chub sems
309a4(phal chen): dpa' gzhan du mi 'gro ba'i drung nas song ngo / /de nas tshong dpon gyi bu nor bzang byang chub sems dpa'i spyod pa rgya chen po'i rjes su song ba'i sems dang ldan pa/ byang chub sems
309a5(phal chen): dpa' gzhan du mi 'gro ba'i ye shes kyi spyod yul 'dod pa'i ngang tshul can/ mngon par shes pa chen po/ mngon par bsgrubs pa'i yul la yon tan gyi khyad par du lta ba/
309a6(phal chen): brtson 'grus brtan pa'i go cha rab tu dga' ba'i khyad par thob pa/ bsam gyis mi khyab pa'i rnam par thar pas rnam par rtse ba'i rjes su song ba'i bsam pa dang ldan pa de/
309a7(phal chen): byang chub sems dpa'i yon tan gyi sa la ni nan tan du byed/ ting nge 'dzin gyi sa la ni rnam par dpyod/ gzungs kyi sa la ni rab tu gnas par byed/ smon lam gyi sa la ni
309b1(phal chen): 'jug par byed/ tha dad pa yang dag par shes pa'i sa la rjes su slob/ stobs kyis ni yongs su sgrub cing mthar gyis grong khyer sgo dang ldan pa gang na ba der song ste/ lha lha chen po kun tu dris
309b2(phal chen): pa dang / de la 'gro ba mang pos bstan pa/ rigs kyi bu/ 'de re/ lha lha chen po grong khyer gyi lam gyi bzhi mdo na/ bdag nyid shin tu che bas sems can rnams la chos ston cing 'dug
309b3(phal chen): go| de nas tshong dpon gyi bu nor bzang lha lha chen po gang na ba der song ste/ lha lha chen po'i rkang pa gnyis la spyi bos phyag 'tshal te/ mdun du 'dug ste thal mo sbyar nas 'di skad ces
309b4(phal chen): smras so/ /'phags pa/ bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par
309b5(phal chen): bgyi ba dang / ji ltar nan tan du bgyi ba ma 'tshal te/ 'phags pa ni/ byang chub sems dpa' rnams la gdams ngag dang / rjes su bstan pa mdzad do zhes bdag gis thos na/ ji
309b6(phal chen): ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba 'phags pas bdag la bshad du gsol/ de nas lha lha chen
309b7(phal chen): pos lag pa bzhi phyogs bzhir brkyang ste/ rgya mtsho chen po bzhi las shin tu myur ba'i shugs kyis chu blangs te/ bdag gi gdong bkrus nas/ tshong dpon gyi bu nor bzang la gser
310a1(phal chen): gyi me tog gis gtor te 'di skad ces smras so/ /rigs kyi bu/ byang chub sems dpa' rnams ni mthong bar shin tu dka' ste/ thos par yang rab tu dka'o/ /
310a2(phal chen): skyes bu mchog gi me tog pun da ri ka ni 'jig rten gyi phul du bya ba yin par ngos tshar rmad du byung ba yin te/ 'jig rten gyi gnas su gyur pa'o/ /'gro ba'i rten du gyur pa'o/ /sems
310a3(phal chen): can rnams la snang ba chen po 'byin pa'o/ /lam rmongs pa rnams la lam bde ba ston pa'o/ /chos kyi tshul du gzud pa la mgon du gyur pa'o/ /thams cad mkhyen pa'i grong khyer
310a4(phal chen): du phyin par bya ba la ded dpon chen po gyur pa ste/ de la kho bo 'di snyam du sems so/ /byang chub sems dpa' sems dpa' chen po rnams kyi ming ni sems dri ma med pa rnams la
310a5(phal chen): rang gi lus kyi gzugs brnyan ston cing / lus rnam par dag pa rnams la mngon par snang ba dang / ngag gi nyes pa spangs pa rnams dbyangs kyi snang ba yongs su gdon par byed pa
310a6(phal chen): dang / bsam pa dag pa rnams la dus thams cad du mngon sum du gyur par gnas pas lta ba ngan pa 'joms pa yin par bsams so/ /rigs kyi bu/ kho bo ni byang chub sems
310a7(phal chen): dpa'i rnam par thar pa sprin gyi dra ba thob pa'o/ /smras pa/ 'phags pa/ byang chub sems dpa'i rnam par thar pa sprin gyi dra ba de'i yul ji lta bu zhig mchis/ de nas lha lha chen
310b1(phal chen): pos tshong dpon gyi bu nor bzang gi mdun du ri chen po tsam gyi gser gyi phung po dang / dngul gyi phung po dang / baiDUR+ya'i phung po dang / shel gyi phung po dang / mus ra gal pa'i phung po dang / asmra
310b2(phal chen): gar b+ha'i phung po dang / nor bu rin po che ngang gis snang ba'i phung po dang / nor bu rin po che dri ma med pa snying po'i phung po dang / nor bu rin po che rnam par snang ba'i phung po dang / nor bu rin po
310b3(phal chen): che phyogs kun tu mngon pa'i phung po dang / gtsug gi nor bu rin po che dang / cod pan gyi phung po dang / nor bu rin po che sna tshogs kyi se mo do'i phung po dang / dpung rgyan gyi phung po dang / rna cha'i rgyan
310b4(phal chen): gyi phung po dang / gdu bu'i phung po dang / ska rags kyi phung po dang / rkang gdub kyi phung po dang / mu tig dmar po'i dra ba'i phung po dang / nor bu rin po che sna tshogs kyi phung po dang / yan lag dang nying
310b5(phal chen): lag thams cad kyi rgyan gyi phung po dang / nor bu rin po che yid bzhin gyi rgyal po'i phung po dang / me tog thams cad dang / spos thams cad dang / bdug pa thams cad dang / phreng ba
310b6(phal chen): thams cad dang / byug pa thams cad dang / phye ma thams cad dang / gos thams cad dang / gdugs thams cad dang / rgyal mtshan thams cad dang / lha'i ba dan thams cad dang /
310b7(phal chen): rol mo brdung ba thams cad dang / rol mo dkrol ba thams cad dang / 'dod pa'i yul thams cad dang / bu mo bye ba brgya stong grangs med pa dag kyang nye bar bstan nas/ tshong dpon
311a1(phal chen): gyi bu nor bzang la 'di skad ces smras so/ /rigs kyi bu/ 'di dag las khyer la sbyin pa mang po ni byin cig/ bsod nams mang po ni gyis shig/ de bzhin gshegs
311a2(phal chen): pa rnams la ni mchod cig/ sems can mang po ni sbyin pas bsdu ba'i dngos pos yongs su bsdus te/ gtong ba'i pha rol tu phyin pa la khod cig/ 'jig rten na sbyin pa la slobs shig/
311a3(phal chen): gtang bar dka' ba yongs su gtang ba ni ston cig /rigs kyi bu khyod la kho bos ji ltar yo byad kyi rnam pas bstud pa 'di bzhin du sbyin pa'i bsam pa dang ma bral ba'i sems can
311a4(phal chen): tshad med pa dag gis bsam pa'i rgyud kyang gtong bas yongs su bsgo ba byed do/ /sangs rgyas dang / chos dang / dge 'dun dang / byang chub sems dpa' dang / dge ba'i bshes
311a5(phal chen): gnyen rnams la'ang dge ba'i rtsa ba bskyed cing / bla na med pa yang dag par rdzogs pa'i byang chub tu yang dag par bskul ba byed do/ /rigs kyi bu/ gzhan yang kho bo ni sems
311a6(phal chen): can 'dod pa'i dga' bas myos pa/ yul gyi longs spyod la yongs su chags pa rnams la yul de dag ni mi sdug par byin gyis rlob bo/ /khro bas non pa dang / nga rgyal can dang /
311a7(phal chen): rgyags shing dregs pa dang / rlom pa tshar gcod pas 'dul ba rnams la ni gtum zhing srin po ltar mi sdug la/ 'jigs pa'i lus sha za zhing khrag 'thung ba'i tshul dang ldan
311b1(phal chen): bar bstan te/ rlom pa dang snyems pas 'khrug pa de dag thams cad zhi bar byed do/ /le lo can brtson 'grus bor ba'i sems can rnams la ni me dang / chu dang / rgyal po dang / rkun po dang /
311b2(phal chen): gnod pa'i 'jigs pa yongs su bstan cing skyo bar byas te/ brtson 'grus rtsom pa la 'god par byed do/ /de ltar thabs de dang de dag gis pha rol tu phyin pa thams cad kyi phyogs dang
311b3(phal chen): mi mthun pa rab tu gzhom pa dang / pha rol tu phyin pa thams cad kyi tshogs bsags pa dang / sgrib pa'i ri'i g.yang sa'i lam thams cad las yang dag par bzla ba dang / sgrib pa
311b4(phal chen): med pa'i chos la gzud pa'i phyir mi dge ba thams cad las rnam par bzlog ste/ dge ba thams cad phun sum tshogs pa la yang dag par 'god pa byed do/ /rigs kyi bu/ kho bos ni/
311b5(phal chen): byang chub sems dpa'i rnam par thar pa sprin gyi dra ba 'di shes par zad na/ kho bos byang chub sems dpa' dbang po ltar nyon mongs pa'i lha ma yin rab tu 'joms pa/ chu ltar 'gro ba
311b6(phal chen): thams cad kyi sdug bsngal gyi me'i phung po zhi bar byed pa/ me'i phung po ltar 'gro ba thams cad gyi srid pa'i chu skems pa/ rlung ltar 'dzin pa'i mngon par chags pa thams cad kyi
311b7(phal chen): ri rnam par 'thor ba/ rdo rje ltar bdag gis 'du shes sra ba'i brag rab tu rnyil ba de dag gi spyod pa shes pa'am/ yon tan brjod par nus re skan/ song / rigs kyi bu/ 'dzam
312a1(phal chen): bu'i gling 'di nyid kyi yul ma ga d+ha'i snying po byang chub na/ sa'i lha mo brtan ma zhes bya ba 'dug gi /de'i gan du song la/ ji ltar byang chub sems dpas byang
312a2(phal chen): chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzang gis/ lha lha chen po'i rkang pa gnyis la spyi bos phyag
312a3(phal chen): 'tshal te/ lha lha chen po la lan brgya stong du mar g.yas phyogs su bskor ba byas nas yang dang yang du bltas te/ lha lha chen po'i drung nas song ngo / /de nas tshong dpon gyi bu nor
312a4(phal chen): bzang / mthar gyis yul ma ga d+ha'i snying po byang chub tu sa'i lha mo brtan ma gang na ba der song ba dang / de 'gro ba'i tshe sa'i lha mo brgya stong phrag bcu gcig la gcig 'di skad
312a5(phal chen): ces 'dzer to/ /sems can thams cad kyi rten du 'gyur ba zhig ni 'di nas tshur 'ong ngo / /de bzhin gshegs pa'i snying po can/ sems can thams cad kyi ma rig pa'i sgo
312a6(phal chen): nga'i sbubs 'dral bar 'gyur ba zhig ni 'di nas tshur 'ong ngo / /chos kyi rgyal po'i rigs su byung ba/ chags pa med cing dri ma med pa'i chos kyi rgyal po'i go 'phang dam
312a7(phal chen): pa 'thob par 'gyur ba zhig ni 'di nas tshur 'ong ngo / /ye shes kyi mthu bo che rdo rje'i mtshon cha can dpa' bo phas kyi rgol ba'i 'khor thams cad rab tu 'dul ba zhig 'di nas
312b1(phal chen): tshur 'ong ngo zhes nas/ de'i mod la lha mo brtan ma la sogs pa sa'i lha mo brgya stong phrag bcus sa chen po rab tu bskyod de/ 'brug sgra zab mo lta bu'i sgra chen po grag par byas nas/ stong
312b2(phal chen): gsum gyi stong chen po'i 'jig rten gyi khams 'od chen pos snang bar byas te/ lus rin po che'i rgyan dang lhab lhub thams cad kyis shin tu brgyan nas/ glog gi phreng ba'i tshogs nam
312b3(phal chen): mkha'i dbyings las 'gyu zhing snang ba lta bu sha stag tu byas te/ shing thams cad kyi myu gu ni skye bar byed/ me tog gi shing thams cad ni kha 'bu bar byed/ chu klung gi rgyun thams cad ni
312b4(phal chen): 'bab par byed/ mtsho dang / mtshe'u dang / lu ma thams cad ni rgyas par byed/ spos chu'i char pa ni rab tu 'bab par byed/ me tog gi sprin rab tu 'thor ba'i rlung chen po ni ldang bar byed/
312b5(phal chen): sil snyan bye ba khrag khrig brgya stong ni rab tu sgra sgrog par byed/ lha rdzas kyi gzhal med khang dang / rgyan gyi tshogs mang po ni rab tu 'khrol bar bed/ ba lang dang / khyu mchog dang /
312b6(phal chen): glang po dang / stag dang / ri dwags kyi dbang po ni rab tu sgra 'byin par byed/ lha dang / lha ma yin dang / klu dang / 'byung po'i dbang po rnams ni 'brug sgra 'byin par byed/ ri'i dbang
312b7(phal chen): po chen po rnams ni phan tshun thug par byed/ gter gyi tshogs bye ba brgya stong ni mngon du 'byung bar byed cing / sa'i 'og nas 'thon to/ /de nas sa'i lha mo brtan mas/ tshong dpon
313a1(phal chen): gyi bu nor bzang la 'di skad ces smras so/ /rigs kyi bu khyod 'dir 'ongs pa legs so/ /sa'i phyogs 'di ni sngon khyod kyi gnas su gyur te/ kho mo'i mngon sum du dge ba'i
313a2(phal chen): rtsa ba bskyed pa yin na/ de'i rnam par smin pa'i phyogs 'ga' tsam blta bar 'dod dam/ de nas tshong dpon gyi bu nor bzang gis/ sa'i lha mo brtan ma'i rkang pa gnyis la spyi bos phyag
313a3(phal chen): 'tshal te/ sa'i lha mo brtan ma la lan brgya stong du mar g.yas phyogs su bskor ba byas nas/ sa'i lha mo brtan ma'i mdun du 'dug ste/ thal mo sbyar nas 'di skad ces smras so/ /
313a4(phal chen): 'phags ma/ 'tshal lo/ /de nas sa'i lha mo brtan mas rkang pa'i mthil gyis sa chen po la brdabs te/ rin po che'i gter bye ba brgya stong grangs med pas rab tu brgyan pa bstan nas
313a5(phal chen): 'di skad ces smras so/ /rigs kyi bu/ rin po che'i gter bye ba khrag khrig brgya stong 'di dag kyang / khyod kyi rjes su 'brang ba'o/ /khyod kyi sngon du 'gro ba'o/ /khyod kyis ci dgar spyad
313a6(phal chen): pa'o/ /khyod kyi bsod nams kyi rnam par smin pa las byung ba'o/ /khyod kyi bsod nams kyi stobs kyis bsrungs pa'o/ /'di las long ste/ khyod kyis ci dgos pa de dag gyis shig/
313a7(phal chen): rigs kyi bu/ gzhan yang kho mo ni byang chub sems dpa'i rnam par thar pa ye shes thub par dka' ba'i snying po can thob pa ste/ de ltar kho mo ni byang chub sems dpa'i rnam par
313b1(phal chen): thar pa 'di dang ldan pas/ de bzhin gshegs pa mar me mdzad tshun chad du byang chub sems dpa'i rjes su 'brang zhing / rtag tu srung ba la zhugs pa ste/ de tshun chad du/ rigs kyi bu/ kho mo ni byang
313b2(phal chen): chub sems dpa'i sems kyi spyod pa la rnam par spyod do/ /ye shes kyi yul la 'jug go/ smon lam gyi dkyil 'khor khong du chud par byed do/ /byang chub sems dpa'i spyod pa rnam par dag
313b3(phal chen): pa rjes su rtogs par byed do/ /ting nge 'dzin thams cad kyi tshul gyi rjes su 'brang ngo / /byang chub sems dpa'i mngon par shes pa thams cad dang / sems rgya chen pos rgyas par 'gengs
313b4(phal chen): so| |byang chub sems dpa' thams cad kyi stobs kyis dbang bsgyur ba dang / zhing gi dra ba thams cad rgyas par dgang ba dang / de bzhin gshegs pa thams cad kyis lung bstan pa yang dag
313b5(phal chen): par mnod pa dang / dus thams cad du mngon par 'tshang rgya ba yang dag par bstan pa dang / chos kyi 'khor lo bskor ba'i tshul thams cad dang / mdo sde yang dag par brjod pa'i chos kyi sprin
313b6(phal chen): gyi tshul thams cad dang / chos snang ba chen pos snang bar bya ba'i tshul dang / sems can thams cad yongs su smin par bya ba'i tshul dang / sangs rgyas kyi rnam par 'phrul pa thams cad
313b7(phal chen): yang dag par bstan pa'i tshul yang rjes su rtogs par byed do/ /yang dag par 'dzin to/ /yang dag par nod do/ /rigs kyi bu/ byang chub sems dpa'i rnam par thar pa ye shes thub
314a1(phal chen): par dka' ba'i snying po can 'di yang bskal pa ri rab kyi rdul shin tu phra ba snyed kyi pha rol de'i yang pha rol gcig tu/ 'jig rten gyi khams zla ba'i rgyal mtshan zhes bya
314a2(phal chen): bar bskal pa snang bas rnam par brgyan pa la/ de bzhin gshegs pa spyan bzang po las thob ste/ rigs kyi bu/ de ltar kho mo byang chub sems dpa'i rnam par thar pa ye shes thub par dka'
314a3(phal chen): ba'i snying po can 'di la yongs su dpyod dpyod/ rnam par dpyod dpyod/ shin tu dpyod dpyod/ yang dag par 'phel bar byed de/ shin tu rgyas par byed byed pas/ bskal pa bzang po
314a4(phal chen): la thug gi bar du de bzhin gshegs pa mthong ba dang ma bral lo/ /de srid kyi bar gyis kho mos de bzhin gshegs pa dgra bcom pa yang dag par rdzogs pa'i sangs rgyas/ sangs
314a5(phal chen): rgyas kyi zhing brjod du med pa'i yang brjod du med pa'i rdul shin tu phra ba snyed cig bsnyen bkur to/ /de bzhin gshegs pa de dag thams cad snying po byang chub tu gshegs pa'i
314a6(phal chen): rnam par 'phrul pa yang mthong ste/ kho mo ni de bzhin gshegs pa de dag thams cad kyi dge ba'i rtsa ba mngon sum du mthong ba'o/ /rigs kyi bu/ kho mos byang chub sems dpa'i
314a7(phal chen): rnam par thar pa ye shes thub par dka' ba'i snying po can 'di shes par zad na/ kho mos byang chub sems dpa' de bzhin gshegs pa thams cad kyi zham ring du 'brang ba/
314b1(phal chen): sangs rgyas thams cad kyi gsung gi rjes su 'brang ba/ de bzhin gshegs pa'i ye shes 'jug par dka' ba la rab tu zhugs pa/ sems kyi skad cig gis chos kyi dbyings thams cad rgyas par
314b2(phal chen): 'gengs pa'i shugs dang ldan pa/ de bzhin gshegs pa dang mnyam pa nyid du gyur pa'i lus dang ldan pa/ sangs rgyas thams cad kyi dgongs pa dri ma med pa'i snying por gyur pa/ sangs rgyas
314b3(phal chen): byung ba thams cad du rtag tu mngon par bsgrubs pa/ sangs rgyas kyi 'phrin las tha mi dad pa'i pho nyar gyur pa/ de dag gi spyod pa shes pa'am/ yon tan brjod par nus re skan/ song /
314b4(phal chen): rigs kyi bu/ 'dzam bu'i gling 'di nyid kyi yul ma ga d+ha zhes bya ba na/ grong khyer ser skya'i gnas zhes bya ba yod de/ de na mtshan mo'i lha mo dpyid dang ldan pa zhes bya ba 'dug gi /de'i gan du
314b5(phal chen): song la/ ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig/ de nas tshong dpon gyi bu nor bzang gis/ sa'i lha mo
314b6(phal chen): brtan ma'i rkang pa gnyis la spyi bos phyag 'tshal te/ sa'i lha mo brtan ma la lan brgya stong du mar g.yas phyogs su bskor ba byas nas/ yang dang yang bltas te/ sa'i lha mo brtan ma'i
314b7(phal chen): drung nas song ngo / /de nas tshong dpon gyi bu nor bzang / sa'i lha mo brtan ma'i gdams ngag rjes su dran par byed cing / byang chub sems dpa'i rnam par thar pa ye shes thub par dka'
315a1(phal chen): ba'i snying po can de rjes su dran par bya ba dang / byang chub sems dpa'i ting nge 'dzin bsgom pa de rab tu goms par bya ba dang / byang chub sems dpa'i chos kyi tshul
315a2(phal chen): de'i rjes su bsam pa dang / byang chub sems dpa'i rnam par thar pas rnam par rtse ba de la rnam par dpyad pa dang / byang chub sems dpa'i rnam par thar pa'i ye shes shin tu phra ba de la
315a3(phal chen): rnam par blta ba dang / byang chub sems dpa'i rnam par thar pa'i ye shes rgya mtsho de la 'jug par bya ba dang / byang chub sems dpa'i rnam par thar pa'i ye shes tha dad pa de la
315a4(phal chen): yid ches par bya ba dang / byang chub sems dpa'i rnam par thar pa'i ye shes shin tu sbyangs pa de rjes su rtogs par bya ba dang / byang chub sems dpa'i rnam par thar pa'i ye
315a5(phal chen): shes rgya mtsho de la 'bab par bya ba byed cing / grong khyer chen po ser skya'i gnas gang na ba der phyin te/ grong khyer chen po ser skya'i gnas la g.yas phyogs su bskor nas/ shar
315a6(phal chen): phyogs logs kyi grong khyer gyi sgo nas song ste/ nyi ma nub nas ring po ma lon pa zhig tu grong khyer gyi lam gyi sum mdo'i dbus shig na/ byang chub sems dpa'i gdams ngag
315a7(phal chen): mthun par len pa de/ mtshan mo'i lha mo dpyid dang ldan pa mthong bar 'dod cing / dge ba'i bshes gnyen yod na sangs rgyas kyi ye shes 'thob par 'gyur bar nges pa'i blo
315b1(phal chen): gros dang ldan pa/ ye shes kyi mig kun tu lta ba'i yul gyi rang bzhin gyi byin gyi rlabs dang ldan pa/ phyogs thams cad du mngon par gzhol zhing / dge ba'i bshes gnyen blta ba'i sems
315b2(phal chen): kyis mos pa dang / ye shes chen po'i snying por gyur pa'i 'du shes kyi sems dang ldan pa/ dmigs pa thams cad la rab tu zhugs pa'i ye shes kyi mig dang ldan pa/ chos kyi dbyings kyi
315b3(phal chen): tshul thams cad du ye shes rgya mtsho 'byams klas pas rgyas par 'gengs pa dang ldan pa'i ting nge 'dzin gyi mig gis/ phyogs thams cad du shes bya'i rgya mtsho la rnam par blta ba/ ye
315b4(phal chen): shes chen po'i mig 'thob par bya ba la rab tu gzhol zhing bsam pa rtse gcig tu bzhag nas 'dug 'dug pa dang / mtshan mo'i lha mo dpyid dang ldan pa de/ grong khyer chen po ser
315b5(phal chen): skya'i gnas kyi steng gi nam mkha'i dbyings la/ nor bu rin po che sna tshogs dpe med pa'i khang pa brtsegs pa zhig na/ rin po che'i seng ge'i khri chen po spos zhim po thams cad kyi pad+mo'i
315b6(phal chen): snying po can zhig la/ lus kyi mdog gser gyi kha dog tu 'dug pa/ skra 'jam zhing mang la mthon mthing du 'dug pa/ mig dkar nag 'byes pa/ gzugs bzang ba shin tu mdzes pa/
315b7(phal chen): blta na sdug pa/ lus rgyan dang lhab lhub thams cad kyis klubs shing brgyan pa/ kha dog bsgyur ba'i gos bgos pa/ tshangs pa'i gtsug tor gyi cod pan zla ba'i dkyil 'khor
316a1(phal chen): gyis brgyan pa thogs pa/ lus la rgyu skar dang / gza' dang / skar chen dang / skar ma'i tshogs thams cad kyi gzugs brnyan snang bar gyur pa 'dug par mthong
316a2(phal chen): ngo| |des sems can gyi khams yangs par mi khom pa dang / ngan song dang / ngan 'gro dang / log par ltung ba nas/ sems can ji snyed cig yongs su dgrol ba de dag thams cad kyang /
316a3(phal chen): de'i ba spu'i sbubs su chud par mthong ngo / /ji snyed cig mtho ris kyi 'jig rten du bkod pa dang / ji snyed cig nyan thos dang / rang sangs rgyas kyi byang chub dang / thams cad mkhyen pa
316a4(phal chen): nyid du yongs su smin par bya ba de dag thams cad kyang de'i ba spu'i sbubs su chud par mthong ngo / /lus mngon par bsgrub pa dang / gzugs mngon par bsgrub pa dang / kha dog mngon
316a5(phal chen): par bsgrub pa'i thabs sna tshogs kyis ji snyed cig yongs su smin par byas pa de dag kyang de'i ba spu'i sbubs su chud par mthong ngo / /nga ro mngon par bsgrub pa dang / dbyangs kyi yan
316a6(phal chen): lag mngon par bsgrub pa dang / skad kyi tshul sna tshogs yongs su sbyar ba ji snyed cig gis yongs su smin par byas pa de dag kyang / de'i ba spu'i sgo nas rjes su brjod pa thos so/ dus
316a7(phal chen): mngon par bsgrub pa dang / bsam pa dang mos pa ji lta ba bzhin du sems can gyi rjes su 'brang bar bya ba dang / byang chub sems dpa'i spyod pa dang / byang chub sems dpa'i rnam par
316b1(phal chen): gnon pa dang / byang chub sems dpa'i ting 'dzin gyis rnam par 'phrul ba'i sgo dang / byang chub sems dpa'i khyu mchog gi mthu phyung ba dang / byang chub sems dpa'i rnam par spyod pa dang / byang chub
316b2(phal chen): sems dpa'i yongs su lta ba dang / byang chub sems dpa'i rnam par lta ba dang / byang chub sems dpa'i rnam par 'phrul pa dang / byang chub sems dpa'i skyes bu seng ge chen po'i rnam par
316b3(phal chen): bsgyings pa dang / byang chub sems dpa'i rnam par thar pas rnam par rtse ba ji snyed cig gis/ des sems can yongs su smin par byas pa de dag kyang / de'i ba spu'i sbubs su chud par mthong
316b4(phal chen): ngo| |des thabs sna tshogs dang ldan pa'i chos kyi tshul rgya mtsho de dag mthong zhing thos nas dga' rangs te/ mgu zhing nyams bde la/ tshim zhing yid bde ba skyes nas/ mtshan mo'i lha mo
316b5(phal chen): dpyid dang ldan pa de la lus thams cad kyis phab nas phyag 'tshal te/ langs nas mtshan mo'i lha mo dpyid dang ldan pa la lan brgya stong du mar g.yas phyogs su bskor ba byas nas/
316b6(phal chen): mtshan mo'i lha mo dpyid dang ldan pa'i mdun du 'dug ste/ thal mo sbyar nas 'di skad ces smras so/ /lha mo/ bdag gis bla na med pa yang dag par rdzogs pa'i byang chub tu sems
316b7(phal chen): bskyed de/ de ltar bdag gis dge ba'i bshes gnyen gyi byin gyi rlabs kyis/ sangs rgyas kyi yon tan thams cad 'byung bar yang dag par mthong bas dge ba'i bshes gnyen gyi
317a1(phal chen): phyag tu bdag nyid por ba lags na/ lha mo shul gang la brten na/ byang chub sems dpa'i stobs bcu'i sar 'byung bar 'gyur ba'i thams cad mkhyen pa'i shul
317a2(phal chen): bdag la bshad du gsol/ de skad ces smras pa dang / mtshan mo'i lha mo dpyid dang ldan pas/ tshong dpon gyi bu nor bzang la 'di skad ces smras so/ /rigs kyi bu/ da ltar khyod dge
317a3(phal chen): ba'i bshes gnyen gyi byin gyis non te/ dge ba'i bshes gnyen gyi tshig mnyan par 'dod pa dang / dge ba'i bshes gnyen gyi gdams ngag la nan tan du byed pa legs so/ /legs
317a4(phal chen): so| |rigs kyi bu/ khyod ni de ltar dge ba'i bshes gnyen gyi gdams ngag la nan tan du byed pas/ gdon mi za bar bla na med pa yang dag par rdzogs pa'i byang chub tu nye bar
317a5(phal chen): 'gyur ro/ /rigs kyi bu/ kho mo ni byang chub sems dpa'i rnam par thar pa sems can thams cad kyi mun pa rnam par sel ba'i chos kyi snang bas 'gro ba rnam par 'dul ba'i sgo thob
317a6(phal chen): pa ste| bsam pa mi mnyam pa dang ldan pa'i sems can rnams la byams pa'i sems dang ldan pa'o/ /mi dge ba'i las kyi lam la zhugs pa rnams la snying rje'i sems dang
317a7(phal chen): ldan pa'o/ /dge ba'i las kyi lam la zhugs pa rnams la dga' ba'i sems dang ldan pa'o/ /sems mnyam pa dang mi mnyam par ldan pa'i sems can rnams la mi gnyis
317b1(phal chen): pa'i sems dang ldan pa'o/ /kun nas nyon mongs pa rnams la rnam par sbyang ba'i sems dang ldan pa'o/ /nyam nga bar gyur pa rnams la yang dag par zhugs pa'i sems dang ldan pa'o/ /
317b2(phal chen): dma' ba la mos pa rnams la yangs pa la mos pa yongs su bskyed pa'i sems dang ldan pa'o/ /dbang po zhum pa rnams la brtson 'grus chen po'i shugs rnam par spel ba'i sems dang
317b3(phal chen): ldan pa'o/ /'khor ba la mngon par mos pa rnams la 'khor ba'i rgyud kyi 'khor lo las rnam par bzlog pa'i sems dang ldan pa'o/ /nyan thos dang / rang sangs rgyas kyi theg pa la mngon par mos
317b4(phal chen): pa'i sems can rnams la/ thams cad mkhyen pa nyid kyi lam la dgod pa'i sems dang ldan pa'o/ /rigs kyi bu/ de ltar kho mo de lta bu'i sems dang yid la bya bar ldan la/ byang
317b5(phal chen): chub sems dpa'i rnam par thar pa sems can thams cad kyi mun pa rnam par sel ba'i chos kyi snang bas 'gro ba rnam par 'dul ba'i sgo 'di dang yang ldan pas/ sems can gang
317b6(phal chen): ji snyed cig mun nag smag tu gyur pa'i nam la/ mi ni nyal bar gyur/ 'byung po'i tshogs ni rgyu bar gyur/ rkun chom mang pos ni rgyas par gyur/ sems can mi srun pa'i tshul
317b7(phal chen): can ni phyogs su rgyu bar gyur/ sprin stug po nag pos kun nas khebs par gyur/ dud pa dang / rdul gyi tshogs kyis ni kun nas 'grigs par gyur/ rdzi char mi bzad pas ni
318a1(phal chen): rab tu gtags par gyur/ zla skar gyi tshogs ni mi snang bar gyur/ mig gis bya ba'i mthu ni med par gyur pa'i mun pa la/ sems can gang ji snyed cig rgya mtsho la
318a2(phal chen): spyod dam/ thang la spyod dam/ ri la spyod dam/ nags tshal gzhan na spyod dam/ yul gzhan na spyod dam/ grong gzhan na spyod dam/ phyogs gzhan na spyod dam/ phyogs mtshams
318a3(phal chen): gzhan na spyod dam/ lam gzhan na spyod kyang rung ste/ rgya mtsho la spyod spyod pa las gru bub par gyur pa'am/ thang la spyod spyod pa las nyam nyes pa'am/ ri la spyod spyod pa las
318a4(phal chen): g.yang sa chen por lhung bar gyur pa'am/ 'brog dgon pa la spyod spyod pa las kha zas kyis phongs par gyur pa'am/ nags tshal thibs por sba'i zang zing la thogs pa'am/ tshul
318a5(phal chen): ma yin pa'i nyam nyes shig tu gyur tam/ yul gzhan na spyod spyod pa las chom pos bcom pa'am/ grong gzhan na spyod spyod pa las mi srung pa'i tshul can gyis gtses
318a6(phal chen): pa'am| phyogs gzhan na spyod spyod pa las 'brog rmis pa'am/ phyogs mtshams gzhan na spyod spyod pa las mgo rmongs pa'am/ lam gzhan na spyod spyod pa las nye zhor
318a7(phal chen): gyur kyang rung ste/ rigs kyi bu/ kho mo ni sems can de dag la/ thabs sna tshogs kyi sgo nas skyabs su gyur par byed pa ste/ 'di ltar rgya mtsho chen po la spyod pa rnams kyi rlung
318b1(phal chen): sprin nag po gtor ba dang / chu'i rnyog pa dang ba dang / rlung mi bzad pa'i dkyil 'khor bzlog pa dang / rlabs kyi shugs chen po zhi bar bya ba dang / klong gi 'jigs pa las thar par bya ba dang /
318b2(phal chen): phyogs bstan pa dang / chu'i lam legs par dmigs pa dang / 'gram bstan pa dang / rin po che'i gling du phyin par bya ba'i phyir lam yongs su ston te/ yongs su sbud pa'i gzugs
318b3(phal chen): dang | ded dpon gyi gzugs dang / rta'i rgyal po rngog chen gyi gzugs dang / glang po'i rgyal po'i gzugs dang / rus sbal gyi rgyal po'i gzugs dang / lha ma yin gyi rgyal po'i gzugs
318b4(phal chen): dang | nam mkha' lding gi rgyal po'i gzugs dang / mi'am ci'i rgyal po'i gzugs dang / lto 'phye chen po'i rgyal po'i gzugs dang / rgya mtsho'i lha'i gzugs dang / mnyan pa'i
318b5(phal chen): gzugs kyis skyabs su gyur par byed do/ /dge ba'i rtsa ba de yang 'di ltar/ sems can thams cad sdug bsngal gyi phung po thams cad las yongs su bzlog pa'i phyir skyabs su
318b6(phal chen): gyur par shog cig ces yongs su bsngo'o/ /thang la spyod pa'i sems can mun pa chen po shin tu gnag pa'i nam la/ sa gzhi 'od ma dang / tsher ma dang / gseg ma dang / gyo mos
318b7(phal chen): gang ba/ sbrul gdug pa gtum po shin tu mang ba/ thag thug dang mi bde ba'i lam can/ rdul dang phyag dar shin tu 'thul ba/ rdzi char drag pos gtags pa/ tsha ba dang / grang
319a1(phal chen): ba'i sdug bsngal yod pa/ sbrul dang gcan zan gyis bag tsha ba yod pa/ thod mi dang chom po rgyu bar gyur pa zhig la/ mgo 'khor bar gyur ba'i sems can
319a2(phal chen): rnams la nyi ma'i gzugs dang / zla ba'i gzugs dang / skya rengs 'char ba'i gzugs dang / skar mda' chen po'i gzugs dang / glog gi phreng ba 'byung ba'i gzugs dang / rin po
319a3(phal chen): che'i 'od kyi gzugs dang / gza'i 'khor gyi gzugs dang / rgyu skar dang / skar ma'i tshogs kyi gzhal med khang gi 'od kyi gzugs dang / lha'i gzugs dang / byang chub sems
319a4(phal chen): dpa'i gzugs kyis skyabs su gyur par byed do/ /sems dge ba'i rtsa ba 'dis/ nyon mongs pa'i mun pa thams cad rnam par bsal ba'i phyir/ sems can thams cad kyi skyabs
319a5(phal chen): su shog cig par bskyed do/ /ri'i g.yang sa la spyod cing 'chi bas 'jigs skrag pa rnams kyi srog dbyung ba dang / grags pa 'dod pa'i dbang du gyur pa dang / snyan pa dang / sgra'i
319a6(phal chen): rgyal mtshan 'dod pa dang / longs spyod tshol ba dang / 'dod pa'i zil gyis non pa dang / yo byad yongs su btsal ba la brtson pa dang / 'jig rten gyi phun sum tshogs pa 'dod
319a7(phal chen): cing brtson pa dang / bu dang chung ma gtong mi phod pas thogs par gyur pa dang / lta ba'i thibs por 'khyams pa dang / sdug bsngal ba dang / 'jigs pa sna tshogs kyis
319b1(phal chen): gtses pa rnams la yang / thabs sna tshogs kyi sgo nas skyabs su gyur par byed de/ 'di ltar ri'i phug dang / bya skyibs mngon par bsgrub pa dang / shing tog dang / rtsa ba bzar rung ba mngon
319b2(phal chen): par bsgrub pa dang / chu'i lam dang / chu mig mngon par bsgrub pa dang / tsha ba dang / grang ba'i gnyen po mngon par bsgrub pa dang / yang dag pa'i lam bstan pa dang / ka la ping+ka'i sgra
319b3(phal chen): skad bsgrag pa dang / rma bya'i rgyal po skad 'byin pa'i dbyangs dang / sman 'bar bas snang ba'i gzugs dang / ri'i lha'i 'od kyi gzugs dang / ri'i phug dang / sul dang / ltongs su rlag
319b4(phal chen): ste sdug bsngal sna tshogs kyis gtses pa'i sems can rnams kyi mun pa'i rab rib rnam par bsal ba dang / sa'i gzhi mnyam par mngon par bsgrub pas skyabs su gyur par byed de/
319b5(phal chen): sems kyang ji ltar bdag gis sems can ri la spyod pa 'di dag yongs su bskyabs pa de bzhin du/ 'khor ba'i ri'i lam rgyud g.yang sa la gnas shing / rga shi'i gdon gyis zin
319b6(phal chen): pa de dag gi skyabs su yang bdag 'gyur bar shog cig par bskyed do/ /nags tshal thibs po'i dra bas thogs pa'i sems can mtshan mo mun pa'i mun nag gis chod de/ shing
319b7(phal chen): dang shing phran 'dzings pa'i gseb shin tu nyam nga ba dang / chu dang / rtswa dang / sdong po dang / 'khri shing gis lam chod pa dang / shing dang / shing phran sna tshogs kyi nags tshal
320a1(phal chen): thibs po'i nang du phyin te/ stag gi sgra thos pas skrag pa'i snying can/ don ma grub pas sems 'khrugs par gyur pa dang / 'jigs pa dang / 'tshe ba dang / mi dga'
320a2(phal chen): ba sna tshogs kyis nyams mi bde ba/ nags tshal stug po nas 'byung ba'i phyogs mi shes pa rnams la/ kho mo ni bde bar 'gro ba'i lam yongs su ston par byed do/ /sems kyang 'di
320a3(phal chen): ltar dge ba'i rtsa ba 'dis/ sems can lta ba thibs po sna tshogs la gnas pa/ sred pa'i dra bas 'khris par gyur pa/ 'khor ba'i sdug bsngal sna tshogs kyis gtses pa rnams sdug
320a4(phal chen): bsngal thams cad las yongs su 'grel par shog cig par bskyed do/ /'brog dgon pa la spyod pa'i sems can mun pa'i nang na 'thoms pa rnams kyang thabs kyi sgo sna tshogs
320a5(phal chen): kyis bde ba yongs su bskyed cing lam bstan te/ de dag 'jigs pa med pa dang / bde ba la rab tu bkod nas /sems kyang dge ba'i rtsa ba 'dis/ sems can 'khor ba'i
320a6(phal chen): 'phrog dgon pa na 'thoms pa/ ngan song thams cad kyi lam du zhugs pa rnams/ sdug bsngal thams cad las yongs su bkrol te/ shin tu phun sum tshogs pas bde ba'i thams
320a7(phal chen): cad mkhyen pa'i lam la rab tu dgod par bya bar shog cig par bskyed do/ /rigs kyi bu/ yul dang ljongs la chags pa'i sems can mngon par chags pa'i rgyu las byung ba'i sdug
320b1(phal chen): bsngal nyams su myong bar gyur pa rnams la yang kho mo ni skyo bar bya ba'i thabs sna tshogs kyis yul la mngon par chags pa de las gyen du bskyod pa byed de/ sems kyang 'di ltar dge ba'i rtsa
320b2(phal chen): pa 'dis sems can thams cad phung po la mngon par chags pa las gyen du bskyod de/ gnas med pa'i thams cad mkhyen pa'i ye shes la dgod par bya bar shog cig par bskyed do/ /
320b3(phal chen): rigs kyi bu/ kho mo ni grong na spyod pa'i sems can khyim dang / gnas kyi 'ching pas glags pa rnams/ mtshan mo mun pa shin tu gnag pas chod pa'i nang na/ khyim gyi don sna tshogs
320b4(phal chen): nyams su gnod pas sdug bsngal bar gyur pa rnams kyang skyo bar 'gyur ba'i sgo sna tshogs kyis skyo bar byas te/ chags pa med pa'i sems yongs su bskyed nas/ chos kyi sbyin pas
320b5(phal chen): yongs su bzung ste/ tshim par byas nas rten pa med pa'i chos la bkod de/ sems kyang 'di ltar dge ba'i rtsa ba 'dis/ sems can skye mched drug gi grong la gnas pa rnams
320b6(phal chen): 'khor ba'i lam gyi rgyud kyi spyod yul las gyen du bskyod de/ thams cad mkhyen pa'i ye shes kyi spyod yul la dgod par bya bar shog cig par bskyed do/ /rigs kyi bu/ gang yang
320b7(phal chen): mtshan mo mun pa shin tu gnag pa'i nang na/ shar phyogs la sogs pa'i phyogs dang / phyogs mtshams re rer phyogs bslad par gyur pa/ sa'i phyogs mnyam pa la mi mnyam
321a1(phal chen): pa'i g.yang sar 'du shes pa dang / sgang bu la gshong du 'du shes par gyur te/ phyogs kyi lam dang / sa tshod la mgo 'khor bar gyur pa de dag la'ang / kho mo
321a2(phal chen): ni thabs sna tshogs kyis snang bar byas te/ phyir 'byung ba rnams la ni sgo yongs su ston to/ /rgal bar 'dod pa rnams la ni mu stegs yongs su ston to/ /brkyal bar 'dod pa rnams la
321a3(phal chen): ni gru yongs su ston to/ /khyim du 'gro bar 'dod pa rnams la ni khyim yongs su ston to/ /rnam par blta bar 'dod pa rnams la ni phyogs yongs su ston to/ /sa'i gzhi mtho ba dang /
321a4(phal chen): dma' ba yongs su ston to/ /sa'i gzhi phyogs mnyam pa dang / mi mnyam pa dang / gzugs kyi rnam pa sna tshogs kyang yongs su ston to/ /lam gyis dub pa rnams la grong dang /
321a5(phal chen): grong khyer dang / ljongs dang / khams dang / rgyal po'i pho brang 'khor kyang yongs su ston to/ /tsha ba dang / skom pas mnar ba rnams la yang mtsho dang / mtshe'u dang / lu ma dang /
321a6(phal chen): rdzing dang / rdzing bu dang / chu klung dang / nags tshal dang / bza' shing gi ra ba dang / kun dga' yid du 'ong ba yongs su ston to/ /sdug pa dang bral zhing phrad par 'dod pa rnams
321a7(phal chen): la| pha dang / ma dang / bu dang / chung ma dang / mdza' bo dang / blon po dang / gnyen bshes dang / yid du 'ong ba'i gzugs kyi rnam pa sna tshogs yongs su ston te/ sems
321b1(phal chen): kyang ji ltar bdag gis sems can mtshan mo mun pa mun gnag gis chod pa/ mig rab rib kyis nyams pa/ phyogs bslad pa/ lam 'khor ba rnams la/ gzugs kyi rnam pa sna tshogs
321b2(phal chen): rnam par dmigs par bya ba'i phyir snang ba bskyed de/ 'od byas pa de bzhin du/ bdag gis yun ring po nas 'khor ba'i mun ba na gnas pa'i sems can yang dag pa nyid kyi phyogs la
321b3(phal chen): bslad pa/ ma rig pa'i mun par 'thoms pa/ ye shes kyi mig mi shes pa'i ling tog gis chod pa/ 'du shes dang / sems dang / lta bas phyin ci log tu gyur pa/ mi rtag pa la
321b4(phal chen): rtag par 'du shes pa/ sdug bsngal ba la bde bar 'du shes pa/ bdag med pa la bdag tu 'du shes pa/ mi sdug pa la sdug par 'du shes pa/ bdag dang / sems can dang /
321b5(phal chen): srog dang / gso ba dang / gang zag tu 'dzin pa dam po la gnas pa/ phung po dang / khams dang / skye mched la gnas pa/ rgyu dang 'bras bu la mgo 'khor ba/ mi dge ba'i las kyi
321b6(phal chen): lam gyi phyogs su zhugs pa/ srog gcod pa/ ma byin par len pa/ 'dod pas log par g.yem pa/ brdzun du smra ba/ phra ma zer ba/ ngag rtsub po 'byin pa/ tshig kyal pa smra ba/
321b7(phal chen): chags sems dang ldan pa/ gnod sems kyi sems dang ldan pa/ log par lta ba can/ phar mi shes pa/ mar mi shes pa/ dge sbyong dang bram zer mi shes pa/ dbang po
322a1(phal chen): mi shes pa/ skyes bu dam pa mi shes pa/ chos ma yin pa la chags shing zhen pa/ mi tshul pa'i 'dod pas zil gyis non pa/ log pa'i chos kyis yongs su
322a2(phal chen): 'khris pa/ de bzhin gshegs pa la skur pa 'debs pa/ chos kyi 'khor lo nub par bya ba la zhugs pa/ bdud kyi rgyal mtshan 'dzin pa/ byang chub sems dpa' la gnod par
322a3(phal chen): byed pa/ theg pa chen po la zhe sdang ba/ byang chub kyi sems la mos pa spong bar byed pa/ byang chub sems dpa' la mi snyan du brjod pa/ snod ma bskams par snying ring ba/ gnod
322a4(phal chen): pa ma byas par dgrar len pa/ 'phags pa la skur pa 'debs pa/ skyes bu dam pa ma yin pas spyod pa'i chos kyi spyod yul can/ mchod rten dang dge 'dun gyi dngos po la
322a5(phal chen): 'khu ba/ pha ma la log par sems pa/ mtshams med pa'i las byed pa/ g.yang sa chen po la mngon par bltas pa'i sems can rnams kyi ma rig pa'i mun pa/ shes rab
322a6(phal chen): kyi snang ba chen pos bsal te/ bla na med pa yang dag par rdzogs pa'i byang chub tu yang dag par bskul nas/ theg pa chen po kun tu bzang pos stobs bcu'i ye shes kyi
322a7(phal chen): sa'i lam yongs su ston par gyur cig / de bzhin gshegs pa'i sa dang / de bzhin gshegs pa'i yul dang / thams cad mkhyen pa'i ye shes kyi tshul rgya mtsho dang / sangs rgyas
322b1(phal chen): gyi ye shes kyi spyod yul dang / sangs rgyas kyi yul dang / stobs bcu yongs su grub pa dang / sangs rgyas kyi gzungs kyi stobs dang / sangs rgyas thams cad kyi sku mchog tu gyur pa yongs su
322b2(phal chen): ston par shog cig/ yongs su bstan nas kyang / sangs rgyas thams cad kyi mnyam pa nyid kyi gnas la rab tu dgod par shog cig par bskyed do/ /rigs kyi bu/ kho mo ni sems can yun
322b3(phal chen): ring po nas na zhing nad kyis yongs su skyo ba/ lus nyam chung ba dang / rgas pa/ rga ba'i zil gyis non pa dang / mgon med pa dang / phongs shing dbul pa dang / log par ltung ba dang /
322b4(phal chen): yul gzhan du phyin pa dang / phyogs log par zhugs pa dang / btson ra na 'dug pa dang / chad pas bcad pa dang / nyes pa byung ste rgyal pos gsad par bkri ba rnams kyang srog
322b5(phal chen): dang bral gyi 'jigs pa las yongs su bskyab pa'i phyir gnas so/ /rigs kyi bu/ de ltar kho mo ni sems can nad pa rnams kyi nad thams cad ni thabs thams cad kyis gso bar nan
322b6(phal chen): tan du byed do/ /rgas pa dang / rga ba'i zil gyis non pa rnams la ni/ bsnyen bkur ba dang / rim gro dang / yo byad kyis mi phongs par yongs su sdud par byed do/ /mgon med
322b7(phal chen): ba'i sems can rnams la mgon byed do/ /phongs shing dbul ba rnams ni nor dang gser gyi phung pos yongs su sdud do/ /log par ltung ba rnams ni don mthun pas yongs su sdud
323a1(phal chen): do| |yul gzhan du phyin pa rnams ni rang gi yul du phyin par byed do/ /phyogs log par zhugs pa rnams ni phyogs ma nor bar 'dzud
323a2(phal chen): do| |btson ra na 'dug pa rnams ni btson ra nas thar bar byed do/ /chad pas bcad pa ni chad pa'i sdug bsngal las grol bar byed do/ /nyes pa byung ste rgyal pos gsad par
323a3(phal chen): bkri ba rnams ni srog gi dbugs phyin pa thob par byed de/ sems kyang bdag ji ltar sems can 'di dag 'jigs pa dang / gnod pa sna tshogs las yongs su skyob cing mgon byed
323a4(phal chen): pa de bzhin du/ bdag gis 'di rnams bla na med pa'i chos kyi yongs su bsdu bas yongs su bsdus te/ nyon mongs pa thams cad las yongs su dgrol bar bya'o/ /skye ba dang / rga ba
323a5(phal chen): dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrugs pa las yang dag par bzla bar bya'o/ /ngan song dang /
323a6(phal chen): log par ltung ba'i 'jigs pa thams cad las yongs su dgrol bar bya'o/ /dge ba'i bshes gnyen gyi gzugs la rab tu dgod par bya'o/ /chos rin po che sbyin pa'i yongs
323a7(phal chen): su bsdu bas yongs su bsdu bar bya'o/ /kha na mtho ba med pa'i las la rab tu dgod par bya'o/ /de bzhin gshegs pa'i sku rnam par dag pa yang dag par bskul bar bya'o/ /
323b1(phal chen): rga shi yongs su med pa'i dbyings shin tu rtogs pa las rab tu dgod bar bya bar bskyed do/ /rigs kyi bu/ kho mo ni sems can log pa'i lam la zhugs pa/ lta ba'i rnam pa thibs po sna
323b2(phal chen): tshogs la mngon par zhen pa/ log par lta ba'i spyod yul can/ lus dang ngag dang yid kyi las nya ma nga bar 'gyur ba la yongs su spyod pa/ brtul zhugs dang dka' thub sna tshogs
323b3(phal chen): la gnas pa/ yang dag par rdzogs pa'i sangs rgyas ma yin yang / yang dag par rdzogs pa'i sangs rgyas su 'du shes pa/ lus gdung ba dang / yongs su gdung ba la rab tu brtson pa/
323b4(phal chen): mtsho dang / mtshe'u dang / lu ma dang / rdzing bu dang / chu klung dang / ri'i gzar dang / phyogs dang / phyogs mtshams la 'dud cing phyag 'tshal ba la mos pa/ sdig pa'i grogs po'i dbang
323b5(phal chen): du gyur pa rnams la yang / thabs sna tshogs kyis mgon du gyur par byed de/ da dag sdig pa'i lta ba'i rnam pa dang / ngan song thams cad kyi g.yang sar ltung ba'i lam las rnam par
323b6(phal chen): bzlog go/ 'jig rten pa'i yang dag par lta ba la rab tu bkod cing / lha dang mi'i phun sum tshogs pa la yang yongs su 'god do/ /sems kyang ji ltar bdag gis sems can
323b7(phal chen): 'di dag nyam nga ba'i nan tan dang sdug bsngal las yongs su 'grol ba de bzhin du/ bdag gis sems can thams cad kyang 'phags pa 'jig rten las 'das pa'i pha rol
324a1(phal chen): tu phyin pa'i lam la bkod de/ thams cad mkhyen pa nyid las phyir mi ldog par byas la/ kun tu bzang po'i smom lam chen pos/ thams cad mkhyen pa nyid
324a2(phal chen): la dgod par bya'o/ /sems can gyi khams thams cad ma dul gyi bar du/ byang chub sems dpa'i sa las kyang mi g.yo bar bya bar bskyed do/ /de nas mtshan mo'i lha mo dpyid
324a3(phal chen): dang ldan pas/ de'i tshe byang chub sems dpa'i rnam par thar pa'i phyogs sems can thams cad kyi mun pa rnam par sel ba'i chos kyi snang bas 'gro ba rnam par 'dul
324a4(phal chen): ba'i sgo 'di brnan te/ bstan par bya ba'i phyir/ sangs rgyas kyi byin gyi rlabs kyis phyogs bcur rnam par bltas te/ tshong dpon gyi bu nor bzang la/ tshigs su bcad pa 'di
324a5(phal chen): dag smras so/ /gti mug ma rig mun nag bsal don du/ /sems can phan phyir kho mo chos ston te/ /dus la bsdad cing 'gro ba bde bar byas/ /'di ni rnam thar tshul mchog zhi ba
324a6(phal chen): yin| |kho mos byams yangs shin tu sbyang ba byas/ /bskal ba mtha' yas sngon chad shin tu bsgoms/ /des ni 'jig rten rgyas bkang snang bar byed/ /nor bzang brtan pas tshul
324a7(phal chen): 'di shes par gyis/ /kho mo'i snying rje rgya mtsho tshad med de/ /'di las dus gsum rgyal ba 'jig rten 'byung / /de ni 'gro ba'i sdug bsngal zhi bar byed/ /nor bzang brtan
324b1(phal chen): pas tshul 'di shes par gyis/ /'jig rten bde ba mngon par bsgrub pa dang / /ma byas 'phags pa'i bden pa mngon bsgrub cing / /des ni kho mo dga' mgur rangs par byed/ /rgyal sras
324b2(phal chen): khyod kyis tshul 'di shes par gyis/ /sangs rgyas stobs rnams yongs su sbyong byed cing / /nyan thos ye shes rnam thar 'bras bu dang / /'dus byas skyon las rtag tu phyir phyogs kyi/ /rgyal
324b3(phal chen): sras khyod kyis tshul 'di shes par gyis/ /kho mo'i mig ni rgya che yongs su dag/ des ni phyogs bcu'i zhing rnams mang po mthong / /zhing dbyings de dag kun gyi rang byung rnams/ /byang chub
324b4(phal chen): shing dbang drung na bzhugs pa mthong / /sangs rgyas sku ni mtshan gyis yongs brgyan cing / /'od bzang rnam pa sna tshogs kun 'gyed de/ /ba sbu kun nas 'od zer mang 'gyed pa'i/ /sangs
324b5(phal chen): rgyas 'khor dang bcas pa kho mos mthong / /zhing dbyings de dag kun gyi sems can rnams/ /shi 'pho skye ba'i sgor yang kun mthong ste/ /byis pa de dag 'gro rgyud rgya mtsho na/ /'khor
324b6(phal chen): zhing rang rang las kyang myong bar byed/ /kho mo'i rna ba rgya mtsho rnam dag ste/ /der ni sgra rnams ma lus yongs su 'du/ /'gro ba kun gyi sgra skrad rgya mtsho dag/ kun kyang thos nas dran pas
324b7(phal chen): yongs su 'dzin/ /dbyangs kyi yan lag sgra skad thams cad kyis/ /dpe zla med pa'i gsung ni rab brgyan te/ /des ni rgyal ba 'khor lo rab tu bskor/ /de dag kho mos thos shing dran
325a1(phal chen): pas 'dzin/ /kho mo'i sna'i mthu yongs su rnam dag ste/ /chos tshul rgya mtsho dag la thogs pa med/ /rnam thar gnas rnams kun tu rab 'jug pa'i/ /tshul ni rgyal
325a2(phal chen): sras khyod kyis shes par gyis/ /kho mo'i lce ni rgya che rab tu yangs/ /srab cing mdog dmar rin chen 'od du dag/ sems can bsam pa ji bzhin des shes byed/ /rgyal sras khyod
325a3(phal chen): kyis tshul 'di shes par gyis/ /kho mo'i chos lus shin tu rnam dag ste/ /dus gsum kun tu 'od gsal rab tu gnas/ /gzugs lus sems can bsam pa ji bzhin te/ /
325a4(phal chen): de dag kun gyi dad pa'i dbang du mthong / /kho mo'i sems ni chags med zag pa med/ /sgra dbyangs sprin gyi nga ro ji bzhin te/ /de yi khongs su mi mchog kun chud kyang / /de la kho
325a5(phal chen): mo rnam par rtog pa med/ /zhing gi dbyings kyi sems can bsam mi khyab/ /de dag sems kyi rgya mtsho kho mos shes/ /de dag dbang po bsam pa rab shes kyang / /de la kho mo
325a6(phal chen): rnam par rtog pa med/ /kho mo'i rdzu 'phrul rab yangs shin tu grub/ /des ni bsam yas zhing yang rab tu bskyod/ /lus kyi 'od dang mthu yang de bzhin te/ /des ni sems
325a7(phal chen): can gdul dka' shin tu 'dul/ /kho mo'i bsod nams rnam yangs yongs su dag /kun tu rgyan byed zad pa med pa'i mdzod/ /des ni rgyal ba rnams la mchod pa byed/ /
325b1(phal chen): 'gro ba thams cad nye bar 'tsho ba'ang yin/ /kho mo'i shes rab rnam yangs shin tu dag/ des ni chos mang rgya mtsho rab tu shes/ /'gro ba kun gyi the tshom yongs su gcod/ /rgyal sras khyod
325b2(phal chen): kyis tshul 'di shes par gyis/ /dus gsum kun la kho bo zhugs gyur pas/ /sangs rgyas rgya mtsho kun kyang mthong zhing shes/ /de dag smon lam la yang rab tu zhugs/ /tshul 'di dpag
325b3(phal chen): yas rab tu rdzogs pa yin/ /rdul mang kun la zhing rnams rgya mtsho mthong / /de dag dus gsum 'jug pa'ang de bzhin te/ /de dag kun gyi sangs rgyas rgya mtsho mthong / /'di ni kun tu gnas
325b4(phal chen): ba'i chu la byis/ /rnam par snang mdzad byang chub sangs rgyas te/ /phyogs rnams kun gyi zhing rnams yongs bkang zhing / /rdul sbubs kun gyi byang chub shing drung na/ /zhi ba'i chos rnams gsung
325b5(phal chen): du sgrog pa ltos/ /de nas tshong dpon gyi bu nor bzang gis/ /mtshan mo'i lha mo dpyid dang ldan pa la 'di skad ces smras so/ /lha mo khyod bla na med pa yang dag par rdzogs pa'i byang chub
325b6(phal chen): tu zhugs nas ji srid cig lags/ de ltar khyod tshul 'di lta bus/ sems can gyi don bgyi ba la sta gon du zhugs pa'i rnam par thar pa de ni khyod kyis brnyes nas ji srid cig lags/
325b7(phal chen): de skad ces smras pa dang / mtshan mo'i lha mo dpyid dang ldan pas/ tshong dpon gyi bu nor bzang la 'di skad ces smras so/ /rigs kyi bu/ sngon 'das pa'i dus ri rab kyi rdul shin tu phra
326a1(phal chen): ba snyed kyi bskal pa'i yang pha rol gcig tu bskal pa rab tu zhi ba'i 'od ces bya ba/ sangs rgyas bye ba phrag lnga brgya skyes pa byung ste/ de'i 'jig rten gyi khams
326a2(phal chen): ni rin chen dpal 'byung ba zhes bya bar gyur to/ /'jig rten gyi khams de'i gling bzhi pa 'bring po rin chen zla ba sgron ma'i 'od ces bya ba de na/ rgyal po'i gnas pad+mo'i 'od ces
326a3(phal chen): bya ba yod de/ rgyal po'i gnas der/ rgyal po chos rab mu stegs zhes bya ba chos dang mthun pa'i rgyal po 'khor los bsgyur ba/ gling bzhi la dbang ba/ rin po che bdun dang
326a4(phal chen): ldan pa byung ste/ des sa chen po de yang ri dang rgya mtshor bcas pa'i mthas gtugs par chos kyis rgyas par byas nas/ bde bar gnas par byas so/ /rgyal po chos rab mu stegs
326a5(phal chen): de'i btsun mo chos kyi blo gros zla ba zhes bya ba byung ste/ de srod la 'dod pas myos shing dga' bar rtse rtse bas dub nas nam gyi gung la btsun mo'i 'khor gyi gnas su phyin te nyal lo//
326a6(phal chen): de nas rgyal po'i gnas pad+mo'i 'od de'i shar phyogs kyi nags tshal chen po zhi ba'i dpal 'byung ba zhes bya bar rin po che'i rgyan thams cad kyi 'od dang ldan pa'i lhun can/ sangs
326a7(phal chen): rgyas thams cad kyi rnam par 'phrul pas byung ba'i byang chub kyi shing chen po'i drung du de bzhin gshegs pa chos thams cad rab tu sgrog pa'i rgyal po zhes bya ba/ bla na med pa
326b1(phal chen): yang dag par rdzogs pa'i byang chub tu mngon par sangs rgyas nas/ de'i mthus 'jig rten gyi khams rin po che dpal 'byung ba thams cad ni 'od chen po kha dog du ma can gyis rgyas shing gang bar
326b2(phal chen): gyur to/ /rgyal po'i gnas pad+mo'i 'od ces bya ba de na/ mtshan mo'i lha mo zla ba shin tu rnam par dag pa'i 'od ces bya ba 'dug 'dug ste/ de rgyal po'i btsun mo chos kyi blo gros zla ba'i gan du song
326b3(phal chen): nas| rgyan dkrol ba'i sgras sad par byas te/ 'di skad ces smras so/ /'di ltar rgyal po'i btsun mo/ shes par gyis shig/ nags tshal chen po zhi ba'i dpal 'byung bar de bzhin gshegs
326b4(phal chen): pa| chos thams cad rab tu sgrog pa'i rgyal po zhes bya ba/ bla na med pa yang dag par rdzogs pa'i byang chub tu mngon par sangs rgyas so/ /de nas des rgyal po'i btsun mo de'i mdun du/ sangs
326b5(phal chen): rgyas kyi yon tan bsngags pa dang / sangs rgyas kyi rnam par 'phrul pa dang / byang chub sems dpa' kun tu bzang po'i spyod pa dang / smon lam rgya cher bshad do/ /rigs kyi bu/ rgyal po'i
326b6(phal chen): btsun mo de yang / de bzhin gshegs pa'i 'od kyis snang bar gyur te/ bsam pa thag pas bla na med pa yang dag par rdzogs pa'i byang chub tu yang dag par zhugs nas/ des de bzhin
326b7(phal chen): gshegs pa de dang / byang chub sems dpa' dang / nyan thos kyi dge 'dun du bcas pa la mchod pa dang / rim gro cher byas so/ /rigs kyi bu/ de la ji snyam du sems/ de'i tshe de'i dus kyi
327a1(phal chen): rgyal po'i btsun mo chos kyi blo gros zla ba zhes bya ba de/ gzhan zhig yin pa tsam du sems na ni de ltar mi blta ste/ kho mo ni de'i tshe de'i dus na/ rgyal po'i btsun mo chos kyi
327a2(phal chen): blo gros zla ba zhes bya bar gyur to/ /rigs kyi bu/ kho mo ni mos pa'i sems bskyed pa de dang / de bzhin gshegs pa la bskyed pa'i dge ba'i rtsa ba des/ bskal pa ri rab kyi rdul shin tu phra ba
327a3(phal chen): snyed tshun chad du nam yang ngan song ngan 'gro log par ltung bar ma skyes te/ sems can dmyal bar ma yin no/ /byol song gi skye gnas su ma yin no/ /yi dwags su ma yin no/ /nam yang
327a4(phal chen): rigs dma' bar ma skyes so/ /nam yang dbang po dang mi ldan par ma gyur to/ /nam yang sdug bsngal bar ma gyur te/ de ltar kho mos rtag par lha'i nang du lha'i bdag nyid che ba nyid
327a5(phal chen): thob| mi'i nang du ni/ mi'i bdag nyid che ba nyid thob ste/ 'di ltar sangs rgyas dang / byang chub sems dpa'i dge ba'i bshes gnyen dang yang ma bral lo/ /dus ngan par yang ma skyes
327a6(phal chen): so| |rigs kyi bu/ de ltar kho mos sangs rgyas gcig nas gcig tu dge ba'i rtsa ba bskyed de/ bskal pa ri rab kyi rdul shin tu phra ba snyed cig tu lam bde zhing mnyam pa nas nye zho med par
327a7(phal chen): phyin kyang / de tsam gyis kho mo'i byang chub sems dpa'i dbang po yongs su grub par ma gyur te/ ri rab kyi rdul shin tu phra ba snyed kyi bskal pa de dag ni 'das/ bskal pa bzang po 'di'i
327b1(phal chen): snga rol gyi ni bskal pa chen po stong phrag bcu'i thog ma la bab pa de'i tshe/ 'jig rten gyi khams gzi brjid rdul gyi dri ma med pa zhes bya bar/ bskal pa mya ngan med cing rdul dang bral ba zhes bya
327b2(phal chen): ba byung ste/ rigs kyi bu/ 'jig rten gyi khams gzi brjid rdul gyi dri ma med pa'i dpal de ni/ kun nas nyon mongs pa rnam par dag par gyur te/ der sangs rgyas lnga brgya byung ngo / /sangs
327b3(phal chen): rgyas lnga brgya po de dag gi thog ma la de bzhin gshegs pa mkhyen pa dang zhabs su ldan pa/ bde bar gshegs pa/ 'jig rten mkhyen pa/ bla na med par skyes bu 'dul ba'i kha lo sgyur
327b4(phal chen): ba| lha dang mi'i ston pa/ sangs rgyas bcom ldan 'das ri rab rgyal mtshan spyan yangs shing zhi ba'i dpal zhes bya ba 'jig rten du byung ste/ de'i tshe kho mo yang tshong dpon snyan pa rnam
327b5(phal chen): par grags pa'i bu mo shes rab snang ba'i dpal zhes bya ba gzugs mdzes shing bzang la/ blta na sdug pa/ kha dog shin tu mdzes shing rgyas pa dang ldan pa zhig tu gyur te/ mtshan
327b6(phal chen): mo'i lha mo zla ba shin tu rnam par dag pa'i 'od ces bya ba de yang smon lam gyi dbang gis/ gling bzhi pa'i 'jig rten gyi khams rdul dang bral ba'i rgyal po'i gnas rgyal mtshan sna tshogs
327b7(phal chen): su| mtshan mo'i lha mo mig rnam par dag pa zhes bya bar gyur te/ des kho mo mtshan mo mi nyal tsam zhig na/ pha ma nyal bar gyur pa dang / khyim de'ang yongs su bskyod de/ 'od chen po
328a1(phal chen): snang bar byas nas rang gi gzugs bstan te/ sangs rgyas kyi yon tan bsngags pa brjod nas/ de bzhin gshegs pa thog ma mngon par sangs rgyas nas zhag bdun
328a2(phal chen): lon te/ snying po byang chub la bzhugs pa de bstan to/ /de nas kho mo pha ma dang / gnyen bshes kyi tshogs chen po dang 'grogs te/ mtshan mo'i lha mo shin tu rnam par dag pa'i zla ba'i
328a3(phal chen): 'od sngon du bdar nas/ de bzhin gshegs pa de'i spyan sngar phyin to/ /de nas kho mos de bzhin gshegs pa de la mchod pa rgya chen po byas te/ de bzhin gshegs pa de'i zhal
328a4(phal chen): mthong ma thag tu/ ting nge 'dzin 'gro ba 'dul zhing sangs rgyas mthong bar byed pa zhes bya ba dang / ting nge 'dzin dus gsum gyi dbyings ye shes kyi snang ba'i dkyil 'khor ces
328a5(phal chen): bya ba'ang thob par gyur to/ /de thob pas kyang kho mos bskal pa ri rab kyi rdul shin tu phra ba snyed po de dag kyang rjes su dran par gyur to/ /kho mo'i byang chub kyi sems de yang
328a6(phal chen): mngon du gyur te/ de ltar kho mos de bzhin gshegs pa de las chos bstan pa thos te/ byang chub sems dpa'i rnam par thar pa sems can thams cad kyi mun pa rnam
328a7(phal chen): par sel ba'i chos kyi snang bas 'gro ba rnam par 'dul ba'i sgo 'di yang thob par gyur to/ /de thob pas kyang 'jig rten gyi khams sangs rgyas kyi zhing bcu'i rdul shin tu phra
328b1(phal chen): ba snyed lus kyis rgyas par 'gengs te/ 'jig rten gyi khams de dag tu de bzhin gshegs pa ji snyed cig bzhugs pa de dag thams cad kyang kho mo'i mig lam du snang zhing / bdag nyid kyang
328b2(phal chen): de dag thams cad kyi zhabs kyi drung na 'dug par shes so/ /'jig rten kyi khams de dag tu sems can ji snyed cig skyes pa de dag thams cad kyang / kho mo'i mig lam du snang ste/ de dag
328b3(phal chen): gi sgra skrad rnam pa tha dad pa'i brda yang rab tu shes so/ /sems dang / bsam pa dang / dbang po dang / mos pa yang rab tu shes so/ /sngon gyi mtha'i dge ba'i bshes gnyen rnams kyi drung du
328b4(phal chen): yongs su smin par gyur pa'ang rab tu shes so/ /de dag la bsam pa ji lta ba bzhin du tshim par 'gyur ba'i lus kyang yongs su ston to/ /kho mo'i rnam par thar pa de yang sems kyi skad cig re
328b5(phal chen): re la rnam par 'phel te/ rnam par thar pa'i sems de'i 'og ma'i sems kyis/ sangs rgyas kyi zhing 'jig rten gyi khams brgya'i rdul shin tu phra ba snyed lus kyis rgyas par 'gengs so/ /
328b6(phal chen): de'i 'og ma'i sems kyis sangs rgyas kyi zhing 'jig rten gyi khams stong gi rdul shin tu phra ba snyed lus kyis rgyas par 'gengs so/ /de'i 'og ma'i sems kyis sangs rgyas kyi zhing 'jig rten gyi
328b7(phal chen): khams brgya phrag stong gi rdul shin tu phra ba snyed lus kyis rgyas par 'gengs so/ /de bzhin du sems kyi skad cig re re zhing / sangs rgyas kyi zhing 'jig rten gyi khams brjod du med pa'i yang brjod
329a1(phal chen): du med pa'i rdul shin tu phra ba snyed kyi bar dag kyang lus kyis rgyas par 'gengs so/ /sangs rgyas kyi zhing de dag na/ de bzhin gshegs pa ji snyed cig bzhugs pa de dag thams
329a2(phal chen): cad kyang kho mo'i mig lam du snang ste/ bdag nyid kyang de dag gi zhabs kyi drung na 'dug par shes so/ /sangs rgyas bcom ldan 'das de dag gis chos bstan pa de dag thams cad kyang len
329a3(phal chen): to| |'dzin to/ /yongs su 'dzin to/ /nye bar 'dzin to/ /de bzhin gshegs pa de dag gi sngon gyi tshul rgya mtsho dang / smon lam rgya mtsho la yang 'jug go/ de bzhin gshegs pa de dag gi
329a4(phal chen): sangs rgyas kyi zhing yongs su dag pa de dag thams cad kyang rang gi sangs rgyas kyi zhing yongs su dag par bya ba'i phyir mngon par sgrub bo/ /sems can ji snyed cig 'jig rten gyi khams rgya
329a5(phal chen): mtsho de dag tu skyes par gyur ba de dag thams cad kyang kho mo'i mig lam du snang ste/ sems can de dag gi bsam pa dang / dbang po dang / mos pa'i bye brag ji snyed pa de snyed kyi bre brag
329a6(phal chen): tu de dag yongs su smin par bya ba dang / gdul ba'i phyir lus byin gyis rlob ste/ de ltar kho mo'i rnam par thar pa de ni sems kyi skad cig re re la yang / chos kyi dbyings 'byams klas pa
329a7(phal chen): rgyas par 'gengs pa'i tshul gyis rnam par 'phel lo/ /rigs kyi bu/ kho mos byang chub sems dpa'i rnam par thar pa sems can thams cad kyi mun pa rnam par sel ba'i chos kyi
329b1(phal chen): snang bas/ 'gro ba rnam par 'dul ba'i sgo 'di shes par zad na/ kho mos byang chub sems dpa' mtha' dang dbus med pa'i byang chub sems dpa' kun tu bzang po'i spyod pa dang / smon lam
329b2(phal chen): gyis byung ba/ chos kyi dbyings rgya mtsho'i tshul 'byams klas pa 'dal ba la 'jug par dbang bsgyur ba/ byang chub sems dpas yang dag par bsgrub pa'i ting nge 'dzin ye shes rdo rje'i dpal
329b3(phal chen): gyis rnam par rtse ba dang / 'jig rten gyi khams thams cad du de bzhin gshegs pa'i rigs thams cad yang dag par gzung ba la smon lam chen pos byung ba/ 'jig rten gyi khams 'byams
329b4(phal chen): klas pa thams cad sems kyi skad cig gcig gis yongs su dag par bya ba'i bsod nams kyi rgya mtsho chen po yongs su grub pa/ sems kyi skad cig re re la sems can gyi khams thams
329b5(phal chen): cad yongs su smin par bya ba dang / gdul ba'i ye shes dbang bsgyur ba/ 'jig rten gyi khams thams cad du sems can thams cad kyi sgrib pa'i mun pa thams cad rnam par sel ba'i
329b6(phal chen): ye shes kyi nyi ma'i mig dang ldan pa/ sems can gyi khams thams cad la theg pa chen po rnam par dmigs par bya ba'i mthu dang ldan pa/ 'gro ba thams cad kyi the tshom dang / nem nur dang /
329b7(phal chen): yid gnyis kyi rab rib rnam par sel ba'i blo gros kyi zla ba dang ldan pa/ srid pa'i rgya mtsho thams cad la mngon par chags pa las gyen du bskyod pa'i sgra dbyangs kyi dkyil 'khor rnam par
330a1(phal chen): dag pa| chos kyi dbyings thams cad kyi rdul gyi cha shas la rnam par 'phrul pa yongs su ston pa la dbang bsgyur ba/ dus gsum gyi dbyings kyi dkyil 'khor la
330a2(phal chen): ye shes dbyer med pa de dag gi spyod pa shes pa'am/ yon tan brjod pa'am/ spyod yul la 'jug pa'am/ rnam par thar pas rnam par rtse ba yongs su bstan par nus re skan/ song /
330a3(phal chen): rigs kyi bu/ yul ma ga d+ha 'di nyid kyi snying po byang chub la kho mo bla na med pa yang dag par rdzogs pa'i byang chub tu sems bskyed bskyed pa/ yang dang yang bskul bskul ba'i mtshan
330a4(phal chen): mo'i lha mo kun tu zab pa'i dpal dri ma med pa'i 'od ces bya ba 'dug gi/ de'i gan du song la/ ji ltar byang chub sems dpas byang chub sems dpa'i spyod pa la bslab par bya ba
330a5(phal chen): dang | ji ltar nan tan du bya ba dris shig/ de nas tshong dpon gyi bu nor bzang gis/ mtshan mo'i lha mo dpyid dang ldan pa la/ tshigs su bcad pa 'di dag gis mngon par bstod do/ /
330a6(phal chen): khyod sku shin tu rnam par dag pa mthong / /mtshan gyis rnam brgyan ri bo ji bzhin du/ /'jig rten kun las mngon 'phags 'jig rten du/ /phun sum tshogs sku 'jam dpal bzhin
330a7(phal chen): du mdzes/ /khyod kyi chos sku shin tu rnam dag ste/ /dus gsum kun tu mnyam zhing rnam mi rtog/ der ni 'jig rten ma lus kun 'dus te/ /'byung zhing rnam par 'jig kyang chags mi
330b1(phal chen): mnga'| |lam rgyud 'byams klas thams cad kun tu yang / /khyod kyi sku ni gzugs brnyan rnam par phye/ /skar chen zla skar rgyu skar tshogs bzhin du/ /spu rtse kun la'ang khyod ni bdag gis mthong //
330b2(phal chen): khyod kyi thugs yangs shin tu rnam dag ste/ /phyogs rnams kun gyi nam mkha'i dbyings su rgyas/ /der ni mi mchog kun kyang yongs su 'du/ /khyod la ye shes mi rtog dam pa mnga'/ /zhing gi
330b3(phal chen): rdul snyed rnam pa sna tshogs sprin/ /khyod kyi spu rtse kun nas mngon 'thon pa/ /rgyal mang sna tshogs char pa mngon 'bebs shing / /phyogs bcu'i sangs rgyas zhabs drung rgyas par 'gengs/ /
330b4(phal chen): 'gro ba kun snyed lus rnams mtha' yas pa/ /khyod kyi spu rtse kun nas mngon 'thon cing / /phyogs bcu'i 'jig rten rgyas par yongs bkang nas/ /sna tshogs thabs kyis sems can rnam
330b5(phal chen): par spyod/ /spu rtse kun la bsam yas zhing gi rnams/ /sna tshogs rgyan ldan rnam pa tha dad mthong / /lam rgyud sems can khyod kyis rnam sbyangs pa/ /ji snyed de dag bsam bzhin kun
330b6(phal chen): kyang byung / /gang zhig khyod kyi mtshan thos dga' gyur pa/ /de dag thob bya legs thob legs par 'tsho/ /sems can gang gis khyod kyi sku mthong ba/ /byang chub lam la mngon du bltas
330b7(phal chen): par 'gyur/ /de ltar thos nas rab tu sems dga' la/ /mthong ba tsam gyis nyon mongs zhi mdzad pas/ /bskal pa bsam yas ngan song gnas kyang rung / /khyod kyi zhal blta'i don du mos
331a1(phal chen): par bgyi/ /zhing rnams stong gi rdul snyed lus byas te/ /de snyed bskal pa brgyud de khyod 'dra ba'i/ /spu gcig khyod kyi yon tan legs brjod kyang / /legs pa'i mthar
331a2(phal chen): phyin nam du'ang mi 'gyur ro/ /de nas tshong dpon gyi bu nor bzang gis/ mtshan mo'i lha mo dpyid dang ldan pa la tshigs su bcad pa de dag gis mngon par bstod nas/ mtshan mo'i lha mo dpyid
331a3(phal chen): dang ldan pa'i rkang pa gnyis la spyi bos phyag 'tshal te/ mtshan mo'i lha mo dpyid dang ldan pa la/ lan brgya stong du mar g.yas phyogs su bskor ba byas nas yang dang yang bltas te/ dge
331a4(phal chen): ba'i bshes gnyen la bsnyen bkur bya bas ma ngoms bzhin du/ mtshan mo'i lha mo dpyid dang ldan pa'i drung nas song ngo // //bam po dgu bcu rtsa dgu pa/ de nas tshong dpon gyi
331a5(phal chen): bu nor bzang / mtshan mo'i lha mo dpyid dang ldan pa/ thog ma byang chub tu zhugs pa'i byang chub kyi sems kyi dkyil 'khor yongs su dag pa ni khong du chud par byed/ byang chub sems
331a6(phal chen): dpa'i snying po yang dag par byung ba la ni rjes su dpyod/ byang chub sems dpa'i smon lam rgya mtsho la ni yongs su 'jug/ byang chub sems dpa'i pha rol tu phyin pa'i lam ni yongs
331a7(phal chen): su sbyong / byang chub sems dpa'i sa'i dkyil 'khor ni yongs su gnon/ byang chub sems dpa'i spyod pa'i dkyil 'khor ni rgya cher byed/ byang chub sems dpa'i 'byung ba rgya mtsho ni rjes su
331b1(phal chen): 'brang / thams cad mkhyen pa'i snang ba chen po rgya mtsho la ni rnam par blta/ 'gro ba thams cad yongs su bskyab pa la gzhol ba'i byang chub sems dpa'i snying rje chen po'i sprin ni rgya cher byed/
331b2(phal chen): mtshan mo'i lha mo dpyid dang ldan pa'i byang chub sems dpa' kun tu bzang po'i spyod pa dang / smon lam gyi dkyil 'khor ni/ zhing thams cad du phyi ma'i mthar byin gyis brlabs pas mngon
331b3(phal chen): par bsgrub cing / mtshan mo'i lha mo kun tu zab pa'i dpal dri ma med pa'i 'od gang na ba der song ste/ mtshan mo'i lha mo kun tu zab pa'i dpal dri ma med pa'i 'od kyi rkang pa gnyis la spyi
331b4(phal chen): bos phyag 'tshal te/ mtshan mo'i lha mo kun tu zab pa'i dpal dri ma med pa'i 'od la/ lan brgya stong du mar g.yas phyogs su bskor ba byas nas/ mtshan mo'i lha mo kun tu zab pa'i dpal
331b5(phal chen): dri ma med pa'i 'od kyi mdun du 'dug ste/ thal mo sbyar nas 'di skad ces smras so/ /'phags ma/ bdag gis bla na med pa yang dag par rdzogs pa'i byang chub tu sems bskyed na/ ji
331b6(phal chen): ltar byang chub sems dpas byang chub sems dpa'i sa la spyod pa dang / ji ltar 'byung ba dang / ji ltar nan tan du bgyid pa ma 'tshal to/ /smras pa/ rigs kyi bu/ de ltar khyod bla na med pa yang
331b7(phal chen): dag par rdzogs pa'i byang chub tu sems bskyed cing / byang chub sems dpa'i sa la spyod pa dang / 'byung ba dang / yongs su 'grub pa 'dri ba legs so/ /legs so/ /rigs kyi bu/ chos bcu
332a1(phal chen): dang ldan pa'i byang chub sems dpa' rnams/ byang chub sems dpa'i spyod pa la yongs su grub pa yin te/ bcu gang zhe na/ 'di lta ste/ de bzhin gshegs pa thams
332a2(phal chen): cad mngon du gyur par mthong ba'i ting nge 'dzin thob pa rnam par dag pa dang / sangs rgyas thams cad kyi sku mtshan sna tshogs dang ldan pa rnam par blta ba'i mig rnam par dag pa dang /
332a3(phal chen): de bzhin gshegs pa'i kha dog rgya mtsho mtha' dang dbus med pa rnam par dmigs par bya ba la 'jug pa dang / sangs rgyas kyi chos snang ba'i dkyil 'khor rgya mtsho tshad med
332a4(phal chen): pa la chos kyi dbyings thams cad kyi tshad kyis 'jug pa dang / de bzhin gshegs pa thams cad kyi ba spu'i sgo nas 'od zer rgya mtsho sems can thams cad dang mnyam pa dang /
332a5(phal chen): sems can sna tshogs kyi don du bkye ba la 'jug pa dang / ba spu'i bu ga re re nas 'od 'phro ba rin po che thams cad kyi kha dog tu 'dug pa rgya mtsho ston pa dang / sems kyi skad
332a6(phal chen): cig re re la sangs rgyas kyi sprul pa rgya mtshos chos kyi dbyings thams cad rgyas par bkang zhing / sems can 'dul ba'i byin gyi rlabs la 'jug pa dang / de bzhin gshegs
332a7(phal chen): pa'i gsung sems can thams cad kyi dbyangs kyi yan lag dang ldan pas dus gsum du byung ba'i chos kyi 'khor lo'i sgra sgrogs pas/ mdo sde thams cad kyi sprin gyi 'brug
332b1(phal chen): sgra 'byin pa'i dkyil 'khor la 'jug pa dang / sangs rgyas gyi mtshan rgya mtsho mtha' dang dbus med pa la 'jug pa dang / sangs rgyas kyi rnam par 'phrul ba bsam gyis mi khyab pa yongs su
332b2(phal chen): bstan pas sems can 'dul ba la 'jug pa ste/ rigs kyi bu/ chos bcu po 'di dag dang ldan pa'i byang chub sems dpa' rnams/ byang chub sems dpa'i spyod pa la yongs su grub
332b3(phal chen): pa yin no/ /rigs kyi bu/ kho mo ni byang chub sems dpa'i rnam par thar pa bsam gtan zhi ba'i bde bas kun tu rnam par gnon pa thob pa ste/ rigs kyi bu/ kho mo ni de'i mthus
332b4(phal chen): dus gsum du gshegs pa'i de bzhin gshegs pa thams cad kyang mthong ste/ de bzhin gshegs pa de dag gi sangs rgyas kyi zhing yongs su dag pa la'ang 'jug go /'khor
332b5(phal chen): gyi dkyil 'khor rgya mtsho dang / ting nge 'dzin mtha' dang dbus med pa'i rnam par 'phrul pa rgya mtsho dang / sngon gyi tshul rgya mtsho dang / mtshan rgya mtsho la'ang 'jug go/ de bzhin
332b6(phal chen): gshegs pa de dag gi chos kyi 'khor lo rab tu 'khor ba rnam pa tha dad pa la'ang 'jug go/ de bzhin gshegs pa'i sku tshe tshad sna tshogs dang / dbyangs kyi yan lag rnam pa
332b7(phal chen): tha dad pa dang / de bzhin gshegs pa de dag gi chos kyi dbyings mtha' dang dbus med pa'i sku la'ang 'jug ste/ de bzhin gshegs pa de dag la dngos por mngon par
333a1(phal chen): zhen pa yang med do/ /de ci'i phyir zhe na/ 'jig rten gyi khams thams cad du bzhud pa 'gags pa'i phyir/ de bzhin gshegs pa de dag ni bzhud pa med
333a2(phal chen): pa'o| |rang bzhin gyis byung ba med pas na de bzhin gshegs pa de dag ni byon pa med pa'o/ /mi skye ba'i chos nyid dang mnyam pa'i sku mnga' ba'i phyir/ de bzhin gshegs pa de dag ni
333a3(phal chen): ma skyes pa'o/ /mi skye ba'i mtshan nyid dang ldan pa'i phyir/ de bzhin gshegs pa de dag ni ma 'gags pa'o/ /sgyu ma'i rnam pa lta bur mthong zhing rnam par dmigs pa'i phyir/ de
333a4(phal chen): bzhin gshegs pa de dag ni bden pa ma yin pa'o/ /'gro ba thams cad kyi don du byung ba'i phyir/ de bzhin gshegs pa de dag ni brdzun pa ma yin pa'o/ /shi 'pho dang skye ba
333a5(phal chen): las rnam par 'das pa'i phyir/ de bzhin gshegs pa de dag ni 'pho ba med pa'o/ /chos kyi rang bzhin gyis 'jigs pa med pa'i chos nyid yin pa'i phyir/ de bzhin gshegs
333a6(phal chen): pa de dag ni 'jig pa med pa'o/ /ngag gi lam thams cad las yongs su 'das pa'i phyir/ de bzhin gshegs pa de dag thams cad ni mtshan nyid gcig pa'o/ /chos kyi
333a7(phal chen): mtshan nyid kyi rang bzhin gyi mthar thug pas/ de bzhin gshegs pa de dag ni mtshan nyid mi mnga' ba'o/ /rigs kyi bu/ kho mo ni de ltar de bzhin gshegs pa thams cad khong
333b1(phal chen): du chud par byed cing / byang chub sems dpa'i rnam par thar pa bsam gtan zhi ba'i bde bas kun tu rnam par gnon pa 'di/ de bzhin gshegs pa'i bsam gtan gyi dkyil 'khor snang
333b2(phal chen): bas shin tu rgya che bar byed do/ /shin tu yangs par byed do/ /khong du chud par byed do/ /rtogs par byed do/ /mnyam par byed do/ /mngon par bsgrub bo/ /gzhi snyoms par byed do/ /rab
333b3(phal chen): tu 'jug go/ rnam par 'phel bar byed do/ /nges par sems so/ /nye bar rtog go/ dran par byed do/ /spyod yul du byed do/ /brtan par byed do/ /snang bar byed do/ /rab tu brjod do/ /rnam
333b4(phal chen): par spyod do/ /rnam par 'byed do/ /tshogs su byed do/ /yid ches par byed do/ /yongs su rtog pa thams cad rgyu ba med pa'i snying rje chen po de la gnas te/ sems can thams cad yongs su
333b5(phal chen): bskyab pa la yang dag par spyad par sems rtse gcig tu bya ba'i phyir bsam gtan dang po bsgom mo/ /yid kyi las thams cad nye bar zhi bar bya ba dang / ye shes kyi stobs dang mthus sems
333b6(phal chen): can thams cad yongs su bsdu ba la dga' ba'i bde ba la sems rtse gcig tu bya ba'i phyir/ bsam gtan gnyis pa bsgom mo/ /'khor bar log par zhugs pa la btang snyoms su byas te/
333b7(phal chen): sems can thams cad kyi rang bzhin nges par rtogs par bya ba'i phyir/ bsam gtan gsum pa bsgom mo/ /sems can thams cad kyi nyon mongs pa dang / sdug bsngal rab tu zhi bar bya ba'i
334a1(phal chen): phyir| bsam gtan bzhi pa bsgom mo/ / thams cad mkhyen pa nyid kyi smon lam gyi dkyil 'khor shin tu yangs par bya ba dang / ting nge 'dzin rgya mtsho thams cad mngon
334a2(phal chen): par bsgrub pa la mkhas par bya ba dang / byang chub sems dpa'i rnam par thar pa rgya mtsho thams cad kyi tshul la 'jug par bya ba dang / byang chub sems dpa'i rnam par rtse ba'i ye shes
334a3(phal chen): thams cad mngon par shes par bya ba dang / byang chub sems dpa'i spyod pas rnam par 'phrul ba thams cad mngon par bsgrub par bya ba'i phyir/ sgo kun nas chos kyi dbyings la 'jug
334a4(phal chen): pa'i ye shes kyi tshul yongs su spyod zhing / byang chub sems dpa'i rnam par thar pa bsam gtan zhi ba'i bde bas kun tu rnam par gnon pa 'di bsgom mo/ /rigs kyi bu/ de ltar kho
334a5(phal chen): mo rnam par thar pa 'di sgom zhing thabs sna tshogs kyi sems can yongs su smin par byed de/ 'di ltar nub mo zhi bar gyur pa'i tshe/ dga' ba la mos par gyur pa'i sems can rnams
334a6(phal chen): kyi mi sdug pa'i 'du shes bskyed do/ /mi dga' ba'i 'du shes dang / yongs su skyo ba'i 'du shes dang / gegs su 'gyur ba'i 'du shes dang / 'ching ba'i 'du shes dang / srin mo'i 'du
334a7(phal chen): shes dang / mi rtag pa'i 'du shes dang / sdug bsngal ba'i 'du shes dang / bdag med pa'i 'du shes dang / rje med pa'i 'du shes dang / gzhan la rag las pa'i 'du shes dang / rga
334b1(phal chen): shi'i 'du shes dang / 'dod pa'i yul dang / longs spyod thams cad la dga' ba med pa'i 'du shes bskyed de/ sems can de dag kyang sems de la yongs su bsgoms pas/ 'dod pa'i dga' ba
334b2(phal chen): thams cad la mngon par dga' ba med pas chos la mos pa'i dga' ba la 'jug cing khyim nas khyim med par rab tu 'byung ngo / /de dag dgon pa la gnas pa'i tshe 'di chos dang mthun pa'i dad pa
334b3(phal chen): yongs su bskyed do/ /sgra chen po 'jigs pa mi snyan pa'i sgra skad thams cad kyang zhi bar byed do/ /mtshan mo zhi bar gyur pa las sangs rgyas kyi chos zab mo yang yang dag par ston to/ /spang ba dang
334b4(phal chen): mthun pa'i rkyen kyang nye bar ston to/ /khyim gyi sgo'ang rnam par 'byed do/ /lam yang yongs su ston to/ /snang bas kyang mngon par byed do/ /mun pas chod pa'ang rnam par sel to/ /'jigs pa'ang med
334b5(phal chen): par byed do/ /rab tu byung ba la yang yang dag par bsngags par byed do/ /sangs rgyas kyi legs pa'ang brjod do/ /chos kyi legs pa dang / dge 'dun gyi legs pa dang / dge ba'i bshes gnyen
334b6(phal chen): gyi legs pa'ang brjod do/ /dge ba'i bshes gnyen gyi drung du 'gro ba la'ang bsngags pa byed do/ /rigs kyi bu/ kho mo rnam par thar pa 'di la sgom zhing / sems can rnams kyi chos ma
334b7(phal chen): yin pa'i 'dod chags kyi zhen pa rnams kyi chos ma yin pa'i 'dod chags kyi yongs su rtog pa rnams kyang med par byed do/ /tshul ma yin pa'i 'dod pas non pa rnams dang / log par yongs su
335a1(phal chen): rtog pa'i spyod yul can rnams kyi yongs su rtog pa de dag dang / yid la bya ba de dag kyang med par byed do/ /sdig to mi dge ba'i chos ma skyes pa rnams mi skye ba dang /
335a2(phal chen): sdig to'i yongs su rtog pa skyes par gyur pa rnams kyang med par 'gyur ba'i rkyen nye bar bsgrub bo/ /dge ba'i yongs su rtog pa'i pha rol tu phyin pa dang ldan pa dang / spyod pa dang ldan pa dang /
335a3(phal chen): thams cad mkhyen pa'i ye shes su 'byung ba'i smon lam mngon par bsgrub pa dang ldan pa dang / byams pa'i tshul dang ldan pa dang / sems can rnams la snying rje chen pos rgyas par
335a4(phal chen): 'gengs pa dang ldan pa dang / lha dang mi'i bde ba'i rnam pa sna tshogs yongs su bskyed pa dang ldan pa'i yongs su rtogs pa bskyed pa dang / skyes nas kyang tshul sna tshogs kyi rkyen nye
335a5(phal chen): bar sgrub pa byed pa nas/ thams cad mkhyen pa nyid dang mthun pa'i rkyen kyang nye bar sgrub pa byed de/ rigs kyi bu/ kho mos byang chub sems dpa'i rnam par thar pa bsam gtan
335a6(phal chen): zhi ba'i bde bas kun tu rnam par gnon pa 'di shes par zad na/ kho mos byang chub sems dpa'i kun tu bzang po'i spyod pa dang / smon lam gyis byung ba'i byang chub sems dpa'
335a7(phal chen): rnams mtha' yas pa'i chos kyi dbyings kyi ye shes rab tu thob pa/ dge ba'i rtsa ba thams cad kyis rnam par spel ba'i sems dang ldan pa/ de bzhin gshegs pa thams cad
335b1(phal chen): kyi ye shes kyi mthus sems kyi snang ba rab tu thob pa/ de bzhin gshegs pa thams cad kyi yul la gnas pa'i sems dang ldan pa/ gnas thams cad du sgrib pa med pa'i sems dang ldan
335b2(phal chen): pa| thams cad mkhyen pa nyid kyi smon lam yongs su rdzogs pa'i sems dang ldan pa/ zhing rgya mtsho thams cad du zhugs pa'i sems dang ldan pa/ sangs rgyas rgya mtsho thams cad mthong
335b3(phal chen): bar bya ba la zhugs pa'i sems dang ldan pa/ de bzhin gshegs pa thams cad kyi chos kyi sprin gyi char yang dag par gzung ba'i sems dang ldan pa/ sems can thams cad kyi ma rig pa'i
335b4(phal chen): mun pa rnam par sel ba/ 'khor ba'i bde ba la dga' zhing sred pa zad cing mthar phyin par 'gyur ba'i lam gyis thams cad mkhyen pa nyid du snang ba skyed pa'i sems dang ldan pa de dag
335b5(phal chen): gi spyod pa shes pa'am/ yon tan brjod par nus de skan/ song / rigs kyi bu/ 'di nyid nang dang yang rgyang mi ring ste/ rnam par snang mdzad kyi snying po byang chub kyi g.yas rol gcig nas mtshan
335b6(phal chen): mo'i lha mo rab tu dga' ba'i mig 'gro bar rnam par snang ba zhes bya ba 'dug go/ de'i gan du song la/ ji ltar byang chub sems dpas byang chub sems dpa'i lam la brtson par bya ba dris
335b7(phal chen): shig| de nas mtshan mo'i lha mo kun tu zab pa'i dpal dri ma med pa'i 'od kyis/ de'i tshe byang chub sems dpa'i rnam par thar pa bsam gtan zhi ba'i bde bas kun tu rnam
336a1(phal chen): par gnon pa 'di nyid brnan te bstan par bya ba'i phyir/ tshong dpon gyi bu nor bzang la tshigs su bcad de smras pa/ dus rnams kun tu byung ba'i bde gshegs
336a2(phal chen): rnams| |mngon du bya bar mos pa'i sems ldan pa/ /de dag mig yangs rnam par dag par 'gyur/ /des ni sangs rgyas rgya mtsho mthong bar 'ong / /rgyal ba'i sku gsal dri ma med la ltos/ /
336a3(phal chen): mtshan gyis yongs su brgyan pas shin tu mdzes/ /rgyal ba'i rnam par 'phrul pa chos dbyings rnams/ /skad cig re res rgyas 'gengs de la'ang ltos/ /byang chub shing drung sangs
336a4(phal chen): rgyas gdan rab la/ /bde gshegs rnam par snang mdzad mngon sangs rgyas/ /chos dbyings yangs pa rgyas pa khyab mdzad cing / /'gro ba'i bsam pa ji bzhin 'khor lo bskor/ /
336a5(phal chen): rgyal bas chos nyid lus med rab zhi ba/ /gnyis med rang bzhin med pa thugs chud nas/ /gzugs sku bzang po mtshan gyis brgyan pa yis/ /'gro ba ma lus bkang zhing ston
336a6(phal chen): pa mdzad/ /sangs rgyas sku ni rgya che bsam mi khyab/ /chos kyi dbyings kun yongs su rgyas bkang zhing / /de ni kun tu mnyam par snang ba ste/ /rgyal ba thams cad kun tu ston pa mdzad//
336a7(phal chen): zhing rnams kun gyi rdul rab phra ba snyed/ /'od kyi dkyil 'khor mnga' ba'i sangs rgyas sku/ /kha dog bzang po gzhan dang gzhan snang bas/ /chos dbyings rgyas par skad
336b1(phal chen): cig re res 'gengs/ /rgyal ba'i ba spu'i sgo nas 'od zer sprin/ /rgya che bsam yas mi zad mngon 'byung ba/ /de dag 'gro ba ma lus 'gengs byed cing / /srog chags rnams kyi nyon mongs
336b2(phal chen): gdung ba sel/ /sangs rgyas sprul pa rgya mtsho mi zad pa/ /rgyal ba'i spu yi 'khor nas yongs bton cing / /chos dbyings yangs pa rgyas par kun bkang ste/ /srog chags rnams
336b3(phal chen): kyi sdug bsngal ngan song sel/ /sangs rgyas gsung snyan rab tu sgrog mdzad pa/ /dbyangs kyi yan lag rgya mtsho sgra 'od can/ /chos char chen po rab tu 'bebs pa mdzad/ /srog
336b4(phal chen): chags byang chub bsam pa yongs su skyed/ /bskal pa rgya mtshor spyad pa spyod pa'i tshe/ /'dis ni sngon chad yongs su gzung mdzad pa/ /de dag kun gyis rgyal ba rnam snang mdzad/ /zhing rnams
336b5(phal chen): kun tu gzugs brnyan mtshan nyid mthong / /de bzhin gshegs pa 'jig rten kun tu byung / /sems can re re kun la'ang mngon par bzhugs/ /mos pa'i tshul bzhin spyod yul
336b6(phal chen): gzhan dang gzhan/ /de dag kho mos kun tu shes mi nus/ /rgyal sras dam pa thams cad ma lus par/ /bde bar gshegs pa'i spu gcig rtse las 'byung / /rnam par de la
336b7(phal chen): gang rnams bsam yas pa/ /de dag thams cad kho mos shes mi nus/ /kho mo'i 'dab na gnas pa'i lha mo 'di/ /'jig rten mgon la mngon 'gyur rab tu dga'/ /ming du snang ba
337a1(phal chen): 'od 'phro mig ces bya/ /de la byang chub spyod pa ci 'dra dris/ /de nas tshong dpon gyi bu nor bzang gis/ mtshan mo'i lha mo kun tu zab pa'i dpal dri ma med pa'i 'od
337a2(phal chen): kyi rkang pa gnyis la spyi bos phyag 'tshal te/ mtshan mo'i lha mo kun tu zab pa'i dpal dri ma med pa'i 'od la/ lan brgya stong du mar g.yas phyogs su bskor ba byas nas/ /yang dang
337a3(phal chen): yang bltas te mtshan mo'i lha mo kun tu zab pa'i dpal dri ma med pa'i 'od kyi drung nas song ngo / /de nas tshong dpon gyi bu nor bzang dge ba'i bshes gnyen gyi gdams ngag gi
337a4(phal chen): byin gyis brlabs pa/ dge pa'i bshes gnyen gyi tshig la nan tan du bya ba'i sems yang dag par skyes pa/ dge ba'i bshes gnyen gyi sman pa la nad pa lta bu'i 'du
337a5(phal chen): shes kyis yongs su spyad pa'i sems dang ldan pa/ dge ba'i bshes gnyen mthong ba yid la byed pa ma 'khrugs pa'i sems dang ldan pa/ dge ba'i bshes gnyen blta
337a6(phal chen): ba la sgrib pa'i ri thams cad rnam par gtor ba'i glags rnyed pa'i sems dang ldan pa/ dge ba'i bshes gnyen mthong ba la sems can gyi khams thams cad yongs su
337a7(phal chen): bskyab pa'i snying rje chen po'i tshul rgya mtsho la 'jug pa thob pa'i sems dang ldan pa/ dge ba'i bshes gnyen mthong ba la chos kyi dbyings kyi tshul rgya mtsho'i ye shes
337b1(phal chen): snang ba rab tu thob pa'i sems dang ldan pa de/ mtshan mo'i lha mo rab tu dga' ba'i mig 'gro bar rnam par snang ba gang na ba der song ngo / /de nas mtshan mo'i lha mo rab tu dga' ba'i mig
337b2(phal chen): 'gro bar rnam par snang bas/ tshong dpon gyi bu nor bzang / de bas kyang dge ba'i bshes gnyen gyi drung du 'gro ba/ dge ba'i rtsa ba'i tshogs las byung bas yongs su smin par bya ba'i phyir/
337b3(phal chen): dge ba'i bshes gnyen gyi drung du 'gro ba tshogs chen po las byung bar byin gyis brlabs so/ /dge ba'i bshes gnyen gyi drung du 'gro ba rnam par gnon pa chen por byin gyis brlabs
337b4(phal chen): so|| dge ba'i bshes gnyen gyi drung du 'gro ba brtson 'grus kyi las 'jug par dka' bar byin gyis brlabs so/ /dge ba'i bshes gnyen gyi drung du 'gro ba bsdad cing shin tu legs
337b5(phal chen): par byin gyis brlabs so/ /dge ba'i bshes gnyen gyi drung du 'gro ba phyogs mtha' dang dbus med pa la 'jug par byin gyis brlabs so/ /dge ba'i bshes gnyen gyi drung du
337b6(phal chen): 'gro ba yun ring por gnas pas byung bar byin gyis brlabs so/ /dge ba'i bshes gnyen gyi drung du 'gro ba don mtha' yas pa yongs su rdzogs pa'i rnam par dmigs pa 'byung
337b7(phal chen): bar byin gyis brlabs so/ /dge ba'i bshes gnyen gyi drung du 'gro ba lam gyi rgyan mtha' dang dbus med pa'i tshogs kyis yongs su gnon par byin gyis brlabs so/ /dge ba'i
338a1(phal chen): bshes gnyen gyi drung du 'gro ba sgo kun nas rnam par gnon bas byung bar byin gyis brlabs so/ /dge ba'i bshes gnyen gyi drung du 'gro ba g.yo ba
338a2(phal chen): med par 'ong pas rnam par gnon par byin gyis brlabs so/ /de nas tshong dpon gyi bu nor bzang / thams cad mkhyen pa nyid kyi tshogs kyi brtson 'grus la rab tu brtson pas/ dge ba'i
338a3(phal chen): bshes gnyen gyi drung du 'gro ba dang / smon lam chen po rgya mtsho mngon par bsgrub pa'i rnam par gnon pas dge ba'i bshes gnyen gyi drung du 'gro ba dang / sems can gcig gi
338a4(phal chen): don du phyi ma'i mtha'i bskal pa'i mur thug par sdug bsngal nyams su blangs pa'i zhe non pas/ dge ba'i bshes gnyen gyi drung du 'gro ba dang / rdul shin tu phra ba gcig la
338a5(phal chen): chos kyi dbyings thams cad du sgra sgrog cing / yun ring por gnas pa'i rnam par gnon pa dang / brtson 'grus chen po'i go bgos pas/ dge ba'i bshes gnyen gyi drung du 'gro
338a6(phal chen): ba dang / phyogs rgya mtsho 'byams klas pa thams cad du shugs kyis 'gro bas dge ba'i bshes gnyen gyi drung du 'gro ba dang / ba spu'i sbubs gcig tu phyi ma'i mtha'i bskal par
338a7(phal chen): byang chub sems dpa'i spyad pa spyod pa la gnas pas/ dge ba'i bshes gnyen gyi drung du 'gro ba dang / byang chub sems dpa'i spyod pa la gnas nas kyang / sems kyi skad
338b1(phal chen): cig re re la thams cad mkhyen pa'i ye shes 'gengs pa la gnas par bya bas/ dge ba'i bshes gnyen gyi drung du 'gro ba dang / dus gsum du gshegs pa'i de bzhin gshegs pa'i rnam
338b2(phal chen): par 'phrul pa'i rgyan dang / lam yongs su gnon par zhe non pas/ dge ba'i bshes gnyen gyi drung du 'gro ba dang / chos kyi dbyings kyi tshul gyi rgyun du zhugs pa'i lam yongs su
338b3(phal chen): gnas pas/ dge ba'i bshes gnyen gyi drung du 'gro ba dang / chos kyi dbyings kyi tshul thams cad la dmigs pa las ma g.yos par chos kyi dbyings kun tu rgyas par 'gengs pas/
338b4(phal chen): dge ba'i bshes gnyen gyi drung du 'gro bas/ mtshan mo'i lha mo rab tu dga' ba'i mig 'gro bar rnam par snang ba gang nas ba der phyin pa dang / des mtshan mo'i lha mo rab tu
338b5(phal chen): dga' ba'i mig 'gro bar rnam par snang ba/ bcom ldan 'das kyi 'khor gyi dkyil 'khor la/ seng+ge'i khri me tog gi snying po can la 'dug cing / byang chub sems dpa'i ting nge 'dzin
338b6(phal chen): kun tu bzang po'i dga' ba yangs shing dri ma med pa'i shugs kyi rgyal mtshan la mnyam par bzhag pa mthong ngo / /de'i ba spu'i bu ga thams cad nas/ sbyin pa la sogs pa'i pha rol tu
338b7(phal chen): phyin pa'i spyod pa mngon par ston pa'i sprin sems can thams cad mngon par dga' ba/ sems can thams cad kyi yid du 'ong ba /sems can thams cad kyis blta na nyams
339a1(phal chen): su bde ba/ sems can thams cad kyis blta na sdug pa/ rnam pa sna tshogs 'byung ba'ang mthong ste/ 'di ltar sems can thams cad la phan gdags shing
339a2(phal chen): rtsod pa med par bya ba dang / dngos po thams cad la phangs par rtsi ba med par bya ba dang / sems can thams cad la sbyor ba mtshungs pas yongs su gtang bar bya ba dang / sems
339a3(phal chen): can thams cad la mnyam pa'i sems su bya ba dang / sems can thams cad la brnyas pa med par yongs su gtang ba dang / nang dang phyi'i dngos po thams cad yongs su gtang ba
339a4(phal chen): dang / dka' ba chen po yongs su gtang bar bstan pa dang / 'jig rten thams cad du sems can gyi bsam pa ji bzhin gyi sbyin pa'i spyod pa yongs su bstan par bya ba'i phyir/ sems
339a5(phal chen): can thams cad kyi bsam pa ji lta ba bzhin du rnam par dmigs pa dang mthun pa'i sgras/ sbyin pa'i spyod pa yongs su ston pa'i sprin dang / dus gsum du byung ba'i byang chub sems
339a6(phal chen): dpa' rnams gtang bar dka' ba yongs su gtong ba'i sprul pa bsam gyis mi khyab pa'i sprin 'thon nas/ phyogs bcu'i 'jig rten gyi khams 'byams klas par gtogs pa'i sems
339a7(phal chen): can thams cad kyis rnam par dmigs par gyur pa mthong ngo / /'di lta ste/ byang chub sems dpa'i khyu mchog gi mthu phyung ba dang / rnam par 'phrul pa bsam gyis mi khyab pa thob
339b1(phal chen): pas / ba spu'i bu ga thams cad nas sems can thams cad dang mnyam pa'i skye ba sna tshogs su sprul pa'i lus kyi sprin mngon par 'thon te/ 'jig rten gyi khams thams cad du gtogs pa'i
339b2(phal chen): sems can thams cad la rgyas par khyab par byas nas/ mngon sum du brtul zhugs thams cad kyi yi dam las mi g.yo bar yongs su ston pa dang / sems can gyi khams dang mnyam
339b3(phal chen): pa'i dka' thub dang / brtul zhugs kyi dkyil 'khor sna tshogs rab tu ston pa dang / 'jig rten thams cad du gnas pa med pa dang / yul thams cad la ltos pa med pa dang / 'khor ba
339b4(phal chen): thams cad du gnas pa las phyir phyogs pa dang / lha dang mi'i phun sum tshogs pa rgud pa'i sgor gzhol ba yongs su ston pa dang / mi sdug pa'i dkyil 'khor rab tu ston pa dang / 'jig
339b5(phal chen): rten gyi sdug pa'i 'du shes kyi phyin ci log rnam par bzlog pa dang / mi rtag pa dang g.yo ba dang 'jig pa dang / 'gyur ba'i chos nyid yongs su ston pa dang / 'du byed thams cad kyi chos nyid
339b6(phal chen): sdug bsngal zhing / bdag med pa yongs su ston pa dang / de bzhin gshegs pa'i yul la gnas pa dang mi 'bral bar mos par byed pa dang / de bzhin gshegs pa'i tshul khrims shin
339b7(phal chen): tu dag par bya ba'i phyir/ sems can thams cad la yang dag par bskul ba dang / sems can thams cad kyi bsam pa ji lta ba bzhin gyi sgras/ tshul khrims kyi spyod pa yongs
340a1(phal chen): su ston pa dang / sems can thams cad yongs su tshim par byed pa'i tshul khrims kyi dri zhim po yongs su ston par byed cing / sems can thams cad yongs su
340a2(phal chen): smin par byed pa mthong ngo / /ba spu'i sgo thams cad nas sems can thams cad dang mnyam pa'i lus kha dog sna tshogs su sprul pa'i sprin 'thon te/ yan lag dang nying lag thams
340a3(phal chen): cad kyang nyams su bzod pa sems can thams cad la yongs su ston pa/ sems can thams cad kyis lus la gnod par mtho ba tsams kyang nyams su bzod par byed pa dang / sems
340a4(phal chen): can thams cad kyis tshul dang mi 'dra ba'i tshig gis spyo ba dang / brgyad pa dang / smad pa dang / bskyung ba dang / brdeg pa dang / bsdigs pa nyams su bzod par byed pa yongs su ston pa
340a5(phal chen): dang | sems can thams cad kyis mi sgul ba yongs su ston pa dang / rim gror byas pa dang / rim gror ma byas pa thams cad kyis mtho ba dang / dma' bar mi 'gyur ba yongs su ston
340a6(phal chen): pa dang / sems can thams cad la nga rgyal med pa yongs su ston pa dang / chos thams cad kyi rang bzhin la bzod pa mi zad pas/ ye shes mi zad pa yongs su ston pa dang / sems
340a7(phal chen): can thams cad kyi nyon mongs pa thams cad yongs su spang ba'i phyir/ bzod pa'i spyod pa yongs su ston pa dang / sems can thams cad kyi lus dbyibs mi sdug cing kha dog mi
340b1(phal chen): mdzes pa'i gzugs rnam par zlog par byed pa dang / sems can thams cad la de bzhin gshegs pa'i sku mdog rnam par dag pa bla na med pa yongs su ston cing / sems can yongs su smin
340b2(phal chen): par byed pa mthong ngo / /ba spu'i sgo thams cad nas sems can thams cad dang mnyam pa'i skye ba sna tshogs kyi lus kha dog dang / dbyibs dang / chu zheng sna tshogs su sprul pa'i sprin 'thon
340b3(phal chen): te| sems can rnams kyi bsam pa ji lta ba bzhin du rgyas par khyab par byas nas/ thams cad mkhyen pa nyid kyi tshogs chen po la/ brtson 'grus kyis sngon du 'dor ba yang dag par
340b4(phal chen): ston pa dang / bdud kyi dkrugs ma thams cad rnam par 'thor ba'i brtson 'grus dang / byang chub tu brtsams pa mi 'khrugs mi zlog pa'i brtson 'grus dang / sems can thams
340b5(phal chen): cad 'khor ba'i rgya mtsho las rab tu bsgral ba'i brtson 'grus dang / mi khom pa dang / ngan song dang / ngan 'gro dang / log par ltung ba'i lam thams cad rnam pa bzlog pa'i brtson
340b6(phal chen): 'grus dang / mi shes pa'i ri rnam par gtor ba'i brtson 'grus dang / de bzhin gshegs pa thams cad mchod cing bsnyen bkur bya bas yongs su mi skyo ba'i brtson 'grus dang /
340b7(phal chen): sangs rgyas thams cad kyi chos kyi 'khor lo yang dag par blang ba dang / yongs su gzung ba'i brtson 'grus dang / sgrib pa thams cad kyi ri rab tu gzhom zhing rnam par gtor
341a1(phal chen): ba'i brtson 'grus dang / sems can thams cad yongs su smin par bya ba dang / gdul bas mi skyo ba'i brtson 'grus dang / sangs rgyas kyi zhing /
341a2(phal chen): thams cad yongs su dag par bya ba'i brtson 'grus dang / de bzhin gshegs pa'i brtson 'grus rnam par dag pa bla na med pa yongs su ston cing / sems can yongs su smin
341a3(phal chen): par byed pa mthong ngo / /ba spu'i sgo thams cad nas/ lus sna tshogs kha dog dang / dbyibs rnam pa tha dad par sprul pa'i sprin 'thon te/ thabs sna tshogs kyis sems can rnams
341a4(phal chen): kyi dga' ba yongs su skyed pa dang / yid mi bde ba rnam par zlog pa dang / 'dod pa'i dga' ba thams cad rnam par smod pa dang / ngo tsha shes pa'i chos nyid 'jig rten du sgrog pa
341a5(phal chen): dang / dbang po bsdams pa la sems can rnams rab tu dgod pa dang / tshangs pa'i spyod pa bla na med pa yang dag par bsngags pa byed pa dang / 'dod pa'i 'jig rten bdud kyi yul
341a6(phal chen): 'jigs pa dang bcas par yongs su ston pa dang / 'dod pa'i dga' ba dang bral ba rnams la 'jig rten gyi 'dod pa dang dga' ba'i yul thams cad yongs su ston pa dang / chos
341a7(phal chen): la mos shing dga' ba la sems can rab tu dgod pa dang / mthar gyis bsam gtan dang / ting nge 'dzin dang / snyoms par 'jug pa'i sgo mngon par sgrub pa dang / sems can thams
341b1(phal chen): cad kyi nyon mongs pa thams cad rnam par bsal ba la nges par rtogs pa'i sems yongs su brjod pa dang / byang chub sems dpa'i ting nge 'dzin rgya mtsho'i rnam par 'phrul pa thams cad yongs su
341b2(phal chen): ston pa dang / byang chub sems dpa'i mngon par shes pa dang / rnam par 'phrul pa dang / khyu mchog gi mthu phyung ba yongs su ston par byed cing / sems can thams cad kyi dga' ba yongs su
341b3(phal chen): bskyed pa dang / spro ba 'phel bar bya ba dang / nyams bde ba yongs su bskyed pa dang / yid mi bde ba bzlog pa dang / sems skyon med pa yongs su bsgrub pa dang / sems las su rung bar bya
341b4(phal chen): ba dang / bsam pa rnam par sbyang ba dang / dbang po gsal bar bya ba dang / lus kyi bde ba yongs su skyed pa dang / chos la dga' ba'i shugs rnam par 'phel bar bya ba byed cing sems
341b5(phal chen): can rnams yongs su smin par byed pa mthong ngo / /ba spu'i sgo thams cad nas skye ba thams cad dang 'dra ba'i lus kyi sprin sna tshogs 'thon te/ zhing thams cad kyi khongs su chud pa'i sems
341b6(phal chen): can thams cad kyi yid bzhin du bstan pa'i phyir/ dge ba'i bshes gnyen gyi gan du 'gro bas skyo ba med pa yongs su ston pa dang / slob dpon dang / bla ma dang / dge ba'i bshes gnyen
341b7(phal chen): la rim gro bya ba dang / bsnyen bkur bas skyo ba med pa yongs su ston pa dang / de bzhin gshegs pa thams cad kyi chos kyi 'khor lo 'khor ba yang dag par blang zhing yongs su bzung
342a1(phal chen): bas skyo ba med pa'i brtson 'grus yongs su ston pa dang / sangs rgyas mtsho thams cad khong du chud par bya ba'i tshul yang dag par brjod pa dang / chos kyi
342a2(phal chen): sgo rgya mtsho thams cad rnam par 'byed pa dang / chos thams cad kyi mtshan nyid dang / rang bzhin dang / tshul mngon par brjod pa dang / chos thams cad ting nge 'dzin gyi sgor yongs su ston
342a3(phal chen): pa dang / sems can thams cad kyi dri ba dang / the tshom rgya mtsho rnam par sel bas shes rab kyi yul yongs su ston pa dang / sems can thams cad kyi lta ba'i ri shin tu 'joms pa'i
342a4(phal chen): shes rab rdo rje yongs su ston pa dang / sems kyi skad cig gcig dang ldan pas sems can thams cad kyi ma rig pa'i mun pa rnam par sel ba'i shes rab kyi nyi ma'i dkyil 'khor
342a5(phal chen): 'char ba yongs su ston pa byed cing / sems can thams cad kyi dga' ba yongs su skye bar bya bas sems can yongs su smin par byed pa mthong ngo / /ba spu'i sgo thams cad nas
342a6(phal chen): kha dog dang dbyibs bsam gyis mi khyab pa'i lus mang po 'gro ba thams cad dang mnyam pa'i sprul pa'i sprin 'thon te/ bsam pa dang mos pa ji lta ba bzhin du sems can
342a7(phal chen): thams cad la mngon du gnas shing sgra skad sna tshogs kyis yongs su sbyang ba bstan pas/ 'jig rten pa'i bsod nams dang / bsod nams ma yin pa mngon par ston pa dang /
342b1(phal chen): 'jig rten pa'i bya ba thams cad rab tu rgyu ba dang / khams gsum pa 'byung ba thams cad yongs su bstan pa dang / khams gsum pa thams cad las 'byung ba'i phyogs yang dag par brjod
342b2(phal chen): pa dang / lta ba'i mya ngan mi bzad pa thams cad las 'byung ba'i phyogs yang dag par bstan pas/ thams cad mkhyen pa nyid kyi lam gyi khyad par yongs su brjod pa dang / nyan thos dang /
342b3(phal chen): rang sangs rgyas kyi sa'i lam las yongs su bzla ba yang dag par ston pa dang / rim gror byas pa dang / rim gror ma byas pa la byams sdang gis gos pa med pa yongs su ston pa dang / 'khor
342b4(phal chen): ba dang / mya ngan las 'das pa'i sgo la mi gnas pa yang dag par ston pa dang / dga' ldan gyi gnas la sogs pa gcig nas gcig tu rgyu ba rgyun mi 'chad pa yongs su ston pa dang /
342b5(phal chen): snying po byang chub tu song zhing mngon par rdzogs par 'tshang rgya bar rgyun mi 'chad pa yongs su ston pa byed cing / thams cad mkhyen pa nyid du sems can yongs su smin pa byed pa mthong
342b6(phal chen): ngo | |ba spu'i sgo thams cad kyi ba spu'i sgo re re nas kyang / sangs rgyas kyi zhing thams cad kyi rdul shin tu phra ba snyed kyi lus sprul pa'i sprin 'thon te/ sems can gyi 'jig rten thams cad
342b7(phal chen): la mngon sum du gnas shing byang chub sems dpa' kun tu bzang po'i spyod pa dang smon lam yongs su brjod pa dang / chos kyi dbyings thams cad rnam par dag pa'i mthar thug pa'i
343a1(phal chen): smon lam gyi khyad par yongs su brjod pa dang / sems kyi skad cig re re la 'jig rten gyi khams rgya mtsho thams cad yongs su dag par bya ba yongs su brjod pa dang / de
343a2(phal chen): bzhin gshegs pa thams cad la mchod cing rim gror bya ba rgyun mi 'chad pa yongs su brjod pa dang / sems kyi skad cig re re la chos kyi tshul rgya mtsho thams cad la 'jug pa rgyun
343a3(phal chen): mi 'chad pa yongs su ston pa dang / 'jig rten gyi khams rgya mtsho thams cad du rdul shin tu phra ba snyed kyi chos kyi dbyings kyi tshul rgya mtsho la 'jug pa rgyun mi 'chad pa yongs su
343a4(phal chen): ston pa dang / zhing thams cad du phyi ma'i mtha'i bskal pa'i mur thug par gnas shing / thams cad mkhyen pa nyid kyi lam rnam par dag par bya bar yongs su brjod pa rgyun mi
343a5(phal chen): 'chad pa yang dag par ston pa dang / sems kyi skad cig re re la/ de bzhin gshegs pa'i stobs la 'jug pa rgyun mi 'chad pa yang dag par brjod pa dang / dus gsum gyi
343a6(phal chen): tshul rgya mtsho thams cad la 'jug pa rgyun mi 'chad pa yongs su ston pa dang / zhing thams cad du rdzu 'phrul gyis rnam par 'phrul pa yongs su bstan pa rgyun mi 'chad pa yang
343a7(phal chen): dag par ston pa byed cing / byang chub sems dpa'i smon lam dang spyod pa yongs su bstan pas sems can thams cad thams cad mkhyen pa nyid la rab tu 'god pa mthong ngo / /
343b1(phal chen): ba spu'i sgo thams cad kyi ba spu'i sgo re re nas kyis 'gro ba thams cad kyi sems dang mnyam pa'i lus kyi sprul pa'i sprin mang po 'thon te/ sems can thams cad la mngon par gnas
343b2(phal chen): shing | thams cad mkhyen pa nyid kyi tshogs kyi stobs mu med pa yongs su ston pa dang / thams cad mkhyen pa'i sems kyi stobs mi zad pa dang / mi 'jigs pa dang / chud mi za ba'i
343b3(phal chen): chos can yongs su ston pa dang / byang chub sems dpa'i spyod pa thams cad yongs su bsgrub pa'i stobs phyir mi ldog cing phyir mi ldog la/ thug pa med pa dang / rgyun med pa dang /
343b4(phal chen): bla na med pa yongs su ston pa dang / byang chub sems dpa' rnams kyi stobs 'khor ba'i nyes pa thams cad kyis mi gos pa yongs su ston pa dang / byang chub sems dpa' rnams
343b5(phal chen): kyi stobs bdud kyi dkyil 'khor thams cad rnam par 'thor ba dang / byang chub sems dpa' rnams kyi stobs nyon mongs pa thams cad kyi dri mas nye bar nyon mongs pa med pa
343b6(phal chen): yongs su ston pa dang / byang chub sems dpa' rnams kyi stobs las kyi sgrib pa thams cad kyi ri rnam par 'thor ba yongs su ston pa dang / byang chub sems dpa' rnams kyi
343b7(phal chen): snying rje chen po'i stobs bskal ba thams cad du gnas kyang byang chub sems dpa'i spyod pas skyo ba med pa yongs su ston pa dang / byang chub sems dpa' rnams kyi stobs sangs rgyas
344a1(phal chen): kyi zhing thams cad yongs su bskyod cing bskul bas/ sems can thams cad rab tu dga' bar byed pa yongs su ston pa dang / byang chub sems dpa' rnams kyi
344a2(phal chen): stobs bdud dang / phas kyi rgol ba'i tshogs thams cad rab tu 'joms pa yongs su ston pa dang / chos kyi 'khor lo bskor ba'i ye shes kyi stobs chen po 'jig rten du rab tu brjod
344a3(phal chen): pa byed cing / sems can thams cad thams cad mkhyen pa nyid du yongs su smin par byed pa mthong ngo / /ba spu'i sgo thams cad kyi ba spu'i sgo re re nas kyang lus kyi sprul pa rgya mtsho
344a4(phal chen): kha dog mtha' yas pa/ 'gro ba thams cad kyi sems dang mnyam pa'i sprin/ phyogs bcu mtha' yas pa'i sems can gyi khams su rgyas par 'gengs pa 'thon te/ sems
344a5(phal chen): can rnams kyi bsam pa dang / mos pa ji lta ba bzhin du byang chub sems dpa'i spyod pa dang / ye shes kyi rnam par gnon pa yongs su ston pa dang / sems can gyi khams
344a6(phal chen): rgya mtsho thams cad la 'jug pa'i ye shes yongs su ston pa dang / sems can thams cad kyi sems rgya mtsho la 'jug pa'i ye shes yongs su ston pa dang / sems can
344a7(phal chen): thams cad kyi dbang po rgya mtsho yongs su shes pa'i ye shes yongs su ston pa dang / sems can thams cad kyi spyod pa rgya mtsho la 'jug pa'i ye shes yongs su ston pa
344b1(phal chen): dang | sems can thams cad yongs su smin par bya ba dang / gdul ba'i dus las mi 'da' ba'i ye shes yongs su ston pa dang / chos kyi dbyings thams cad du grags par sgrog pa'i ye
344b2(phal chen): shes yongs su ston pa dang / sems kyi skad cig re re la chos kyi dbyings thams cad du ye shes kyi tshul rgya mtshos rgyas par 'gengs pa'i ye shes yongs su ston pa dang / 'jig rten gyi khams
344b3(phal chen): rgya mtsho thams cad 'du ba dang / 'jig pa'i ye shes yongs su ston pa dang / 'jig rten gyi khams thams cad kyi gzhi dang / dbyibs dang / rgyan rnam par dgod pa'i ye shes yongs su ston
344b4(phal chen): pa dang / de bzhin gshegs pa thams cad kyi mchod pa rnam par sprul te/ spyan sngar phyin nas mchod cing rim gro byed pa dang / chos kyi 'khor lo'i sprin yang dag par 'dzin pa'i ye shes
344b5(phal chen): yongs su ston pa byed cing / de ltar ye shes kyi pha rol tu phyin pa'i spyod pa yongs su ston pas sems can rnams kyi dga' ba skyed pa dang / sems rab tu dang bar byed pa dang / rab tu dga' ba
344b6(phal chen): skyed pa dang / mos pa 'phel bar byed pa dang / yid mi bde ba rnam par zlog pa dang / sems rnam par sbyong ba dang / sems skyon med pa skye bar byed pa dang / dbang po gsal bar byed pa dang /
344b7(phal chen): mos pa'i stobs yongs su skyed pa dang / thams cad mkhyen pa nyid las phyir mi ldog par byed pa mthong ngo / /pha rol tu phyin pa'i spyod pa yongs su bstan pas 'jig rten du ji ltar sems
345a1(phal chen): can yongs su smin par gyur pa mthong ba de bzhin du/ byang chub sems dpa'i chos thams cad rab tu sgrog pa'i tshul gyis mtshan mo'i lha mo rab tu dga' ba'i
345a2(phal chen): mig 'gro bar rnam par snang ba'i thog ma sems bskyed pa'i tshogs dang / dge ba'i bshes gnyen bsnyen bkur ba'i thabs dang / de bzhin gshegs pa'i zhabs kyi drung du phyin
345a3(phal chen): cing mchod pa dang rim gro byas pa'i tshul dang / dge ba'i chos spyad pa'i thabs ji snyed pa dang / sbyin pa'i pha rol tu phyin pa'i spyod pas gtang bar dka' ba yongs su btang ba dang /
345a4(phal chen): tshul khrims kyi pha rol tu phyin pa yongs su sbyangs pa'i thabs dang / rgyal srid kyi dbang phyug chen po dang / 'khor mang po dang longs spyod kyi dbang chen po yongs su btang ste/ mngon
345a5(phal chen): par byung ba'i thabs ji snyed pa dang / 'jig rten gyi dka' ba'i spyod pa brtul zhugs dang / dka' thub chen po'i dkyil 'khor la bzod pa mngon par bsgrubs pa ji snyed cig yod pa dang /
345a6(phal chen): byang chub sems dpa'i brtul zhugs yang dag par blangs pa'i sbyor ba la mi g.yo bar bya ba ji snyed cig yod pa dang / byang chub sems dpa'i yi dam brtan pa'i chos rgya mtsho
345a7(phal chen): sems can gyi khams thams cad kyi nyes byas dang / ngan du smra ba dang / nyes par spyod pa thams cad bag la zha bar byed pa'i sbyor ba dang / lus dang sems kyi gnod pa nyams su
345b1(phal chen): bzod par byed pa'i sbyor ba ji snyed cig yod pa dang / chos thams cad 'jig pa med pa'i chos nyid la bzod pa dang / chos thams cad la yid ches pa'i bzod pa dang / chos thams cad kyi rang bzhin nges
345b2(phal chen): par rtogs pa'i bzod pa ji snyed cig yod pa dang / thams cad mkhyen pa nyid du rtsom zhing sbyor ba'i brtson 'grus ji snyed cig yod pa dang / sangs rgyas kyi chos thams cad yongs su sgrub pa'i brtson
345b3(phal chen): 'grus ji snyed cig yod pa dang / brtson 'grus kyi pha rol tu phyin pa'i spyod pa ji snyed pa thams cad dang / bsam gtan gyi pha rol tu phyin pa'i tshogs dang / bsam gtan gyi pha rol tu phyin pa
345b4(phal chen): la brtson par bya ba dang / bsam gtan gyi pha rol tu phyin pa bsgrub pa rnam par dag pa'i spyod pa ji snyed cig yod pa dang / byang chub sems dpa'i ting nge 'dzin rab tu thob pas rnam par
345b5(phal chen): 'phrul pa ji snyed cig yod pa dang / ting nge 'dzin gyi sgo rgya mtsho la 'jug pa ji snyed cig yod pa dang / bsam gtan gyi pha rol tu phyin pa'i spyod pa ji snyed pa thams cad dang / shes rab kyi pha
345b6(phal chen): rol tu phyin pa'i tshogs ji snyed cig yod pa dang / byang chub sems dpa'i shes rab chen po'i nyi ma'i dkyil 'khor rnam par spyad pa'i tshul ji snyed cig yod pa dang / shes rab chen po'i
345b7(phal chen): sprin yongs su 'du ba'i tshul ji snyed cig yod pa dang / shes rab kyi gter chen po'i tshogs ji snyed cig yod pa dang / shes rab kyi rgya mtsho chen po la rnam par dpyad pa'i tshul dang /
346a1(phal chen): sbyor ba ji snyed pa thams cad dang / thabs chen po la mkhas pa'i tshul gyi sbyor ba ji snyed cig yod pa dang / thabs chen po la mkhas pa yongs su dag par bya ba
346a2(phal chen): dang ldan pa'i sngon gyi sbyor ba ji snyed pa thams cad dang / byang chub sems dpa'i smon lam gyi pha rol tu phyin pa'i lus ji snyed cig yod pa dang / smon lam chen po'i pha rol phyin pa
346a3(phal chen): yongs su grub pa ji snyed cig yod pa dang / smon lam chen po'i pha rol tu phyin pa'i spyod pa ji snyed cig yod pa dang / smon lam chen po'i pha rol tu phyin pa dang ldan pa'i sngon gyi sbyor
346a4(phal chen): ba ji snyed pa thams cad dang / stobs kyi pha rol tu phyin pa thob par bya ba'i tshogs chen po ji snyed cig yod pa dang / stobs kyi pha rol tu phyin pa'i rkyen du gyur pa ji snyed cig yod pa
346a5(phal chen): dang | stobs kyi pha rol tu phyin pa'i tshul rgya mtsho chen po ji snyed cig yod pa dang / stobs kyi pha rol tu phyin pa shin tu bstan pa ji snyed cig yod pa dang / stobs kyi pha rol tu phyin
346a6(phal chen): pa dang ldan pa'i sngon gyi sbyor ba ji snyed pa thams cad dang / ye shes kyi pha rol tu phyin pa'i sbyor ba ji snyed cig yod pa dang / ye shes kyi pha rol tu phyin pa rnam par dag pa'i tshul
346a7(phal chen): ji snyed cig yod pa dang / ye shes kyi pha rol tu phyin pa'i phyogs ji snyed cig yod pa dang / ye shes kyi pha rol tu phyin pa'i rjes su 'brang bar bya ba ji snyed cig yod pa dang / ye shes kyi
346b1(phal chen): pha rol tu phyin pa 'byams klas pa ji snyed cig yod pa dang / ye shes kyi pha rol tu phyin pa'i tshul la yang dag par gzhol bar bya ba ji snyed cig yod pa dang / ye shes kyi pha rol tu phyin pa'i tshul
346b2(phal chen): rnam par dmigs par bya ba ji snyed cig yod pa dang / ye shes kyi pha rol tu phyin pa 'byams klas pa'i rjes su 'brang bar bya ba ji snyed cig yod pa dang / ye shes kyi pha rol tu phyin pas rgyas
346b3(phal chen): par 'gengs pa ji snyed cig yod pa dang / ye shes kyi pha rol tu phyin pa rgya chen po ji snyed cig yod pa dang / ye shes kyi pha rol tu phyin pa'i lhun ji snyed cig yod pa dang / ye shes kyi pha rol
346b4(phal chen): tu phyin pa yongs su grub par bya ba dang ldan pa'i sngon gyi sbyor ba ji snyed pa thams cad dang / ye shes kyi pha rol tu phyin pa'i spyod pa'i rnam par rab tu phye ba la 'jug pa 'byung bar yongs
346b5(phal chen): su bsgrub pa ji snyed cig yod pa dang / ye shes kyi pha rol tu phyin pa la yang dag par gzhol bar bya ba'i tshul dang ldan pa'i chos rnams dang / chos yongs su bsdu ba dang / chos kyi ye
346b6(phal chen): shes kyi rjes su 'brang ba dang / las kyi ye shes kyi rjes su 'brang ba dang / zhing gi ye shes kyi rjes su 'brang ba dang / bskal pa'i ye shes kyi rjes su 'brang ba dang / dus kyi ye shes kyi rjes
346b7(phal chen): su 'brang ba dang / sangs rgyas 'byung ba'i ye shes kyi rjes su 'brang ba dang / sangs rgyas kyi ye shes kyi rjes su 'brang ba dang / byang chub sems dpa'i ye shes kyi rjes su 'brang ba dang / byang chub
347a1(phal chen): sems dpa'i sems yongs su 'byung ba'i ye shes kyi rjes su 'brang ba dang / byang chub sems dpa'i rnam par dgod pa'i ye shes kyi rjes su 'brang ba dang / byang chub
347a2(phal chen): sems dpa'i 'byung ba'i ye shes kyi rjes su 'brang ba dang / byang chub sems dpa'i rab tu 'jug pa'i ye shes kyi rjes su 'brang ba dang / byang chub sems dpa'i smon lam gyi ye shes kyi rjes su 'brang
347a3(phal chen): ba dang / byang chub sems dpa'i chos kyi 'khor lo'i ye shes kyi rjes su 'brang ba dang / byang chub sems dpa'i chos rnam par 'byed pa'i ye shes kyi rjes su 'brang ba dang / byang chub sems
347a4(phal chen): dpa'i chos rgya mtsho'i tshul gyi ye shes kyi rjes su 'brang ba dang / byang chub sems dpa'i chos gangs chen mtsho'i ye shes kyi rjes su 'brang ba dang / byang chub sems dpa'i chos kyi rgyud kyi
347a5(phal chen): ye shes kyi rjes su 'brang ba dang / byang chub sems dpa'i chos kyi gter gyi ye shes kyi rjes su 'brang ba dang / byang chub sems dpa'i chos kyi lugs kyi ye shes kyi rjes su 'brang ba ji
347a6(phal chen): snyed cig yod pa dang / mtshan mo'i lha mo rab tu dga' ba'i mig 'gro bar rnam par snang ba'i ye shes kyi pha rol tu phyin pa dang ldan pa'i byang chub sems dpa'i spyod pa mtha' dang dbus med
347a7(phal chen): pa'i dmigs pa can de dag thams cad de'i ba spu'i sgo thams cad kyi ba spu'i sgo re re nas mngon par 'thon te/ sems can gyi lus kyi sprin kha dog sna tshogs can du mngon par mched cing
347b1(phal chen): sems can yongs su smin par byed pa mthong ngo / /'di lta ste/ 'og min dang / shin tu mthong ba dang / gya nom snang ba dang / ma dros pa dang / mi che ba'i gtsang ma'i gnas kyi lha lta bu'i lus kyi
347b2(phal chen): sprin du mngon par 'thon cing sems can yongs su smin par byed pa mthong ngo / /de bzhin du 'bras bu che ba dang / bsod nams 'phel ba dang / sprin dang bral ba'i lha lta bu'i lus kyi sprin du mngon
347b3(phal chen): par 'thon cing sems can yongs su smin par byed pa mthong ngo / /dge rgyas dang / tshad med dge ba dang / dge ba chung ba'i lha lta bu'i lus kyi sprin du mngon par 'thon cing sems can yongs
347b4(phal chen): su smin par byed pa mthong ngo / /kun snang dang ba dang / tshad med snang ba dang / snang ba chung ngu'i lha lta bu'i lus kyi sprin du mngon par 'thon cing sems can yongs su smin par byed pa mthong ngo / /
347b5(phal chen): tshangs chen dang / tshangs lha nye phan dang / tshangs pa kun ris kyi lha lta bu'i lus kyi sprin du mngon par 'thon cing / sems can yongs su smin par byed pa mthong ngo / /dbang sgyur gyi lha'i
347b6(phal chen): rgyal po/ lha mo'i tshogs dang / lha'i bu dang bcas pa lta bu'i lus kyi sprin du mngon par 'thon cing sems can yongs su smin par byed pa mthong ngo / /lha'i rgyal po rab 'phrul dga'/ lha
347b7(phal chen): mo'i tshogs dang / lha'i bu dang bcas pa lta bu'i lus kyi sprin du mngon par 'thon cing sems can yongs su smin par byed pa mthong ngo / /rab dga' ldan gyi lha'i rgyal po/ lha mo'i tshogs dang /
348a1(phal chen): lha'i bu dang bcas pa lta bu'i lus kyi sprin du mngon par 'thon cing sems can yongs su smin par byed pa mthong ngo / /rab mtshe ma'i lha'i rgyal po/ lha mo'i tshogs dang /
348a2(phal chen): lha'i bu dang bcas pa lta bu'i lus kyi sprin du mngon par 'thon cing sems can yongs su smin par byed pa mthong ngo / /lha'i rgyal po brgya byin/ lha mo'i tshogs dang / lha'i bu dang bcas pa lta
348a3(phal chen): bu'i lus kyi sprin du mngon par 'thon cing / sems can yongs su smin par byed pa mthong ngo / /dri za'i rgyal po gnas srung po dang / dri za'i bu dang / dri za'i bu mo lta bu'i lus kyi sprin du
348a4(phal chen): mngon par 'thon cing sems can yongs su smin par byed pa mthong ngo / /grul bum gyi rgyal po 'phags skyes po dang / grul bum gyi bu dang / grul bum gyi bu mo lta bu'i lus kyi sprin du
348a5(phal chen): mngon par 'thon cing sems can yongs su smin par byed pa mthong ngo / /klu'i rgyal po mig mi bzang dang / klu'i bu dang / klu'i bu mo lta bu'i lus kyi sprin du mngon par 'thon cing sems can
348a6(phal chen): yongs su smin par byed pa mthong ngo / /gnod sbyin gyi rgyal po chen po ngal bso po dang / gnod sbyin gyi bu dang / gnod sbyin gyi bu mo lta bu'i lus kyi sprin du mngon par 'thon cing
348a7(phal chen): sems can yongs su smin par byed pa mthong ngo / /mi'am ci'i rgyal po sdong po dang / mi 'am ci'i bu dang / mi'am ci'i bu mo lta bu'i lus kyi sprin du mngon par 'thon cing sems can
348b1(phal chen): yongs su smin par byed pa mthong ngo / /lto 'phye chen po'i dbang po blo gros bzang po dang / lto 'phye chen po'i bu dang / lto 'phye chen po'i bu mo lta bu'i lus kyi sprin du mngon par 'thon cing sems can
348b2(phal chen): yongs su smin par byed pa mthong ngo / /nam mkha' lding gi dbang po shugs drag stobs chen dang / nam mkha' lding gi bu dang / nam mkha' lding gi bu mo lta bu'i lus kyi sprin du mngon par
348b3(phal chen): 'thon cing sems can yongs su smin par byed pa mthong ngo / /lha ma yin gyi dbang po sgra gcan dang / lha ma yin gyi bu dang / lha ma yin gyi bu mo lta bu'i lus kyi sprin du mngon par 'thon cing
348b4(phal chen): sems can yongs su smin par byed pa mthong ngo / /chos kyi rgyal po gshin rje dang / gshin rje'i bu dang / gshin rje'i bu mo lta bu'i lus kyi sprin du mngon par 'thon cing sems can yongs su
348b5(phal chen): smin par byed pa mthong ngo / /mi'i dbang po dang / skyes pa dang / bud med dang / khye'u dang / bu mo thams cad lta bu'i lus kyi sprin du mngon par 'thon cing sems can yongs su smin par byed pa mthong ngo //
348b6(phal chen): de bzhin du 'gro ba'i rgyud thams cad du gtogs pa'i sems can thams cad lta bu'i lus kyi sprin du mngon par 'thon cing sems can yongs su smin par byed pa mthong ngo / /nyan thos dang /
348b7(phal chen): rang sangs rgyas dang / drang srong thams cad lta bu'i lus kyi sprin du mngon par 'thon cing sems can yongs su smin par byed pa mthong ngo / /rlung dang / chu dang / me'i phung po'i lha lta bu'i
349a1(phal chen): lus kyi sprin du mngon par 'thon cing sems can yongs su smin par byed pa mthong ngo / /rgya mtsho dang / chu klung dang / ri dang / nags tshal dang / lo tog dang / sman dang /
349a2(phal chen): shing dang / sa'i lha lta bu'i lus kyi sprin du mngon par 'thon cing sems can yongs su smin par byed pa mthong ngo / /bza' shing gi ra ba dang / grong khyer dang / snying po byang chub dang / nyin
349a3(phal chen): bar dang / mtshan mo dang / nam mkha' dang / phyogs dang / rkang gis 'gro dang / lus kyi ris su gtogs pa'i lha lta bu'i lus kyi sprin du mngon par 'thon cing sems can yongs su smin
349a4(phal chen): par byed pa mthong ba nas/ de bzhin du lag na rdo rje lta bu'i lus kyi sprin du mngon par 'thon cing phyogs bcu rgyas par bkang ste/ chos kyi dbyings kyi tshul 'byams klas pa thams
349a5(phal chen): cad du sems can thams cad la mngon par gnas shing sems can yongs su smin par byed pa'i bar du mthong ste/ mtshan mo'i lha mo rab tu dga' ba'i mig 'gro bar rnam par snang
349a6(phal chen): ba'i sems thog ma bskyed pa'i tshogs la sogs pa/ sngon gyi tshe rabs la yongs su bsgrubs pa'i dge ba'i sems gcig nas gcig tu brgyud de rgyun ma chad pa'i tshul ji snyed pa dang /
349a7(phal chen): byang chub tu sems bskyed pa'i bsngags pa gcig nas gcig tu brgyud cing 'dab chags pa dang / shi 'pho dang / skye ba yongs su bzung ba gcig nas gcig tu brgyud cing 'dab
349b1(phal chen): chags pa dang / lus yongs su bzung ba gcig nas gcig tu brgyud cing 'dab chags pa dang / ming gi 'khor lo gcig nas gcig tu brgyud cing 'dab chags pa dang / dge ba'i bshes gnyen
349b2(phal chen): gyi gan du 'gro ba gcig nas gcig tu brgyud cing 'dab chags pa dang / sangs rgyas byung ste bsnyen bkur ba gcig nas gcig tu brgyud cing 'dab chags pa dang / chos kyi tshig
349b3(phal chen): dang | yi ge blangs pa gcig nas gcig tu brgyud cing 'dab chags pa dang / byang chub sems dpa'i lam gyi nan tan gyi sems gcig nas gcig tu brgyud cing 'dab chags pa
349b4(phal chen): dang | ting nge 'dzin rab tu thob pa gcig nas gcig tu brgyud cing 'dab chags pa dang / ting 'dzin thob pas sangs rgyas mthong ba gcig nas gcig tu brgyud cing 'dab chags pa dang / zhing
349b5(phal chen): mthong ba'i mig gis rgyas par bkang ba gcig nas gcig tu brgyud cing 'dab chags pa dang / bskal pa gcig nas gcig tu brgyud pa'i ye shes kyi 'khor lo 'dab chags pa dang /
349b6(phal chen): chos kyi dbyings khong du chud pa'i ye shes gcig nas gcig tu brgyud cing 'dab chags pa dang / sems can gyi khams la rnam par lta ba gcig nas gcig tu brgyud cing 'dab chags
349b7(phal chen): pa dang / chos kyi dbyings kyi tshul rgya mtshor gtogs pa'i sems can pha rol gyi shi 'pho dang skye ba shes pa gcig nas gcig tu brgyud cing 'dab chags pa dang / lha'i rna ba
350a1(phal chen): yongs su dag pa rtogs par byed pa'i shes pa gcig nas gcig tu brgyud cing 'dab chags pa dang / sems can gyi khams thams cad kyi sems la rnam
350a2(phal chen): par lta zhing dbyings la 'jugs pa'i sgo gcig nas gcig tu brgyud cing 'dab chags pa dang / thog ma lha'i mig la zhugs pa'i sgo gcig nas gcig tu brgyud cing 'dab chags pa
350a3(phal chen): dang / thog ma lha'i rna ba rnam par dmigs pa gcig nas gcig tu brgyud cing 'dab chags pa dang / thog ma sems can pha rol gyi sems shes pa gcig nas gcig tu brgyud cing
350a4(phal chen): 'dab chags pa dang / thog ma bdag dang sems can pha rol gyi sngon gyi gnas rjes su dran pa shes pa gcig nas gcig tu brgyud cing 'dab chags pa dang / thog ma dngos po med
350a5(phal chen): pa la rab tu gnas te/ mngon par 'du bya ba med pa'i rdzu 'phrul thob pa'i rkyen gcig nas gcig tu brgyud cing 'dab chags pa dang / rdzu 'phrul chen po'i rnam par gnon pas phyogs
350a6(phal chen): rgyas par 'gengs pa gcig nas gcig tu brgyud cing 'dab chags pa dang / byang chub sems dpa'i rnam par thar pa thob pa gcig nas gcig tu brgyud cing 'dab chags pa dang /
350a7(phal chen): byang chub sems dpa'i rnam par thar pa rgya mtsho tshul bsam gyis mi khyab pa la 'jug pa gcig nas gcig tu brgyud cing 'dab chags pa dang / byang chub sems dpa'i ting nge 'dzin
350b1(phal chen): gyi rnam par 'phrul pa gcig nas gcig tu brgyud cing 'dab chags pa dang / byang chub sems dpa'i rnam par gnon pa gcig nas gcig tu brgyud cing 'dab chags pa dang / byang
350b2(phal chen): chub sems dpa'i yongs su gnon pa gcig nas gcig tu brgyud cing 'dab chags pa dang / byang chub sems dpa'i ming du bya ba gcig nas gcig tu brgyud cing 'dab chags pa
350b3(phal chen): dang / byang chub sems dpa'i lam la 'jug pa gcig nas gcig tu brgyud cing 'dab chags pa nas/ mtshan mo'i lha mo rab tu dga' ba'i mig 'gro bar rnam par snang ba'i byang
350b4(phal chen): c hub sems dpa'i ye shes shin tu phra ba gcig nas gcig tu brgyud cing 'dab chags pa ji snyed pa de dag thams cad de'i ba spu'i sgo thams cad nas sprul pa'i lus kyi sprin du
350b5(phal chen): mngon par 'thon te/ sems can rnams la chos 'chad pa dang / yang dag par ston pa dang / gsal bar byed pa dang / yongs su ston pa dang / rjes su brjod pa dang / rab tu 'byed
350b6(phal chen): pa dang / shin tu rgya cher byed pa dang / 'grang ba dang / nges par ston pa dang / rnam par rig par byed pa dang / nye bar bsgrub pa mthong ste/ la la la ni rlung gi dkyil 'khor shin tu
350b7(phal chen): 'khrugs pa'i sgra skad kyis chos ston pa mthong ngo / /la la la ni chu'i phung po rab tu rlob pa'i sgra skad kyis/ la la la ni me'i me lce shin tu rlob pa'i sgra skad kyis/ la la la ni rgya
351a1(phal chen): mtsho'i 'brug gi sgra skad kyis/ la la la ni sa yongs su g.yos pa'i sgra skad kyis/ la la la ni ri chen po phan tshun thug cing 'thab pa'i sgra skad kyis/
351a2(phal chen): la la la ni lha'i grong khyer g.yos pa'i nga ro snyan pa'i sgra skad kyis/ la la la ni lha'i gzhal med khang thug cing 'khrol ba'i sgra skad kyis chos ston pa mthong ngo / /la la la ni lha'i
351a3(phal chen): dbang po'i skad kyis/ la la la ni klu'i dbang po'i skad kyis/ la la la ni gnod sbyin gyi dbang po'i skad kyis/ la la la ni dri za'i dbang po'i skad kyis/ la la la ni lha ma yin gyi
351a4(phal chen): dbang po'i skad kyis/ la la la ni nam mkha' lding gi dbang po'i skad kyis/ la la la ni mi'am ci'i dbang po'i skad kyis/ la la la ni lto 'phye chen po'i dbang po'i skad kyis/ la la
351a5(phal chen): la ni mi'i dbang po'i skad kyis/ la la la ni tshangs pa'i dbang po'i skad kyis/ la la la ni lha mo'i glu dbyangs kyis/ la la la ni lha rdzas kyi rol mo legs par blangs pa'i dbyangs
351a6(phal chen): kyis| la la la ni nor bu rin po che'i sgra dbyangs kyis/ la la la ni sems can gyi ris thams cad kyi skad sna tshogs kyis/ mtshan mo'i lha mo rab tu dga' ba'i mig 'gro bar rnam
351a7(phal chen): par snang ba'i rnam par thar pa'i yul/ sems can rnams la rab tu brjod pa mthong ngo / /de bzhin du byang chub sems dpa'i lus kyi sprin gyis byang chub sems dpa'i sgra skad
351b1(phal chen): sna tshogs dang / de bzhin gshegs pa'i sprul pa'i sku'i sprin gyis de bzhin gshegs pa gsung rnam pa tha dad pa'i dbyangs kyi yan lag gi tshul gyis/ mtshan mo'i lha mo rab tu dga'
351b2(phal chen): ba'i mig 'gro bar rnam par snang ba'i rnam par thar pa'i yul/ thog ma sems bskyed pa dang bcas pa yongs su byung ste/ grub cing yang dag par 'dus pa dang bcas/ rnam par thar
351b3(phal chen): ba'i rnam par rtse ba dang bcas pa/ sems can thams cad la rnam par dmigs par byed pa mthong ngo / /de'i sprul pa'i gzugs kyi sprin re res kyang / sems kyi skad cig re re la
351b4(phal chen): phyogs bcu'i 'jig rten gyi khams kyi sangs rgyas kyi zhing brjod du med pa'i yang brjod du med pa rnam par sbyong ba mthong ngo / /sems can rgya mtsho mtha' yas pa dag kyang ngan song
351b5(phal chen): gi sdug bsngal thams cad las rnam par 'grel ba mthong ngo / /sems can gyi khams mtha' dang dbus med pa dag kyang mi'i phun sum tshogs pa la rab tu 'god pa mthong ngo / /sems
351b6(phal chen): can rgya mtsho mtha' dang dbus med pa dag kyang 'khor ba rgya mtsho las gyen du bskyod pa mthong ngo / /sems can rgya mtsho mtha' dang dbus med pa dag kyang nyan thos dang / rang sangs
351b7(phal chen): rgyas kyi sa la rab tu 'god pa mthong ngo / /sems kyi skad cig re re la sems can rgya mtsho mtha' dang dbus med pa dag kyang stobs bcu'i ye shes kyi sar 'dzud pa tshong dpon gyi bu
352a1(phal chen): nor bu bzang gis mthong ngo / /thos so/ /rnam par dpyad do/ /zhugs so/ /khong du chud do/ /nges par rtogs so/ /rjes su shes so/ /rjes su 'brangs
352a2(phal chen): so| |rjes su zhugs so/ /mnyam pa nyid du byin gyis brlabs te/ de ni mtshan mo'i lha mo rab tu dga' ba'i mig 'gro bar rnam par snang ba'i byang chub sems dpa'i rnam par
352a3(phal chen): thar pa kun tu bzang po'i dga' ba shin tu yangs pa'i rgyal mtshan bsam gyis mi khyab pa'i rnam par 'phrul pa dang / khyu mchog gi mthu phyung ba'i byin dang / sngon bskal pa
352a4(phal chen): mnyam par spyad pa dang / de bzhin gshegs pa'i byin gyi rlabs kyis byin du brlabs pa dang / dge ba'i rtsa ba rnam par smin pa bsam gyis mi khyab pa dang / byang chub sems
352a5(phal chen): dpa'i spyod pa kun tu bzang po'i snod du gyur pa'i phyir ro/ /de nas tshong dpon gyi bu nor bzang byang chub sems dpa'i dga' ba'i shugs drag po gangs chen mtsho snang ba chen po
352a6(phal chen): rab tu thob pa/ phyogs bcu'i de bzhin gshegs pa thams cad kyis byin gyis brlabs pa des/ mtshan mo'i lha mo rab tu dga' ba'i mig 'gro bar rnam par snang ba'i mdun
352a7(phal chen): du 'dug ste thal mo sbyar nas/ mtshan mo'i lha mo rab tu dga' ba'i mig 'gro bar rnam par snang ba la tshul dang 'dra ba'i tshigs su bcad pa 'di dag gis mngon par bstod
352b1(phal chen): do| |rgyal ba'i chos rnams shin tu zab/ /de la khyod kyis bskal pa tshad med bslabs/ /bsam pa ji bzhin gzugs rnams kyis/ /'gro ba kun kyang 'jig rten rim pas bstan//
352b2(phal chen): bdag med mgon med log pa yi/ /'du shes rtag tu 'khrul pa mkhyen gyur nas/ /rdzu 'phrul rnam pa du ma yis/ /lus dang dbang phyug ston mdzad 'gro ba 'dul/ /shin tu rims bral
352b3(phal chen): rab tu zhi/ /chos sku gnyis med rnam par dag pa mnga'/ /'gro ba ma lus gnyis gnas pa/ /sprul pa'i sprin sgra 'brug gis rnam par 'dul/ /phung po khams dang skye mched la/ /khyod ni
352b4(phal chen): nam yang mi gnas mi rten te/ /yan lag kun rgyas gzugs mchog dang / /dbang phyug yongs su bsgrags pas 'gro ba 'dul/ /phyi dang nang las rnam par grol/ /gnyis las byung ba'i
352b5(phal chen): mtsho las 'phags gyur kyang / 'khor ba'i rgya mtsho mtha' yas pa'i/ /gzugs brnyan 'gro ba'i rgyud du rab tu ston/ /khyod la g.yo ba mi mnga' ste/ /nam yang rlom sems g.yo ba'i
352b6(phal chen): spros mi mnga'/ /'jig rten spros mos byis pa rnams/ /chos kyi rang bzhin bstan cing 'dul ba mdzad/ /ting 'dzin rgya mtsho kun spyod pas/ /bskal pa mang por rtse gcig thub bzhugs kyang //
352b7(phal chen): phyogs bcu'i bde gshegs mchod don du/ /spu rnams rtse las sprul pa'i sprin kyang 'gyed/ /sangs rgyas stobs la 'jug pa'i tshul/ /skad cig re rer mtha' yas thugs su chud/ /sems
353a1(phal chen): can bsdu ba'i sbyor ba rnams/ /so so'i rkyen bzhin go bar bgyi bas bstan/ /khyod kyis srid pa'i rgya mtsho dag /las kyi rnam bris sna tshogs gzugs
353a2(phal chen): gzigs shing / /chos kyi sgrib pa med pa'i lam bstan te/ /sems can kun kyang rnam par sbyong ba mdzad/ /khyod sku mtshan bris rnam dag kyang / /kun tu bzang po'i spyod pa dam pa
353a3(phal chen): yis| |sems can bsam pa'i dbang tshul du/ /khyod ni lha mo'i sku gzugs ston/ /de nas tshong dpon gyi bu nor bzang gis/ mtshan mo'i lha mo rab tu dga' ba'i mig 'gro bar rnam par
353a4(phal chen): snang ba la tshul dang 'dra ba'i tshigs su bcad pa de dag gis mngon par bstod de 'di skad ces smras so/ /lha mo khyod bla na med pa yang dag par rdzogs pa'i byang chub tu zhugs nas
353a5(phal chen): ji srid cig lags/ lha mo khyod kyis byang chub sems dpa'i rnam par thar pa kun tu bzang po'i dga' ba shin tu yangs shing dri ma med pa'i shugs kyi rgyal mtshan 'di thob nas
353a6(phal chen): ni| ji srid cig lags/ de nas mtshan mo'i lha mo rab tu dga' ba'i mig 'gro bar rnam par snang bas/ tshong dpon gyi bu nor bzang la tshigs su bcad de smras pa/ dran pa bskal
353a7(phal chen): pa mang 'das pa/ /zhing gi rdul snyed de yi snga rol na/ /zhing ni rin chen mdog bde byung / /de yi bskal pa zhi ba'i dbyangs zhes bya/ /gling bzhi bye ba khrag khrig ste/ /brgya stong phrag
353b1(phal chen): bcu rnams kyis yongs su gang / /tshad med rin chen ri bo 'dra/ /gling bzhi'i bar ma bzang po rnam par bkram/ /rgyal po'i pho brang bye ba brgya/ /stong phrag bcu rnams yongs su tshang ba ste/ /
353b2(phal chen): rgyal po'i pho brang mdangs dga' ba/ /dbus na gnas pa spos kyi rgyal mtshan 'od/ /der ni phyogs kyi dbang po sa yi bdag /'khor los bsgyur ba mngon par gzugs bzang byung / /
353b3(phal chen): mtshan rab sum cu gnyis dang ldan/ /de yi lus kyang dpe byad bzang pos brgyan/ /pad+mo'i sbubs nas rdzus te byung / /gser gyi mdog bzang 'od 'byung lus dang ldan/ /'dzam bu'i
353b4(phal chen): rgyal mtshan thams cad du/ /mkha' las 'gro zhing 'od kyis de 'gengs so/ /de yi bu ni stong tshang ste/ /kun kyang yan lag dam pa'i gzugs dang ldan/ /blon po mkhas shing gsal
353b5(phal chen): ba dang / /mdzangs shing yid gzhungs bye ba shin tu mang / /btsun mo bye ba phrag bcu tshang / /lha mo ji bzhin dga' ba'i tshul la mkhas/ /de dag phan sems bde sems kyis/ /rgyal
353b6(phal chen): po de la nye ba'i yid du gnas/ /rgyal po de ni sa chen de/ /ri dang khor yug kun gyi mthas klas pa'i/ /gling bzhi phun sum tshogs pa dag /kun kyang chos kyi stobs kyis gnas par
353b7(phal chen): byed| |kho mo 'khor los bsgyur ba yi/ /btsun mo tshangs pa'i sgra skad rin chen lus/ /gser gyi mdog 'chang dri med 'od/ /dpag tshad stong du 'od kyis rgyas par 'gengs/ /nyi
354a1(phal chen): ma nub par gyur nas kyang / /rgyal po sras dang 'khor bcas gzims gyur nas/ /rol mo'i dbyangs kyang zhir gyur te/ /kho mo mal na bde bar nyal nyal na//
354a2(phal chen): nam gyi phyed tsam gung zhig la/ /sangs rgyas dpal gyi rgya mtsho byung bar gyur/ /de tshe rgyal bas rnam 'phrul ba/ /phyogs bcu rgyas par bkang ste bstan pa mdzad/ /rgyal ba'i 'od
354a3(phal chen): zer rgya mtsho des/ /zhing gi rdul snyed 'jig rten khyab par gyur/ /rnam 'phrul sku rnams sna tshogs kyis/ /phyogs bcu thams cad ma lus rgyas par bkang / /sa rnams ri dang
354a4(phal chen): bcas par g.yos/ /rgyal ba byung zhes sgra yang yongs su brjod/ /lha dang lha min mi dang klu/ /kun kyang rgyal ba byung bas rab tu dga'/ /sangs rgyas ba spu'i sgo kun nas/ /sprul
354a5(phal chen): pa'i rgya mtsho mang po mngon par byung / /des ni phyogs bcu rgyas bkang nas/ /'jig rten bsam pa bzhin du chos kyang bstan/ /rnam 'phrul mtha' yas de dag kyang / /rgyal bas
354a6(phal chen): thams cad bdag gi rmi lam bstan/ /zab mo'i 'brug sgra thos gyur nas/ /khong du chud pas kho mo dga' yid gyur/ /mtshan mo'i lha mo stong snyed kyang / /kho mo'i steng gi bar snang
354a7(phal chen): mkhar gnas shing / /rgyal ba'i legs pa brjod byas nas/ /kho mo sad par smra zhing brjod/ /lha yi blo gros btsun mo longs/ /khyod kyi rgyal po'i khams su rgyal ba skyes/ /
354b1(phal chen): bskal pa rgya mtsho brgya dag tu/ /de 'dra'i phun sum tshogs pa rnam dag dkon/ /kho mo dgar gyur sad par gyur/ /'od gsal dri med rnam dag mthong / /'od bzang de ni ga las blta
354b2(phal chen): blta na| |byang chub shing rgyal drung gi rgyal ba mthong / /mtshan nyid sum cu gnyis kyis brgyan/ /ba spu kun nas 'od zer rgya mtsho bkye/ /ri rab ji bzhin mngon par 'phags/ /rgyal
354b3(phal chen): ba g.yas g.yos kun tu'ang de bzhin no/ /mthong nas kho mo rab dga' ste/ /de 'drar 'gyur bar sems kyang yongs su bskyed/ /sangs rgyas rnam 'phrul yang mthong nas/ /kho mos smon lam
354b4(phal chen): shin tu rgya chen btab/ /kho mos rgyal po bzhes su gsol/ /de yi 'khor dang bud med tshogs kyang bslang / /sangs rgyas 'od yangs mthong gyur nas/ /kun kyang bde ba'i lus su gyur/ /rgyal po de
354b5(phal chen): dang lhan cig tu/ /bzhon pa bye ba srog chags khrag khrig gis/ /yongs su bskor te dpung bcas pa/ /rgyal ba'i spyan sngar kun kyang dong / /lo grangs stong phrag nyi shur yang / /kho mos rgyal
354b6(phal chen): ba de la mchod bkur byas/ /rin chen bdun yang yon du phul/ /rgya mtsho yongs dang bcas pa'i sa yang gsol/ /mdo sde rgya mtsho yon tan sprin/ /smon lam mtsho las yongs su byung
354b7(phal chen): ba'i rgyan/ /kun kyang de bzhin gshegs las byung / /bsam pa ji bzhin 'gro bar de bzhin bstan/ /mtshan mo'i lha mo ji snyed cig /de tshe snying brtser kho mo phan bstan pa/ /de 'drar gyur
355a1(phal chen): te myos gsal zhes/ /kho mo mos pa yongs su skyes par gyur/ /kho mo'i smon lam de 'dra'i sems/ /thog ma byang chub mchog tu skyes par gyur/ /'khor ba'i
355a2(phal chen): rgya mtsho gnas pa'i tshe/ /srid pa'i rgya mtshos de ni zhig ma gyur/ /sangs rgyas bye ba khrag khrig la/ /kho mos dad pa bskyed de mchod pa byas/ /'khor ba'i lha dang mi dbus su/ /yul gyi dga'
355a3(phal chen): dang bde la mngon par smon/ /rgyal ba'i dang po dpal gyi mtsho/ /de yi 'og ma yon tan sgron ma ste/ /rgyal ba gsum pa rin chen dpal/ /sangs rgyas bzhi pa nam mkha'i shes rab
355a4(phal chen): bo| |rgyal ba lnga pa me tog mchog / rgyal ba drug pa chags med zla ba'i blo/ /rgyal ba bdun pa 'od rgyal chos kyi zla/ /brgyad pa ye shes dkyil 'khor snang ba'o/ /rin chen 'od 'phro ri
355a5(phal chen): sgron te/ /rgyal ba dgu pa de tshe byung bar gyur/ /bcu pa dus gsum 'od dbyangs te/ /de dag kho mos dad pas mchod/ /bcu po de la sogs pa dag /mi yi dbang po dam pa kun
355a6(phal chen): mchod de/ /tshul gyi rgya mtsho 'dir zhugs pa'i/ /mig ni de srid yun gyis thob ma gyur/ /de 'og zhing gi mtshams sbyor ba/ /rin chen thams cad 'od ces bya ba byung / /bskal pa lha
355a7(phal chen): yi dpal zhes bya/ /sangs rgyas lnga brgya de la byung bar gyur/ /thog ma zla ba'i dkyil 'khor byung / /gnyis pa nyi ma'i sgron ma mngon par skyes/ /snang ba'i rgyal mtshan sangs rgyas
355b1(phal chen): gsum| |de yi 'og tu rin chen ri bo'o/ /me tog 'od 'phro rgya mtsho sgron/ /me yi dpal dang lha yi dpal gyi mchog /snang ba'i rgyal po 'od kyi dpal/ /bcu pa ye shes kun snang rgyal
355b2(phal chen): po'o| |bcu po de la sogs pa dag / mi yi dbang po de dag kho mo yis/ /phung po'i gnas la dad dga' zhing / /gnas med chos la gnas kyi blos mchod do/ /de 'og de yi mtshams sbyor
355b3(phal chen): ba| |'jig rten khams bzang byung bar gyur pa ni/ /pad+mo'i sgron ma sprin gyi dpal/ /de tshe bskal pa tshangs pa'i 'od ces bya/ /de la rgyal ba tshad med de/ /de dag 'khor dang bcas pa kho mos
355b4(phal chen): mchod| |rgyal ba de dag thams cad las/ /rim gro chen pos kho mos chos kyang thos/ /rgyal ba'i dang po rin chen ri/ /de yi 'og ma yon tan rgya mtsho ste/ /rgyal ba chos dbyings dbyangs kyi
355b5(phal chen): dpal| |chos rab rgya mtsho sgrog pa bzhi pa'o/ /chos kyi rgyal mtshan gzungs kyi 'od/ /chos stobs 'od dang nam mkha'i blo gros te/ /chos 'od ri bo spo mthon dang / /de dag tha ma'i
355b6(phal chen): mtshan ni sprin dpal lo/ /bcu po de la sogs pa dag /mi yi dam pa de dag kun mchod de/ /rgyal ba'i rgya mtsho 'dir zhugs pa'i/ /chos nyid de ni dag ma gyur/ /de yi 'og tu de bzhin
355b7(phal chen): gshegs/ /nyi ma'i sgron ma dpal gyi dpal zhes bya/ /zhing ni sangs rgyas yod pa ste/ /de la bskal pa zla ba'i dpal byung ngo / /de la stobs bcu byung ba ni/ /bye ba brgyad cu yongs su
356a1(phal chen): tshang ba ste/ /de dag kun la'ang mchod pa'i sgo/ /rgya che mtha' yas yid 'ong du ma byas/ /thog mar byung ba dri za'i rgyal/ /de yi 'og tu sangs rgyas shing rgyal
356a2(phal chen): te| |rgyal ba gsum pa yon tan ri/ /de yi 'og tu rin chen spyan gshegs so/ /rnam par snang mdzad 'od kyi rgyan/ /chos kyi rgya mtsho sangs rgyas gzi brjid dpal/ /'jig rten
356a3(phal chen): dbang po 'od bzang dpal/ /kun gyi tha ma chos 'od rgyal po'o/ /bcu po de la sogs pa dag /bde gshegs de dag thams cad mchod byas kyang / /chos kyi rgya mtshor 'jug pa
356a4(phal chen): yi| |ye shes kho mos thob par ma gyur to/ /de yi 'og tu zhing dag pa/ /rdo rje'i rang bzhin mi phyed gzi brjid brtan/ /kun tu 'od sprin ming ldan byung / /rgyan gcig kun nas mdzes
356a5(phal chen): par gnas pa'o/ /de la sems can dag pa mang / /nyon mongs dri mas nyon mongs shin tu nyung / /bskal pa rab zhi blo gros 'od/ /sangs rgyas stong rnams byung bas rnam par brgyan//
356a6(phal chen): rgyal ba'i dang po rdo rje gtsug /gnyis pa chags med stobs mnga'i mtshan ldan pa/ /rgyal ba chos dbyings gzugs brnyan dang / /phyogs rnams kun tu sgron ma gsal ba'i bdag/
356a7(phal chen): rgyal ba lnga pa thugs rje'i 'od/ /rgyal ba drug pa brtul zhugs rgya mtsho'o/ /bde gshegs bzod 'khor sgron ma dang / /brgyad pa chos kyi dkyil 'khor snang ba ste/ /snang ba rgya mtshos
356b1(phal chen): brgyan pa dang / /de dag tha ma zhi ba'i rgyal po'o/ /bcu po de la sogs pa dag /mi yi dam pa de kun kho mos mchod/ /chos nyid nam mkha' mnyam pa 'di/ /rang bzhin yongs su kun nas
356b2(phal chen): dag pa ste/ /de la gnas shing zhing gi rnams/ /'byams klas kun tu spyod spyad ma dag go /de yi 'og tu mdangs dga' ba'i/ /zhing gi spos sgron sprin gyi dpal zhes bya/ /kun nas nyon mongs
356b3(phal chen): yongs su dag / de yi bskal pa legs par byung zhes bya/ /rgyal ba bye ba de tshe byung / /de dag kun gyis de tshe bskal pa brgyan/ /mgon po de dag chos gsung ba/ /kho mos dran pa'i stobs kyis
356b4(phal chen): yongs su bzung / /rgyal ba'i dang po grags yangs te/ /chos kyi rgya mtsho shugs drag dpal gyi rgyal/ /chos dbang rgyal po yon tan sprin/ /chos kyi dpal dang lha yi cod pan no/ /ye shes
356b5(phal chen): 'od 'phro gzi brjid dpal/ /rkang gnyis dam pa bdun pa de yin no/ /rgyal ba brgyad pa nam mkha'i dbyings/ /dgu pa kun tu 'byung ba'i sgron ma ste/ /de dag tha ma'i sangs rgyas ni/ /mdzod spu'i
356b6(phal chen): dpal gyi 'od kyi blo gros te/ /rgyal ba mi mchog de dag la/ /mchod pa byas kyang chags med de ma sbyangs/ /de yi 'og ma rgyan rab can/ /rin chen sna tshogs kun tu gnas pa ste/ /'jig rten
356b7(phal chen): rnam par phye ba'i mtha'/ /rin chen rgyal mtshan blo gros mchog /de tshe'i bskal pa snying po tshogs/ /de la sangs rgyas brgya phrag lnga byung ste/ /rnam thar chags med 'di 'dod cing / /rang byung
357a1(phal chen): de dag thams cad kho mos mchod/ /thog ma'i mtshan ni yon tan 'khor/ /zhi ba'i dbyangs dang rgya mtsho phun sum tshogs/ /nyi ma'i gzi brjid dpal gyi bdag/
357a2(phal chen): mtshan gyi sprin sgra dbyangs zhes bya ba dang / /chos dbang rgyal po yon tan bdag /bsod nams ri rab zhi ba 'od kyi rgyal/ /bcu po de la sogs pa dag /rgyal ba de dag kun kyang kho mos
357a3(phal chen): mchod| |rgyal ba'i lam ni der sbyangs te/ /de la rgyal ba kun kyang yang dag gzhol/ /'on kyang da dung rgyal ba yi/ /tshul 'dir 'jug pa'i bzod pa ma thob bo/ /de 'og yid 'ong 'od ldan
357a4(phal chen): pa| |yongs su dag pa'i 'jig rten khams byung ste/ /zhing dbyangs phreng ba'i blo gros can/ /sems can nyon mongs nyung ba'i gnas yin no/ /bskal pa bde zhing mngon dga' ste/ /de la
357a5(phal chen): sangs rgyas bye ba brgyad cu byung / /mi mchog de kun kho mos mchod/ /rgyal ba mchog gi lam yang rnam par sbyangs/ /rgyal ba'i dang po me tog brtsegs/ /rgya mtsho'i snying po yang dag
357a6(phal chen): 'byung ba'i mchog / lha dbang gtsug phud rin chen gtso/ /gser gyi ri bo rin chen brtsegs pa dang / /chos kyi rgyal mtshan nor gyi dpal/ /de dag kun gyi tha ma ye shes blo/ /bcu
357a7(phal chen): po de la sogs pa dang / /lha dang mi gtso de dag kho mos mchod/ /de 'og mtshams sbyor zhing 'byung ba/ /sprul pa bzang po'i rgyal mtshan sgron ma ste/ /bskal pa stong gi dpal
357b1(phal chen): zhes bya| |de la sangs rgyas bye ba khrag khrig drug / zhi ba'i rgyal mtshan zhi gnas dpal/ /zhi ba'i sgron ma sprin gyi rgyal po'i dpal/ /snang ba'i 'od kyi rgyal po dang / /rnam par sprin mched nyi ma'i
357b2(phal chen): gzi brjid dang / /chos kyi sgron ma dpal gyi ri/ /'od 'phro'i dpal dang lha yi snying po'i dpal/ /de dag tha mar byung ba ni/ /seng+ge'i sgra sgrog mkhas pa sgron ma'o/ /bcu po de la sogs pa dag/
357b3(phal chen): bde gshegs zla ba de dag kho mos mchod/ /'on kyang tshul mtsho 'dir 'jug pa'i/ /bzod pa kho mos thob par ma gyur to/ /de 'og mtshams sbyor zhing byung ba/ /kun tu snang ba'i dpal zhes
357b4(phal chen): bya ba ste| |bskal pa gnas med rnam par brgyan/ /de la sangs rgyas bye ba sum cu drug /dang po yon tan kun tu sprin/ /de yi 'og ma sangs rgyas nam mkha'i thugs/ /sangs rgyas legs
357b5(phal chen): byung rnam brgyan dang / /rgya mtsho'i chos kyi sprin sgra sgrog pa'i dbyangs/ /rgyal ba chos dbyings gsung dbyangs dang / /sprul pa'i sprin sgra snyan pa'i dpal mnga' dang / /sangs rgyas phyogs
357b6(phal chen): kun gzi brjid dang / /chos kyi rgya mtsho yongs byung sgra dbyangs dang / /yon tan rgya mtsho dpal gyi sgron/ /rgyal ba'i nyi ma dgu pa byung bar gyur/ /de dag kun gyi tha ma ste/ /rin chen dpal sgron
357b7(phal chen): yon tan dpal mchod do/ /rin chen dpal sgron yon tan dpal/ /rkang gnyis dam pa byung bar gyur pa'i tshe/ /kho mo lha mo zla bzhin te/ /mi yi dam pa byung tshe mchod pa byas/ /rgyal ba des
358a1(phal chen): ni kho mo la/ /mdo sde smon lam rgya mtsho 'byung ba'i rgyan/ /gnas med rgyan kyang rab tu bshad/ /thos nas kho mos dran pa'i stobs kyis bzung / /kho mos mig yangs
358a2(phal chen): der thob ste/ /ting 'dzin zhi dang gzungs kyi stobs kyang thob/ /skad cig re rer zhing brgyud pa'i/ /rgyal ba rgya mtsho mang po'ang kho mos mthong / /byams tshul kun tu snang ba'i sprin/ /byang
358a3(phal chen): chub sems rab mkha' dang mnyam pa ste/ /snying rje'i snying pos brgyan pa yang / /sangs rgyas stobs kyi tshad du yangs par skyes/ /'gro ba phyin ci log gyur te/ /rtag dang bde dang gtsang
358a4(phal chen): dang bdag zhen pa/ /gti mug ldongs gyur ma rig bsgribs/ /nyon mongs 'khrugs shing log par 'du shes pa/ /lta ba'i rnam par stug la spyod/ /lam gyi 'gro rgyud nyam ngar sred
358a5(phal chen): dbang gyur/ /rnam pa sna tshogs bye brag tu/ /las kyis rnam par bris pas kun byung ba/ /'gro rgyud kun gyi shi 'pho'i sgor/ /skye bar 'gyur bas kun tu skyer gyur cing / /skye dang rga shi
358a6(phal chen): gnod pa rnams/ /lus dang sems kyi nyams su myong gyur pa/ /mthong nas de dag phan bde'i phyir/ /zhing rnams 'byams klas thams cad kyi/ /stobs bcu gang las byung ba yi/ /
358a7(phal chen): bla na med pa'i sems kyang kho mos bskyed/ /de las smon lam sprin byung ba/ /'gro ba kun la bde bar gzhol ba'i mchog /tshogs rnams dbyung ba mtha' yas dang / /lam tshul
358b1(phal chen): rgya mtsho rtogs pa'ang de nas byung / /'jug pa'i sprin yangs thob gyur pa/ /lam rgyud kun tu sgo gsal shugs ldan te/ /pha rol phyin gyi sprin yangs pa'ang / /chos dbyings 'byams klas kun tu rnam
358b2(phal chen): par 'byed/ /sa gnon shugs drag yangs ldan dang / /dus gsum rgya mtsho'i tshul gyi sa rnams la/ /chags pa med par spyod par gyur/ /skad cig gcig gis rgyal ba kun drung 'gro/ gzhan
358b3(phal chen): yang rgyal sras kho mos ni/ /spyod pa kun tu bzang po yongs su gnon/ /chos dbyings bye brag bcu rnams kyi/ /rgya mtsho'i tshul yang kho mos rtogs par 'jug /rigs kyi bu de la ji
358b4(phal chen): snyam du sems/ de'i tshe de'i dus na/ rgyal po 'khor los bsgyur ba sangs rgyas kyi rigs kyi rgyun mi gcod pa la zhugs pa mi'i bdag po zhes bya ba byung ba de/ gzhan zhig yin pa snyam
358b5(phal chen): du sems na ni/ rigs kyi bu/ de ltar mi blta ste/ 'jam dpal gzhon nur gyur pa ni/ de'i tshe de'i dus na/ rgyal po mi'i bdag po zhes bya ba 'khor los bsgyur ba/ sangs rgyas kyi rigs
358b6(phal chen): rgyun mi gcod pa la zhugs pa'o/ /kho mo sad par byed pa'i mtshan mo'i lha mo de ni/ byang chub sems dpa' kun tu bzang pos sprul pa'o/ /rigs kyi bu/ de la ji snyam du sems/ de'i
358b7(phal chen): tshe de'i dus na/ 'khor los bsgyur ba'i btsun mo bud med rin po che bzang po'i blo gros ma zhes bya ba byung ba de/ gzhan zhig yin pa snyam du sems na ni/ de ltar mi blta ste/ kho mo
359a1(phal chen): ni de'i tshe de'i dus na/ 'khor los bsgyur ba'i btsun mo bud med rin po che bzang po'i blo gros ma zhes bya bar gyur te/ kho mo mtshan mo'i lha mo des sad par
359a2(phal chen): byas nas/ sangs rgyas blta ba la yang dag par bskul to/ /rigs kyi bu/ kho mos ni/ bla na med pa yang dag par rdzogs pa'i byang chub tu sems de srid cig nas bskyed de/ de ltar
359a3(phal chen): kho mo sems bskyed pa de'i mthus/ bskal pa sangs rgyas kyi zhing gi rdul shin tu phra ba snyed du nam yang ngan song log par ltung bar ma skyes te/ rtag tu rgyun mi 'chad par lha dang mi'i
359a4(phal chen): 'gro ba'i rgyud la rten cing / thams cad du'ang de bzhin gshegs pa blta ba dang ldan par gyur to/ /tha mar kho mos bcom ldan 'das de bzhin gshegs pa dgra bcom pa yang dag par
359a5(phal chen): r dzogs pa'i sangs rgyas rin chen dpal gyi sgron ma yon tan rgyal mtshan mthong ba tsam gyis byang chub sems dpa'i rnam par thar pa kun tu bzang po'i dga' ba shin tu yangs shing
359a6(phal chen): dri ma med pa'i shugs kyi rgyal mtshan zhes bya ba 'di thob ste/ de thob pas kho mo sems can yongs su smin par bya ba dang / gdul ba'i don du rnam pa 'di lta bus sta gon du
359a7(phal chen): gnas pa yin no/ /rigs kyi bu/ kho mos byang chub sems dpa'i rnam par thar pa kun tu bzang po'i dga' ba rgya chen po'i shugs kyi rgyal mtshan 'di shes par zad na/ kho mos byang
359b1(phal chen): chub sems dpa' de bzhin gshegs pa thams cad kyi zhabs kyi drung na 'khod cing / sems kyi skad cig re re la thams cad mkhyen pa nyid du 'jug pa'i shugs drag po rgya mtsho chen po
359b2(phal chen): rab tu thob pa/ 'jug pa'i sgo thams cad la sems kyi skad cig re re zhing smon lam chen po rgya mtshos 'jug pa rab tu thob pa/ sems kyi skad cig re re zhing smon lam rgya mtsho thams
359b3(phal chen): cad kyi tshul la phyi ma'i mtha'i bskal par spyad pa'i dkyil 'khor mngon par bsgrub pa la mkhas pa/ spyod pa re re la yang lus sangs rgyas kyi zhing thams cad kyi rdul shin tu phra ba
359b4(phal chen): snyed mngon par bsgrub pa la mkhas pa/ lus re res kyang chos kyi dbyings kyi tshul rgya mtsho thams cad rgyas par 'gengs pa la mkhas pa/ chos kyi dbyings kyi tshul rgya mtsho re re la'ang
359b5(phal chen): sangs rgyas kyi zhing thams cad du sems can rnams kyi bsam pa ji lta ba bzhin du lus rnam par dmigs pa'i spyod pa yongs su ston pa la mkhas pa/ zhing thams cad du'ang
359b6(phal chen): zhing gi rdul shin tu phra ba thams cad la de bzhin gshegs pa rgya mtsho mtha' dang dbus med pa la 'jug par mkhas pa/ de bzhin gshegs pa re re zhing yang chos kyi dbyings
359b7(phal chen): kyis klas par rgyas par 'gengs pa'i de bzhin gshegs pa'i rnam par 'phrul pa la 'jug par mkhas pa/ de bzhin gshegs pa re re'i sngon gyi mtha'i bskal pa la byang chub
360a1(phal chen): sems dpa'i spyod pa'i tshogs yongs su bsgrub pa yang dag par bsdus pa la 'jug par mkhas pa/ de bzhin gshegs pa re re'i chos kyi 'khor lo shin tu
360a2(phal chen): yangs pa yang dag par blang ba dang / yongs su gzung ba la mkhas pa/ dus gsum thams cad kyi de bzhin gshegs pa'i rnam par 'phrul pa'i tshul rgya mtsho la 'jug par
360a3(phal chen): mkhas pa de dag gi spyod pa shes pa'am/ yon tan brjod par nus re skan/ song / rigs kyi bu/ de bzhin gshegs pa'i 'khor gyi dkyil 'khor 'di nyid na/ kho mo dang rgyang mi
360a4(phal chen): ring ba zhig na mtshan mo'i lha mo sems can kun tu skyong ba'i gzi brjid dpal zhes bya ba 'dug gi / de'i gan du song la/ ji ltar byang chub sems dpas byang chub sems
360a5(phal chen): dpa'i spyod pa'i dkyil 'khor la 'jug par bya ba dang / ji ltar yongs su sbyang bar bya ba dris shig /de nas tshong dpon gyi bu nor bzang gis/ mtshan mo'i lha mo rab tu dga' ba'i
360a6(phal chen): mig 'gro bar rnam par snang ba'i rkang pa gnyis la spyi bos phyag 'tshal te/ mtshan mo'i lha mo rab tu dga' ba'i mig 'gro bar rnam par snang ba la/ lan brgya stong du mar g.yas
360a7(phal chen): phyogs su bskor ba byas nas yang dang yang bltas te/ mtshan mo'i lha mo rab tu dga' ba'i mig 'gro bar rnam par snang ba'i drung nas song ngo // //bam po brgya tham
360b1(phal chen): pa| de nas tshong dpon gyi bu nor bzang / mtshan mo'i lha mo rab tu dga' ba'i mig 'gro bar rnam par snang ba'i byang chub sems dpa'i rnam par thar pa kun tu bzang po'i dga' ba shin tu
360b2(phal chen): yangs shing / dri ma med pa'i shugs kyi rgyal mtshan de la mos par bya ba dang / khong du chud par bya ba dang / rtogs par bya ba dang / shes par bya ba dang / yid ches par bya ba dang / rab
360b3(phal chen): tu gzhol bar bya ba dang / rgyas par dgang bar bya ba dang / rjes su shes par bya ba dang / rjes su dran par bya ba dang / rjes su gzhol bar bya ba dang / sgom pa byed cing / dge ba'i bshes
360b4(phal chen): gnyen gyi gdams ngag la nan tan du bya ba dang / gdams ngag rjes su bstan pa la bar chad med par bya ba'i phyir/ mtshan mo'i lha mo rab tu dga' ba'i mig 'gro bar rnam par snang bas
360b5(phal chen): 'gro khar gdams pa rjes su dran pa byed cing / dge ba'i bshes gnyen blta ba'i rjes su sems pa'i dbang po'i dkyil 'khor dang / dge ba'i bshes gnyen mthong ba thob par bya ba la yang
360b6(phal chen): dag par spyod pa phyogs kun tu mngon par bltas pa dang / dge ba'i bshes gnyen btsal bar yid la bya ba dang / nga rgyal thams cad dang bral ba dang / dge ba'i bshes gnyen bsnyen
360b7(phal chen): bkur ba'i mthu tshogs chen po yongs su bsgrub par zhe non pa dang / dge ba'i bshes gnyen dang rgyud kyi tshul gcig tu gyur pa'i dge ba'i rtsa bas dge ba'i bshes gnyen gyi thabs
361a1(phal chen): mkhas pa'i spyod pa thams cad la bsam pa mi phyed pas zhugs pa/ dge ba'i bshes gnyen la brten pa yongs su 'phel bar bya ba la brtson 'grus kyi
361a2(phal chen): shugs chen po rgya mtsho yongs su skyes pa/ bskal pa thams cad du dge ba'i bshes gnyen mnyam pa nyid khong du chud pas gnas par bya ba'i smon lam dang ldan pa de/
361a3(phal chen): mtshan mo'i lha mo sems can kun tu skyong ba'i gzi brjid dpal gyi drung du song ngo / /de de ltar 'gro ba'i tshe/ mtshan mo'i lha mo sems can kun tu skyong ba'i gzi brjid dpal
361a4(phal chen): gyis| byang chub sems dpa'i rnam par thar pa 'jig rten thams cad mngon du gyur pas/ 'gro ba rnam par 'dul ba ston pa'i khyu mchog gi mthu phyung ba yongs su bstan pa'i
361a5(phal chen): phyir| mtshan dang dpe byad bzang pos yongs su grub pa'i lus bstan te/ mdzod spu nas 'od zer ye shes kyi 'od kun tu snang ba dri ma med pa'i mdangs kyi rgyal mtshan zhes bya
361a6(phal chen): ba 'od zer gyi mtha' dang dbus med pa dang ldan par bkye'o/ /des 'jig rten thams cad snang bar byas nas tshong dpon gyi bu nor bzang gi spyi bor 'dus te/ lus thams
361a7(phal chen): cad du khyab par gyur to/ /tshong dpon gyi bu nor bzang la 'od zer des reg par gyur ma thag tu de nyid kyi mod la ting nge 'dzin shin tu rdul dang bral ba zhes bya ba'i dkyil
361b1(phal chen): 'khor thob par gyur to/ /de thob pas mtshan mo'i lha mo rab tu dga' ba'i mig 'gor bar rnam par snang ba dang / mtshan mo'i lha mo sems can kun tu skyong ba'i gzi brjid kyi dpal gnyis
361b2(phal chen): kyi bar gyi lam na sa'i dkyil 'khor yod pa de la me'i rdul shin tu phra ba'am/ chu'i rdul shin tu phra ba'am/ sa'i rdul shin tu phra ba'am/ rdo rje'i rdul shin tu phra ba'am/ nor bu rin
361b3(phal chen): po che'i rgyal po dam pa sna tshogs kyi rdul shin tu phra ba'am/ me tog dang / spos dang / phye ma'i rdul shin tu phra ba'am/ rgyan thams kyi rdul shin tu phra ba'am/ dmigs pa thams cad
361b4(phal chen): k yi rdul shin tu phra ba ji snyed cig yod pa'i rdul shin tu phra ba de dag thams cad la rdul phra mo re re zhing yang 'jig rten gyi khams sangs rgyas kyi zhing gi rdul shin tu phra ba snyed chu'i
361b5(phal chen): phung po dang bcas/ me'i phung po dang bcas/ rlung gi phung po dang bcas/ sa'i phung po dang bcas/ 'jig rten gyi khams kyi mtshams dang bcas/ gzhi dang bcas/ rten dang bcas
361b6(phal chen): pa dbyibs sna tshogs can/ sa'i gzhi rnam pa tha dad pa sna tshogs dang ldan pa/ ri'i 'khor sna tshogs can/ chu klung dang / mtsho sna tshogs kyis brgyan pa/ rgya mtsho sna tshogs kyis kun
361b7(phal chen): nas 'khor ba/ lha rdzas kyis khyim sna tshogs kyi rgyan dang ldan pa/ /shing sna tshogs kyis yongs su gang ba/ nam mkha'i dbyings kyi rgyan sna tshogs can/ lha'i grong khyer gyi khyim gyi
362a1(phal chen): rgyan dang bcas pa/ klu'i grong khyer gyi khyim gyi rgyan dang bcas pa/ gnod sbyin gyi grong khyer gyi khyim gyi rgyan dang bcas pa/ dri za'i grong khyer gyi khyim gyi
362a2(phal chen): rgyan dang bcas pa/ lha ma yin gyi grong khyer gyi khyim gyi rgyan dang bcas pa/ nam mkha' lding gi grong khyer gyi khyim gyi brgyan dang bcas pa/ mi'am ci'i grong khyer gyi khyim gyi rgyan
362a3(phal chen): dang bcas pa/ lto 'phye chen po'i grong khyer gyi khyim gyi rgyan dang bcas pa/ mi'i grong khyer gyi khyim gyi rgyan dang bcas pa/ phyogs dang phyogs mtshams thams cad na rnam par
362a4(phal chen): gnas pa'i sems can thams cad kyi grong khyer gyi khyim gyi gnas dang / sems can dmyal ba'i 'jig rten gyi yul dang / byol song gi skye gnas kyi 'jig rten gyi yul
362a5(phal chen): dang / gshin rje'i 'jig rten gyi yul dang / mi dang mi ma yin pa'i lam gyi rgyud kyi shi 'pho dang skye ba'i yul dang bcas pa/ skye ba sna tshogs kyis ma 'dres pa'i rgyud mtha'
362a6(phal chen): yas pa'i bye brag la yongs su gzhol ba rnams 'du zhing 'jig par gyur pa mthong ngo / /'jig rten gyi khams de dag kyang rnam pa sna tshogs su mthong ste/ 'jig rten gyi
362a7(phal chen): khams la la ni kun nas nyon mongs par mthong ngo / /la la ni yongs su dag par mthong ngo / /la la ni shin tu kun nas nyon mongs par mthong ngo / /la la ni lam gyi rgyud
362b1(phal chen): yongs su dag pa mthong ngo / /la la ni kun nas nyon mongs pa la yongs su dag par mthong ngo / /la la ni rnam par dag pa la kun nas nyon mongs par mthong ngo / /la la ni shin tu yongs
362b2(phal chen): su dag par mthong ngo / /la la ni gzhi mnyam par mthong ngo / /la la ni spyi'u tshugs su gnas par mthong ngo / /la la ni snrel zhir 'dug par mthong ngo / /'jig rten gyi khams de dag
362b3(phal chen): gi sems can gyi lam gyi rgyud dang / sems can gyi skye gnas thams cad na/ mtshan mo'i lha mo sems can kun tu skyong ba'i gzi brjid dpal/ sems can so so nas 'dul
362b4(phal chen): ba'i rkyen bzhin du 'jig rten thams cad la ma 'dres par yongs su bstan pa'i phyir/ sems can thams cad la mngon du gyur par gnas par mthong ngo / /sems can tshe'i
362b5(phal chen): tshad rnam pa ji lta bu dang ldan pa dang / mos pa'i spyod yul rnam pa sna tshogs can dang / lus rnam pa ji lta bu dang ldan pa dang / ngag rnam par phye ba dang / nges pa'i tshig gi
362b6(phal chen): 'du byed kyi tha snyad rnam pa ji lta bu dang ldan pa dang / sbyor ba'i rnam pa ji lta bu dang ldan pa dang / dbang gi rnam pa ji lta bu dang ldan pa rnams yongs su smin par bya ba dang /
362b7(phal chen): gdul ba'i don du sems can thams cad la ma 'dres par mngon sum du gnas par mthong ngo / /de yang 'di lta ste/ sems can dmyal ba'i lam gyi rgyud du gtogs pa'i
363a1(phal chen): sems can rnams kyi sems can dmyal ba'i sdug bsngal dang / 'jigs pa rnam par bzlog pa dang / byol song gi skye gnas sna tshogs su skyes pa'i sems
363a2(phal chen): can rnams kyi gcig la gcig za ba'i 'jigs pa rnam par bzlog pa dang / gshin rje'i 'jig rten gyi lam gyi rgyud du gtogs pa'i sems can rnams kyi bkres pa dang / skom
363a3(phal chen): pa la sogs pa'i sdug bsngal gyi 'jigs pa rnam par bzlog pa dang / klu'i 'jig rten gyi lam gyi rgyud du gtogs pa'i sems can rnams kyi klu'i sdug bsngal dang / 'jigs pa
363a4(phal chen): thams cad rnam par bzlog pa dang / 'dod pa'i khams su gtogs pa'i sems can thams cad kyi 'dod pa'i khams kyi sdug bsngal dang / 'jigs pa rnam par bzlog pa dang / mi'i
363a5(phal chen): 'jig rten gyi lam gyi rgyud du gtogs pa'i sems can rnams kyi mtshan mo mun pa mun nag gis chod pa'i mun pa'i 'jigs pa thams cad rnam par bzlog pa dang / mi snyan pa dang /
363a6(phal chen): bsngags pa ma yin pa dang / grags pa ma yin pa'i sgra dang / tshigs su bcad pa la mngon par zhen pa'i sems can rnams kyi grags pa ma yin pa dang / bsngags pa ma yin pa'i
363a7(phal chen): 'jigs pa rnam par bzlog pa dang / 'khor gyi 'jigs par lhung ba'i sems can rnams kyi 'khor du bag tsha ba'i 'jigs pa rnam par bzlog pa dang / 'chi bas 'jigs shing dngangs
363b1(phal chen): pa'i sems can rnams kyi 'chi ba'i 'jigs pa rnam par bzlog pa dang / ngan song gi g.yang sas 'jigs shing dngangs pa'i sems can rnams kyi ngan song gi g.yang sas 'jigs
363b2(phal chen): pa rnam par bzlog pa dang / 'tsho ba med pas 'jigs shing skrag pa'i sems can rnams kyi 'tsho ba med pa'i 'jigs pa rnam par bzlog pa dang / dge ba'i rtsa ba chud zos kyis 'jigs
363b3(phal chen): shing / bag tsha ba'i sems can rnams kyi dge ba'i rtsa ba chud zos kyis 'jigs pa rnam par bzlog pa dang / byang chub kyi sems nyams kyis 'jigs shing bag tsha ba'i sems can
363b4(phal chen): rnams kyi byang chub kyi sems nyams kyis 'jigs pa rnam par bzlog pa dang / sdig to'i grogs po dang phrad kyis 'jigs shing bag tsha ba'i sems can rnams kyi sdig to'i grogs
363b5(phal chen): po dang phrad pa'i 'jigs pa rnam par bzlog pa dang / dge ba'i bshes gnyen dang bral gyis dogs shing / bag tsha ba'i sems can rnams kyi dge ba'i bshes gnyen dang bral ba'i
363b6(phal chen): 'jigs pa rnam par bzlog pa dang / nyan thos dang / rang sangs rgyas kyi sar lhung gis 'jigs shing bag tsha ba'i sems can rnams kyi nyan thos dang / rang sangs rgyas kyi sar lhung
363b7(phal chen): ba'i 'jigs pa rnam par bzlog pa dang / 'khor ba'i gnas sna tshogs kyi sdug bsngal gyis 'jigs shing skrag pa rnams kyi 'khor ba'i gnas sna tshogs kyi sdug bsngal gyi
364a1(phal chen): 'jigs pa rnam par bzlog pa dang / sems can skal pa mi mnyam pa dang phrad kyis 'jigs shing bag tsha ba rnams kyi sems can skal pa mi mnyam pa dang
364a2(phal chen): phrad pa'i 'jigs pa rnam par bzlog pa dang / dus mi bzad par skyes kyis 'jigs shing bag tsha ba rnams kyi dus mi bzad par skye ba'i 'jigs pa rnam par bzlog pa dang / rigs
364a3(phal chen): ngan par skyes kyis 'jigs shing bag tsha ba rnams kyi rigs ngan par skye ba'i 'jigs pa rnam par bzlog pa dang / sdig to'i las byas kyis 'jigs shing bag tsha ba rnams kyi
364a4(phal chen): sdig to'i las byed pa'i 'jigs pa rnam par bzlog pa dang / las dang nyon mongs pa'i sgrib pas 'jigs shing dngangs pa rnams kyis las dang / nyon mongs pa'i sgrib pa'i
364a5(phal chen): 'jigs pa rnam par bzlog pa dang / 'du shes kyi rnam pa sna tshogs kyi gnas dang / 'ching bas 'jigs shing dngangs pa rnams kyi 'du shes kyi rnam pa sna tshogs kyi gnas
364a6(phal chen): dang / 'ching ba'i 'jigs pa rnam par bzlog pa dang / sems can thams cad la so sor mngon du gyur par gnas par mthong ngo / /'di lta ste/ sgo nga las skyes pa'i sems
364a7(phal chen): can dang / mngal nas skyes pa dang / drod gsher las skyes pa dang / rdzus te skyes pa dang / gzugs yod pa dang / gzugs med pa dang / 'du shes yod pa dang / 'du shes
364b1(phal chen): med pa dang / 'du shes yod pa'ang ma yin/ 'du shes med pa'ang ma yin pa'i sems can thams cad yongs su bskyabs pa'i smon lam gyi stobs mngon par sgrub pa dang /
364b2(phal chen): byang chub sems dpa'i ting nge 'dzin gyi shugs drag po dang / rnam par gnon pa shin tu yangs pa'i stobs dang / byang chub sems dpa'i mngon par shes pa chen po stobs dang /
364b3(phal chen): mthu dang / byang chub sems dpa' kun tu bzang po'i spyod pa dang / smon lam mngon par bsgrubs pa'i stobs kyis snying rje chen po'i tshul rgya mtsho'i shugs drag po shin tu skyes pa'i
364b4(phal chen): phyir| 'gro ba thams cad du thogs pa med pa'i byams pa chen pos rgyas par dgang ba dang / sems can thams cad kyi bde ba yongs su bsgrubs pa dang / dga' ba'i shugs rnam
364b5(phal chen): par 'phel bar bya ba dang / sems can thams cad yongs su bsdu ba'i ye shes rab tu bsgrub pa'i phyir/ byang chub sems dpa'i rnam par thar pa rgya chen po'i rnam par 'phrul pa
364b6(phal chen): dang / khyu mchog gi mthu phyung ba dang ldan pas zhing thams cad yongs su dag par bya ba la mngon du gyur pa gnas par mthong ngo / /chos cad kyi rgyus shes par bya ba la mngon du gyur
364b7(phal chen): pa dang / sangs rgyas thams cad mchod cing rim gror bya ba la mngon du gyur pa dang / de bzhin gshegs pa thams cad kyi bstan pa yongs su gzung ba la mngon du gyur pa dang / dge
365a1(phal chen): ba'i rtsa ba thams cad bsags pa la mngon du gyur pa dang / byang chub sems dpa'i spyod pa thams cad rnam par 'phel bar bya ba la mngon du gyur pa dang /
365a2(phal chen): sems can thams cad kyi sems la sgrib pa med par mngon du gyur par gnas pa dang / sems can thams cad kyi dbang po yongs su smin par bya ba la mngon du gyur par gnas
365a3(phal chen): pa dang / sems can thams cad kyi mos pa rgya mtsho rnam par sbyang ba la mngon du gyur pa dang / sems can thams cad kyi sgrib pa'i chos rnam par bzlog pa la mngon du gyur
365a4(phal chen): pa dang / sems can thams cad kyi mi shes pa'i mun pa rnam par bsal ba la mngon du gyur cing / thams cad mkhyen pa'i ye shes snang ba yongs su bskyed pa'i don du gnas
365a5(phal chen): pa mthong ngo / /de nas tshong dpon gyi bu nor bzang gis/ mtshan mo'i lha mo sems can kun tu skyong ba'i gzi brjid dpal gyi byang chub sems dpa'i rnam par thar pa'i khyu mchog
365a6(phal chen): gi mthu phyung ba dang / rnam par 'phrul pa 'jig rten thams cad la mngon par gnas shing / 'gro ba rnam par 'dul ba ston pa bsam gyis mi khyab pa de lta bu mthong nas
365a7(phal chen): rab tu dga' ba skyes te/ spro ba chen po'i shugs drag po rgya mtsho rab tu thob nas/ mtshan mo'i lha mo sems can kun tu skyong ba'i gzi brjid dpal la lus thams cad kyis
365b1(phal chen): phab ste| phyag byas nas ngor gyen du bltas so/ /de nas mtshan mo'i lha mo sems can kun skyong ba'i gzi brjid dpal gyis byang chub sems dpa'i gzugs dang / mtshan rnam par
365b2(phal chen): dag pa de mi snang bar byas te/ mtshan mo'i lha mo'i gzugs su byas nas/ rnam par 'phrul pa thams cad 'byin cing 'dug par gnas so/ /de nas tshong dpon gyi bu nor bzang gis/
365b3(phal chen): mtshan mo'i lha mo sems can kun tu skyong ba'i gzi brjid dpal gyi mdun du 'dug ste thal mo sbyar nas/ de'i tshe tshigs su bcad pa 'di dag smras so/ /khyod kyi sku yangs mtshan rab rgyan
365b4(phal chen): gyis brgyan/ /shin tu bzang zhing mdzes pa bdag gis mthong / /nam mkha' skar ma'i tshogs kyis brgyan pa bzhin/ /dpe byad bzang pos rnam par bris pa mthong / /'od kyi 'khor
365b5(phal chen): can sku bzang dam pa'i mchog / mtha' yas zhing gi rdul khams mang po snyed/ /kha dog sna tshogs rnam pa'i dpe tshul du/ /phyogs rnams kun gyi dbyings su khyab par gang / /'od zer
365b6(phal chen): dra ba mang po 'gro sems mnyam/ /khyod ni ba spu'i sgo nas 'gyed pa mdzad/ /'od zer sgo la pad+mo yid 'ong gnas/ /khyod kyi sprul pa 'gro ba'i sdug bsngal sel/ /spos kyi na bun
365b7(phal chen): sprin du chags pa'i 'gyed/ /'gro ba'i gzugs su gnas te kun nas mdzes/ /me tog sgo rnams kun nas dgye mdzad pas/ /chos dbyings bzhugs pa'i rgyal ba kun tu khyab/ /khyod
366a1(phal chen): kyi phrag pa'i lhun yangs 'phags pa ni/ /rin chen 'od 'phro ri bo ri rab 'dra/ /dri med de ni 'gro ba kun tu gsal/ /gti mug mun nag rnam par bzlog pa
366a2(phal chen): mdzad| |khyod kyi dri med zhal mdog bzang po las/ /na bun sprin dang nyi ma yangs pa 'byung / /khyod kyi nyi ma'i 'khor 'dra 'od bzang ba/ /rnam par snang mdzad spyod yul yangs
366a3(phal chen): pa 'byin/ /khyod kyi spyan nas zla skar 'od 'byung ba/ /rtag tu dri med sprin ltar mang ba ste/ /de dag phyogs bcur bkang zhing 'gro ba rnams/ /rab tu snang byed 'jig rten rab rib sel//
366a4(phal chen): khyod kyi mtshan las 'gro ba'i lus mnyam pa'i/ /sprul pa rgya mtsho phyogs su khyab par 'phro/ /de dag chos dbyings yangs pa rgyas 'gengs shing / /sems can tshad med tshogs
366a5(phal chen): rnams yongs su 'dul/ /khyod kyi sku ni 'byams klas phyogs su snang / /'gro ba kun la mngon gyur dga' ba bskyed/ /rgyal po me dang rkun po chus bskyed pa'i/ /'jigs pa thams
366a6(phal chen): cad rnam sel zhi bar mdzad/ /gang tshe khyod kyi spyan sngar bdag btang nas/ /yon tan rnam par sems shing nyer phyin pa/ /de tshe 'od zer dri med 'khor bzang po/ /khyod kyi zhal
366a7(phal chen): gyi smin mtshams gseb nas 'thon/ /phyogs rnams rgya mtsho brgya mang snang mdzad nas/ /'jig rten snang ba rgya che yongs bskyed de/ /rnam 'phrul rnam pa mang po rnams bstan
366b1(phal chen): nas| |de tshe bdag gi lus kyi gseb tu zhi/ /gang tshe 'od kyi 'khor gyis bdag reg pa/ /de tshe bde ba rmad byung yangs pa myong / /gzungs dang ting 'dzin brgya mang yongs su non/ /
366b2(phal chen): phyogs bcu'i rgyal ba dpag yas mthong bar gyur/ /gom pa rnam por gyen du bteg pa la'ang / /rdul phran grangs snyed tshul ni bdag gis rig /rdul phran shin tu phra ba gcig la
366b3(phal chen): yang / /zhing gi rdul snyed zhing rnams mthong bar gyur/ /rdul la gnas kyang rnam pa tha dgu ste/ /zhing mang brgya ni shin tu nyon yang mongs/ /de yi 'gro ba sdug bsngal nyams su myong / /
366b4(phal chen): cho nger ngu zhing smre sngags yongs su 'don/ /zhing mang la la kun nas nyon mongs dag /de na sdug bsngal mang zhing bde ba chung / /rgyal ba thugs rje can yang der skye ste/ /rgyal ba'i nyan
366b5(phal chen): thos rang rgyal de bzhin no/ /zhing tshul la la yongs dag nyon mongs te/ /byang chub sems dpa'i gnas bzang mang pos brgyan/ /skyes pa bud med yongs brgyan blta na sdug /skyon
366b6(phal chen): med rgyal ba'i gdung yang rgyun mi 'chad/ /zhing rnams rgya mtsho yangs shing dri med pa/ /rdul la gnas shing mnyam pa'i gzhi dang ldan/ /de dag bskal pa brgya mang sngon gyi tshe/ /
366b7(phal chen): rnam par snang mdzad spyod mdzad yongs su sbyangs/ /zhing rnams 'byams klas kun na rgyal ba dag /shing dbang dam pa'i drung du gshegs pa ston/ /rnam par 'phrul zhing byang chub
367a1(phal chen): 'tshang yang rgya/ /chos kyi 'khor lo bskor cing 'dul ba ston/ /rnam par snang mdzad spyod yul yangs pa la/ /khyod kyang kun tu rjes su bzhud par mthong //
367a2(phal chen): mchod pa stong phrag tshad med khrag khrig gis/ /rgyal ba kun la mngon par mchod mdzad mthong / /de nas tshong dpon gyi bu nor bzang gis tshigs su bcad pa de dag smras nas/
367a3(phal chen): mtshan mo'i lha mo sems can kun tu skyong ba'i gzi brjid dpal la 'di skad ces smras so/ /lha mo/ byang chub sems dpa'i rnam par thar pa de/ de lta bur zab pa ni ngo mtshar
367a4(phal chen): chen/ rnam par thar pa de'i ming ni ci zhes bgyi/ de khyod kyis brnyes nas yun ni ji srid cig lags/ byang chub sems dpas ji ltar nan tan du bgyis na rnam par thar pa de
367a5(phal chen): yongs su dag par 'gyur/ smras pa/ rigs kyi bu/ gnas 'di ni lha dang bcas pa'i 'jigs rten dang / nyan thos dang / rang sangs rgyas su bcas pas yid ches par dka'
367a6(phal chen): ba ste| de ci'i phyir zhe na/ 'di ni byang chub sems dpa' kun tu bzang po'i spyod pa dang / smon lam khong du chud pa rnams kyi spyod yul te/ 'di ni byang chub sems dpa' snying rje
367a7(phal chen): chen po lhur len pa/ 'gro ba thams cad yongs su bskyab pa la zhugs pa/ mi khom pa dang / ngan song dang / ngan 'gro'i lam thams cad rnam par bzlog pa la zhugs pa/
367b1(phal chen): sangs rgyas kyi zhing khams thams cad sangs rgyas kyi zhing yongs su dag pa bla na med par bya ba la zhugs pa/ sangs rgyas kyi zhing thams cad na bzhugs pa'i de bzhin gshegs
367b2(phal chen): pa'i rigs rgyun mi gcod pa la zhugs pa/ sangs rgyas thams cad kyi bstan pa yongs su bzung ba la zhugs pa/ bskal pa thams cad du byang chub sems dpa'i spyod pa la gnas
367b3(phal chen): pas gnas par bya ba'i smon lam chen po rgya mtsho la zhugs pa/ chos rgya mtsho thams cad la bsgribs pa med pa'i ye shes snang ba rnam par sbyang ba la zhugs pa/ skad cig re re zhing
367b4(phal chen): dus gsum gyi tshul rgya mtsho thams cad du ye shes snang bas rnam par gnas pa rab tu thob pa rnams kyi yul te/ 'on kyang de bzhin gshegs pa'i byin gyi rlabs kyis bstan
367b5(phal chen): par bya'o/ /rigs kyi bu/ sngon 'das pa'i dus bskal pa sangs rgyas kyi zhing gi rdul shin tu phra ba snyed cig gi pha rol tu/ 'jig rten gyi khams rnam par snang mdzad gzi
367b6(phal chen): brjid dpal zhes bya bar/ bskal pa rdul dang bral ba'i dkyil 'khor ces bya ba byung ste/ bskal pa de la sangs rgyas ri rab kyi rdul shin tu phra ba snyed byung bar gyur to/ /'jig rten
367b7(phal chen): gyi khams rnam par snang mdzad gzi brjid dpal zhes bya ba de ni/ rin po che thams cad kyi sprin gyi rgyan gyis brgyan pa ste/ rdo rje las byas pa'i gzhal med khang dang / gnas
368a1(phal chen): kyis yongs su mdzes par byas pa'o/ /'jig rten gyi khams de'i gzhi ni rin po che'i rgyal po dri ma med pa'i 'od kyi rgya mtsho las blangs pa ste/ lhun dang
368a2(phal chen): lus ni nor bu rin po che spos thams cad kyi rgyal po las gyur pa'o/ /de ni dbyibs kun tu zlum pa ste/ rnam par dag cing kun nas nyon mongs pa/ lhab lhub thams cad kyi
368a3(phal chen): sprin gyi bla res kun nas khyab pa/ rin po che'i khor yug rgyan thams cad dang ldan pa rim pa stong gis yongs su bskor ba/ gling bzhi pa bye ba khrag khrig brgya stong gis shin
368a4(phal chen): tu rgyas par brgyan pa ste/ de la gling bzhi pa la la ni kun nas nyon mongs pa ste/ sems can kun nas nyon mongs pa'i las dang ldan pa rnams kyi gnas so/ /la la ni kun
368a5(phal chen): nas nyon mongs shing rnam par dag pa ste/ sems can las 'dren ma dang ldan pa rnams kyi gnas so/ /la la ni rnam par dag cing kun nas nyon mongs pa ste/ sems can
368a6(phal chen): yongs su dag cing kun nas nyon mongs pa/ dge ba'i rtsa ba sbyangs pa/ kha na ma tho ba nyung ba rnams kyi gnas so/ /la la ni shin tu yongs su dag pa ste/ byang chub sems
368a7(phal chen): dpa' dag pa rnams kyi gnas so/ /'jig rten gyi khams rnam par snang mdzad gzi brjid dpal zhes bya ba de'i shar phyogs logs kyi khor yug gi mtshams na/ gling bzhi pa
368b1(phal chen): rin po che me tog sgron ma'i rgyal mtshan zhes bya ba rnam par dag cing kun nas nyon mongs pa/ ma rmos/ ma skyes pa'i 'bras la yongs su spyod pa sngon gyi las kyi rnam par
368b2(phal chen): smin pas mngon par grub pa'i khang pa brtsegs pa'i gnas dang / gzhal med khang la yongs su spyod pa/ 'khor kun nas yid bzhin gyi shing gis 'khor ba/ spos kyi shing
368b3(phal chen): sna tshogs kyi lhun las spos kyi sprin rgyun mi 'chad par 'byung ba/ phreng ba sna tshogs kyi shing las phreng ba'i sprin rgyun mi 'chad par 'byung ba/ me tog sna tshogs kyi shing las
368b4(phal chen): me tog kha dog dang dri bsam gyis mi khyab pa'i sprin gyi char rgyun mi 'chad par 'bab pa/ phye ma kha dog sna tshogs kyi shing gi lhun las spos rin po che'i rgyal po thams cad
368b5(phal chen): kyi phye ma'i char rgyun mi 'chad par 'bab pa/ rin po che'i shing sna tshogs las rin po che'i 'bru mang po 'brul ba'i kha dog snang bas shin tu snang bar byas pa/ lha rdzas kyi rol
368b6(phal chen): mo sna tshogs kyi shing las sil snyan sna tshogs kyi sprin rlung gis bskyod cing / nam mkha'i dbyings las sgra dbyangs snyan pa 'byung ba/ nyin mtshan gyi bde ba nyi ma dang / zla
368b7(phal chen): bas 'byung ba/ nor bu rin po che kun tu snang bas gzhi byas pa'i sa rab tu mnyam par gyur pa ste/ gling bzhi pa der rgyal po'i pho brang bye ba khrag khrig brgya stong byung bar
369a1(phal chen): gyur te| rgyal po'i pho brang de dag re re zhing yang chu klung stong gis yongs su bskor ba'o/ /chu klung de dag thams cad kyang lha rdzas kyi me tog sil mas gang
369a2(phal chen): ba'o| |lha rdzas kyi rol mo dang / glu'i sgra skad snyan cing yid du 'ong ba 'byin pa'o/ /chu 'gram rin po che'i shing yid du 'ong bas rnam par brgyan pa'o/ /rin po che sna tshogs kyis
369a3(phal chen): shin tu brgyan pa'i gru phan tshun du rgyu ba'o/ /bde ba sna tshogs ci dga' bar yongs su spyad du yod pa'o/ /chu klung gi mtshams kyi gzhi re re dag na yang grong khyer bye ba khrag
369a4(phal chen): khrig brgya stong phrag bcu kun nas gnas pa ste/ grong khyer de dag re re zhing yang grong rdal bye ba khrag khrig brgya phrag stong gi 'khor gyis yongs su bskor ba'o/ /grong dang grong
369a5(phal chen): khyer dang grong rdal de dag thams cad kyang lha rdzas kyi bza' shing gi ra ba dang / gzhal med khang dang / khang pa bye ba khrag khrig brgya phrag stong gi 'khor gyis yongs su bskor
369a6(phal chen): ba'o| |gling bzhi pa de'i 'dzam bu'i gling gi dbus na/ rgyal po'i pho brang dbu ma rin po che'i me tog sgron ma zhes bya ba yod par gyur te/ de ni skyid cing longs spyod phun sum
369a7(phal chen): tshogs pa dang ldan la/ rtag tu lo legs shing bde ba'i rnam pa thams cad dang ldan pa'o/ /lha dang mi mang pos yongs su gang ba'o/ /sems can dge ba bcu'i las kyi lam dang
369b1(phal chen): ldan pa rnams kyi gnas su gyur pa ste/ rgyal po'i pho brang rin po che'i me tog sgron ma zhes bya ba de na/ rgyal po rnam par snang ba rin chen pad+mo dpal gyi gtsug phud snying po zhes bya ba 'khor
369b2(phal chen): los bsgyur ba gling bzhi la dbang ba/ pad+mo'i snying po la rdzus te byung ba/ mi chen po'i mtshan sum cu rtsa gnyis kyis lus shin tu brgyan pa/ chos dang ldan pa/ chos kyi rgyal po rin po che
369b3(phal chen): bdun dang ldan pa gnas par gyur to/ /de'i bu dpa' zhing rtul phod la yan lag dam pa'i gzugs dang ldan pa/ gzhan gyi 'khor rab tu 'joms pa/ rnam pa thams cad yongs su tshang
369b4(phal chen): ba'i yan lag dam pa dang ldan pa stong tshang bar byung ngo / /de'i btsun mo'i 'khor gyi bud med kyang bye ba khrag khrig brgya stong phrag bcu yod par gyur te/ de dag kun kyang 'khor los
369b5(phal chen): bsgyur ba'i skal ba dang mnyam pa'i dge ba'i rtsa ba las byung ba mthun par spyod pa/ rin po che'i rgyan rang 'khrungs su byung ba/ dge ba'i sems dang ldan pa/ lha'i bu mo dang khyad par
369b6(phal chen): med par 'dra ba'i gzugs can/ dzam+bu chu klung gi gser gyi kha dog lta bu'i mdog dang ldan pa'i lus can/ lus kyi ba spu las lha rdzas kyi spos sna tshogs 'byung ba/ lus las
369b7(phal chen): lha rdzas kyi 'od dri zhim po dri ma med pa rab tu 'gyed pa sha stag go / de'i blon po bye ba phrag bcu byung ste/ blon po rin po che la sogs pa dag go /'khor los bsgyur ba'i rgyal po rnam
370a1(phal chen): par snang ba rin chen pad+mo dpal gyi gtsug phud snying po de'i btsun mo dam pa/ bud med rin po che dpal gyi bzhin yongs su rgyas pa zhes bya ba/
370a2(phal chen): gzugs mdzes shing sdug pa/ blta na yid du 'ong ba/ kha dog bzang po shin tu rgyas pa'i dam pa dang ldan pa/ skra mthon mthing du 'dug pa/ mig dkar nag 'byes pa/
370a3(phal chen): mdog gser gyi kha dog tu 'dug pa/ tshangs pa'i dbyangs dang ldan pa/ lus las 'od rtag tu 'byung ba/ 'khor kun tu dpag tshad stong gi tshad du 'od kha dog du ma dang ldan
370a4(phal chen): pa| lha rdzas kyi dri zhim po can 'gyed pa byung ngo / /rgyal po'i btsun mo dpal gyi bzhin yongs su rgyas pa zhes bya ba de las/ bu mo pad+mo bzang mo mig yid du 'ong ba'i dpal
370a5(phal chen): gyi zla ba zhes bya ba/ yan lag thams cad tshang ba/ gzugs mdzes shing sdug pa/ blta na yid du 'ong ba/ 'jig rten thams cad kyis blta na mi ngoms pa byung bar gyur te/
370a6(phal chen): rigs kyi bu/ 'di lta ste/ dper na/ 'khor los bsgyur ba'i rgyal po la blta na su yang ngoms par mi 'gyur ba de bzhin du/ 'khor los bsgyur ba'i bu mo pad+mo bzang mo
370a7(phal chen): mig yid du 'ong ba'i dpal de la blta bas kyang / su yang ngoms par mi 'gyur te/ shes rab kyis yongs su ngoms par 'gyur ba ni ma gtogs so/ /de'i tshe de'i dus na
370b1(phal chen): sems can rnams kyang tshe dpag tu med par gyur te/ tshe la gcig tu nges pa med pas bar ma dor 'chi ba ni yod do/ /de'i dus na sems can rnams kyi dbyibs sna tshogs dang /
370b2(phal chen): kha dog sna tshogs dang / dbyangs sna tshogs dang / ming sna tshogs dang / rigs sna tshogs dang / tshe'i tshad sna tshogs dang / chu zheng rnam pa tha dad pa dang / mos pa dang / stobs
370b3(phal chen): dang / brtson 'grus dang / mthu rnam pa tha dad pa dang / yid du 'ong ba dang / yid du mi 'ong ba rnam pa tha dad pa dang / yangs pa dang / dma' ba la mos pa sna tshogs kyang yod
370b4(phal chen): par gyur te/ de la sems can ji snyed cig kha dog bzang ba dang / yangs pa la mos pa dang / yan lag tshang ba dang / blta na sdug cing yid du 'ong bar gyur pa de dag ni 'di
370b5(phal chen): skad ces 'dzer to/ /kye/ mi dag /nga ni khyed pas kha dog ches bzang ngo zhes zer ro/ /de bzhin du sems can ji snyed cig lus kyi dbyibs legs pa dang ldan par gyur pa de
370b6(phal chen): dag kyang / sems can lus kyi dbyibs mi sdug par gyur pa rnams la rlom zhing khyad du gsod do/ /de dag de ltar gcig la gcig khyad du gsod pa las byung ba'i mi dge
370b7(phal chen): ba'i rtsa bas tshe'i tshad las kyang yongs su bri bar gyur to/ /kha dog dang stobs dang bde ba las kyang yongs su bri bar gyur to/ /rgyal po'i pho brang rin po che'i me tog sgron ma de'i
371a1(phal chen): byang phyogs logs na/ snying po byang chub kyi shing kun du grag pa'i chos kyi sprin sgra'i rgyal mtshan zhes bya ba/ de bzhin gshegs pa thams cad kyi snying
371a2(phal chen): po byang chub kyi rgyan skad cig re re la yongs su ston pa/ rtsa ba rin po che'i rgyal po rdo rje ltar sra zhing mi 'jig pa/ nor bu rin po che thams cad las grub pas/ lhun shin tu
371a3(phal chen): yangs shing rgyas pa/ sdong po dang / yal ga dang / lo ma dang / 'dab ma dang / me tog dang / 'bras bu rin po che thams cad kyi rgyu las grub pa/ kun tu cha mnyam par rnam
371a4(phal chen): par bkod cing kun tu khyab pa'i yal ga dang ldan pa/ rgyan kun tu rgyas par 'gengs shing mi zad pa dang ldan pa/ rin po che sna tshogs kyi 'od 'phro ba dang / 'od zer kun tu
371a5(phal chen): snang bar 'gyed pa/ de bzhin gshegs pa thams cad kyi yul gyi rnam par 'phrul ba'i dbyangs rjes su sgrog pa yod de/ snying po byang chub de'i mdun rol na/ spos chu'i
371a6(phal chen): mtsho rin po che'i me tog dang / glog dang / chos kyi 'brug sgra'i sprin gyi dbyangs zhes bya ba yod de/ de ni rin po che'i shing bye ba khrag khrig brgya stong phrag bcus kun nas
371a7(phal chen): bskor ba ste/ rin po che'i shing de dag thams cad kyang byang chub kyi shing gi dbyibs su 'khod pa sha stag go /spos chu'i mtsho chen po rin po che'i me tog dang / glog dang /
371b1(phal chen): chos kyi 'brug sgra'i sprin gyi dbyangs zhes bya ba de'i 'gram thams cad kyang / nor bu rin po che thams cad bkram zhing rnam par bkod pa ste/ rin po che thams cad kyi phreng ba sna tshogs
371b2(phal chen): su dkrigs pa'o/ /rin po che rnam par dag pa las byas pa'i khang pa sna tshogs kyi rgyan gyis yongs su brgyan pa'o/ /rgyan rnam par dag pa sna tshogs kyi rgyan gyis shin tu
371b3(phal chen): brgyan pa'o/ /snying po byang chub de'i 'khor thams cad kyang nor bu rin po che'i khang pa brtsegs pa chen po rgyan bsam gyis mi khyab pa dang ldan pa/ pad+mo'i snying po can sha stag
371b4(phal chen): gis yongs su 'khor ba ste/ spos chu'i mtsho chen po rin po che'i me tog dang / glog dang / chos kyi 'brug sgra'i sprin gyi dbyangs zhes bya ba de'i dbus nas/ pad+mo'i rgyal po chen
371b5(phal chen): po lo ma'i mtshams nas dus gsum gyi de bzhin gshegs pa thams cad kyi yul rnam par ston pa'i 'od zer gyi sprin gyi rgyan ces bya ba byung bar 'gyur te/ pad+mo chen po de
371b6(phal chen): la de bzhin gshegs pa ri rab kyi rdul shin tu phra ba snyed de dag gi nang nas bskal pa'i thog ma pa/ de bzhin gshegs pa ye shes rin po che'i 'od kun tu 'phro ba'i dpal
371b7(phal chen): yon tan dpal gyi rgyal po zhes bya ba byung bar gyur te/ de ni bskal pa de la thams cad kyi thog mar bla na med pa yang dag par rdzogs pa'i byang chub tu mngon par rdzogs par
372a1(phal chen): sangs rgyas te/ des lo stong phrag du ma zhig tu chos bstan pas sems can yongs su smin par mdzad nas/ lo stong phrag bcur 'od zer
372a2(phal chen): snang ba'i rnam par 'phrul pas yongs su smin par mdzad do/ /de bzhin gshegs pa de lo stong phrag bcu na 'byung bar 'gyur ro zhes bya ba'i tshe/ pad+mo'i rgyal po chen po
372a3(phal chen): lo ma'i mtshams nas dus gsum gyi de bzhin gshegs pa thams cad kyi yul rnam par ston pa'i 'od zer gyi sprin gyi rgyan ces bya ba de las/ sems can thams cad
372a4(phal chen): rdul dang 'byed pa'i sgron ma zhes bya ba'i 'od zer byung bar gyur te/ 'od des phog pa'i sems can rnams kyis kyang lo stong phrag bcu na de bzhin gshegs pa 'byung
372a5(phal chen): bar 'gyur ro zhes bya bar shes so/ /lo stong phrag dgu na de bzhin gshegs pa de 'byung bar 'gyur ro zhes bya ba'i tshe/ byang chub kyi shing de las rdul dang bral ba'i dpal
372a6(phal chen): gyi snying po zhes bya ba'i 'od zer byung ste/ 'od zer des phog pa'i sems can de dag gis kyang gzugs thams cad shin tu phra ba mthong bar gyur to/ /lo stong phrag
372a7(phal chen): brgyad na de bzhin gshegs pa 'byung ngo zhes bya ba'i tshe/ byang chub kyi shing chen po de nyid las 'od zer sems can thams cad kyi las rnam par smin pa'i dbyangs zhes bya ba
372b1(phal chen): byung ste| des phog pa'i sems can de dag thams cad kyis kyang rang rang gi las rgya mtsho khong du chud par gyur te/ las dran pa'i ye shes kyang thob par gyur to/ /lo stong phrag bdun
372b2(phal chen): na de bzhin gshegs pa de 'byung bar 'gyur ro zhes bya ba'i tshe/ byang chub kyi shing de nyid las 'od zer dge ba'i rtsa ba thams cad yang dag par 'byung ba'i dbyangs zhes bya ba byung
372b3(phal chen): ste| 'od zer des sems can de dag la phog nas/ dbang po nyams pa med cing yongs su tshang bar gyur to/ /lo stong phrag drug na de bzhin gshegs pa de 'byung bar 'gyur ro
372b4(phal chen): zhes bya ba'i tshe/ byang chub kyi shing chen po de nyid las 'od zer sangs rgyas kyi yul bsam gyis mi khyab pa'i dbyangs zhes bya ba byung ste/ des sems can de dag la phog nas
372b5(phal chen): bsam pa rgya chen pos rnam par 'phrul par gyur to/ /lo stong phrag lnga na de bzhin gshegs pa de 'byung bar 'gyur ro zhes bya ba'i tshe/ byang chub kyi shing chen po de nyid las 'od
372b6(phal chen): zer sangs rgyas kyi zhing thams cad yongs su dag par sgra 'byin pa'i gzugs brnyan rnam par dmigs pa zhes bya ba byung ste/ des sems can de dag la phog nas/ sangs
372b7(phal chen): rgyas kyi zhing rnam pa thams cad du yongs su dag par mthong bar gyur to/ /lo stong phrag bzhin de bzhin gshegs pa de 'byung bar 'gyur ro zhes bya ba'i tshe/ byang chub kyi shing chen
373a1(phal chen): po de nyid las 'od zer de bzhin gshegs pa thams cad kyi yul tha mi dad pa'i sgron ma zhes bya ba byung ste/ des sems can de dag la phog nas
373a2(phal chen): de bzhin gshegs pa de'i rnam par 'phrul pa thams cad du song ba la zhugs par gyur to/ /lo stong phrag gsum na de bzhin gshegs pa de 'byung bar 'gyur ro zhes bya
373a3(phal chen): ba'i tshe| byang chub kyi shing chen po de las 'od zer 'gro ba thams cad la mngon du gyur pa'i sgron ma zhes bya ba byung ste/ des sems can de dag la phog nas de bzhin gshegs
373a4(phal chen): pa de yang mngon du mos pas mthong bar gyur to/ /lo stong phrag gnyis na de bzhin gshegs pa de 'byung bar 'gyur ro zhes bya ba'i tshe/ byang chub kyi shing chen po de las 'od
373a5(phal chen): zer dus gsum gyi ye shes kyi glog gi sgron ma zhes bya ba de bzhin gshegs pa thams cad kyi sngon gyi tshul rab tu sgrog pa byung ste/ des sems can de dag la reg nas
373a6(phal chen): de bzhin gshegs pa de'i sngon gyi tshul rgya mtsho la rtog cing 'jug par gyur to/ /lo stong na de bzhin gshegs pa de 'byung bar 'gyur ro zhes bya ba'i tshe/ byang chub kyi shing
373a7(phal chen): chen po de las 'od zer ye shes rab ri ba med pa de bzhin gshegs pa'i sgron ma zhes bya ba byung ste/ des sems can de dag la phog nas/ de bzhin gshegs pa thams
373b1(phal chen): cad kyi rnam par 'phrul pa dang / zhing thams cad dang / sems can thams cad mthong bar 'gyur ba'i mig kun tu lta ba thob par gyur to/ /de bzhin gshegs pa de lo brgya na 'byung
373b2(phal chen): bar 'gyur ro zhes bya ba'i tshe/ byang chub kyi shing chen po de nyid las 'od zer 'gro ba thams cad kyis sangs rgyas mthong ba rnam par smin pa'i dge ba'i rtsa ba las byung ba zhes bya ba
373b3(phal chen): byung ste/ des sems can de dag la phog nas/ de bzhin gshegs pa skye ba'i 'du shes thob par gyur to/ /de bzhin gshegs pa de zhag bdun na skye bar 'gyur ro zhes bya ba'i tshe/
373b4(phal chen): byang chub kyi shing chen po de nyid las 'od zer sems can thams cad rab tu dga' ba dang / spro ba dang / mos pa yongs su 'byung ba'i dbyangs zhes bya ba byung ste/ des sems can
373b5(phal chen): de dag la phog nas/ sangs rgyas mthong bar 'gyur ba'i dga' ba'i shugs chen po skyes par gyur to/ /rigs kyi bu/ de ltar 'od zer gyis yongs su smin par bya ba'i tshul tshad med
373b6(phal chen): pa rnam pa de lta bus/ lo stong du sems can rnams yongs su smin par mdzad nas zhag bdun pa la thug pa dang / 'jig rten gyi khams de thams cad yongs su bskyod pa'i tshul
373b7(phal chen): tshad med pas yongs su bskyod nas shin tu dag par byin gyis brlabs so/ /phyogs bcu'i de bzhin gshegs pa thams cad kyi sangs rgyas kyi zhing yongs su dag pa ji snyed pa
374a1(phal chen): rgyan bsam gyis mi khyab pa rnam pa sna tshogs dang ldan pa de dag thams cad kyang / sangs rgyas kyi zhing der sems kyi skad cig re re la yongs
374a2(phal chen): su bstan par gyur to/ /de nas zhag bdun pa tha ma la bab pa dang / 'jig rten gyi khams de na sems can sangs rgyas mthong bar 'gyur bar yongs su smin pa de dag thams
374a3(phal chen): cad snying po byang chub tu mngon par gzhol bar gyur to/ /de nas 'jig rten gyi khams de'i khor yug thams cad dang / ri rab thams cad dang / ri thams cad dang / chu klung thams cad dang / rgya
374a4(phal chen): mtsho thams cad dang / shing thams cad dang / sa'i gzhi thams cad dang / grong khyer thams cad dang / ra ba thams cad dang / gnas thams cad dang / gzhal med khang thams cad dang / gos
374a5(phal chen): dang / rgyan dang / longs spyod thams cad dang / rol mo'i shing thams cad dang / rol mo brdung ba'i dbyangs thams cad dang / sprul pa'i rgyan thams cad kyi dmigs pa re re
374a6(phal chen): las kyang de bzhin gshegs pa thams cad kyi yul dang / mthu'i sgra rab tu sgrog pa'i spros dang / bdug spos thams cad kyi sprin mngon par 'thon te/ rin po che 'od 'phro
374a7(phal chen): ba'i sprin dang / spos dang / bdug spos thams cad kyi 'od 'phro dam pa dang / spos rin po che thams cad kyi gzugs kyi sprin dang / gos rin po che dang / rgyan rin po che thams cad
374b1(phal chen): kyi sprin dang / rin po che'i me tog sna tshogs kyi ri rab kyi sprin dang / phye ma sna tshogs kyi sprin mang po de bzhin gshegs pa thams cad kyi 'od zer gyi sprin rnam par ston pa/ de bzhin
374b2(phal chen): gshegs pa thams cad kyi 'od kyi dkyil 'khor gyi sprin rab tu 'gyed pa/ rol mo brdung ba dang dkrol ba thams cad kyi sprin yongs su 'khrol zhing brdung ba/ de bzhin gshegs
374b3(phal chen): pa thams cad kyi smon lam gyi sgra skad kyi sprin rab tu 'byin pa/ de bzhin gshegs pa thams cad kyi dbyangs kyi yan lag dang / gsung rgya mtsho'i sprin rab tu sgrog pa/ de bzhin
374b4(phal chen): gshegs pa thams cad kyi mtshan dang / dpe byad bzang po'i gzugs brnyan sna tshogs kyi sprin rab tu ston pa byed cing / de bzhin gshegs pa 'byung ba'i ltas sngon du byung ba
374b5(phal chen): bsam gyis mi khyab pa yongs su bstan te/ rin po che'i rgyal po'i pad+mo chen po lo ma'i mtshams nas/ dus gsum gyi de bzhin gshegs pa thams cad kyi yul rnam par ston
374b6(phal chen): pa'i 'od zer gyi rgyan de'i pad+mo'i 'khor rin po che'i rgyal po las byas pa chen po sha stag tu byas te 'khod do/ /rin po che'i rgyal po'i pad+mo chen po'i 'khor gyi rin po che'i pad+mo
374b7(phal chen): chen po de dag gi ze ba dang / snying po la seng+ge'i khri rin po che'i pad+mo chen po'i snying po can/ sangs rgyas kyi zhing bcu'i rdul shin tu phra ba snyed dag byung bar gyur te/ rin po che'i
375a1(phal chen): snying po can gyi khri de dag la'ang byang chub sems dpa' sangs rgyas kyi zhing bcu'i rdul shin tu phra ba snyed skyil mo krung bcas te 'khod par gyur to/ /
375a2(phal chen): bcom ldan 'das ye shes rin po che'i 'od kun tu 'phro ba'i dpal yon tan dpal gyi rgyal po de bzhin gshegs pa de/ bla na med pa yang dag par rdzogs pa'i byang chub tu mngon
375a3(phal chen): p ar sangs rgyas ma thag tu de'i mod la phyogs bcu'i 'jig rten gyi khams su de bzhin gshegs pa mang po dag kyang bla na med pa yang dag par rdzogs pa'i byang chub tu mngon
375a4(phal chen): par sangs rgyas te/ sems can rnams kyi bsam pa ji lta ba bzhin du mngon sum du chos kyi 'khor lo bskor bar gyur to/ /des kyang 'jig rten gyi khams de dag gi sems
375a5(phal chen): can tshad med pa rnams ngan song dang log par ltung ba thams cad las rnam par bzlog go / sems can tshad med pa ni mtho ris su skye ba la rab tu bkod do/ /sems can
375a6(phal chen): tshad med pa ni nyan thos kyi sa la rab tu bkod do/ /sems can tshad med pa ni rang sangs rgyas kyi byang chub tu yongs su smin par byas so/ /sems can tshad med pa ni shugs
375a7(phal chen): drag po 'od kyis 'byung ba'i byang chub tu yongs su smin par byas so/ /sems can tshad med pa ni brtson 'grus dri ma med pa'i rgyal mtshan gyi byang chub tu yongs su smin par
375b1(phal chen): byas so/ /sems can tshad med pa ni chos rab tu bsgom pa'i gnas su 'byung ba'i byang chub la rab tu bkod do/ /sems can tshad med pa ni dbang po yongs su dag pa rab tu
375b2(phal chen): bsgom pas 'byung ba'i byang chub tu yongs su smin par byas so/ /sems can tshad med pa ni stobs mnyam pa nyid la yang dag par spyod pa khong du chud pas 'byung ba'i byang chub
375b3(phal chen): tu yongs su smin par byas so/ /sems can tshad med pa ni chos grong khyer mngon du 'gyur ba'i yul gyi theg pa skye bas 'byung ba'i byang chub la rab tu bkod do/ /sems can tshad
375b4(phal chen): med pa ni thams cad du rjes su song ba'i rdzu 'phrul tha mi dad pa'i tshul gyi theg pas 'byung ba'i byang chub la rab tu bkod do/ /sems can tshad med pa ni spyod pa'i sbyor ba la yang
375b5(phal chen): dag par gzhol ba'i tshul gyis 'byung ba'i byang chub la rab tu bkod do/ /sems can tshad med pa ni ting nge 'dzin gyis 'jug pa'i tshul gyis 'byung ba'i byang chub la rab tu bkod
375b6(phal chen): do| |sems can tshad med pa ni dmigs pa'i yul thams cad yongs su dag pa'i dkyil 'khor gyi tshul gyi 'byung ba'i byang chub la rab tu bkod do/ /sems can tshad med pa
375b7(phal chen): ni byang chub sems dpa'i byang chub tu sems bskyed do/ /sems can tshad med pa ni byang chub sems dpa'i lam la rab tu bkod do/ /sems can tshad med pa ni pha rol tu
376a1(phal chen): phyin pa'i lam rnam par dag pa la rab tu bkod do/ /sems can tshad med pa ni byang chub sems dpa'i sa dang po la rab tu bkod do/ /sems can tshad med
376a2(phal chen): pa ni byang chub sems dpa'i sa gnyis pa dang / gsum pa dang / bzhi pa dang / lnga pa dang / drug pa dang / bdun pa dang / brgyad pa dang / dgu pa la rab tu bkod do/ /sems can
376a3(phal chen): tshad med pa ni byang chub sems dpa'i sa bcu pa la rab tu bkod do/ /sems can tshad med pa ni byang chub sems dpa'i spyod pa smon lam gyi khyad par can la btsud do/ /sems
376a4(phal chen): can tshad med pa ni byang chub sems dpa' kun tu bzang po'i spyod pa dang / smon lam rnam par dag pa la rab tu bkod do/ /de ltar de bzhin gshegs pa des sangs rgyas kyi khyu
376a5(phal chen): mchog gi mthu phyung ba dang / rnam par 'phrul pa bsam gyis mi khyab pas chos kyi 'khor lo bskor bas/ sems kyi skad cig re re la sems can gyi khams mtha' dang dbus med
376a6(phal chen): pa rnam par dul bar gyur to/ /'jig rten gyi khams de'i sems can thams cad kyis kyang de bzhin gshegs pa de'i sku sna tshogs dang / thabs mkhas pa sna tshogs kyis bsgrubs
376a7(phal chen): pa'i chos bstan pa yongs su shes par gyur to/ /rgyal po'i pho brang rin po che'i me tog sgron ma'i sems can du gzugs dang / kha dog dang / yul dang / longs spyod kyis rgyags shing dregs te/
376b1(phal chen): gcig la gcig khyad du gsod pa de rnams gdul ba'i don du/ byang chub sems dpa' kun tu bzang pos kha dog dang gzugs mchog tu byon par mngon par sprul te/ rgyal po'i pho brang der phyin to/ /de'i 'od shin
376b2(phal chen): tu yangs pas rgyal po'i gnas de dag thams cad yongs su snang bar gyur te/ rgyal po'i gnas de'i 'od dang / 'khor los bsgyur ba'i rgyal po rnam par snang ba'i rin chen pad+mo dpal gyi gtsug phud snying po'i
376b3(phal chen): lus las byung ba'i 'od dang / bud med rin po che'i 'od dang / rin po che'i shing gi 'od dang / nor bu rin po che chen po'i 'od dang / nyi zla dang / gza' skar dang / rgyu skar gyi 'od dang / dzam+bu'i gling
376b4(phal chen): na 'od ji snyed cig yod pa de dag thams cad kyang mi snang bar gyur te/ dper na/ nyi ma shar te mun pa dang ba dang / zla ba dang / gza' skar dang / rgyu skar gyi 'od kyang mi snang la/ me dang nor
376b5(phal chen): bu'i 'od kyang mi snang ngo / /de bzhin du byang chub sems dpa' kun tu bzang po'i zil gyis non nas/ dzam+bu'i gling de na 'od yod pa thams cad kyang mi snang bar gyur to/ /'di lta ste/ dper
376b6(phal chen): na| dzam+bu chu klung gi gser gyi sa le sbram gyi drung du snag tsha'i gzugs bzhag na mdzes par mi rung / lhag ger mi rung / lham mer mi rung / lhang nger mi rung ngo / /de bzhin du byang chub sems
376b7(phal chen): dpa' kun tu bzang po'i mdun du sems can de dag gi gzugs kyi lus kyang mdzes par mi rung / lhag ger mi rung / lha ma mer mi rung / lhang nger mi rung ngo / /de nas de dag 'di snyam du
377a1(phal chen): gyur te| de lta su zhig / de ltar de'i drung du bdag cag gi lus sam/ 'od dam/ kha dog gam /gzi brjid kyis kyang mdzes par mi rung / lhag ger mi rung /
377a2(phal chen): lham mer mi rung / lhang nger mi rung ba de lta lha'am/ tshangs pa'am/ ci zhig /de'i mtshan ma ni gzung bar mi nus so snyam mo/ /de nas byang chub sems dpa' kun tu bzang pos/ rgyal
377a3(phal chen): p o'i gnas rin po che'i me tog sgron ma'i dbus 'khor los bsgyur ba'i rgyal po rnam par snang ba rin po chen pad+mo dpal gyi gtsug phud snying po'i gzhal med khang gi steng gi bar snang
377a4(phal chen): la 'dug ste/ 'khor los bsgyur ba'i rgyal po rnam par snang ba rin chen pad+mo dpal gyi gtsug phud snying po la 'di skad ces smras so/ /rgyal po chen po/ shes par gyis shig /de bzhin
377a5(phal chen): gshegs pa dgra bcom pa yang dag par rdzogs pa'i sangs rgyas 'jig rten du byung ste/ khyod kyi khams 'di nyid kyi snying po byang chub chos kun tu snang ba'i chos kyi sprin gyi sgra dbyangs
377a6(phal chen): rgyal mtshan 'di nyid na rnam par spyod do zhes pa dang / rgyal po'i bu mo ye shes kyi 'od kun tu 'phro ba/ pad+mo bzang mo mig yid du 'ong ba'i dpal gyi zla bas byang chub sems dpa'
377a7(phal chen): kun tu bzang po'i gzugs kyi lus dang / 'od dang / rnam par 'phrul pa dang / rgyan mthong ste/ dbyangs thos nas/ dga' ba dang mos pa'i shugs chen po skyes te/ de'i tshe sems 'di
377b1(phal chen): snyam du bskyed do/ /bdag gis dge ba'i rtsa ba gang ci bsags pa des/ bdag kyang lus 'di 'dra ba thob par shog cig /rgyan 'di 'dra ba dang / mtshan 'di 'dra ba dang / spyod lam 'di
377b2(phal chen): 'dra ba dang / rdzu 'phrul 'di 'dra bar shog cig /ji ltar 'dis mtshan mo mun nag gi nang na sems can rnams la snang ba chen po bskyed de/ sangs rgyas skye ba yongs su brjod pa de
377b3(phal chen): bzhin du/ bdag gis kyang sems can rnams kyi mi shes pa'i mun pa bsal te/ ye shes chen po'i snang ba bskyed par bya'o/ /gang dang gang du skyes pa thams cad du'ang / dge ba'i
377b4(phal chen): bshes gnyen 'di dang mi 'bral bar shog cig / de nas/ rigs kyi bu/ 'khor los bsgyur ba'i rgyal po rnam par snang ba rin chen pad+mo dpal gyi gtsug phud snying po yan lag bzhi'i
377b5(phal chen): dpung gi tshogs dang lhan cig / rin po che bdun dang lhan cig /bud med kyi tshogs kyi 'khor dang lhan cig /bu dang / blon po dang / ljongs kyi mi dang lhan cig tu rgyal bo'i rdzu 'phrul chen
377b6(phal chen): po dang / rgyal po'i mthu chen pos/ rgyal po'i gnas rin po che'i me tog sgron ma de nas 'phags te/ gyen du nam mkha' la dpag tshad gcig tsam du mngon par 'phags nas/
377b7(phal chen): dzam+bu'i gling thams cad dang / gling bzhi pa'i 'jig rten gyi khams thams cad snang ba chen pos rgyas par bkang ste/ sems can thams cad sangs rgyas blta ba la yongs su bskul
378a1(phal chen): ba'i don du/ rin po che'i ri thams cad la gzugs brnyan mngon par bstan cing / gling bzhi pa'i 'jig rten gyi khams su gtogs pa'i sems can rnams
378a2(phal chen): la mngon sum du gnas te/ sangs rgyas blta ba de tshigs su bcad de glu'i dbyangs kyis bsngags pa/ lus can thams cad skyabs mdzad pa'i/ /sangs rgyas 'jig rten byung
378a3(phal chen): bar gyur/ /'jig rten gtso bo de blta bar/ /kun kyang longs te 'dong bar gyis/ /lus can kun la phan don du/ /chos rab ston pa gang mdzad pa'i/ /de bzhin gshegs pa 'byung
378a4(phal chen): ba ni| |bskal pa bye ba'i brgya lam na'o/ /'jig rten phyin cir log gyur cing / /mi shes sgrib pas bsgribs gyur te/ /'khor ba'i sdug bsngal myong ba rnams/ /gzigs shing
378a5(phal chen): thugs rje che bskyed nas/ /sdug bsngal thams cad gzhil don du/ /sems can yongs su smin bya'i phyir/ /bskal pa bye ba grangs med du/ /byang chub spyod pa spyad pa mdzad/ /
378a6(phal chen): bskal pa mtha' yas mu med par/ /sangs rgyas byang chub mchog don du/ /zhabs dang phyag kyang yongs su btang / /spyan dang snyan dang dbu yang btang / /mthong zhing bsnyen
378a7(phal chen): bkur byas pa dang / /thos pa don yod 'gyur ba yin/ /'jig rten mgon po 'jig rten du/ /'byung ba bskal pa bye bar dkon/ /de ni byang chub gdan la bzhugs/ /gsung ba'i
378b1(phal chen): dam pa bltar yang yod/ /bdud rnams sde dang bcas btul te/ /byang chub mchog tu rnam sangs rgyas/ /'od zer dkyil 'khor mtha' yas pa/ /sangs rgyas sku las mngon bkye zhing / /'gro
378b2(phal chen): ba tshim par mdzad pa yi/ /kha dog sna tshogs 'di la ltos/ /'od zer sprin mang grangs med pa/ /sangs rgyas sku las 'thon pa rnams/ /de ni sems can snang gyur na/ /bde ba dpe med thob par
378b3(phal chen): 'gyur| / brtson 'grus chen po rab rtsom ste/ /rang dang rang gi bsam pa yis/ /mgon po de la mchod pa gyis/ /tshur shog de yi gan du 'dong / /de nas rgyal po rnam par snang ba rin chen pad+mo
378b4(phal chen): dpal gyi gtsug phud snying pos/ tshigs su bcad pa de dag gis bdag gi khams na gnas pa'i sems can thams cad yongs su bskul te/ mchod pa'i sprin sna tshogs brgya stong phrag bcu
378b5(phal chen): 'khor los bsgyur ba'i dge ba'i rtsa bas yongs su grub pa'i char pa/ snying po byang chub kun nas snang ba'i chos kyi sprin gyi dbyangs kyi rgyal mtshan gyi 'khor kun tu mngon par 'bebs shing /
378b6(phal chen): rin po che'i gdugs kyi sprin gyis nam mkha' kun nas yog par bya ba dang / me tog thams cad kyi bla re'i sprin gyis nam mkha' bla nas khebs par bya ba dang / na bza' sna tshogs kyi sprin
378b7(phal chen): gyis nam mkha' kun nas yog cing brgyan par bya ba dang / rin po che sna tshogs kyi dril bu'i dra ba'i sprin gyis nam mkha'i dbyings brgyan par bya ba dang / spos sna tshogs rgya mtshos dri zhim
379a1(phal chen): par byas pa'i spos kyi 'od zer gyi sprin gyi rgyan nam mkha'i dbyings la byin gyis brlab par bya ba dang / rin po che thams cad kyi khri la rin po che'i gdan 'phel
379a2(phal chen): bar gting ba'i sprin gyi rgyan nam mkha'i dbyings la byin gyis brlab pa dang / rin po che thams cad kyi rgyal mtshan gyi sprin mngon par bsgreng ba'i rgyan nam mkha'i dbyings la
379a3(phal chen): byin gyis brlab pa dang / khang pa dang / gzhal med khang thams cad kyi sprin gyis kun nas yog pa'i rgyan nam mkha'i dbyings la byin gyis brlab pa dang / me tog sna tshogs kyi sprin
379a4(phal chen): gyis kun nas yog pa'i rgyan nam mkha'i dbyings la byin gyis brlab pa dang / mchod pa'i rgyan thams cad kyi sprin gyi char rab tu 'bab pa'i rgyan nam mkha'i dbyings la byin gyis
379a5(phal chen): brlab pa byed cing / bcom ldan 'das de bzhin gshegs pa ye shes rin po che'i 'od kun tu 'phro ba'i dpal yon tan dpal gyi rgyal po gang na ba der dong ste phyin nas/ bcom ldan 'das
379a6(phal chen): de bzhin gshegs pa ye shes rin po che'i 'od kun tu 'phro ba'i dpal yon tan dpal gyi rgyal bo'i zhabs gnyis la spyi bos phyag 'tshal te/ bcom ldan 'das la lan brgya stong
379a7(phal chen): du mar g.yas phyogs su bskor ba byas nas/ bcom ldan 'das kyi spyan sngar/ stan nor bu rin po che chen po phyogs kun tu rnam par snang ba'i pad+mo'i snying po can la 'dug go /de nas 'khor
379b1(phal chen): los bsgyur ba'i bu mo ye shes rin po che'i 'od kun tu 'phro ba'i pad+mo bzang mo mig yid du 'ong ba'i dpal gyi zla bas/ rang gi rgyan rnams lus las bkrol te/ bcom ldan 'das de bzhin
379b2(phal chen): gshegs pa ye shes kyi 'od kun tu 'phro ba'i dpal yon tan dpal gyi rgyal po la gtor to/ /mngon par gtor to/ /de nas rgyan de dag/ bcom ldan 'das de'i dbu'i gtsug gi steng gi bar snang la/
379b3(phal chen): nor bu rin po che'i rgyan gyi gdugs chen po nor bu rin po che sna tshogs kyi dra bas yongs su bskor ba/ klu'i dbang po'i lus kyis bzung ba/ rgyan thams cad kyi lus kyi dbyibs shin tu legs
379b4(phal chen): par kun nas bskor ba/ rgyan gyi gdugs kyi dkyil 'khor bcus yongs su bskor ba/ shin tu dag pa/ khang pa brtsegs pa'i dbyibs sna tshogs kyis brgyan pa/ rin po che thams cad kyi
379b5(phal chen): lhab lhub kyi sprin gyis kun nas yog pa/ nor bu rin po che'i rgyal po thams cad kyi shing gi rgyan gyis kun nas khebs pa/ nor bu rin po che'i rgyal po spos thams cad kyi rgya mtshos yongs su
379b6(phal chen): brgyan bar 'dug par gyur te/ de'i dbus na byang chub kyi shing chen po chos kyi dbyings las byung ba'i rin po che thams cad kyi yal ga dang lhun du ldan pa zhes bya ba/ rgyan brjod na mtha'
379b7(phal chen): dang dbus med pa/ skad cig re re zhing rgyan sna tshogs yongs su ston pa yod par mthong bar gyur to/ /de'i drung na de bzhin gshegs pa rnam par snang mdzad ces bya ba/ byang chub sems
380a1(phal chen): dpa' sangs rgyas kyi zhing brjod du med pa'i rdul shin tu phra ba snyed kun kyang / byang chub sems dpa' kun tu bzang po'i spyod pa dang / smon lam gyis byung ba/ byang chub
380a2(phal chen): sems dpa'i rgyan sna tshogs tha mi dad cing bsam gyis mi khyab pa la rnam par spyod pa sha stag gis bskor cing mdun du byas pa dang / 'jig rten gyi dbang po thams cad kyang de la mngon du
380a3(phal chen): gyur par mthong ngo / /bcom ldan 'das rnam par snang mdzad de'i sangs rgyas kyi rnam par 'phrul pa mtha' dang dbus med pa yang mthong bar gyur to/ /sngon gyi byang chub sems dpa'i spyod pa
380a4(phal chen): bskal pa gcig nas gcig tu brgyud pa la'ang zhugs par gyur to/ /'jig rten gyi khams de'i 'du ba dang / 'jig pa'i bskal pa la yang zhugs par gyur to/ /'jig rten gyi khams der 'das
380a5(phal chen): pa'i sangs rgyas kyi rgyud gcig nas gcig tu brgyud pa la yang zhugs par gyur to/ /'jig rten gyi khams de na byang chub sems dpa' kun tu bzang po/ de bzhin gshegs pa thams cad kyi zhabs
380a6(phal chen): kyi drung na sangs rgyas mchod pa la brtson par gnas pa yang mthong ngo / /sems can thams cad yongs su smin par bya ba dang / gdul bar bya ba la mngon du gyur par yang mthong ngo / /byang chub
380a7(phal chen): sems dpa' thams cad kyang byang chub sems dpa' kun tu bzang po'i lus la gzugs brnyan du gyur par 'khod cing / bdag nyid kyang de'i rjes su 'brang bar mthong ngo / /de bzhin gshegs
380b1(phal chen): pa thams cad kyi zhabs kyi drung dang / byang chub sems dpa' thams cad kyi drung dang / sems can thams cad kyi gnas dang / 'jig rten gyi khams de dang de dag thams cad na'ang / byang chub
380b2(phal chen): sems dpa' kun tu bzang po'i gzugs brnyan kun tu byung ste/ 'jig rten gyi khams de dag re re na'ang / sangs rgyas kyi zhing rdul shin tu phra ba snyed kyi 'jig rten gyi khams mtshams kyi rgyan dang
380b3(phal chen): bcas pa dang / gzhi dang bcas pa dang / dbyibs dang bcas pa dang / lhun dang bcas pa dang / rgyan sna tshogs yongs su dag pa dang bcas pa/ rgyan sna tshogs kyi sprin gyis kun nas khebs pa rnam
380b4(phal chen): par bkod pa dang / ming dang grangs rnam pa sna tshogs dang ldan pa dang / de bzhin gshegs pa'i rgyud sna tshogs las brjod pa/ dus gsum gyi tshul sna tshogs su gtogs pa/ phyogs 'byams klas
380b5(phal chen): pa sna tshogs su 'du ba/ chos kyi dbyings 'byams klas pa sna tshogs kyi khongs su gtogs pa/ chos kyi dbyings kyi gzhi sna tshogs su 'dus pa/ nam mkha'i dbyings sna tshogs la rnam par gnas
380b6(phal chen): pa| snying po byang chub sna tshogs kyis brgyan pa/ de bzhin gshegs pa'i rnam par 'phrul pa sna tshogs kyis byung ba/ sangs rgyas kyi seng+ge'i gdan sna tshogs kyis brgyan pa/ de bzhin gshegs pa'i
380b7(phal chen): 'khor gyi dkyil 'khor rgya mtsho sna tshogs dang ldan pa/ de bzhin gshegs pa'i 'khor gyi dkyil 'khor gyi rgyud sna tshogs can/ de bzhin gshegs pa'i thabs mkhas pa sna tshogs yongs su brjod pa/
381a1(phal chen): dang ldan pa/ de bzhin gshegs pa'i chos kyi 'khor lo 'khor ba'i tshul sna tshogs can/ de bzhin gshegs pa'i dbyangs kyi yan lag dang gsung gi nga ro sna tshogs
381a2(phal chen): rab tu 'byung ba/ skad sna tshogs rgya mtsho shin tu bstan pa dang ldan pa/ mdo sde'i sprin sna tshogs rjes su sgrog pa can dag kyang mthong bar gyur to/ /mthong nas de bas kyang dga' ba dang mos pa'i
381a3(phal chen): shugs chen po thob par gyur te/ de de ltar dga' ba'i shugs chen po skyes par gyur pa la/ bcom ldan 'das ye shes rin po che'i 'od kun tu 'phro ba'i dpal yon tan dpal gyi rgyal po
381a4(phal chen): de bzhin gshegs pa des/ de bzhin gshegs pa thams cad kyi chos kyi 'khor lo rab tu bsgrags pa zhes bya ba'i mdo sde/ 'khor gyi mdo sde sangs rgyas kyi zhing bcu'i rdul shin tu phra
381a5(phal chen): ba snyed dang bcas pa yang dag par bstan te/ des mdo sde de thos par gyur nas/ ting nge 'dzin gyi sgo stong phrag bcu shin tu phra zhing reg na bde ba thob par gyur te/ de ni/ dper na/ ma'i
381a6(phal chen): mngal du rnam par shes pa zhugs par gyur ma thag pa lta bu dang / 'di lta ste/ dper na/ sems can rnams kyi las mngon par bsgrubs pa lta bu dang / 'di lta ste/ dper na/ zhing
381a7(phal chen): bzang po dam pa'i sa bon btab nas ring po ma lon yang myu gu skye ba'i rgyur gyur pa lta bu ste/ de bzhin du ting nge 'dzin de dag kyang 'jam zhing yid du 'ong ba ste/ 'di ltar de bzhin
381b1(phal chen): gshegs pa thams cad mngon du rnam par dmigs pa zhes bya ba'i ting nge 'dzin dang / zhing 'byams klas pa thams cad du snang ba rjes su song ba zhes bya ba'i ting nge 'dzin dang / dus gsum
381b2(phal chen): gyi tshul thams cad la 'jug pa khong du chud pa zhes bya ba'i ting nge 'dzin dang / de bzhin gshegs pa thams cad kyi chos kyi 'khor lo sgrog pa zhes bya ba'i ting nge 'dzin dang / sangs rgyas thams
381b3(phal chen): cad kyi smon lam rgya mtsho rnam par dmigs pa zhes bya ba'i ting nge 'dzin dang / 'khor ba thams cad kyi sdug bsngal gyis gzir ba'i sems can 'byung ba'i nga ro rab tu bsgrags pas rnam par
381b4(phal chen): dmigs par byed pa zhes bya ba'i ting nge 'dzin dang / sems can thams cad kyi mun nag rnam par sel ba'i smon lam gyi rgyan ces bya ba'i ting nge 'dzin dang / sems can thams cad sdug
381b5(phal chen): bsngal dang dbral ba'i smon lam gyis rnam par dmigs pa zhes bya ba'i ting nge 'dzin dang / sems can thams cad kyi bde ba 'grub pa yongs su 'byin pa zhes bya ba'i ting nge 'dzin dang /
381b6(phal chen): sems can thams cad yongs su smin par bya ba dang / gdul bas mi skyo ba'i snying po zhes bya ba'i ting nge 'dzin dang / byang chub sems dpa' thams cad kyi lam la 'jug pa'i rgyal mtshan
381b7(phal chen): zhes bya ba'i ting nge 'dzin dang / byang chub sems dpa'i sa thams cad yongs su gnon par sgrub pa'i rgyan ces bya ba'i ting nge 'dzin dang / de dag la sogs pa ting nge 'dzin gyi sgo stong
382a1(phal chen): phrag bcu rnams des thob par gyur to/ /de phra ba la mnyam par bzhag pa'i sems dang / mi g.yo ba'i sems dang / rab tu dga' ba'i sems dang / dbugs phyin pa'i
382a2(phal chen): sems dang / dpag tu med pa'i sems dang / dge ba'i bshes gnyen gyi rjes su 'brang ba'i sems dang / thams cad mkhyen pa nyid shin tu zab pa la dmigs pa'i sems dang / byams
382a3(phal chen): pa'i rjes su 'gro ba'i tshul rgya mtsho la zhugs pa'i sems dang / mngon par zhen pa thams cad las gyen du 'phags pa'i sems dang / 'jig rten gyi yul thams cad la mi gnas pa'i
382a4(phal chen): sems dang / de bzhin gshegs pa'i yul la 'jug pa'i sems dang / sangs rgyas thams cad kyi gzugs dang / kha dog rgya mtshos snang bar gyur pa'i sems dang / 'khrug pa med
382a5(phal chen): pa'i sems dang / g.yo ba med pa'i sems dang / khong khro ba med pa'i sems dang / mthon dman med pa'i sems dang / mi skyo ba'i sems dang / mi zlog pa'i sems dang / zhum pa
382a6(phal chen): med pa'i sems dang / chos thams cad kyi rang bzhin nges par rtogs pa'i sems dang / chos thams cad kyi tshul rgya mtsho'i rjes su song ba'i sems dang / chos thams cad rab tu
382a7(phal chen): 'byed pa'i tshul gyi rjes su song ba'i sems dang / sems can rgya mtsho thams cad la 'jug pa'i sems dang / 'gro ba thams cad yongs su bskyab pa'i sems dang / sangs rgyas rgya
382b1(phal chen): mtsho mang po'i snang ba yongs su skyes pa'i sems dang / de bzhin gshegs pa thams cad kyi smon lam rgya mtsho la 'jug pa'i sems dang / sgrib pa thams cad kyi ri rnam par 'thor ba'i sems
382b2(phal chen): dang / bsod nams kyi tshogs rgya chen po yang dag par sgrub pa'i sems dang / de bzhin gshegs pa'i stobs bcu la spobs pa mngon sum du gyur pa'i sems dang / byang chub sems
382b3(phal chen): dpa'i yul thams cad la snang ba thob pa'i sems dang / byang chub sems dpa'i tshogs thams cad 'phel bar byed pa'i sems dang / phyogs rgya mtsho thams cad rgyas par 'gengs pa'i
382b4(phal chen): sems dang ldan pas/ kun tu bzang po'i smon lam chen po la lhag par dmigs par bya bas/ smon lam rgya mtsho sangs rgyas kyi zhing bcu'i rdul shin tu phra ba snyed kyis/ de bzhin gshegs
382b5(phal chen): pa thams cad kyi sngon gyi smon lam rang gi sangs rgyas kyi zhing yongs su dag par bya ba'i don du mngon par bsgrub ste/ 'di ltar sems can gyi khams thams cad yongs su smin par
382b6(phal chen): bya ba dang / gdul bar bya ba dang / chos kyi dbyings 'byams klas pa yongs su shes par bya ba dang / chos kyi dbyings kyi tshul rgya mtsho la 'jug par bya ba dang / sangs rgyas kyi zhing thams cad
382b7(phal chen): du phyi ma'i bskal par byang chub sems dpa'i spyod pa spyad par bya ba dang / byang chub sems dpa'i spyod pa'i dkyil 'khor thams cad la phyi ma'i mtha'i bskal par gnas par bya ba dang /
383a1(phal chen): de bzhin gshegs pa thams cad kyi drung du 'gro bar bya ba dang / dge ba'i bshes gnyen thams cad bsnyen bkur ba dang / de bzhin gshegs pa thams cad la
383a2(phal chen): mchod cing rim gror bya ba yongs su rdzogs par bya ba dang / sems kyi skad cig re re la thams cad mkhyen pa'i ye shes rnam par bsgrub pa dang / rnam par 'tshang rgya bar bya bas byang chub
383a3(phal chen): sems dpa'i spyod pa rgyun mi gcod par bya ba'i phyir/ de dag la sogs pa smon lam mngon par bsgrub pa'i sgo rgya mtsho sangs rgyas kyi zhing bcu'i rdul shin tu phra ba snyed kyis/ byang chub
383a4(phal chen): sems dpa' kun tu bzang po'i spyod pa la smon lam mngon par sgrub par gyur to/ /de'i byang chub sems dpa' kun tu bzang po'i spyod pa dang / smon lam mngon par bsgrub pa'i phyir/ bcom
383a5(phal chen): ldan 'das de bzhin gshegs pa ye shes rin po che'i 'od kun tu 'phro ba'i dpal yon tan dpal gyi rgyal pos/ sngon gyi dge ba'i rtsa ba yongs su bskul ba mdzad do/ /rab tu bstan pa
383a6(phal chen): mdzad do/ /yongs su bstan pa mdzad do/ /rnam par dbye ba mdzad do/ /rnam par dgrol bar mdzad do/ /yang dag par bstan par mdzad do/ /chud za bar mi 'gyur bar bya ba'i phyir rab tu
383a7(phal chen): brtan par mdzad do/ /rgya chen por khyab par bya ba'i phyir shin tu yangs par mdzad do/ /thams cad mkhyen pa nyid lhur len par bya ba'i phyir rab tu gnas par mdzad do/ /de ni 'di lta ste/
383b1(phal chen): thog ma sems bskyed pa nas nye bar bzung ba phyin chad/ de bzhin gshegs pa'i sngon gyi smon lam rgya mtsho grangs med pa rab tu thob par bya ba'i phyir ro/ /rigs kyi bu/ sngon 'das pa'i dus/
383b2(phal chen): de'i yang pha rol gyi bskal pa bcu pa la/ 'jig rten gyi khams rin chen nyi ma'i 'khor lo rnam par snang ba'i 'od ces bya bar/ de bzhin gshegs pa zla ba'i rgyal mtshan dpal gyi gsung
383b3(phal chen): rab la/ bu mo ye shes kyi 'od kun tu 'phro ba pad+mo bzang mo mig yid du 'ong ba'i dpal gyi zla ba des/ byang chub sems dpa' kun tu bzang pos yongs su bskul te/ de bzhin gshegs pa'i
383b4(phal chen): sku gzugs pad+mo la bzhugs pa zhig bcos so/ /bcos nas kyang ri mo bris so/ /ri mo bris nas kyang rin po ches shin tu brgyan to/ /dge ba'i bshes gnyen byang chub sems dpa' kun tu
383b5(phal chen): bzang po la brten te/ bla na med pa yang dag par rdzogs pa'i byang chub tu'ang sems bskyed do/ /de dge ba'i rtsa ba des log par mi ltung ba'i chos can du gyur te/ rtag tu lha'i dbang po'i
383b6(phal chen): rigs dang / mi'i dbang po'i rigs su skyes par gyur to/ /thams cad du yang gzugs mdzes shing sdug la blta na yid du 'ong ba dang / kha dog bzang po shin tu rgyas pa dam pa dang ldan
383b7(phal chen): par gyur te/ rtag tu de bzhin gshegs pa mthong ba dang / byang chub sems dpa' kun tu bzang po dang yang bral bar ma gyur to/ /dge ba'i bshes gnyen de nyid kyis tshe rabs de dang / de dag
384a1(phal chen): tu yongs su smin par byas so/ /dran par byas so/ /nga yang des byang chub sems dpa' kun tu bzang po yongs su bsnyen bkur te/ yid byung bar ma byas
384a2(phal chen): so| |rigs kyi bu/ de la ji snyam du sems/ de'i tshe de'i du sa na 'khor los bsgyur ba'i rgyal po rnam par snang ba rin chen pad+mo dpal gyi gtsug phud snying po zhes bya ba byung ba de gzhan
384a3(phal chen): zhig yin pa snyam du sems na ni/ rigs kyi bu khyod kyis de ltar mi blta ste/ byang chub sems dpa' byams pa ni/ de'i tshe de'i dus na/ 'khor los bsgyur ba'i rgyal po rnam par
384a4(phal chen): snang ba rin chen pad+mo dpal gyi gtsug phud snying po zhes bya bar gyur to/ /rigs kyi bu/ de'i tshe de'i dus na/ rgyal po'i btsun mo dpal gyi gzhir yongs su rgyas pa zhes bya ba byung ba de/ gzhan
384a5(phal chen): zhig yin pa snyam du sems na yang de ltar mi blta ste/ mtshan mo'i lha mo kho mo'i drung na 'dug pa sgra rgya mtsho rab tu zhi ba dang ldan pa 'di yin no/ /rigs kyi bu/ de la ji snyam du sems/
384a6(phal chen): de'i tshe de'i dus na/ rgyal po'i bu mo ye shes kyi 'od kun tu 'phro ba pad+mo bzang mo mig yid du 'ong ba'i dpal gyi zla ba zhes bya ba byung ba de/ gzhan zhig yin pa snyam du sems na ni de ltar
384a7(phal chen): mi blta ste/ kho mo ni de'i tshe de'i dus na/ rgyal po'i bu mo ye shes kyi 'od kun tu 'phro ba pad+mo bzang mo mig yid du 'ong ba'i dpal gyi zla ba zhes bya bar gyur to/ /kho mo bu mo gzhon nur
384b1(phal chen): gyur te/ de bzhin gshegs pa dbang po'i rgyal mtshan dpal gyi gsung rab la/ de bzhin gshegs pa'i sku pad+mo la bzhugs pa bcos pa de ni/ kho mo'i bla na med pa yang dag par rdzogs
384b2(phal chen): pa'i byang chub kyi rgyur gyur to/ /de'i tshe byang chub sems dpa' kun tu bzang pos kho mo bla na med pa yang dag par rdzogs pa'i byang chub tu yongs su bskul ba de ni kho mos byang chub tu sems
384b3(phal chen): dang po bskyed pa yin no/ /kho mos bcom ldan 'das de bzhin gshegs pa ye shes rin po che'i 'od kun tu 'phro ba'i dpal gyi yon tan dpal gyi rgyal po'i drung du phyin te/ rgyan
384b4(phal chen): gyis gtor nas/ de bzhin gshegs pa'i rnam par 'phrul pa dang / cho 'phrul mthong bar gyur te/ kho mos bcom ldan 'das de'i drung nas chos thos par gyur pa de'i tshe/ kho mos byang
384b5(phal chen): chub sems dpa'i rnam par thar pa 'jig rten thams cad mngon du gyur pas 'gro ba rnam par 'dul ba ston pa 'di thob bo/ /de bzhin gshegs pa ri rab kyi rdul shin tu phra ba snyed de
384b6(phal chen): dag thams cad kyang bsnyen bkur te/ yo byad dang mchod cing rim gror bya ba thams cad kyis kyang bkur stir byas so/ /de bzhin gshegs pa de dag gi chos bstan pa de dag thams cad
384b7(phal chen): kyang kho mos thos te/ de bzhin gshegs pa de dag gi gdams ngag dang / rjes su bstan pa la'ang zhugs par gyur to/ /de bzhin gshegs pa de dag la kho mos rim gro cher byas te/ rim
385a1(phal chen): gro de'i rnam pas sems kyi skad cig gcig la de bzhin gshegs pa de dag thams cad dang / byang chub sems dpa'i 'khor gyi dkyil 'khor de dag dang /
385a2(phal chen): sangs rgyas kyi zhing de dag thams cad kyang mthong ste/ 'jig rten gyi khams rnam par snang ba'i khams de ni 'das par gyur/ bskal pa rdul dang bral ba'i dkyil 'khor de ni mthar phyin
385a3(phal chen): par gyur nas/ de'i rjes la 'jig rten gyi khams ni/ rin chen 'khor lo sna tshogs kyis klubs shing brgyan pa zhes bya/ bskal pa ni 'od chen po zhes bya ba zhig byung ste/ de la sangs
385a4(phal chen): rgyas lnga brgya byung bar gyur to/ /de dag thams cad kyang kho mos bsnyen bkur te/ bskal pa 'od chen po la de bzhin gshegs pa thugs rje chen po sprin gyi rgyal mtshan zhes bya ba bskal
385a5(phal chen): pa'i dang po la byung ste/ de mngon par 'byung ba'i tshe/ kho mo mtshan mo'i lha mor gyur pas mchod pa byas so/ /de'i 'og tu de bzhin gshegs pa rdo rje mthu bo che'i dpal zhes bya ba byung ste/ de la kho
385a6(phal chen): mos 'khor lo bsgyur bar gyur pas mchod pa byas so/ /de bzhin gshegs pa des kho mo la mdo sde sangs rgyas thams cad skye zhing 'byung ba zhes bya ba/ mdo sde sangs rgyas kyi zhing bcu'i
385a7(phal chen): rdul shin tu phra ba snyed kyi 'khor dang bcas pa yang dag par bstan te/ de yang kho mos thos nas yongs su bzung ngo / /de'i 'og tu de bzhin gshegs pa me'i 'od 'phro ri'i dpal gyis
385b1(phal chen): rnam par brgyan pa zhes bya ba byung ste/ de la kho mo tshong dpon gyi bu mor gyur pas mchod pa byas so/ /de bzhin gshegs pa des kho mo la mdo sde/ dus gsum snang ba'i snying po zhes bya ba/ mdo
385b2(phal chen): sde dzam+bu'i gling gi rdul shin tu phra ba snyed kyi 'khor dang bcas pa yang dag par bstan te/ de yang kho mos thos nas yongs su bzung ngo / /de'i 'og tu de bzhin gshegs pa chos rgya mtsho thams cad
385b3(phal chen): kyis mngon par 'phags pa'i shugs kyi rgyal po zhes bya ba byung ste/ de la kho mo lha'i rgyal por gyur bas mchod pa byas so/ /de bzhin gshegs pa des kho mo la mdo sde chos kyi dbyings kyi
385b4(phal chen): gzhi thams cad shes pa'i bye brag ces bya ba mdo sde lnga brgya'i 'khor dang bcas pa yang dag par bstan te/ de'ang kho mos thos nas yongs su bzung ngo / /de'i 'og tu de bzhin gshegs
385b5(phal chen): pa chos zab mo'i dpal rgya mtshos yang dag par 'byung ba'i 'od ces bya ba byung ste/ de la kho mo klu'i dbang po'i bu mor gyur pas/ nor bu rin po che yid bzhin gyi rgyal po'i sprin gyi char mngon
385b6(phal chen): par phab ste/ mchod pa byas so/ /de bzhin gshegs pa des kho mo la mdo sde dga' ba rgya mtsho rnam par 'phel ba shugs zhes bya ba/ mdo sde bye ba brgya stong phrag bcu'i 'khor dang bcas pa
385b7(phal chen): yang dag par bstan te/ de'ang kho mos thos nas yongs su bzung ngo / /de'i 'og tu de bzhin gshegs pa rin chen ri bo'i spo'i 'od zer sgron ma zhes bya ba byung ste/ de la kho mo rgya mtsho'i
386a1(phal chen): lha mor gyur pas/ rin po che'i pad+mo'i sprin gyi char gyis nye bar bsnyen te mchod pa byas so/ /de bzhin gshegs pa des kho mo la mdo sde chos kyi dbyings rgya mtsho'i
386a2(phal chen): tshul zhes bya ba mdo sde sangs rgyas kyi zhing rdul shin tu phra ba snyed kyi 'khor dang bcas pa yang dag par bstan te/ de'ang kho mos thos nas yongs su blangs so/ /dran pas yang dag par
386a3(phal chen): bzung ngo / /de'i 'og tu de bzhin gshegs pa yon tan rgya mtsho snang ba'i dkyil 'khor gyi dpal zhes bya ba byung ste/ de la kho mo drang srong mngon par shes pa lnga dang ldan par gyur pa/ drang srong
386a4(phal chen): stong phrag drug cus kun nas bskor bas/ rdzu 'phrul chen po'i rnam par 'phrul pas nye bar bsnyen te/ spos kyi me tog ri bo tsam gyi sprin gyi char mngon par phab nas mchod pa byas so/ /de
386a5(phal chen): bzhin gshegs pa kho mo la mdo sde chos gnas med pa'i sgron ma zhes bya ba mdo sde stong phrag drug cu'i 'khor dang bcas pa yang dag par bstan te/ de'ang kho mos thos nas yongs
386a6(phal chen): su bzung ngo / /de'i 'og tu de bzhin gshegs pa rnam par snang mdzad dpal gyi snying po zhes bya ba byung ste/ kho mo yang mnyam pa nyid kyi don 'byung ba zhes bya ba'i sa'i lha mo zhig tu gyur
386a7(phal chen): nas kho mo sa'i lha mo'i 'khor grangs med pa dang bcas pas/ rin po che'i shing thams cad kyi lhun las/ rin po che'i me tog gi sprin gyi char mngon par phab ste/ rin po che'i phreng
386b1(phal chen): ba'i sprin gyi char yang rab tu phab nas/ de bzhin gshegs pa de la mchod pa bya ba'i phyir spyan sngar phyin to/ /de bzhin gshegs pa des/ kho mo la mdo sde de bzhin gshegs pa thams cad
386b2(phal chen): yang dag par 'byung ba'i gnas kyi snying po zhes bya ba/ mdo sde grangs med pa'i 'khor dang bcas pa yang dag par bstan te/ de'ang kho mos thos nas bzung ste/ chud zos par ma byas so//
386b3(phal chen): rigs kyi bu/ de bzhin gshegs pa lnga brgya po de dag thams cad kyi tha mar/ de bzhin gshegs pa chos kyi dbyings nam mkha' mdzod spus yongs su rgyas pa'i rtse mo dpal gyi sgron ma
386b4(phal chen): zhes bya ba 'jig rten du byung ste/ de'i tshe kho mo yang gar mkhan gyi bu mo bzhin mngon par mdzes pa'i dpal zhes bya ba zhig tu gyur te/ de bzhin gshegs pa de grong khyer du gshegs nas/
386b5(phal chen): gar mkhan gyi tshogs kyis rol mo byas pa'i tshe/ kho mos sangs rgyas kyi byin gyis steng gi nam mkha'i dbyings las tshigs su bcad pa stong gis/ de bzhin gshegs pa de la mngon
386b6(phal chen): par bstod de spyan sngar phyin to/ /de bzhin gshegs pa des mdzod spu nas 'od zer chos dbyings rnam par snang ba'i rgyan ces bya ba bkye ste/ kho mo'i lus thams cad kyang snang bar mdzad
386b7(phal chen): do| |'od zer des kho mo la phog ma thag tu/ rnam par thar pa chos kyi dbyings kyi tshul yongs su 'khyil ba'i snying po zhes bya ba thob par gyur cing / rigs kyi bu/ de ltar de bzhin gshegs
387a1(phal chen): pa de dag la sogs pa/ bskal pa 'od chen po la 'jig rten gyi khams rin chen 'khor lo sna tshogs kyis klubs shing brgyan par sangs rgyas lnga brgya
387a2(phal chen): byung bar gyur pa de dag thams cad kyang mnyes par byas te/ de bzhin gshegs pa de dag la kho mos mchod pa yang byas so/ /de bzhin gshegs pa de dag gis kho mo la chos
387a3(phal chen): bstan pa de dag thams cad kyang dran te/ chos kyi tshul de dag las yi ge 'ga'am/ tshig 'ga' yang brjed par ma gyur to/ /de bzhin gshegs pa de dag re re'i drung du 'gro ba'i
387a4(phal chen): tshe yang / sangs rgyas kyi chos yongs su brjod par bya bas sems can tshad med pa'i don byas so/ /de bzhin gshegs pa de dag re re la'ang kho mos chos kyi dbyings kyi
387a5(phal chen): rang bzhin rgya mtsho dus gsum gyi ye shes kyi snying po/ chos kyi dbyings shin tu yangs pa zhes bya ba'i thams cad mkhyen pa'i glog mngon par snang ba/ kun tu bzang po'i spyod
387a6(phal chen): pa thams cad la gnas par yang dag par gzhol ba thob par gyur te/ rigs kyi bu/ kho mo la ni da ltar yang sems kyi skad cig re re la de bzhin gshegs pa mtha' dang
387a7(phal chen): dbus med pa yongs su snang ste/ de bzhin gshegs pa de dag kho mos mthong bar gyur pas thams cad mkhyen pa'i glog mngon par snang ba sngan chad ma thob pa/ sngan chad ma
387b1(phal chen): mthong ba dag kyang kho mo'i sems kyi rgyud la gnas par gyur te/ 'on kyang byang chub sems dpa' kun tu bzang po'i spyod pa las g.yo ba med do/ /de ci'i phyir zhe na/ thams cad mkhyen
387b2(phal chen): pa'i glog mngon par snang ba thob pa 'di ni mtha' dang dbus med par bstan pa'o/ /de nas mtshan mo'i lha mo sems can kun tu skyong ba'i gzi brjid dpal gyis/ de'i tshe byang chub
387b3(phal chen): sems dpa'i rnam par thar pa 'jig rten thams cad mngon du gyur pas 'gro ba rnam par 'dul ba zhes bya ba 'di brnan te bstan pa dang / rnam par dbye bar bya ba'i phyir/ sangs
387b4(phal chen): rgyas kyi byin gyi rlabs kyis tshong dpon gyi bu nor bzang la tshigs su bcad de smras pa/ zab mo blta dka' khong du chud dka' ste/ /dus gsum dbyings kun tha dad tshul ldan la/ /chos
387b5(phal chen): 'od dkyil 'khor kun tu 'od 'byung ba'i/ /kho mo'i tshig 'di nor bzang mnyan par gyis/ /sangs rgyas yon tan 'dod pas byang chub tu/ /kho mos thog ma ji ltar sems bskyed dang //
387b6(phal chen): ji ltar kho mos rnam thar 'di thob pa/ /de dag rnam par phye ba'i tshul 'di nyon/ /'di nas sangs rgyas zhing gi rdul snyed kyi/ /bskal pa gcig nas gcig brgyud pha rol tu/ /'jig rten khams
387b7(phal chen): yangs dri ma'i skyon med pa/ /rnam snang rgyal mtshan sgron ma'i dpal byung ste/ /bskal pa rdul dang bral ba'i dkyil 'khor byung / /de la sangs rgyas rigs ni rgyun ma chad/ /de tshe ri
388a1(phal chen): rab rdul phran rab snyed kyi/ /stobs bcu skyon med mang po byung bar gyur/ /de la bde gshegs thog mar rin chen 'od/ /kun tu 'phro dpal yon tan dpal
388a2(phal chen): rgyal byung / /rgyal ba chos kyi rgyal mtshan ri rab dpal/ /yon tan seng+ge'i dbang po rgyal ba bzhi/ /rgyal ba bzhi pa'i rgyal po skye bcil dang / /grags pa'i ri bo yon tan ri rab dpal//
388a3(phal chen): rgyal ba nyi ma zla zhal bcom ldan 'das/ /bcu po 'di dag tshul 'di thog ma'o/ /rgyal ba nam mkha'i gzhi dang kun nas 'od/ /phyogs su yongs byung dran pa rgya mtsho'i sgo/ /rgyal ba
388a4(phal chen): mngon 'phags 'od mnga' ri rab dpal/ /bde gshegs chos kyi 'od 'phro ri bo dpal/ /thugs rje che mnga' dgu pa pad+mos 'phags/ /sangs rgyas bcu pa chos dbyings me tog
388a5(phal chen): ste| / sangs rgyas rgya mtsho yongs su brjod pa las/ /tshul 'di bcu pa gnyis pa 'di yin no/ /'od dpal rgyal po ye shes blo gros dang / /sna tshogs don dbang dpal gyi blo gros
388a6(phal chen): lha| |rgyal ba shugs kyi rgyal blo ye shes dpal/ /snang ba'i rgyal po 'od kyi rgyal mtshan dpal/ /rgyal ba rnam par gnon pa'i lha stabs dang / /de bzhin chos dbyings pad+mo bcu pa
388a7(phal chen): ste| |rgya chen yongs su bstan las tshul 'di ni/ /tshul 'dir bcu pa gsum pa bstan pa'o/ /rin chen 'od 'phro ri dpal bcom ldan 'das/ /de yi 'og ma yon tan rgya mtsho dpal//
388b1(phal chen): chos kyi 'od dang pad+mo snying po dpal/ /'gro ba'i zla ba spyan tshul bde bar gshegs/ /spos kyi 'od dang rin chen ri rab dpal/ /rgyal ba dri za lus 'od rgyal po dang / /rin chen snying po
388b2(phal chen): rgyal dpal gzi brjid ldan/ /rgyal ba bcu pa zhi ba'i gzugs rtsi stabs/ /de yi 'og ma rgyal ba rgya chen blo/ /rin chen 'od dang nam mkha'i sprin gyi dpal/ /rgyal ba dam pa'i mtshan
388b3(phal chen): gyi dpal gyur dang / /brtul zhugs dkyil 'khor rang gi lus kyi 'od/ /mthu chen brtul zhugs ri rab dpal mnga' dang / /rgyal ba yon tan khor yug dpal gyi rgyal/ /bcom ldan
388b4(phal chen): mi pham brtul zhugs rgyal mtshan dang / /shing gi ri bo rgyal ba de dag bcu/ /rgyal ba sA la'i rgyal po dpal gyi mchog /'jig rten dbang po'i lus ni snang ba'i 'od/ /mngon par 'phags
388b5(phal chen): 'od dpal gyi bcom ldan 'das/ /rdo rje 'od dang sa yi gzi brjid dpal/ /rgyal ba zab chos 'od kyi rgyal po dpal/ /chos kyi rgya mtsho dbyangs kyi blo gros dang / /ri rab rgyal mtshan
388b6(phal chen): dpal dang blo gros snang / /rgyal ba bcu pa rin chen rgyal po dpal/ /tshangs pa'i 'od dang rgyal ba nam mkha'i dbyings/ /de bzhin chos kyi dbyings ni gzugs brnyan dpal/ /snang
388b7(phal chen): ba'i dkyil 'khor 'od kyi bcom ldan 'das/ /tha dad phyogs mkhyen ye shes blo gros dang / /nam mkha'i sgron ma mngon par dga' ba'i dpal/ /rnam par snang mdzad 'od
389a1(phal chen): dpal bde bar gshegs/ /bsod nams rab tu snang dpal zhi ba'i dpal/ /bcu pa snying rje chen po sprin gyi dpal/ /de bzhin nyi 'od stobs snang blo gros/
389a2(phal chen): dang / /rgyal ba 'gro ba thams cad mngon gzugs dang / /de tshe rgyal ba mngon 'phags 'od mnga' 'byung / /de yi 'og ma zhi ba'i sku yi 'od/ /chos 'phags bde gshegs de
389a3(phal chen): bzhin byung bar gyur/ /de yi 'og ma rlung gi drag shul dpal/ /dpa' ba'i rgyal mtshan rin chen lus kyi dpal/ /dus gsum snang ba'i 'od ni bcu pa'o/ /smon lam rgya mtsho rab
389a4(phal chen): tu snang dpal dang / /gnyis pa dgongs pa rdo rje ri bo dpal/ /rgyal ba gsum pa seng+ge ri rab dpal/ /dran pa'i rgyal mtshan rgyal po chos dpal blo/ /shes rab sgron ma 'od kyi rgyal
389a5(phal chen): mtshan dpal/ /de yi 'og ma rgyal ba rgya chen blo/ /rgyal ba chos dbyings tshul gyi ye shes stabs/ /chos kyi rgya mtsho blo gros ye shes dpal/ /chos 'dzin pa dang rin chen sbyin dpal
389a6(phal chen): dang / /rgyal ba yon tan khor yug dpal gyi sprin/ /bzod pa'i sgron ma dpal dang gzi brjid ldan/ /shugs 'ong zhi gnas dbyangs kyi rgyal ba dang / /zhi ba'i rgyal mtshan 'gro ba'i
389a7(phal chen): sgron ma dpal/ /sangs rgyas smon lam chen po shugs kyi dpal/ /bcom ldan gzhan gyis mi thub rgyal mtshan stobs/ /rgyal ba ye shes 'od 'phro rgya mtsho dpal/ /rgyal ba chos
389b1(phal chen): dbang blo gros chags pa med/ /'gro skad rgya mtsho dbyangs kyi blo gros dang / /thams cad dbyangs kyi yan lag sgra skad dpal/ /dbang sgyur mchod sbyin grags pa'i mchod sdong blo/ /phyogs
389b2(phal chen): yul 'gro ba mngon sum bcom ldan 'das/ /sems can bsam par mnyam pa sku yi dpal/ /gzhan yang sangs rgyas gnas dang bcas pa'i dpal/ /rgyal ba rang bzhin lus
389b3(phal chen): dpal bzang po dang / /der ni rgyal ba de la sogs pa byung / /de dag byung nas 'gro ba'i sgron ma mdzad/ /bskal pa ri rab shin tu phra rdul snyed/ /bdag gis rgyal ba rgya mtsho de dag
389b4(phal chen): mchod/ /bskal pa sangs rgyas zhing gi rdul snyed po/ /de dag tu ni rgyal ba gang byung ba/ /bde gshegs de dag thams cad bdag gis mchod/ /rnam par thar ba'i tshul ni 'di la
389b5(phal chen): zhugs/ /rnam par thar pa'i tshul 'di sgom byed cing / /bskal pa mtha' yas bdag gis sngon spyad kyi/ /khyod kyis thos nas nan tan myur gyis shig /tshul 'di ring po mi thogs thob
389b6(phal chen): par 'gyur/ /rigs kyi bu/ kho mos byang chub sems dpa'i rnam par thar pa 'jig rten thams cad mngon du gyur pas 'gro ba rnam par 'dul ba ston pa 'di shes par zad na/ /kho mos
389b7(phal chen): byang chub sems dpa' mtha' dang dbus med pa'i byang chub sems dpa'i spyod pa rgya mtsho la mos pa sna tshogs kyis yang dag par gnas pa/ bsam pa sna tshogs kyi lus dang
390a1(phal chen): ldan pa/ dbang po rgya mtsho sna tshogs yongs su grub pa/ byang chub sems dpa'i spyod pa dang / smon lam sna tshogs shin tu rtogs pa de dag
390a2(phal chen): gi spyod pa shes pa'am/ yon tan brjod par nus re skan/ song / rigs kyi bu/ snying po byang chub 'di nyid na/ kho mo dang rgyang mi ring ba zhig na mtshan mo'i lha mo sgra rgya mtsho rab tu
390a3(phal chen): zhi ba dang ldan pa zhes bya ba/ pad+mo'i khri rin po che'i rgyal po snang ba'i rgyal mtshan gyis rab tu brgyan pa zhig la 'dug cing / mtshan mo'i lha mo grangs med pa brgya stong phrag
390a4(phal chen): bcu'i 'khor gyis bskor ba 'dug gi / de'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba
390a5(phal chen): dris shig / de nas tshong dpon gyi bu nor bzang gis/ mtshan mo'i lha mo sems can kun tu skyong ba'i gzi brjid dpal gyi rkang pa gnyis la spyi bos phyag 'tshal te/ mtshan
390a6(phal chen): mo'i lha mo sems can kun tu skyong ba'i gzi brjid dpal la/ lan brgya stong du mar g.yas phyogs su bskor ba byas nas/ yang dang yang bltas te/ mtshan mo'i lha
390a7(phal chen): mo sems can kun tu skyong ba'i gzi brjid dpal gyi drung nas song ngo / / //

