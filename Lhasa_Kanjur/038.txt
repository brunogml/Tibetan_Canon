1a1(dkon brtsegs): @#/ /dkon brtsegs nga pa bzhugs so/ /
1b1(dkon brtsegs): rgya gar skad du/ AR+Ya many+dzu shrI bud+d+ha k+She tra gu Na byU ha nA ma ma hA yA na sU tra/ bod skad du/
1b2(dkon brtsegs): 'phags pa 'jam dpal gyi sangs rgyas kyi zhing gi yon tan bkod pa zhes bya ba theg pa chen po'i mdo/
1b3(dkon brtsegs): bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag
1b4(dkon brtsegs): gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong
2a1(dkon brtsegs): stong nyis brgya lnga bcu'i dge slong gi dge 'dun chen po dang / byams pa dang / 'jam dpal dang /
2a2(dkon brtsegs): ngan song sel dang / spyan ras gzigs dbang phyug dang / mthu chen thob la sogs pa byang chub sems dpa'
2a3(dkon brtsegs): brgyad khri bzhi stong la 'di lta ste/ thams cad kyang bla na med pa yang dag par rdzogs pa'i byang chub las phyir mi
2a4(dkon brtsegs): ldog pa sha stag dang thabs cig tu bzhugs te/ lha bye ba phrag bdun cu rtsa gnyis thams cad kyang byang chub sems
2a5(dkon brtsegs): dpa'i theg pa la yang dag par zhugs pa rnams dang / lha rnams kyi dbang po brgya byin dang / mi mjed kyi bdag po
2b1(dkon brtsegs): tshangs pa dang / byang chub sems dpa'i theg pa la yang dag par zhugs pa'i tshangs pa bzhi khri nyis stong dang yang thabs
2b2(dkon brtsegs): cig go / 'di lta ste/ lha ma yin gyi dbang po thags bzang ris dang / lha ma yin gyi dbang po stobs can dang / lha ma
2b3(dkon brtsegs): yin gyi dbang po phrag rtsub dang / lha ma yin gyi dbang po rab dga' dang / lha ma yin gyi dbang po bzhi po thams cad kyang
2b4(dkon brtsegs): g.yog lha ma yin brgya stong phrag du ma yod pa dang thabs cig go / klu'i rgyal po dga' bo dang / nye dga' bo dang / klu'i
2b5(dkon brtsegs): rgyal po chu lha dang / klu'i rgyal po rgya mtsho dang / klu'i rgyal po gzi can dang / klu'i rgyal po gzhan gyis mi thub pa dang / klu'i
2b6(dkon brtsegs): rgyal po sa 'dzin dang / klu'i rgyal po ma dros pa dang / klu'i rgyal po ri bo dang / klu'i rgyal po bdud las rgyal ba dang / klu'i rgyal
3a1(dkon brtsegs): po zla ba'i bla ma la sogs pa klu'i rgyal po stong phrag drug cu rtsa gnyis dang / 'di lta ste/ rgyal po chen po yul
3a2(dkon brtsegs): 'khor srung dang / rgyal po chen po 'phags skyes po dang / rgyal po chen po mig mi bzang dang / rgyal po chen po rnam
3a3(dkon brtsegs): thos kyi bu dang / rgyal po chen po bzhi po thams cad kyang g.yog brgya stong du ma dang bcas pa dag dang / gnod sbyin kum
3a4(dkon brtsegs): bi ra dang / 'brog gnas dang / khab spu dang / yid bzang dang / blo gros bzang po dang / dbyibs bzang dang / kun
3a5(dkon brtsegs): nas kha dog dang / gnod sbyin mi 'khrugs pa dang / de dag dang / gnod sbyin gzhan brgya stong dang yang thabs cig go /
3a6(dkon brtsegs): yang de'i tshe bcom ldan 'das rgyal po'i khab kyi grong khyer chen por nye bar gnas shing bzhugs te lha dang / klu dang / gnod
3b1(dkon brtsegs): sbyin dang / dri za dang / lha ma yin dang / nam mkha'i lding dang / mi'am ci dang / lto 'phye chen po dang / mi dang / mi ma yin pa dag dang / 'khor bzhi rnams kyis bsti stang du byas/
3b2(dkon brtsegs): bla mar byas/ rim gror byas nas mchod cing gsol te/ bcom ldan 'das bza' ba dang / bca' ba dang / myang ba dang / na bza' dang / zhal zas dang / gzims cha dang / snyun gyi gsos sman
3b3(dkon brtsegs): dang / yo byad bzang po mang po brnyes so/ /yang de'i tshe bcom ldan 'das snga dro'i dus kyi tshe sham thabs dang / chos gos gsol/ lhung bzed bsnams te/ dge slong gi dge 'dun chen
3b4(dkon brtsegs): po dang thabs cig tu lha bye ba khrag khrig brgya stong gis yongs su bskor cing mdun du bdar te sangs rgyas kyi mthu chen po dang / sangs rgyas kyi rnam par rol pa chen po dang / sangs
3b5(dkon brtsegs): rgyas kyi cho 'phrul chen po dang / sangs rgyas kyi rdzu 'phrul chen pos me tog ut+pa la dang / ku mu ta dang / pad+ma dkar po'i char chen po ni/ mngon par 'bebs/ sil snyan brgya stong ni/
3b6(dkon brtsegs): bkrol nas rgyal po'i khab kyi grong khyer chen por rgyal po ma skyes dgra'i khyim du bsod snyoms kyi phyir gshegs te/ 'od zer bye ba khrag khrig brgya stong yang rab tu phyung ngo / /de nas
3b7(dkon brtsegs): d e'i tshe bcom ldan 'das kyis ji lta bu'i rdzu 'phrul mngon par 'du mdzad pa mngon par mdzad pas zhabs gang dang gang du bzhag pa'i zhabs bzhag pa de dang der pad+ma shing rta'i 'phang lo
4a1(dkon brtsegs): tsam| 'dab ma ni/ gser/ chu ba ni/ dngul/ ze ba ni/ bai DUR+Ya/ snying po ni/ nor bu bzang po dang ldan pa rnams byung ste/ pad+ma de dag gi dbus
4a2(dkon brtsegs): kyi snying po la byang chub sems dpa'i gzugs skyil mo krung bcas te 'dug pa dag 'byung ba de lta bu'i rdzu 'phrul mngon par 'du mdzad pa mngon par mdzad do/ /de nas byang chub
4a3(dkon brtsegs): sems dpa'i gzugs de dag pad+ma de dag dang bcas te rgyal po'i khab kyi grong khyer chen po la lan bdun du bskor ba byed cing tshigs su bcad pa 'di dag smras so/ /skye bo rnams
4a4(dkon brtsegs): la phan mdzad ded dpon gang / /yon gyi gnas gang dge ba rnams mdzad pa/ /shAkya khyu mchog blo zhi bdag nyid che/ /'jig rten mgon po de ni grong du gshegs/ /lha yi
4a5(dkon brtsegs): gnas su gang rnams rtsen pa dang / de bzhin rga dang 'chi las thar 'dod dang / /bdud kyi sde rnams pham par gang 'dod pa/ /des ni shAkya seng+ge mchod par gyis/ /'gro ba
4a6(dkon brtsegs): rnams la phan zhing thugs brtse'i phyir/ /bskal pa bye bar spyad pa rnam spyod pa/ /thub pa rnams kyi sgra yang rnyed par dka'/ /thub pa de ring rgyal po'i khab gshegs bzhed/ /
4a7(dkon brtsegs): zas skom de bzhin gos dang bzhon pa dang / /bu dang bu mo chung ma rnams dang ni/ /sbyin pa dpag med bsam yas gang btang ba/ /kun mkhyen de ni rgyal po'i khab tu gshegs/ /
4b1(dkon brtsegs): lag pa rkang pa mig dang rna ba dang / /sna dang yan lag dam pa mgo btang ste/ /kun btang yon tan ldan pa gtong phod pa/ /des ni kun mkhyen ye shes mchog brnyes so/ /sbyin dang
4b2(dkon brtsegs): dul dang sdom la gang bslab cing / /skyes bu dam pa tshul khrims ma nyams pa/ /bzod pa'i bdag nyid yon tan mchog ldan pa/ /zhi ba'i thugs de grong du deng gshegs so/ /sdug
4b3(dkon brtsegs): bsngal bying pa'i 'jig rten rab gzigs nas/ /brtson mchog bskal pa bye bar gang spyod cing / /bsam gtan mtha' yas mnyam pa med dang ldan/ /tshangs dbyangs de ni de ring
4b4(dkon brtsegs): grong khyer gshegs/ /drang srong chen po de yi shes rab ni/ /mtshungs med nam mkha'i khams ltar dpag tu med/ /bde gshegs de yi yon tan gzhan dag kyang / /spyod pa dang ni rnam
4b5(dkon brtsegs): par smin pas sbyangs/ /blo ldan gang gis bdud kyi sde bcom zhing / /mi g.yo go 'phang mya ngan med pa brnyes/ /chos kyi 'khor lo tshul bzhin rab bskor te/ /chos kyi dbang phyug de ni
4b6(dkon brtsegs): grong khyer gshegs/ /mtshan rab sum cu rtsa gnyis brgyan pa'i sku/ /bde gshegs 'gyur bar su dag 'dod pa ni/ /snying la rdzogs pa'i byang chub sems bzhag ste/ /mchod pa'i phyir ni
4b7(dkon brtsegs): de yi thad du song / /'dod chags zhe sdang gti mug spang ba dang / /de bzhin nyon mongs gzhan las rgyal 'dod pa/ /de ni ston pa'i thad du nyer song la/ /mchod pa rnam mang mtha' yas
5a1(dkon brtsegs): myur du gyis/ /tshangs pa dang ni lha yi dbang phyug dang / /brgya byin nyid ni thob par su 'dod cing / /lha yi bde bas rtag tu rtse dga' ba/ /de ni thub pa
5a2(dkon brtsegs): mchod phyir nye bar song / /gling bzhi'i bdag po rgyal por 'gyur bya zhing / /rin chen mchog bdun rang gis thob pa dang / /bu mchog stong rnams kyang ni gang 'dod pa/ /sems
5a3(dkon brtsegs): can mchog la des myur mchod par gyis/ /khyim bdag tshong dpon khams kyi rgyal po dang / /mdzes pa'i gzugs dang g.yog 'khor dam pa dang / /longs spyod 'phel
5a4(dkon brtsegs): ba'i mchog rnams gang 'dod pa/ /de ni deng song thub la mchod pa gyis/ /gang su rnam par grol dang 'grol ba kun/ /thub pa rnams kyi chos mchog thos nas te/ /'dren
5a5(dkon brtsegs): pa rnams kyi sgra yang 'dir dkon gyi/ /de phyir chos nyan du ni deng myur dengs/ /de nas rgyal po'i khab kyi grong khyer chen po nas srog chags bye ba khrag khrig brgya stong mang po
5a6(dkon brtsegs): dag tshigs su bcad pa de dag gis bskul nas skyes pa dang / bud med dang / khye'u dang / bu mo rnams me tog dang / bdug spos dang / phreng ba dang / byug pa dang
5a7(dkon brtsegs): phye ma'i phur ma thogs/ gser dang / dngul gyi me tog gi phur ma thogs/ /gdugs dang / rgyal mtshan dang / ba dan thogs/ rnga bo che dang / dung dang / rdza rnga dang / 'khar
5b1(dkon brtsegs): rnga dang / pi wang rgyud gcig pa dang / sgra snyan dang / gling bu dang / 'khar dkrol dang / kim pa la dang / na gu la dang / pi wang thogs te de bzhin gshegs pa yid la byed
5b2(dkon brtsegs): cing / de bzhin gshegs pa la sems te sangs rgyas dang ldan pa'i yid la byed pas dga' ba dang / mchog tu dga' ba thob cing 'khod par gyur to/ /de nas bcom ldan 'das
5b3(dkon brtsegs): rgyal po'i khab kyi grong khyer chen por gshegs te bcom ldan 'das kyi zhabs g.yas pa sgo'i them pa la bzhag ma thag tu de nas grong khyer thams cad kyang rnam pa drug tu g.yos/ lha
5b4(dkon brtsegs): dang mi'i sil snyan brgya stong yang ma dkrol bar sgra byung / lha'i me tog gi char yang rab tu bab ste/ sems can long ba rnams ni/ mig gis gzugs rnams mthong / sems
5b5(dkon brtsegs): can 'on pa rnams ni/ rna bas sgra thos/ sems can smyon pa rnams ni/ dran pa thob/ sems can yid brel ba rnams ni/ rtse gcig pa thob/ sems can gcer bu rnams
5b6(dkon brtsegs): ni| gos rnyed/ sems can bkres pa rnams ni/ zas rnyed/ sems can dbul po rnams ni/ nor rnyed do/ /de'i tshe na sems can gang yang 'dod chags kyis gzir ba
5b7(dkon brtsegs): med de| zhe sdang gis ma yin/ gti mug gis ma yin/ phrag dog gis ma yin/ ser snas ma yin/ khro bas ma yin/ da rgyal gyis ma yin no/ /de'i tshe na sems can
6a1(dkon brtsegs): thams cad kyang byams pa'i sems dang / phan pa'i sems dang ldan zhing / phan tshun du pha mar 'du shes par gyur to/ /de la 'di skad ces
6a2(dkon brtsegs): bya ste| sangs rgyas skyes bu seng+ge che/ /stobs bcu grong khyer nam gshegs tshe/ /de yi mod la skye bo rnams/ /bde ba rgya cher dri med thob/ /long bas mig rnams mthong bar
6a3(dkon brtsegs): gyur| |'on ba thos pa'i mthu yang skyes/ /myos pa dag ni dran pa rnyed/ /yid brel rtse gcig de bzhin no/ /gcer bu dag ni gos rnyed do/ /bkres pa dag gis zas thob bo/ /
6a4(dkon brtsegs): skyes bu gang su dbul po yang / /dga' bar nor rnams rnyed par gyur/ /lha rnams bye ba mang po yang / /mkha' la gnas shing stobs rab mchod/ /smra ba'i seng+ge mchod pa'i
6a5(dkon brtsegs): phyir| |me tog char kyang rab tu 'bebs/ /rnga dang rdza rnga sil snyan dung / /nyams dga' byed pa dpag med pa/ /sangs rgyas kyi ni bsod nams kyis/ /grong khyer 'jug tshe sgra yang
6a6(dkon brtsegs): 'byung / /grong khyer kun tu rab g.yos te/ /de tshe nyams dga' mnyam par gnas/ /skye bos ngo mtshar 'di mthong nas/ /dga' ba shin tu rgya chen thob/ /'dod chags kyis ni
6a7(dkon brtsegs): mi gzir zhing / /de tshe khro blun ser sna med/ /nga rgyal la sogs nyes pas kyang / /gzir ba de tshe ma lus med/ /dga' bas khyab cing dang ba ste/ /mi rnams pha mar 'du shes gyur//
6b1(dkon brtsegs): gang tshe sangs rgyas stobs bcu po/ /skye bo bde phyir grong gshegs tshe/ /mi yi ma yin sil snyan rnams/ /ma dkrol bar ni sgra yang 'byung / /'jig rten lha min lha mir bcas/ /bde
6b2(dkon brtsegs): gshegs 'od kyis rgyas par gang / /de ltar gang tshe sangs rgyas ni/ /'gro la phan phyir grong gshegs pa/ /de tshe ngo mtshar rmad byung ba/ /rnam pa mang po rab tu gda'/ /de nas bcom
6b3(dkon brtsegs): ldan 'das rgyal po'i khab kyi grong khyer chen por gshegs pa dang / tshong dpon shing sA la chen po lta bu'i bu sdig bcom zhes bya ba byang chub sems dpa' khyim par gyur pa grong bar
6b4(dkon brtsegs): zhig na 'dug ste/ byang chub sems dpa' sdig bcom gyis bcom ldan 'das mdzes pa/ dga' bar 'gyur ba/ dbang po zhi ba/ thugs zhi ba/ dul ba dang zhi gnas mchog
6b5(dkon brtsegs): brnyes pa/ dul ba dang zhi gnas mchog gi pha rol tu byon pa/ bsdams pa/ glang po ltar dbang po thul ba/ mtsho ltar dang ste rnyog pa med cing gsal ba/ skyes bu chen po'i mtshan
6b6(dkon brtsegs): sum cu rtsa gnyis dang ldan pa/ dpe byad bzang po brgyad cus sku legs par brgyan pa/ kha dog bzang po rgyas pa mchog dang ldan pa rgyang ring po nas gshegs pa mthong ngo / /mthong
6b7(dkon brtsegs): nas kyang de bcom ldan 'das la sems shin tu dad par gyur to/ /de sems shin tu dad nas bcom ldan 'das ga la ba der song ste phyin pa dang / bcom ldan 'das kyi zhabs la mgo
7a1(dkon brtsegs): bos phyag 'tshal te bcom ldan 'das la lan gsum bskor ba byas nas phyogs gcig tu 'dug go / phyogs gcig tu 'dug nas byang chub
7a2(dkon brtsegs): sems dpa' sdig bcom gyis bcom ldan 'das ga la de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das/ byang
7a3(dkon brtsegs): chub sems dpa' sems dpa' chen po chos du dang ldan na/ myur du bla na med pa yang dag par rdzogs pa'i byang chub mngon par rdzogs par 'tshang rgya zhing / sangs rgyas
7a4(dkon brtsegs): kyi zhing yang yongs su sbyong / sangs rgyas kyi zhing gi yon tan bkod pa ji lta bu 'tshal ba de lta bu yang yongs su 'dzin par 'gyur/ de nas bcom ldan 'das kyis byang
7a5(dkon brtsegs): chub sems dpa' sdig bcom la thugs brtse ba dang / skye bo'i tshogs chen po 'dul ba'i dbang gi phyir grong bar gyi phyogs gcig tu bzhugs so/ /phyogs gcig tu
7a6(dkon brtsegs): bzhugs pa dang / bcom ldan 'das mthong nas srog chags brgya stong mang po dag kyang lhags par gyur to/ /bar snang las kyang lha bye ba khrag khrig brgya stong du ma dag
7a7(dkon brtsegs): gus pa dang bcas/ zhe sa dang bcas par thal mo sbyar te bcom ldan 'das la phyag 'tshal nas 'khod do/ /de nas bcom ldan 'das kyis byang chub sems dpa' sems
7b1(dkon brtsegs): dpa' chen po sdig bcom la bka' stsal pa/ rigs kyi bu/ byang chub sems dpa' sems dpa' chen po chos gcig dang ldan na/ myur du bla na med pa yang dag par rdzogs pa'i
7b2(dkon brtsegs): byang chub mngon par rdzogs par 'tshang rgya zhing / sangs rgyas kyi zhing yang yongs su sbyong la/ sangs rgyas kyi zhing gi yon tan bkod pa ji lta bu 'dod pa de lta bu yang yongs su 'dzin
7b3(dkon brtsegs): to| |chos gcig po gang zhe na/ rigs kyi bu/ 'di la byang chub sems dpa' sems dpa' chen po sems can thams cad la snying rje che zhing lhag pa'i bsam pas bla na med
7b4(dkon brtsegs): pa yang dag par rdzogs pa'i byang chub tu sems bskyed pa'o/ /de la lhag pa'i bsam pa khong du chud par bya ba gang zhe na/ rigs kyi bu/ lhag pa'i bsam pa zhes bya ba ni /
7b5(dkon brtsegs): gang byang chub kyi phyir sems bskyed nas mi dge ba'i las gang yang mi spyod pa'o/ /ci mi spyod ce na/ 'dod chags mi spyod/ zhe sdang mi spyod/ gti mug mi spyod/ khyim pa'i rtags
7b6(dkon brtsegs): la sred pa mi spyod de/ rab tu byung nas kyang rnyed pa dang / bkur sti dang / tshigs su bcad pa mi 'dod cing / gang rab tu byung ba'i sgrub pa de la gnas pa yin no/ /de la rab tu
7b7(dkon brtsegs): byung ba'i sgrub pa gang zhe na/ 'di lta ste/ chos thams cad yang dag pa ji lta ba bzhin du rab tu rtogs pa'o/ /chos thams cad yang dag pa ji lta ba bzhin du rab tu rtogs pa gang
8a1(dkon brtsegs): zhe na| rigs kyi bu/ chos thams cad ces bya ba ni/ phung po dang / khams dang / skye mched dang / 'dus byas dang / 'dus ma byas kyi chos rnams
8a2(dkon brtsegs): so| |phung po lnga rab tu rtags pa ji ltar rab tu rtogs she na/ phung po lnga rnams sgyu ma lta bu dang / dben pa dang / stong pa dang / dmigs pa med pa dang / ma skyes pa dang /
8a3(dkon brtsegs): ma 'gag par rab tu rtogs pa ste/ ji ltar rab tu rtogs pa yang yang dag par rjes su mi mthong ba de ltar rab tu rtogs pa'o/ /gang gi tshe yang dag par rjes su mi mthong / mi
8a4(dkon brtsegs): shes| rlom sems su mi byed/ mi rtogs/ rnam par mi rtogs pa de'i tshe rtog pa thams cad nye bar zhi ba ni/ phung po rab tu rtogs pa zhes bya'o/ /gang phung po rab tu rtogs pa
8a5(dkon brtsegs): de| chos thams cad rab tu rtogs pa ste/ rigs kyi bu/ 'di ni/ rab tu byung ba'i sgrub pa zhes bya'o/ /de ltar zhugs pa'i byang chub sems dpa' sems dpa' chen po ni /
8a6(dkon brtsegs): sems can rnams yongs su mi gtong ngo / /de ci'i phyir zhe na/ des ji ltar bdag gis chos de dag yongs su shes par gyur pa de ltar sems can thams cad la ston kyang
8a7(dkon brtsegs): sems can dang / chos kyang mi dmigs te/ rigs kyi bu/ byang chub sems dpa' sems dpa' chen po chos gcig po 'di dang ldan na/ myur du bla na med pa yang dag par
8b1(dkon brtsegs): rdzogs pa'i byang chub mngon par rdzogs par 'tshang rgya zhing / sangs rgyas kyi zhing yang yongs su sbyong / sangs rgyas kyi zhing gi yon tan bkod pa ji lta bu 'dod pa de lta bu yang
8b2(dkon brtsegs): yongs su 'dzin to/ /bcom ldan 'das kyis sangs rgyas kyi zhing gi yon tan bkod pa yongs su sgrub pa'i chos kyi sgo 'di bshad pa na/ byang chub sems dpa' sdig bcom mi skye
8b3(dkon brtsegs): ba'i chos la bzod pa thob par gyur te/ de dga' ba dang / mchog tu dga' ba des shing ta la bdun srid du bar snang la mngon par 'phags so/ /'khor de'i nang nas srog
8b4(dkon brtsegs): chags nyis stong gis bla na med pa yang dag par rdzogs pa'i byang chub tu sems bskyed do/ /lha dang mir bcas pa'i skye rgu'i srog chags khri bzhi stong ni/ chos rnams la
8b5(dkon brtsegs): chos kyi mig rdul med cing dri ma dang bral ba rnam par dag go / de nas bcom ldan 'das kyis de'i tshe 'dzum pa mdzad do/ /'di ni/ sangs rgyas bcom ldan 'das rnams gang
8b6(dkon brtsegs): gi tshe 'dzum pa mdzad pa'i chos nyid de/ de'i tshe bcom ldan 'das kyi zhal gyi sgo nas kha dog du ma dang / kha dog sna tshogs kyi 'od 'phro ba 'di lta ste/ sngon po dang / ser po dang /
8b7(dkon brtsegs): dmar po dang / dkar po dang / leb rgan dang / shel dang / dngul gyi kha dog lta bu rnams byung ste/ de dag gis 'jig rten gyi khams mtha' yas mu med pa dag snang bas khyab par
9a1(dkon brtsegs): byas nas slar log ste bcom ldan 'das la lan gsum bskor ba byas nas bcom ldan 'das kyi dbu'i gtsug tu nub bo/ /de nas tshe dang ldan
9a2(dkon brtsegs): p a kun dga' bo stan las langs nas bla gos phrag pa gcig tu gzar te pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar
9a3(dkon brtsegs): ba btud de/ bcom ldan 'das la tshigs su bcad pa 'di dag gsol to/ /chos rnams kun la mnga' dbang pha rol phyin/ /'dren pa khyod ni rgyal ba'i stobs la
9a4(dkon brtsegs): mnga'| |khyod ni thams cad mkhyen par 'jig rten grags/ /ci yi slad du 'dzum pa 'di bstan gsung / /thub pa chen po 'das pa ma lus mkhyen/ /de bzhin ma 'ongs ma
9a5(dkon brtsegs): lus rnams kyang mkhyen/ /da ltar dag kyang mkhyen pa ma smad pa/ /ci slad khyod kyis 'dzum pa 'di mdzad gsung / /rab 'bring tha ma'i sems dang ldan pa yi/ /sems can
9a6(dkon brtsegs): thams cad kyi ni spyod pa mkhyen/ /chags grol srid pa'i 'du shes pha rol phyin/ /mi 'dul kha lo sgyur ba lung bstan gsol/ /lha rnams bye ba khrag khrig kun lhags
9a7(dkon brtsegs): te| |skyon ma mchis la thal sbyar phyag 'tshal zhing / /skye bo chos spyod 'di dag kun sdod kyi/ /thub pa chen po mtshungs med gsung dbyung gsol/ /khyod ni ye shes pha
9b1(dkon brtsegs): rol phyin/ /khyod la 'khrul pa yong mi mnga'/ /spyod pa'i bye brag kun mkhyen pa/ /ci zhig slad du 'dzum pa bstan/ /bye ba khrag khrig phrag stong lha 'di dag /chos rnams 'tshal
9b2(dkon brtsegs): ba'i slad du 'dir lhags te/ /de bzhin dge slong tshogs kyang mang po dag /dam pa'i chos rnams nyan par 'tshal ba mchis/ /khyod la mchod pa'i phyir ni sil snyan rnams/ /rab
9b3(dkon brtsegs): tu bzang zhing mang ba brdung bar bgyid/ /skye bo mang po the tshom 'tshal ba kun/ /thub pa der 'dir the tshom myur gcad gsol/ /de skad ces gsol pa dang / bcom ldan 'das kyis
9b4(dkon brtsegs): tshe dang ldan pa kun dga' bo la 'di skad ces bka' stsal to/ /kun dga' bo/ byang chub sems dpa' sems dpa' chen po sdig bcom 'di shing ta la bdun srid du steng gi
9b5(dkon brtsegs): bar snang la 'dug pa mthong ngam/ kun dga' bos gsol pa/ bcom ldan 'das/ mthong lags so/ /bde bar gshegs pa/ mthong lags so/ /bcom ldan 'das kyis
9b6(dkon brtsegs): bka' stsal pa/ kun dga' bo/ byang chub sems dpa' sems dpa' chen po sdig bcom 'di bskal pa grangs med pa brgya stong phrag drug cu rtsa gnyis na bla na med pa yang
9b7(dkon brtsegs): dag par rdzogs pa'i byang chub mngon par rdzogs par 'tshang rgya bar 'gyur te/ bskal pa rims nad med pa la stong gsum gyi stong chen po'i 'jig rten gyi khams 'di nyid du de
10a1(dkon brtsegs): bzhin gshegs pa dgra bcom pa yang dag par rdzogs pa'i sangs rgyas rab tu zhi zhing dul ba'i dbang phyug ces bya ba 'jig rten du 'byung ste / kun dga' bo/
10a2(dkon brtsegs): dper na/ da ltar de bzhin gshegs pa mi 'khrugs pa'i 'jig rten gyi khams mngon par dga' ba na sangs rgyas kyi zhing gi yon tan bkod pa dang / nyan
10a3(dkon brtsegs): thos phun sum tshogs pa dang / byang chub sems dpa' phun sum tshogs pa de 'dra bar bcom ldan 'das de bzhin gshegs pa dgra bcom pa yang dag par rdzogs pa'i
10a4(dkon brtsegs): sangs rgyas rab tu zhi zhing dul ba'i dbang phyug de'i sangs rgyas kyi zhing na yang de las mi lhag mi thu bar 'gyur ro/ /de skad ces bka' stsal nas bcom ldan 'das phyogs
10a5(dkon brtsegs): de nas gshegs te mthar gyis rgyal po ma skyes dgra'i khyim ga la ba der gshegs nas byon pa dang / bcom ldan 'das gdan bshams pa la bzhugs so/ /dge slong gi dge
10a6(dkon brtsegs): 'dun rnams kyang stan ci 'os pa dag la 'khod do/ /de nas rgyal po ma skyes dgras bcom ldan 'das dang / dge slong gi dge 'dun bzhugs par rig nas bdag nyid lag
10a7(dkon brtsegs): bdar te bza' ba dang / bca' ba dang / btung ba dang / myang ba bzang po mang pos de bzhin gshegs pa dang / dge slong gi dge 'dun la bstabs te tshim par byas so/ /bstabs
10b1(dkon brtsegs): te tshim par byas nas de bzhin gshegs pa bshos gsol ba dang / lhung bzed bzhag cing phyag bcabs par rig nas bcom ldan 'das la ras bcos bu zung rin thang
10b2(dkon brtsegs): med pa sku la gsol to/ /sku la gsol nas kyang bcom ldan 'das dang / dge slong gi dge 'dun la phyag 'tshal te stan ran pa zhig blangs nas phyogs gcig tu 'dug go /phyogs
10b3(dkon brtsegs): gcig tu 'dug nas rgyal po ma skyes dgras bcom ldan 'das la 'di skad ces gsol to/ /bcom ldan 'das/ gnod sems dang / tha ba dang / zhe sdang dang / 'chab pa gang
10b4(dkon brtsegs): nas 'byung ba lags/ mi shes pa ci las skye ba lags/ mi shes pa ji ltar 'gag pa lags/ de skad ces gsol pa dang / bcom ldan 'das kyis rgyal po ma skyes dgra la 'di
10b5(dkon brtsegs): skad ces bka' stsal to/ /rgyal po chen po/ ngar 'dzin pa dang / nga yir 'dzin pa yod pa las/ gnod sems dang / tha ba dang / zhe sdang dang / 'chab pa 'byung bar 'gyur ro/ /ngar
10b6(dkon brtsegs): 'dzin pa dang / nga yir 'dzin pa la gnas pas yon tan dang / nyes pa mi shes te/ de bas na/ mi shes pa zhes bya'o/ /gang ngar 'dzin pa dang / nga yir 'dzin pa de yang dag pa ji
10b7(dkon brtsegs): lta ba bzhin du yongs su shes pa de la ni/ shes pa'am/ mi shes pa zhes gdags par mi nus so/ /de bas na/ rgyal po chen po/ khyod kyis 'du byed thams cad la gar yang 'gro
11a1(dkon brtsegs): ba dang / gang nas kyang 'ong bar mi gdags pa de ltar bslab par bya'o/ /rgyal po chen po/ gang gar yang mi 'gro /gang nas kyang mi 'ong ba de
11a2(dkon brtsegs): la chos gang yang 'gro ba'am/ 'ong ba med do/ /gang la 'ong ba dang / 'gro ba med pa de la skye ba med 'gag pa med de/ gang mi skye mi 'gag pa de shes pa'o/ /shes pa
11a3(dkon brtsegs): de ji lta bar mi shes pa'ang de bzhin no/ /de ci'i phyir zhe na/ nges par 'byung ba'am/ nges par mi 'byung ba'i chos de gang yang mi shes pa'i phyir ro/ /gang gi tshe nges par
11a4(dkon brtsegs): 'byung ba'am/ nges par mi 'byung ba'i chos gang yang mi shes pa de'i tshe ye shes can zhes bya'o/ /de nas bcom ldan 'das la rgyal po ma skyes dgras 'di skad ces gsol
11a5(dkon brtsegs): to| |bcom ldan 'das/ ji tsam du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis legs par gsungs pa ngo mtshar
11a6(dkon brtsegs): to| |bcom ldan 'das/ gal te bdag par skabs 'di kho nar 'gum pa'i dus bgyid par gyur na ni/ bdag nyid mtshams sbyor bar mi 'gyur ro/ /de nas bcom ldan
11a7(dkon brtsegs): 'das kyis rgyal po ma skyes dgra la chos kyi gtam yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar
11b1(dkon brtsegs): mdzad nas gdan las bzhengs te gshegs nas phyi dro'i dus kyi tshe yang chos kyi sbyin pa la 'du bar 'gyur ba mdzad do/ /de nas bcom ldan 'das zas phyis len pa spangs te
11b2(dkon brtsegs): lhung bzed dang chos gos bzhag nas zhabs bkrus te nang du yang dag 'jog pa'i phyir gnas khang du gshegs so/ /de nas bcom ldan 'das phyi dro'i dus kyi tshe nang du yang dag
11b3(dkon brtsegs): 'jog pa las bzhengs nas ri'i rgyal po bya rgod kyi phung po ga la ba der gshegs te byon nas 'di lta ste/ chos yang dag pa rab tu bstan pa'i phyir bcom ldan 'das gdan
11b4(dkon brtsegs): bshams pa la bzhugs so/ /tshe dang ldan pa shA ri'i bu dang / nyan thos chen po gzhan dag kyang de bzhin du nang du yang dag 'jog las langs nas ri'i rgyal po bya rgod kyi phung po
11b5(dkon brtsegs): ga la ba dang / bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te lan gsum bskor ba byas te phyogs gcig tu 'khod
11b6(dkon brtsegs): d o| |'jam dpal gzhon nur gyur pa yang nang du yang dag 'jog las langs te lha'i bu bzhi khri nyis stong thams cad kyang theg pa chen po la yang dag par zhugs pa sha stag
11b7(dkon brtsegs): g is yongs su bskor cing mdun du bdar nas lhan cig tu bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te phyogs gcig
12a1(dkon brtsegs): tu 'khod do/ /byang chub sems dpa' sems dpa' chen po byams pa yang byang chub sems dpa' stong tsam gyis yongs su bskor cing mdun du
12a2(dkon brtsegs): bdar nas lhan cig tu bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /byang chub
12a3(dkon brtsegs): s ems dpa' sems dpa' chen po seng+ge'i rtsal gyis mngon par bsgrags pa'i sgra yang byang chub sems dpa' lnga brgya tsam gyis yongs su bskor cing mdun du bdar nas lhan
12a4(dkon brtsegs): cig tu bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /rgyal po ma skyes dgra yang dpung
12a5(dkon brtsegs): gi tshogs yan lag bzhis yongs su bskor cing mdun du bdar nas lhan cig tu ri'i rgyal po bya rgod kyi phung po ga la ba dang / bcom ldan 'das ga la ba der dong ste
12a6(dkon brtsegs): phyin nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /rgyal po'i khab kyi grong khyer chen po nas kyang srog chags bye ba khrag khrig
12a7(dkon brtsegs): brgya stong du ma ri'i rgyal po bya rgod kyi phung po'i ri ga la ba dang / bcom ldan 'das ga la ba der dong ste lhags nas bcom ldan 'das kyi zhabs la mgo bos phyag
12b1(dkon brtsegs): 'tshal te phyogs gcig tu 'khod do/ /de nas sangs rgyas kyi mthus tshe ldan pa shA ri'i bu stan las langs nas bla gos phrag pa gcig tu gzar nas pus mo g.yas pa'i lha nga sa
12b2(dkon brtsegs): la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das/ rgyal po'i khab
12b3(dkon brtsegs): k yi grong khyer chen po'i grong bar du byang chub sems dpa' sems dpa' chen po sdig bcom gyis gang 'di byang chub sems dpa' sems dpa' chen po rnams kyi sangs rgyas
12b4(dkon brtsegs): kyi zhing gi yon tan bkod pa las brtsams te yongs su zhus pa de'i lan bcom ldan 'das kyis mdo tsam zhig bka' stsal na/ bcom ldan 'das kyis da yang byang chub sems
12b5(dkon brtsegs): dpa' sems dpa' chen po rnams kyi sangs rgyas kyi zhing gi yon tan bkod pa yongs su 'grub pa de las brtsams te/ ji ltar spyod pa'i byang chub sems dpa' sems dpa'
12b6(dkon brtsegs): chen po bla na med pa yang dag par rdzogs pa'i byang chub las phyir mi ldog pa dang / thams cad mkhyen pa khong du chud par 'gyur ba dang / bdud kyi sde rnams pham par bgyid pa
12b7(dkon brtsegs): dang / gzhan mu stegs can rnams tshar gcod par 'gyur ba dang / nyon mongs pa zil gyis non par 'gyur ba dang / sangs rgyas kyi zhing gi yon tan bkod pa yongs su sbyong
13a1(dkon brtsegs): bar 'gyur ba dang / smon lam yongs su rdzogs par 'gyur ba dang / shes rab yongs su nyams par mi 'gyur ba dang / sangs rgyas kyi sa la
13a2(dkon brtsegs): 'jug par 'gyur ba dang / nyan thos dang rang sangs rgyas kyi sa yongs su spong bar 'gyur ba dang / pha rol tu phyin pa drug spyod par 'gyur ba dang / thams cad mkhyen pa nyid ma
13a3(dkon brtsegs): thob ste byang chub sems dpar gyur bzhin du chos kyi 'khor lo rab tu bskor bar 'gyur ba dang / sems can dpag tu ma mchis/ grangs ma mchis pa'i don bgyid par 'gyur
13a4(dkon brtsegs): ba de ltar chos legs par rab tu bstan du gsol/ bcom ldan 'das/ 'khor 'di na rigs kyi bu dang / rigs kyi bu mo byang chub don du gnyer pa 'dus shing mchis pa rnams
13a5(dkon brtsegs): bcom ldan 'das las chos mngon sum du thos nas dga' ba dang / mchog tu dga' ba rgya chen po thob par 'gyur te/ de dag dga' ba dang / mchog tu dga' ba thob nas ji ltar
13a6(dkon brtsegs): thos pa bzhin du nan tan gyis bsgrub par 'gyur ba dag mchis so/ /de nas bcom ldan 'das 'di snyam du dgongs te/ 'di lta bu'i chos bstan par byas na 'khor 'di lta bu ni/ mi
13a7(dkon brtsegs): mdzes kyi/ ngas ji lta bu'i rdzu 'phrul mngon par 'du bya ba mngon par 'du byas pas phyogs bcu kun tu phyogs re rer yang 'od zer bye ba khrag khrig brgya stong mang po bkye la/ 'od zer re
13b1(dkon brtsegs): res kyang sangs rgyas kyi zhing bye ba khrag khrig brgya stong mang po snang bas khyab par byas te/ sangs rgyas kyi zhing de dag tu nyi ma dang zla ba'i 'od kyang mi snang zhing / de dag 'od zer de dag
13b2(dkon brtsegs): gis zil gyis mnan nas phyir mig gi dbang po la snang bar mi 'gyur ba dang / lha rnams kyi 'od kyang mi mngon/ klu dang / gnod sbyin dang / nor bu dang / glog dang / me dang / skar ma'i
13b3(dkon brtsegs): gzugs dang / sems can gzhan gang gi 'od kyang mi mngon par 'gyur ba dang / gang phyogs bcu'i 'jig rten gyi khams mtha' yas mu med pa'i khor yug gang / khor yug chen
13b4(dkon brtsegs): po dang / btang bzung dang / btang bzung chen po dang / ri'i rgyal po ri rab dang / de ma yin pa gzhan ri'i rgyal po nag po dag dang / de ma yin pa gzhan ri nag po dag dang / rtsig pa
13b5(dkon brtsegs): dang / shing dang / nags tshal de dag thams cad 'od zer de dag gis thal byung du snang bar 'gyur ba de lta bu'i rdzu 'phrul mngon par 'du bya ba mngon par 'du bya'o/ /snyam du dgongs
13b6(dkon brtsegs): so| |de nas bcom ldan 'das kyis de lta bu'i 'od zer bkye nas gsung bsal ba'i sgra mdzad pa dang / gsung bsal ba'i sgra des phyogs bcu kun tu 'jig rten gyi khams
13b7(dkon brtsegs): mtha' yas mu med pa dag sgras go bar gyur to/ /yang de'i tshe na shar phyogs su sangs rgyas kyi zhing 'di nas sangs rgyas kyi zhing gang+gA'i klung brgyad cu rtsa bzhi'i bye ma snyed 'das pa
14a1(dkon brtsegs): n a 'jig rten gyi khams kun nas 'od ces bya ba de na de bzhin gshegs pa dgra bcom pa yang dag par rdzogs pa'i sangs rgyas dpal brtsegs
14a2(dkon brtsegs): rgyal po zhes bya ba da ltar yang bzhugs te 'tsho zhing gzhes la chos kyang ston to/ /sangs rgyas kyi zhing de na nyan thos dang rang sangs rgyas rnams kyi ming yang mi grag ste /
14a3(dkon brtsegs): sangs rgyas kyi zhing de na byang chub sems dpa' sems dpa' chen po 'ba' zhig gis yongs su gang ngo / /sangs rgyas kyi zhing de na byang chub sems dpa'i tshogs re
14a4(dkon brtsegs): re la yang byang chub sems dpa' sems dpa' chen po phyir mi ldog pa bye ba phrag brgya brgya yod do/ /sangs rgyas kyi zhing de na byang chub sems dpa' sems dpa' chen
14a5(dkon brtsegs): po chos 'phags zhes bya ba zhig gnas te/ ci'i phyir byang chub sems dpa' de chos 'phags zhes bya zhe na/ byang chub sems dpa' de bcom ldan 'das dpal
14a6(dkon brtsegs): b rtsegs rgyal po de bzhin gshegs pa de byang chub sems dpa'i dge 'dun gyis yongs su bskor cing chos ston pa'i spyan snga na shing ta la bdun srid tsam du bar snang
14a7(dkon brtsegs): la 'phags te lus mi snang bar gang 'di byang chub sems dpa'i sde snod ces bya ba'i chos kyi rnam grangs rdo rje'i tshig gi gzungs kyi chos ston to/ /de nas byang chub
14b1(dkon brtsegs): sems dpa' de dag 'di snyam du sems te/ chos 'di dag thams cad ni/ sgra tsam mo/ /de ci'i phyir zhe na/ 'di ltar rigs kyi bu 'di'i lus mi snang mod kyi/ bshad
14b2(dkon brtsegs): pa yang grag la sgra yang 'byin te/ gzugs yongs su grub pa yang mi snang ngo / /sgra ji lta bar gzugs kyang de bzhin no/ /gzugs ji lta bar chos thams cad kyang de bzhin
14b3(dkon brtsegs): no| |snyam mo/ /de ltar rab tu shes pas byang chub sems dpa' dpag tu med pa rnams bzod pa thob ste/ de'i phyir byang chub sems dpa' de chos 'phags zhes bya'o/ /byang
14b4(dkon brtsegs): chub sems dpa' chos 'phags des snang ba chen po de yang mthong / gsung bsal ba'i sgra de yang thos te/ mthong zhing thos nas bcom ldan 'das dpal brtsegs rgyal po
14b5(dkon brtsegs): de bzhin gshegs pa de ga la ba der dong ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go / phyogs gcig tu 'dug nas kyang
14b6(dkon brtsegs): byang chub sems dpa' sems dpa' chen po chos 'phags kyis bcom ldan 'das de la 'di skad ces gsol to/ /bcom ldan 'das/ snang ba chen po 'di 'jig rten du
14b7(dkon brtsegs): byung zhing gsung bsal ba'i sgra chen po yang gda' ba 'di'i rgyu gang lags / rkyen gang lags/ bcom ldan 'das /snang ba 'di lta bu ni/ sngon chad ma mthong ngo / /de
15a1(dkon brtsegs): skad ces gsol pa dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpal brtsegs
15a2(dkon brtsegs): rgyal pos byang chub sems dpa' sems dpa' chen po chos 'phags la 'di skad ces bka' stsal to/ /rigs kyi bu/ sangs rgyas kyi zhing 'di nas nub phyogs su
15a3(dkon brtsegs): sangs rgyas kyi zhing gang+gA'i klung brgyad cu rtsa bzhi'i bye ma snyed 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang
15a4(dkon brtsegs): dag par rdzogs pa'i sangs rgyas shAkya thub pa zhes bya ba da ltar yang bzhugs te 'tsho zhing gzhes so/ /de bzhin gshegs pa des gang 'di phyogs bcu'i 'jig rten gyi
15a5(dkon brtsegs): khams bye ba khrag khrig brgya stong tshad med grangs med pa dag nas byang chub sems dpa' bsdu ba dang / 'di lta ste/ chos bsgrag par bya ba'i phyir ba spu'i khung bu thams cad
15a6(dkon brtsegs): nas 'od zer 'di dag btang ste gsung bsal ba'i sgra phyung ngo / /de nas bcom ldan 'das de bzhin gshegs pa dpal brtsegs rgyal po de la byang chub sems dpa' sems
15a7(dkon brtsegs): dpa' chen po chos 'phags kyis 'di skad ces gsol to/ /bcom ldan 'das/ bdag 'jig rten gyi khams mi mjed der bcom ldan 'das de bzhin gshegs pa dgra
15b1(dkon brtsegs): bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / bsnyen bkur bgyi ba dang / byang chub sems dpa'i dge 'dun de dag la yang
15b2(dkon brtsegs): blta ba dang / chos de yang nyan du mchi'o/ /bcom ldan 'das des bka' stsal pa/ rigs kyi bu/ khyod de'i dus la bab par shes na song zhig /de nas byang chub sems dpa' sems
15b3(dkon brtsegs): dpa' chen po chos 'phags byang chub sems dpa' stong phrag drug khri sum stong gis yongs su bskor cing mdun du bdar nas 'di lta ste/ dper na/ skyes bu stobs po ches lag
15b4(dkon brtsegs): pa bskum pa las brkyang ba dang / brkyang ba las bskum pa tsam gyis skad cig thang gcig yud tsam de nyid la sangs rgyas kyi zhing de nas mi snang bar gyur nas 'jig rten gyi khams mi
15b5(dkon brtsegs): mjed 'dir gnas so/ /de nas byang chub sems dpa' chos 'phags de'i tshe byang chub sems dpa' ting nge 'dzin rgyan thams cad kyis brgyan pa zhes bya ba la snyoms par
15b6(dkon brtsegs): zhugs so/ /byang chub sems dpa' sems dpa' chen po chos 'phags ting nge 'dzin de la snyoms par zhugs ma thag tu de nas skad cig de nyid la stong gsum gyi stong chen
15b7(dkon brtsegs): po'i 'jig rten gyi khams 'di me tog gi tshogs chen pos pus mo nub tsam du gang bar gyur to/ /sil snyan brgya stong gi sgra yang byung ngo / /'jig rten gyi khams 'di gdugs
16a1(dkon brtsegs): dang / rgyal mtshan dang / ba dan bsgreng bas kyang legs par brgyan par gyur to/ /spos mchog gis kyang yang dag par bdugs te/ gzhan 'phrul
16a2(dkon brtsegs): dbang byed kyi lha'i longs spyod dang khyad par med par gyur to/ /de nas byang chub sems dpa' sems dpa' chen po chos 'phags kyis rdzu 'phrul gyi cho 'phrul rnam pa de lta bu
16a3(dkon brtsegs): b stan nas byang chub sems dpa' sems dpa' chen po de dag dang lhan cig tu bcom ldan 'das shAkya thub pa ga la ba der dong ste lhags nas bcom ldan 'das kyi zhabs la
16a4(dkon brtsegs): mgo bos phyag 'tshal te/ bcom ldan 'das la lan gsum bskor ba byas nas smon lam ji lta ba bzhin du byung ba'i pad+ma dag la 'khor dang bcas te phyogs gcig tu 'khod
16a5(dkon brtsegs): d o| |yang de'i tshe lho phyogs su sangs rgyas kyi zhing 'di nas sangs rgyas kyi zhing bye ba khrag khrig gang+gA'i klung dgu cu rtsa drug gi bye ma snyed 'das pa na 'jig rten gyi khams rdul med
16a6(dkon brtsegs): p a zhes bya ba de na de bzhin gshegs pa dgra bcom pa yang dag par rdzogs pa'i sangs rgyas seng+ge'i rtsal gyis bsgyings pa zhes bya ba da ltar yang bzhugs te 'tsho zhing gzhes
16a7(dkon brtsegs): la byang chub sems dpa'i dge 'dun dpag tu med pas yongs su bskor cing chos ston to/ /sangs rgyas kyi zhing de na nyan thos dang rang sangs rgyas rnams med do/ /yang sangs rgyas
16b1(dkon brtsegs): kyi zhing de na byang chub sems dpa' sems dpa' chen po lag na rin po che zhes bya ba zhig gnas te/ byang chub sems dpa' de ci'i phyir lag na rin po che zhes bya zhe na/ yang
16b2(dkon brtsegs): r igs kyi bu de nam sangs rgyas kyi zhing gzhan du sems can rnams la chos ston par 'dod pa de'i tshe lag pa g.yas pa brkyang nas sangs rgyas kyi zhing ji snyed du 'dod pa sangs
16b3(dkon brtsegs): rgyas kyi zhing de snyed lag gis byugs nas lag pa de las sangs rgyas rin po che'i sgra 'byung ngo / /chos rin po che'i sgra dang / dge 'dun rin po che'i sgra 'byung ngo / /sbyin pa
16b4(dkon brtsegs): dang / tshul khrims dang / bzod pa dang / brtson 'grus dang / bsam gtan dang / shes rab rin po che'i sgra 'byung ngo / /byams pa dang / snying rje dang / dga' ba dang /
16b5(dkon brtsegs): btang snyoms rin po che'i sgra 'byung ngo / /de dag dang / gzhan yang chos rin po che'i sgra sna tshogs bye ba khrag khrig brgya stong 'byung ste/ de'i phyir rigs kyi bu de lag na
16b6(dkon brtsegs): rin po che zhes bya'o/ /byang chub sems dpa' lag na rin po ches snang ba chen po de yang mthong / gsung bsal ba'i sgra de yang thos te/ mthong zhing thos nas kyang bcom
16b7(dkon brtsegs): l dan 'das de bzhin gshegs pa seng+ge'i rtsal gyi bsgyings pa ga la ba der dong ste phyin nas bcom ldan 'das kyi zhabs la mgo bos phyag 'tshal te phyogs gcig tu
17a1(dkon brtsegs): 'dug go / phyogs gcig tu 'dug nas byang chub sems dpa' sems dpa' chen po lag na rin po ches bcom ldan 'das de bzhin gshegs
17a2(dkon brtsegs): pa seng+ge'i rtsal gyi bsgyings pa de la 'di skad ces gsol to/ /bcom ldan 'das/ snang ba chen po 'di 'jig rten du byung zhing gsung bsal ba'i sgra chen po yang
17a3(dkon brtsegs): gda' ba 'di'i rgyu gang lags/ rkyen gang lags/ bcom ldan 'das des bka' stsal pa/ rigs kyi bu/ byang phyogs su sangs rgyas kyi zhing 'di nas sangs
17a4(dkon brtsegs): rgyas kyi zhing bye ba khrag khrig gang+gA'i klung dgu cu rtsa drug gi bye ma snyed 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom
17a5(dkon brtsegs): pa yang dag par rdzogs pa'i sangs rgyas shAkya thub pa zhes bya ba da ltar yang bzhugs te 'tsho zhing gzhes la chos kyang ston to/ /de bzhin gshegs pa des gang 'di phyogs
17a6(dkon brtsegs): bcu'i 'jig rten gyi khams tshad med pa dag nas byang chub sems dpa' bsdu ba dang / 'di lta ste/ dam pa'i chos bsgrag pa'i phyir ba spu'i khung bu thams cad nas 'di ltar
17a7(dkon brtsegs): dag rab tu bkye zhing gsung bsal ba'i sgra phyung ngo / /yang rigs kyi bu/ de bzhin gshegs pa shAkya thub pa de sangs rgyas kyi zhing gi yon tan bkod pa zhes bya ba'i chos kyi
17b1(dkon brtsegs): rnam grangs bshad par bzhed de/ der byang chub sems dpa' dpag tu med pa rnams sangs rgyas kyi zhing gi yon tan bkod pa yongs su 'dzin par 'gyur ro/ /de nas bcom ldan
17b2(dkon brtsegs): 'das seng+ge'i rtsal gyis bsgyings pa de la byang chub sems dpa' sems dpa' chen po lag na rin po ches 'di skad ces gsol to/ /bcom ldan 'das/ bdag 'jig rten
17b3(dkon brtsegs): gyi khams mi mjed der bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / bsnyen
17b4(dkon brtsegs): bkur bgyi ba dang / byang chub sems dpa' 'dus pa de la yang blta ba dang / chos bstan pa de yang nyan du mchi'o/ /bcom ldan 'das des bka' stsal pa/ rigs kyi bu /
17b5(dkon brtsegs): khyod der song ste ci rung / de ci'i phyir zhe na/ 'dod chags dang / zhe sdang dang / gti mug gis khebs pa'i sems can rnams dang phrad pas na/ 'jig rten gyi khams de ni/ sdug
17b6(dkon brtsegs): bsngal ba'o/ /de skad ces bka' stsal pa dang / byang chub sems dpa' sems dpa' chen po lag na rin po ches bcom ldan 'das de bzhin gshegs pa seng+ge'i rtsal gyis
17b7(dkon brtsegs): bsgyings pa de la 'di skad ces gsol to/ /bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas shAkya thub pa des don gyi dbang ci zhig
18a1(dkon brtsegs): gzigs na/ bcom ldan 'das/ sangs rgyas kyi zhing yongs su dag pa gzhan dag kyang mchis bzhin du de tsam du sangs rgyas kyi zhing ngan pa yongs
18a2(dkon brtsegs): su 'dzin/ bcom ldan 'das des bka' stsal pa/ rigs kyi bu/ de bzhin gshegs pa dgra bcom pa yang dag par rdzogs pa'i sangs rgyas des nga ci nas kyang sems
18a3(dkon brtsegs): can ngan pa rnams kyi nang du bla na med pa yang dag par rdzogs pa'i byang chub mngon par rdzogs par sangs rgyas te chos bstan par bya'o/ /zhes yun ring po nas smon lam
18a4(dkon brtsegs): btab par gyur te/ rigs kyi bu/ de bzhin gshegs pa shAkya thub pa de ni/ de ltar thugs rje chen po dang ldan no/ /de nas bcom ldan 'das de bzhin gshegs pa
18a5(dkon brtsegs): seng+ge'i rtsal gyis bsgyings pa de la byang chub sems dpa' sems dpa' chen po lag na rin po ches 'di skad ces gsol to/ /bcom ldan 'das/ 'jig rten gyi khams
18a6(dkon brtsegs): mi mjed der bcom ldan 'das de bzhin gshegs pa shAkya thub de la blta ba dang / phyag bgyi ba dang / bsnyen bkur ba'i slad du mchi'o/ /de ci'i slad du zhe na/ 'di ltar thugs
18a7(dkon brtsegs): rje chen po bskyed de/ de tsam du sangs rgyas kyi zhing ngan pa yongs su bzung ba ni/ bcom ldan 'das/ de bzhin gshegs pa shAkya thub pa de dka' ba mdzad pa ste/ de bzhin
18b1(dkon brtsegs): gshegs pa dgra bcom pa yang dag par rdzogs pa'i sangs rgyas 'di lta bu ni/ 'byung bar dka'o/ /de mthong ba yang rnyed par dka'o/ /bcom ldan 'das des bka' stsal pa/
18b2(dkon brtsegs): rigs kyi bu/ khyod de'i dus la bab par shes na song la/ rigs kyi bu/ khyod sangs rgyas kyi zhing der rab tu sgrim par gyis shig /rmas par gyur ta re/ de ci'i phyir zhe na/ gang
18b3(dkon brtsegs): sangs rgyas kyi zhing der skyes pa'i byang chub sems dpa' de dag ni/ bsnyen par dka'o/ /de na sems can gzhan de dag kyang gtum zhing khro ba dag go /de skad ces bka' stsal pa
18b4(dkon brtsegs): dang / byang chub sems dpa' sems dpa' chen po lag na rin po ches bcom ldan 'das de bzhin gshegs pa seng+ge'i rtsal gyis bsgyings pa de la 'di skad ces gsol to/ /bcom
18b5(dkon brtsegs): ldan 'das/ gang rjes su chags pa dang / khong khro bar 'gyur ba de ni/ sangs rgyas kyi zhing der rmas par 'gyur gyi/ bcom ldan 'das/ bdag la ni/ rjes su chags pa'ang ma
18b6(dkon brtsegs): mchis| khong khro ba yang ma mchis na/ bdag ci'i slad du rmas par 'gyur/ bcom ldan 'das/ bdag la sems can thams cad kyis phyi ma'i mtha'i bskal bar gshe zhing
18b7(dkon brtsegs): spyo ste brdegs shing btsogs nas bong ba dang / mtshon gyis btab kyang bzod par spro ste/ sems can gang la'ang gnod par bgyi ba'i sems mi bskyed do/ /de nas bcom ldan 'das de
19a1(dkon brtsegs): bzhin gshegs pa seng+ge'i rtsal gyis bsgyings pa des rang gi byang chub sems dpa'i 'khor la bka' stsal pa/ rigs kyi bu dag /khyed las gang byang
19a2(dkon brtsegs): chub sems dpa' lag na rin po che ltar bzod pa 'di lta bu yang dag par 'dzin par spro ba de rigs kyi bu 'di dang lhan cig tu 'jig rten gyi khams mi mjed der dengs shig / b
19a3(dkon brtsegs): com ldan 'das des tshig de skad gsungs ma thag tu de nas byang chub sems dpa'i 'khor de'i nang nas byang chub sems dpa' dgu khri nyis stong gis dbyangs gcig tu
19a4(dkon brtsegs): bcom ldan 'das/ bdag cag kyang byang chub sems dpa' lag na rin po che ltar bzod pa 'di lta bu yang dag par 'dzin par spro ste/ 'jig rten gyi khams mi mjed der
19a5(dkon brtsegs): mchi'o| |zhes gsol to/ /de nas byang chub sems dpa' sems dpa' chen po lag na rin po che byang chub sems dpa' dgu khri nyis stong gis yongs su bskor cing mdun
19a6(dkon brtsegs): du bdar te lhan cig tu sems bskyed pa gcig gis sangs rgyas kyi zhing de nas mi snang bar gyur nas sangs rgyas kyi zhing 'dir gnas so/ /de nas byang chub sems dpa'
19a7(dkon brtsegs): sems dpa' chen po lag na rin po che 'di snyam du sems te/ bdag rdzu 'phrul gyi cho 'phrul ji lta bus bcom ldan 'das shAkya thub pa de'i thad du 'gro zhing / sems can tshad
19b1(dkon brtsegs): med pa la ji ltar bde bar bya snyam mo/ /de nas byang chub sems dpa' sems dpa' chen po lag na rin po ches de'i tshe ji ltar stong gsum gyi stong chen po'i 'jig rten gyi khams 'di lag pa g.yas
19b2(dkon brtsegs): pas bkab nas lag pa de las bza' ba 'dod pa rnams la bza' ba byung ba dang / btung ba 'dod pa rnams la btung ba dang / de bzhin du bzhon pa dang / gos dang / gser dang / dngul dang / bai
19b3(dkon brtsegs): DUR+Ya dang / mu tig dang / dung dang / man shel dang / byi ru dang / su dag ci 'dod par gyur pa thams cad de las byung bar gyur pa dang / sems can gang chos don du gnyer zhing chos
19b4(dkon brtsegs): 'dod pa de dag gis kyang lag pa de las chos thos par gyur pa dang / de na sems can dpag tu med pa dag gis kyang chos mngon par rtogs par gyur pa dang / sems can gang
19b5(dkon brtsegs): n ad rnam pa sna tshogs kyis btab cing sdug bsngal bar gyur pa de dag thams cad kyang mchog tu bde ba dang ldan par gyur pa de lta bu'i rdzu 'phrul mngon par 'du bya ba mngon par
19b6(dkon brtsegs): b yas so| |de nas byang chub sems dpa' sems dpa' chen po lag na rin po ches rdzu 'phrul gyi cho 'phrul rnam pa de lta bu 'di bstan nas byang chub sems dpa' de dag dang lhan
19b7(dkon brtsegs): cig tu bcom ldan 'das de bzhin gshegs pa shAkya thub pa ga la ba der dong ste lhags nas bcom ldan 'das kyi zhabs la mgo bos phyag 'tshal te/ bcom ldan 'das la
20a1(dkon brtsegs): lan gsum bskor ba byas nas smon lam ji lta ba bzhin du byung ba'i pad+ma de dag la 'khor dang bcas te phyogs gcig tu 'khod do/ /yang de'i tshe
20a2(dkon brtsegs): n ub phyogs su sangs rgyas kyi zhing 'di nas sangs rgyas kyi zhing bye ba khrag khrig brgya stong gang+gA'i klung dgu bcu rtsa gnyis kyi bye ma snyed 'das pa na 'jig rten gyi khams nor bu'i
20a3(dkon brtsegs): snying po zhes bya ba de na de bzhin gshegs pa nor bu brtsegs pa'i rgyal po zhes bya ba da ltar yang bzhugs te 'tsho zhing gzhes la chos kyang ston to/ /de bzhin gshegs pa
20a4(dkon brtsegs): de'i sangs rgyas kyi zhing de ni/ bai DUR+Ya bzang po 'ba' zhig las mngon par grub pa'o/ /sangs rgyas kyi zhing de na nyan thos dang rang sangs rgyas kyi theg pa rnam par gzhag
20a5(dkon brtsegs): pa med de/ sangs rgyas kyi zhing de byang chub sems dpa' 'ba' zhig gis yongs su gang ngo / /yang sangs rgyas kyi zhing de na byang chub sems dpa' gang rnams 'gro yang
20a6(dkon brtsegs): rung / 'ong yang rung / 'greng yang rung / 'dug kyang rung / ldang yang rung / 'chag kyang rung ste/ de dag gis bai DUR+Ya'i sa chen po de las bcom ldan 'das de bzhin
20a7(dkon brtsegs): gshegs pa nor bu brtsegs pa'i rgyal po de mthong ngo / /'di lta ste/ dper na/ shin tu phyis pa'i me long gi dkyil 'khor la bzhin gyi dkyil 'khor snang ba de bzhin du
20b1(dkon brtsegs): byang chub sems dpa' de dag gis bai DUR+Ya'i sa chen po de las de bzhin gshegs pa de mthong ngo / /mthong nas chos kun 'dri ste/ de bzhin gshegs pa de yang de dag la lung ston to/ /
20b2(dkon brtsegs): de dag kyang chos thos nas bzod pa thob bo/ /'di lta ste/ bcom ldan 'das de'i sngon gyi smon lam gyis bcom ldan 'das de'i smin mtshams kyi mdzod spu'i dbus su yang nor
20b3(dkon brtsegs): bu rin po che chen po mngon par grub ste/ nor bu rin po che de'i 'od kyis sangs rgyas kyi zhing de thams cad snang bar byas nas sangs rgyas kyi zhing de na me tog kha zum pa dang / me tog
20b4(dkon brtsegs): kha bye ba las nyin mtshan bgrang ba ma gtogs par nyi ma dang / zla bar mngon par yang med/ nyin mtshan du mngon pa yang med do/ /yang de bzhin gshegs pa nor bu brtsegs pa'i
20b5(dkon brtsegs): rgyal po de'i sangs rgyas kyi zhing na byang chub sems dpa' sems dpa' chen po smon lam khyad par blo gros zhes bya ba zhig gnas te/ byang chub sems dpa' sems dpa' chen po
20b6(dkon brtsegs): smon lam khyad par blo gros kyis snang ba chen po de yang mthong / gsung bsal ba'i sgra de yang thos te/ mthong zhing thos nas bcom ldan 'das de bzhin gshegs pa nor bu
20b7(dkon brtsegs): brtsegs pa'i rgyal po de ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go / phyogs gcig tu 'dug nas byang chub
21a1(dkon brtsegs): s ems dpa' sems dpa' chen po smon lam khyad par blo gros kyis bcom ldan 'das de bzhin gshegs pa nor bu brtsegs pa'i rgyal po de la 'di skad
21a2(dkon brtsegs): ces gsol to/ /bcom ldan 'das/ snang ba chen po 'di 'jig rten du byung zhing gsung bsal ba'i sgra chen po yang gda' ba 'di'i rgyu gang lags/ rkyen gang lags/ bcom ldan 'das
21a3(dkon brtsegs): des bka' stsal pa/ rigs kyi bu/ shar phyogs su sangs rgyas kyi zhing 'di nas sangs rgyas kyi zhing bye ba khrag khrig brgya stong gang+gA'i klung dgu cu rtsa gnyis kyi bye ma snyed 'das pa na 'jig
21a4(dkon brtsegs): rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar yang bzhugs te 'tsho zhing
21a5(dkon brtsegs): gzhes la chos ston to/ /de bzhin gshegs pa des gang 'di phyogs bcu'i 'jig rten gyi khams bye ba khrag khrig tshad med grangs med pa dag nas byang chub sems dpa' bsdu ba dang /
21a6(dkon brtsegs): 'di lta ste/ chos bsgrag pa'i phyir ba spu'i khung bu thams cad nas 'od zer 'di dag rab tu bkye zhing gsung bsal ba'i sgra phyung ngo / /de skad ces bka' stsal pa dang / byang chub sems
21a7(dkon brtsegs): dpa' smon lam khyad par blo gros kyis bcom ldan 'das de la 'di skad ces gsol to/ /bcom ldan 'das/ bdag 'jig rten gyi khams mi mjed der bcom ldan 'das
21b1(dkon brtsegs): de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / bsnyen bkur bgyi ba dang / byang chub sems dpa' 'dus pa
21b2(dkon brtsegs): de yang blta ba dang / chos bstan pa de yang nyan du mchi'o/ /bcom ldan 'das des bka' stsal pa/ rigs kyi bu/ khyod de'i dus la bab par shes na song zhig /de nas byang chub sems
21b3(dkon brtsegs): d pa' smon lam khyad par blo gros byang chub sems dpa' bye ba khrag khrig brgya stong phrag bzhi bcu rtsa gnyis kyis yongs su bskor cing mdun du bdar te lhan cig tu sems bskyed pa
21b4(dkon brtsegs): gcig gis sangs rgyas kyi zhing de nas mi snang bar gyur nas 'jig rten gyi khams mi mjed 'dir gnas so/ /de nas byang chub sems dpa' smon lam khyad par blo gros 'di snyam
21b5(dkon brtsegs): du sems te/ bdag gis rdzu 'phrul gyi cho 'phrul ji lta bus bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de'i thad du
21b6(dkon brtsegs): 'gro bar bya snyam mo/ /de nas byang chub sems dpa' smon lam khyad par blo gros kyis de'i tshe ji ltar stong gsum gyi stong chen po'i 'jig rten gyi khams 'dir gang dag sems
21b7(dkon brtsegs): can dmyal ba dang / dud 'gro'i skye gnas dang / gshin rje'i 'jig rten du skyes par gyur ba'i sems can de dag thams cad mchog tu bde ba dang ldan par gyur pa dang / sems
22a1(dkon brtsegs): can dmyal ba pa'i sems can rnams kyi sems can dmyal ba'i me yang rab tu zhi bar gyur pa dang / sems can gang dag bkres pa dang skom pas
22a2(dkon brtsegs): nyen pa yi dwags dang / dud 'gro'i skye gnas su song ba'i sems can de dag dang / gshin rje'i 'jig rten pa de dag thams cad bkres pa dang skom pa dang bral zhing / bde ba
22a3(dkon brtsegs): mchog dang ldan par gyur pa 'di lta ste/ dper na/ dge slong bsam gtan gsum pa la snyoms par zhugs pa'i bde ba bzhin te/ skad cig de nyid la sems can de dag bde
22a4(dkon brtsegs): ba rnam pa 'di lta bu skyes nas skad cig de nyid la sems can gang yang 'dod chags sam/ zhe sdang ngam/ gti mug gam/ khro ba'am/ nga rgyal lam/ 'chab pa'am/
22a5(dkon brtsegs): 'tshig pa'am/ phrag dog gam/ ser sna'am/ g.yo ba'am/ tha ba'am/ gnod sems kyis gzir ba med pa dang / 'gro ba thams cad du skyes pa'i sems can thams cad
22a6(dkon brtsegs): kyang skad cig de nyid la byams pa'i sems dang / phan pa'i sems dang ldan zhing / phan tshun pha mar 'du shes par gyur pa de lta bu'i rdzu 'phrul mngon par 'du bya ba mngon par
22a7(dkon brtsegs): 'du byas te/ de lta bu'i ting nge 'dzin la snyoms par zhugs so/ /de nas byang chub sems dpa' smon lam khyad par blo gros kyis rdzu 'phrul gyi cho 'phrul rnam pa 'di lta bu 'di
22b1(dkon brtsegs): b stan nas byang chub sems dpa' sems dpa' chen po de dag dang lhan cig tu bcom ldan 'das de bzhin gshegs pa dgra bcom pa yang dag par rdzogs pa'i sangs rgyas
22b2(dkon brtsegs): shAkya thub pa ga la ba der song ste lhags nas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas smon lam ji lta ba
22b3(dkon brtsegs): bzhin du byung ba'i pad+ma de dag la 'khor dang bcas te phyogs gcig tu 'khod do/ /bam po gnyis pa/ /yang de'i tshe byang phyogs su sangs rgyas kyi zhing 'di nas sangs rgyas kyi zhing gang+gA'i
22b4(dkon brtsegs): k lung stong phrag drug cu rtsa gsum gyi bye ma snyed 'das pa na 'jig rten gyi khams rtag tu brgyan pa zhes bya ba'i sangs rgyas kyi zhing de na de bzhin gshegs pa dgra bcom pa yang dag par
22b5(dkon brtsegs): rdzogs pa'i sangs rgyas sA la'i dbang po'i rgyal po 'byung ba zhes bya ba da ltar yang bzhugs te 'tsho zhing gzhes la chos kyang ston to/ /sangs rgyas kyi zhing de na khyim pa gos dkar po gyon
22b6(dkon brtsegs): pa med de/ byang chub sems dpa' de dag thams cad kyang gos ngur smrig 'chang ba sha stag go /sangs rgyas kyi zhing de na bud med kyi ming yang med cing mngal gyi gnas kyang mi shes so/ /
22b7(dkon brtsegs): byang chub sems dpa' de dag thams cad kyang gos ngur smrig gyon zhing skyil mo krung bcas par brdzus te 'byung ngo / /bcom ldan 'das de yang byang chub sems dpa' de dag la sangs
23a1(dkon brtsegs): rgyas kyi rigs kyi phyag rgya zhes bya ba'i chos kyi rnam grangs yang dag par rab tu ston to/ /de la sangs rgyas kyi rigs kyi phyag rgya zhes bya ba gang zhe na/ gang 'di
23a2(dkon brtsegs): byang chub tu sems dang po bskyed de/ de ltar byang chub tu sems bskyed nas byang chub sems dpa'i bslab pa yongs su rdzogs pa/ byang chub sems dpa'i sde snod la 'jug pa
23a3(dkon brtsegs): gzungs kyi rtsa ba'i gnas/ sems mi g.yeng ba/ gtong ba rjes su gtong ba/ stong pa nyid kyi rjes su 'jug pa/ mtshan ma med pa la yang dag par sgrub pa/ smon pa med pa tshol
23a4(dkon brtsegs): ba| rang bzhin gyis 'dod chags dang bral ba/ phung po dang / khams dang / skye mched rab tu rtogs pa/ 'dun pa'i bya ba rgyun chags pa/ sangs rgyas kyi ye shes 'dod pa de la
23a5(dkon brtsegs): mngon par dad pa/ chos thams cad rab tu rtogs pa de dag la yongs su rtog pa med pa/ rtog pa yang dag par chad pa de yang mi mthong ba 'di ni/ sangs rgyas kyi rigs kyi
23a6(dkon brtsegs): phyag rgya zhes bya'o/ /yang sangs rgyas kyi zhing de na byang chub sems dpa' sems dpa' chen po mtshan gyis brgyan pa skar ma brtsegs pa'i rgyal po zhes bya ba zhig gnas te/ rigs
23a7(dkon brtsegs): kyi bu de'i smon lam gyi khyad par ni/ 'di lta ste/ sems can ji snyed kyis byang chub sems dpa' sems dpa' chen po de mthong ba na de dag thams cad skyes bu chen po'i mtshan sum
23b1(dkon brtsegs): cu rtsa gnyis kyis legs par brgyan par 'gyur pa'o/ /byang chub sems dpa' mtshan gyis brgyan pa skar ma brtsegs pa'i rgyal pos snang ba chen po de yang mthong / /gsung bsal ba'i
23b2(dkon brtsegs): sgra de yang thos te/ mthong zhing thos nas bcom ldan 'das sA la'i dbang po'i rgyal po 'byung ba de bzhin gshegs pa ga la ba der song ste phyin nas bcom ldan 'das de'i zhabs la mgo
23b3(dkon brtsegs): bos phyag 'tshal te/ de bzhin gshegs pa de la lan gsum bskor ba byas nas phyogs gcig tu 'dug go /phyogs gcig tu 'dug nas byang chub sems dpa' sems dpa' chen po
23b4(dkon brtsegs): mtshan gyis brgyan pa skar ma brtsegs pa'i rgyal pos bcom ldan 'das de bzhin gshegs pa sA la'i dbang po'i rgyal po 'byung ba de la 'di skad ces gsol to/ /bcom ldan
23b5(dkon brtsegs): 'das| snang ba chen po 'di dang gsung gsal ba'i sgra chen po 'di 'jig rten du byung ba'i rgyu gang lags/ rkyen gang lags/ de skad ces gsol pa dang / bcom ldan
23b6(dkon brtsegs): 'das de bzhin gshegs pa sA la'i dbang po'i rgyal po 'byung ba des rigs kyi bu de la 'di skad ces bka' stsal to/ /rigs kyi bu/ lho phyogs su sangs rgyas kyi zhing 'di
23b7(dkon brtsegs): nas sangs rgyas kyi zhing gang+gA'i klung drug khri sum stong gi bye ma snyed 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang
24a1(dkon brtsegs): dag par rdzogs pa'i sangs rgyas shAkya thub pa zhes bya ba da ltar yang bzhugs te 'tsho zhing gzhes la chos kyang ston to/ /rigs kyi bu/ de bzhin
24a2(dkon brtsegs): g shegs pa dgra bcom pa yang dag par rdzogs pa'i sangs rgyas shAkya thub pa des gang 'di phyogs bcu'i 'jig rten gyi khams tshad med grangs med pa dag nas byang chub
24a3(dkon brtsegs): sems dpa' bsdu ba dang / 'di lta ste/ chos bsgrag pa'i phyir ba spu'i khung bu thams cad nas 'od zer 'di dag rab tu bkye zhing gsung bsal ba'i sgra phyung ngo / /gsol
24a4(dkon brtsegs): pa| bcom ldan 'das/ ci'i slad du 'jig rten gyi khams de mi mjed ces bgyi/ bcom ldan 'das des bka' stsal pa/ rigs kyi bu/ 'di ltar 'jig rten gyi
24a5(dkon brtsegs): khams de na sems can 'dod chags la mi mjed/ zhe sdang la mi mjed/ gti mug la mi mjed/ sdug bsngal la mi mjed de/ de'i phyir 'jig rten gyi khams
24a6(dkon brtsegs): de mi mjed ces bya'o/ /gsol pa/ bcom ldan 'das/ sems can de dag las la la spyos pa dang / mi snyan par brjod pa dang / bsdigs pa dang / brdegs pa
24a7(dkon brtsegs): bzod cing dang du len par bgyid pa ma mchis sam/ 'dod chags kyi sems skyes pa sel tam/ de bzhin du zhe sdang gi sems dang / gti mug gi sems sel ba mchis
24b1(dkon brtsegs): sam| bka' stsal pa/ rigs kyi bu/ 'jig rten gyi khams de na sems can de dag las gang yon tan 'di dag dang ldan pa ni/ nyung ngo / /rigs kyi bu/ sems can de
24b2(dkon brtsegs): dag las/ phal cher ni/ gnod sems dang / tha ba dang / zhe sdang mang ste/ 'dod chags dang / zhe sdang dang / gti mug gis kun tu dkris so/ /gsol pa/ bcom
24b3(dkon brtsegs): ldan 'das/ mi mjed ces bgyi ba'i ming 'di thog tu ma bab bo/ /gal te sems can de dag bzod par 'gyur na ni/ de yang rung na/ bcom ldan 'das/ 'di ltar
24b4(dkon brtsegs): mi bzod pas na/ de'i slad du bcom ldan 'das/ mi mjed ces bgyi ba'i ming 'di thog tu ma bab bo/ /bka' stsal pa/ rigs kyi bu/ sangs rgyas kyi zhing de na rigs
24b5(dkon brtsegs): kyi bu dang / rigs kyi bu mo byang chub sems dpa'i theg pa pa sngon gyi rgyal ba la lhag par bya ba byas pa/ dge ba'i rtsa ba rnams bskyed pa/ sangs rgyas brgya stong mang po la bsnyen
24b6(dkon brtsegs): bkur byas pa/ bzod pa dang / dul ba dang / nges pa dang ldan pa dag yod de/ de dag ni/ sems can thams cad kyis spyos/ bsdigs/ mtshon gyis btab kyang ji snyam mi
24b7(dkon brtsegs): mjed de/ 'dod chags dang / zhe sdang dang / gti mug rnams kyis mi 'phrog go /rigs kyi bu/ skyes bu dam pa de dag gi ming gis 'jig rten gyi khams de mi mjed ces
25a1(dkon brtsegs): brjod do/ /bcom ldan 'das/ de bzhin gshegs pa shAkya thub pa de yang de na sems can kha cig sdig pa'i chos dang ldan pa/ mu cor smra ba/ khro
25a2(dkon brtsegs): pa| gtum pa/ sems can dmyal ba dang / dud 'gro'i skye gnas su gzhol ba/ ngan 'gro'i spyod yul ba/ sangs rgyas dang / chos dang / dge 'dun la mi gus pa/
25a3(dkon brtsegs): phrag dog la mngon par dga' ba'i sems can ngan pa de dag gis de tsam du spyos shing smad de gnod par byas shing skur kyang bcom ldan 'das/ de snying rje che bas bzod cing
25a4(dkon brtsegs): dang du len te/ sa dang mnyam pa'i sems rjes su chags pa dang / khong khro ba med pas de bsti stang du byas kyang khengs par mi byed/ bsti stang du ma byas kyang 'dud
25a5(dkon brtsegs): par mi byed de/ de spyos shing brgyad kyang mi rtog/ rnam par mi rtog/ gnod par mi 'gyur/ mi 'phrog/ mi chags/ mi skyo ste/ de'i phyir 'jig rten gyi khams
25a6(dkon brtsegs): de mi mjed ces bya'o/ /de nas bcom ldan 'das de bzhin gshegs pa sA la'i dbang po'i rgyal po 'byung ba de la byang chub sems dpa' sems dpa' chen po mtshan
25a7(dkon brtsegs): gyis brgyan pa skar ma brtsegs pa'i rgyal pos 'di skad ces gsol to/ /bcom ldan 'das/ 'di ltar bdag 'jig rten gyi khams der de tsam du smad pa'i sems
25b1(dkon brtsegs): ngan rnams kyi nang du ma skyes pa ni/ bdag gis rnyed pa legs par rnyed do/ /bcom ldan 'das des bka' stsal pa/ rigs kyi bu/ khyod de skad ma zer cig /de ci'i
25b2(dkon brtsegs): phyir zhe na/ rigs kyi bu/ byang dang shar gyi mtshams na 'jig rten gyi khams stong gis brgyan pa zhes bya ba yod de/ sangs rgyas kyi zhing de na de bzhin gshegs pa dgra
25b3(dkon brtsegs): bcom pa yang dag par rdzogs pa'i sangs rgyas dbang phyug chen po'i rgyal po zhes bya ba da ltar yang bzhugs te 'tsho zhing gzhes so/ /rigs kyi bu/ sangs rgyas kyi zhing de na
25b4(dkon brtsegs): sems can rnams rab tu bde ba dang ldan no/ /'di lta ste/ dper na/ 'gog pa la snyoms par zhugs pa'i dge slong gi bde ba bzhin te/ sems can rnams kyang
25b5(dkon brtsegs): bde ba de lta bu dang ldan no/ /yang rigs kyi bu/ 'jig rten gyi khams stong gis brgyan pa der lo bye ba brgya stong du tshangs par spyod pa spyad pa bas ni/ gang 'jig rten gyi
25b6(dkon brtsegs): khams mi mjed du tha na se gol gtogs pa tsam du sems can thams cad la byams pa'i sems bskyed na/ de bas 'di bsod nams ches mang du bskyed na/ gang nyin
25b7(dkon brtsegs): mtshan du yongs su dag par gnas pa lta smos kyang ci dgos/ de nas bcom ldan 'das de bzhin gshegs pa sA la'i dbang po'i rgyal po 'byung ba de la byang chub sems
26a1(dkon brtsegs): dpa' sems dpa' chen po mtshan gyis brgyan pa skar ma brtsegs pa'i rgyal pos 'di skad ces gsol to/ /bcom ldan 'das/ bdag
26a2(dkon brtsegs): 'jig rten gyi khams mi mjed der bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi
26a3(dkon brtsegs): ba dang / bsnyen bkur bgyi ba dang / byang chub sems dpa' 'dus pa de yang blta ba dang / chos bstan pa de yang nyan du mchi'o/ /bcom ldan 'das des bka'
26a4(dkon brtsegs): stsal pa| rigs kyi bu/ khyod de'i dus la dbab par shes na song zhig /de nas byang chub sems dpa' mtshan gyis brgyan pa skar ma brtsegs pa'i rgyal po byang chub
26a5(dkon brtsegs): s ems dpa' bye ba phrag bcus yongs su bskor cing lhan cig tu sems bskyed pa gcig gis sangs rgyas kyi zhing de nas mi snang bar gyur nas 'jig rten gyi khams mi
26a6(dkon brtsegs): mjed 'dir gnas so/ /de nas byang chub sems dpa' mtshan gyis brgyan pa skar ma brtsegs pa'i rgyal po 'di snyam du sems te/ bdag gis rdzu 'phrul gyi cho 'phrul
26a7(dkon brtsegs): j i lta bus bcom ldan 'das de bzhin gshegs pa shAkya thub pa de'i thad du 'gro snyam nas de de'i tshe ji lta bu'i rdzu 'phrul mngon par 'du bya ba mngon par byas pas stong
26b1(dkon brtsegs): gsum gyi stong chen po'i 'jig rten gyi khams 'di rin po che'i gdugs gcig gis khebs par gyur pa dang / rin po che'i gdugs de las kyang me tog rnam pa sna tshogs
26b2(dkon brtsegs): kyi char rab tu 'bab/ sil snyan brgya stong yang 'khrol/ mu tig gi rgyan phreng brgya stong yang mngon par 'phyang / gdugs dang / rgyal mtshan dang / ba dan brgya stong
26b3(dkon brtsegs): mngon par 'phyang ba dang / bcom ldan 'das shAkya thub pa'i 'khor gyi dkyil 'khor du 'dus pa dge slong dang / dge slong ma dang / dge bsnyen dang / dge bsnyen ma
26b4(dkon brtsegs): dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa
26b5(dkon brtsegs): j i snyed pa de dag thams cad kyis rang rang gi lus skyes bu chen po'i mtshan sum cu rtsa gnyis kyis brgyan par shes pa de lta bu'i rdzu 'phrul mngon par 'du bya ba mngon par
26b6(dkon brtsegs): b yas so| |de nas byang chub sems dpa' sems dpa' chen po mtshan gyis brgyan pa skar ma brtsegs pa'i rgyal pos rdzu 'phrul gyi cho 'phrul rnam pa 'di lta bu 'di bstan nas
26b7(dkon brtsegs): b yang chub sems dpa' sems dpa' chen po de dag dang lhan cig tu bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya
27a1(dkon brtsegs): thub pa ga la ba der dong ste lhags nas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor
27a2(dkon brtsegs): ba byas nas smon lam ji lta ba bzhin du byung ba'i pad+ma dag la 'khor dang bcas te phyogs gcig tu 'khod do/ /de bzhin du sbyar te phyogs bcu kun gyi bar gyi 'jig rten gyi
27a3(dkon brtsegs): k hams bye ba khrag khrig brgya stong tshad med grangs med pa dag tu yang byang chub sems dpa' sems dpa' chen po tshad med grangs med pa rnams kyis snang ba chen po de yang
27a4(dkon brtsegs): mthong / gsung bsal ba'i sgra de yang thos nas rang rang gi de bzhin gshegs pa la yongs su zhus te 'jig rten gyi khams mi mjed 'dir lhags nas de dag thams
27a5(dkon brtsegs): cad kyis kyang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i zhabs la mgo bos phyag 'tshal te/ bcom
27a6(dkon brtsegs): ldan 'das la lan gsum bskor ba byas nas phyogs gcig tu 'khod do/ /gang dag stong gsum gyi stong chen po'i 'jig rten gyi khams 'di'i lha dang / klu dang / gnod
27a7(dkon brtsegs): sbyin dang / dri za dang / lha ma yin dang / nam mkha' lding dang /mi'am ci dang / lto 'phye chen po dang / brgya byin dang / tshangs pa dang / rgyal po chen po 'jig rten
27b1(dkon brtsegs): skyong ba dang / de ma yin pa'i lha'i bu gzi brjid che ba de dag thams cad kyis 'od zer gyi snang ba chen po de yang mthong / gsung bsal ba'i sgra chen po de yang thos nas bcom
27b2(dkon brtsegs): l dan 'das de bzhin gshegs pa shAkya thub pa ga la ba der dong ste lhags nas bcom ldan 'das kyi zhabs la mgo bos phyag 'tshal te bcom ldan 'das la lan gsum
27b3(dkon brtsegs): bskor ba byas nas phyogs gcig tu 'khod do/ /de nas bcom ldan 'das kyis de'i tshe ji lta bu'i rdzu 'phrul mngon par 'du mdzad pas/ phyogs bcu'i 'jig rten gyi khams
27b4(dkon brtsegs): b ye ba khrag khrig brgya stong tshad med grangs med pa ji snyed pa de dag nas byang chub sems dpa' tshad med grangs med pa 'dus pa de dag thams cad kyis kyang 'jig rten gyi
27b5(dkon brtsegs): khams mi mjed 'di rang rang gi sangs rgyas kyi zhing gi yon tan bkod pa de dag ji 'dra ba de 'dra bar lhag chad med cing khyad ma zhugs par mthong ba dang / sangs rgyas kyi
27b6(dkon brtsegs): zhing de dag gi sangs rgyas bcom ldan 'das kyi sku'i kha dog dang / mchu zheng ci 'dra bar bcom ldan 'das shAkya thub pa'i sku'i yongs su grub pa yang de 'dra bar byang chub
27b7(dkon brtsegs): sems dpa' de dag gis so so nas mthong ba dang / sangs rgyas kyi zhing de dag gi byang chub sems dpa' phun sum tshogs pa ci 'dra ba dang / nyan thos chen po phun
28a1(dkon brtsegs): sum tshogs pa ci 'dra ba dang / longs spyod dang kun spyod pa ci 'dra ba de 'dra bar 'dir yang byang chub sems dpa' de dag gis so so nas
28a2(dkon brtsegs): shes pa dang / bdag nyid kyang rang rang gi sangs rgyas kyi zhing na 'dug pa snyam du shes pa de lta bu'i rdzu 'phrul mngon par 'du mdzad pa mngon par mdzad do/ /de nas
28a3(dkon brtsegs): b yang chub sems dpa' sems dpa' chen po byams pas byang chub sems dpa'i 'khor rgya mtsho chen po de mthong nas stan las langs te bla gos phrag pa gcig tu gzar
28a4(dkon brtsegs): nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la tshigs su bcad pa 'di dag
28a5(dkon brtsegs): gsol to/ /phyogs bcu rnams su grags pa mtha' yas blo/ /'jig rten lhar bcas 'dir ni lam me ste/ /thub pa'i thugs ni sems can thams cad kyis/ /tshad
28a6(dkon brtsegs): gzung mi nus de phyir khyod bsam yas/ /phyogs bcu dag nas rgyal sras dpag med pa/ /chos tshol slad du de ring 'dir lhags nas/ /bcom ldan 'das la kun
28a7(dkon brtsegs): kyang gus bcas gnas/ /smra ba'i mchog gis chos rnams rab tu gsungs/ /phyogs rnams ma lus par ni brjod grags pa/ /tshul khrims brtson 'grus ting 'dzin
28b1(dkon brtsegs): blo rnams kyis/ /seng+ge ltar ni 'jigs med khyod mdzes pa/ /nam mkha' dag la nyi ma bzhin du gsal/ /lha dang klu dang lha min gsang ba pa/ /dge bsnyen pho mo dge slong dge
28b2(dkon brtsegs): slong ma| |thams cad gus bcas thal mo sbyar gnas kyi/ /bcom ldan phan bzhed chos ni bshad du gsol/ /khyod ni 'das mkhyen de bzhin ma 'ongs dang / /da ltar yang
28b3(dkon brtsegs): ni shin tu nges par mkhyen/ /lus can mos pa ji bzhin khyod gzigs la/ /the tshom chen po sel ba'i chos bshad gsol/ /thub pa rgyal sras ji ltar spyad pas na/ /zhing
28b4(dkon brtsegs): rnams dag pa rdul med 'thob par 'gyur/ /ji ltar smon lam 'grub pa 'thob 'gyur ba/ /de ni 'dren pas bdag la myur bshad gsol/ /ji ltar ser sna'i dri mas mi
28b5(dkon brtsegs): gos shing / /ji ltar tshul khrims ma nyams 'gyur ba dang / /bsdigs pa dang ni de bzhin skur pa dang / /brnyas pa dag kyang thub pa ji ltar bzod/ /sdug bsngal du mas
28b6(dkon brtsegs): rab tu gzir ba yi/ /'jig rten dag gi sdug bsngal bzlog slad du/ /bskal pa bye ba mang por rgyal sras rnams/ /ji ltar brtson 'grus rtsom zhing spyod par 'gyur/ /
28b7(dkon brtsegs): rtag tu sems ni rtse gcig mnyam gzhag cing / /bsam gtan gnas pa spyod yul rnam dag ste/ /pad+ma chu yi nyes pas mi gos ltar/ /ji ltar 'dod pa dag gis gos
29a1(dkon brtsegs): mi 'gyur/ /thub pa ji ltar zab mo'i chos smra zhing / /mkhas pa 'jig rten 'das pa'i blo ldan 'gyur/ /brtan pa ji ltar bdud sde bcas
29a2(dkon brtsegs): bcom nas/ /byang chub rdul bral bla med reg par 'gyur/ /de nas bcom ldan 'das kyis byang chub sems dpa' sems dpa' chen po byams pa la 'di skad ces
29a3(dkon brtsegs): bka' stsal to/ /byams pa/ khyod kyis de bzhin gshegs pa'i gdan shoms shig dang / de bzhin gshegs pa gdan de la bzhugs nas sangs rgyas kyi zhing
29a4(dkon brtsegs): gi yon tan bkod pa'i spyod pa la yang dag par 'jug pa'i tshul la mkhas pa sgrub pa dang por bsam zhing nan tan bya ba'i chos kyi rnam grangs bshad do/ /de nas
29a5(dkon brtsegs): byang chub sems dpa' sems dpa' chen po byams pa 'di snyam du sems te/ de bzhin gshegs pas don gyi dbang ci zhig gzigs na bdag gdan bting du
29a6(dkon brtsegs): bcug ste/ gnas brtan kun dga' bo dang / maud+gal gyi bu chen po la bka' ma stsal/ de bzhin gshegs pas byang chub sems dpa' rnams gdan 'ding
29a7(dkon brtsegs): du bcug pa las na/ gtam 'di ni/ byang chub sems dpa' 'ba' zhig gi phyir brtsams nas nyan thos dang / rang sangs rgyas kyi theg pa yongs su spangs pa'i
29b1(dkon brtsegs): gtam zhig 'byung ba ste/ nyan thos dang / rang sangs rgyas rnams ni/ chos bstan pa 'di'i snod ma yin pa lta zhig snyam mo/ /de nas byang chub sems dpa' sems dpa'
29b2(dkon brtsegs): chen po byams pas de'i tshe 'di lta bu'i rdzu 'phrul mngon par 'du bya ba mngon par byas pas/ de bzhin gshegs pa'i seng+ge'i khri 'phang du dpag tshad bzhi 'bum pa/ rin
29b3(dkon brtsegs): po che du mas spras pa/ lha'i ras bcos bu brgya stong du ma bting ba/ shing bal 'jam zhing reg na bde ba bshams nas khri de'i 'od kyis stong gsum gyi stong chen po'i
29b4(dkon brtsegs): 'jig rten gyi khams 'di snang bar byas so/ |de nas bcom ldan 'das khri snga ma las bzhengs nas seng+ge'i khri de la bzhugs so/ /bcom ldan 'das seng+ge'i khri de
29b5(dkon brtsegs): la bzhugs ma thag tu stong gsum gyi ston chen po'i 'jig rten gyi khams 'di rnam pa drug tu g.yos so/ /de nas bcom ldan 'das kyis tshe dang ldan pa shA ri'i bu la
29b6(dkon brtsegs): bka' stsal pa/ shA ri'i bu/ chos bzhi dang ldan na/ byang chub sems dpa' sems dpa' chen po smon lam yongs su rdzogs par 'gyur ro/ /bzhi gang zhe na/
29b7(dkon brtsegs): 'di lta ste/ byang chub kyi bsam pas yang dag par zhugs pa dang / sems can la snying rje ba dang / brtson 'grus rtsom pa dang / dge ba'i bshes gnyen la brtan pa ste/
30a1(dkon brtsegs): shA ri'i bu/ chos bzhi po de dag dang ldan na/ byang chub sems dpa' sems dpa' chen po smon lam yongs su rdzogs par 'gyur ro/ /shA ri'i
30a2(dkon brtsegs): bu| gzhan yang chos gcig dang ldan na/ byang chub sems dpa' sems dpa' chen po smon lam las mi nyams shing sangs rgyas kyi zhing phun sum tshogs pa yongs
30a3(dkon brtsegs): su sbyong bar 'gyur ro/ /chos gcig po gang zhe na/ shA ri'i bu/ 'di la byang chub sems dpa' de bzhin gshegs pa mi 'khrugs pa'i byang chub sems dpa'i spyod pa la
30a4(dkon brtsegs): slob cing 'dod pa dang / 'dun pa bskyed pa ste/ ji ltar de bzhin gshegs pa mi 'khrugs pa sngon byang chub sems dpar gyur pa na tshig 'di skad ces/ gal te
30a5(dkon brtsegs): bdag skye ba thams cad du rab tu ma byung na/ sangs rgyas thams cad bslus par gyur cig ces smras te/ shA ri'i bu/ de bzhin du byang chub sems dpas de bzhin
30a6(dkon brtsegs): gshegs pa mi 'khrugs pa'i byang chub sems dpa'i spyod pa'i rjes su bslab par bya'o/ /shA ri'i bu/ byang chub sems dpa' de ltar slob pa ni/ skye ba thams cad
30a7(dkon brtsegs): du rab tu 'byung ste/ de bzhin gshegs pa rnams byung yang rung / ma byung yang rung gdon mi za bar khyim gyi gnas nas 'byung ngo / /de ci'i phyir zhe na/ shA ri'i bu/ 'di
30b1(dkon brtsegs): lta ste| khyim gyi gnas nas mngon par 'byung ba 'di ni/ byang chub sems dpa'i rnyed pa'i mchog yin pa'i phyir ro/ /shA ri'i bu/ rab tu 'byung ba la mngon par dga'
30b2(dkon brtsegs): ba'i byang chub sems dpa' yon tan bcu yongs su 'dzin to/ /bcu gang zhe na/ 'di lta ste/ 'dod pa la chags par mi 'gyur ba dang / dgon pa'i gnas la dga' ba
30b3(dkon brtsegs): rnyed pa dang / sangs rgyas kyi spyod yul yang 'thob pa dang / de chung ma dang / bu pho dang / bu mo la sred par mi 'gyur ba dang / ngan 'gror 'gro ba'i chos rnam par spong ba dang /
30b4(dkon brtsegs): bde 'gror 'gro ba'i chos la brten pa dang / sngon gyi dge ba'i rtsa ba las yongs su mi nyams pa dang / dge ba'i rtsa ba phun sum tshogs pa 'thob pa dang / de la lha rnams
30b5(dkon brtsegs): dga' ba dang / de la mi ma yin pa rnams kyis bsrung bar 'gyur ba ste/ shA ri'i bu/ rab tu 'byung ba la mngon par dga' ba'i byang chub sems dpa' yon tan bcu po de
30b6(dkon brtsegs): dag yongs su 'dzin par 'gyur ro/ /shA ri'i bu/ de lta bas na/ byang chub sems dpa' byang chub mngon par rdzogs par 'tshang rgya bar 'dod pa dang / sems can thams
30b7(dkon brtsegs): cad dgrol bar 'dod pas rgyun du rab tu 'byung ba dang / mngon par 'byung ba la shin tu dga' bar bya'o/ /shA ri'i bu/ chos gcig po de dang ldan na/ byang chub sems dpa'
31a1(dkon brtsegs): smon lam las mi nyams shing sangs rgyas kyi zhing phun sum tshogs pa yang yongs su sbyong bar 'gyur ro/ /shA ri'i bu/ gzhan yang chos gnyis
31a2(dkon brtsegs): dang ldan na/ byang chub sems dpa' smon lam las mi nyams shing sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin par 'gyur te/ gnyis
31a3(dkon brtsegs): gang zhe na/ shA ri'i bu/ 'di la byang chub sems dpa' nyan thos kyi theg pa mi 'dod/ nyan thos kyi theg pa'i gtam la mi dga'/ nyan thos kyi theg pa pa dang mi bsten/
31a4(dkon brtsegs): nyan thos kyi bslab pa la mi slob/ nyan thos kyi theg pa dang ldan pa'i chos mi ston/ gzhan yang nyan thos kyi theg pa yang dag par 'dzin du mi 'jug cing / rang sangs
31a5(dkon brtsegs): rgyas kyi theg pa yang de bzhin pa dang / gang 'di sangs rgyas kyi chos yongs su bsgrub pa'i phyir bla na med pa yang dag par rdzogs pa'i byang chub yang dag par 'dzin du
31a6(dkon brtsegs): 'jug pa'o/ /shA ri'i bu/ de la gzhan dag sangs rgyas kyi theg pa yang dag par 'dzin du 'jug pa'i byang chub sems dpa' ni/ gnas bcu yongs su 'dzin to/ /bcu
31a7(dkon brtsegs): gang zhe na/ 'di lta ste/ nyan thos dang rang sangs rgyas med pa'i sangs rgyas kyi zhing yongs su 'dzin pa dang / byang chub sems dpa' 'ba' zhig gi dge 'dun rab tu rnyed pa
31b1(dkon brtsegs): dang / de la sangs rgyas bcom ldan 'das rnams dgongs pa dang / sangs rgyas bcom ldan 'das rnams de'i tshul yongs su sgrog cing chos ston pa dang / 'di lta ste/ de brgya
31b2(dkon brtsegs): byin nyid dam/ tshangs pa nyid kyi phyir sems dang sems las byung ba rgya chen po bskyed pa dang / mir gyur na yang 'khor los bsgyur ba'i rgyal por 'gyur ba dang / sangs rgyas mthong
31b3(dkon brtsegs): ba dang 'bral bar mi 'gyur ba dang / lha dang mi rnams dga' bar 'gyur ba dang / g.yog 'khor mi phyed par 'gyur ba dang / bsod nams kyi phung po tshad med grangs med pa yongs su
31b4(dkon brtsegs): 'dzin pa'o/ /shA ri'i bu/ de ci'i phyir zhe na/ gang stong gsum gyi stong chen po'i 'jig rten gyi khams kyi sems can ji snyed pa de dag thams cad dgra bcom pa'i 'bras bu
31b5(dkon brtsegs): mngon sum du bya ba la bkod pa dang / rang sang rgyas kyi 'bras bu mngon sum du bya ba la bkod pa bas/ gang rigs kyi bu'am rigs kyi bu mo gcig yang dag par rdzogs
31b6(dkon brtsegs): pa'i byang chub kyi sems la bzhag na/ de ni/ de bas bsod nams ches mang du bskyed do/ /shA ri'i bu/ de ci'i phyir zhe na/ nyan thos dang / rang sangs rgyas skyes pas ni/
31b7(dkon brtsegs): sangs rgyas kyi rigs mi 'chad par mi 'gyur te/ sangs rgyas 'byung ba med na/ nyan thos dang / rang sangs rgyas 'byung bar mi 'gyur gyi/ shA ri'i bu/ sangs rgyas 'byung ba
32a1(dkon brtsegs): yod na| sangs rgyas kyi rigs mi 'chad cing / nyan thos dang / rang sangs rgyas su gdags pa yang yod par 'gyur ro/ /shA ri'i bu/ gzhan
32a2(dkon brtsegs): yang byang chub kyi sems la rab tu 'god pa'i byang chub sems dpa' ni/ gnas bcu po de dag yongs su 'dzin to/ /shA ri'i bu/ chos gnyis po de dag dang ldan na/ byang
32a3(dkon brtsegs): chub sems dpa' smon lam las mi nyams shing / sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin to/ /shA ri'i bu/ gzhan yang chos
32a4(dkon brtsegs): gsum dang ldan na/ byang chub sems dpa' smon lam las mi nyams shing sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin te/ gsum
32a5(dkon brtsegs): gang zhe na/ shA ri'i bu/ 'di la byang chub sems dpa' dgon pa la gnas pa lhur len pa dang / zang zing med par chos kyi sbyin pa sbyin pa dang / tshul khrims kyi sdom
32a6(dkon brtsegs): pa la gnas par 'gyur ba'o/ /shA ri'i bu/ tshul khrims kyi sdom pa la gnas pa'i byang chub sems dpa' mi 'jigs pa bcu 'thob ste/ bcu gang zhe na/ gang
32a7(dkon brtsegs): 'di mi 'jigs par grong du 'jug pa dang / mi 'jigs par 'khor la chos ston pa dang / mi 'jigs par kha zas za ba dang / mi 'jigs par gtsug lag khang du 'jug
32b1(dkon brtsegs): pa dang / mi 'jigs par dge 'dun gyi nang du 'jug pa dang / mi 'jigs par lung 'bogs pa dang / mi 'jigs par slob dpon dang mkhan po'i drung du 'gro ba dang / mi 'jigs
32b2(dkon brtsegs): par byams pa dang ldan pas 'khor la rjes su ston pa dang / mi 'jigs par gos dang / zas dang / mal cha dang / na ba'i gsos sman dang / yo byad la spyod pa dang / des smras
32b3(dkon brtsegs): pa gzung bar 'gyur ba ste/ shA ri'i bu/ tshul khrims kyi sdom pa la gnas pa'i byang chub sems dpa' mi 'jigs pa bcu po de dag 'thob bo/ /shA ri'i bu/ zang zing med pa'i sems
32b4(dkon brtsegs): kyis chos sbyin pa sbyin pa'i byang chub sems dpa' ni/ yon tan gyi chos bcu yongs su 'dzin te/ bcu gang zhe na/ gang 'di de sdig pa mi 'dod pa yin/ de shes kyis khe mi 'dod
32b5(dkon brtsegs): pa yin/ de grags pa mi 'dod pa yin/ de khyim yongs su mi 'dzin pa yin/ de khyim la ser sna med pa yin/ de gos dang / zas dang / mal cha dang / na ba'i gsos sman dang /
32b6(dkon brtsegs): yo byad ngan mngon tsam gyis chog shes pa yin/ des smras pa gzung bar 'os pa yin/ lha dag kyang de'i drung du 'gro ba yin/ de tshul bzhin ma yin pa rnam par rtog pa yid
32b7(dkon brtsegs): la byed pa mi skyed pa yin/ de sangs rgyas kyi sems la sems bskyed pa yin te/ shA ri'i bu/ zang zing med pa'i sems kyis chos kyi sbyin pa sbyin pa'i byang chub sems dpa'
33a1(dkon brtsegs): ni| yon tan gyi chos bcu bo de dag yongs su 'dzin to/ /shA ri'i bu/ dgon pa la gnas pa lhur len pa'i byang chub sems dpa' ni/ yon
33a2(dkon brtsegs): tan gyi phan yon bcu yongs su 'dzin to/ /bcu gang zhe na/ gang 'di 'du 'dzin rnam par spong ba dang / rab tu dben pa la brten pa dang / de bsam gtan la sems
33a3(dkon brtsegs): dmigs par 'gyur ba dang / bya ba mang por mi 'gyur ba dang / sangs rgyas rnams 'dod pa dang / de'i lus bde ba dang mi 'bral ba dang / de'i tshangs par spyod
33a4(dkon brtsegs): pa bar chad du mi 'gyur ba dang / tshogs chung ngus ting nge 'dzin 'thob pa dang / des tshig dang yi ge bstan pa rnams chud mi za ba dang / ji ltar thos pa'i chos rnams
33a5(dkon brtsegs): kyi don rab tu shes pa ste/ shA ri'i bu/ dgon pa la gnas pa lhur len pa'i byang chub sems dpa' ni/ yon tan gyi phan yon bcu po de dag yongs su 'dzin to/ /
33a6(dkon brtsegs): shA ri'i bu/ chos gsum po de dag dang ldan na/ byang chub sems dpa' smon lam las mi nyams shing sangs rgyas kyi zhing gi yon tan bkod pa ji lta bu 'dod pa de
33a7(dkon brtsegs): lta bu yongs su 'dzin to/ /shA ri'i bu/ gzhan yang chos bzhi dang ldan na/ byang chub sems dpa' smon lam las mi nyams shing sangs rgyas kyi zhing ji lta bu 'dod pa
33b1(dkon brtsegs): de lta bu yongs su 'dzin te/ /bzhi gang zhe na/ shA ri'i bu/ 'di la byang chub sems dpa' bden pa smra ba yin/ ji skad smras pa de bzhin du byed cing nga rgyal bcom pa yin /
33b2(dkon brtsegs): nga rgyal tshar gcad pa'i phyir zhugs shing phrag dog dang ser sna yongs su spangs pa yin/ /pha rol 'byor pa la yid dga' ba yin no/ /shA ri'i bu/ bzhi po 'di dag ni/ bden
33b3(dkon brtsegs): par smra ba'i byang chub sems dpa'i phan yon te/ bzhi gang zhe na/ 'di lta ste/ de'i kha nas ut+pa la'i dri ngad 'byung ba dang / lus dang ngag dang yid kyi las kyi mtha' yongs
33b4(dkon brtsegs): su dag par 'gyur ba dang / lhar bcas pa'i 'jig rten gyi tshad mar gyur cing tshig 'khrul ba med par 'gyur ba dang / sangs rgyas kyi gsung phun sum tshogs pa yongs su
33b5(dkon brtsegs): 'dzin pa ste/ shA ri'i bu/ bzhi po de dag ni/ byang chub sems dpa' bden par smra ba'i phan yon yin no/ /shA ri'i bu/ bzhi po 'di dag ni/ nga rgyal bcom pa'i byang
33b6(dkon brtsegs): chub sems dpa'i phan yon te/ bzhi gang zhe na/ gang 'di ngan 'gror skye ba rnam par spong ba ste/ 'di lta ste/ rnga mo dang / ba lang dang / bong bu dang / rta'i skye gnas
33b7(dkon brtsegs): dang | de bzhin du gzhan smad par skyes pa rnam par spong ba dang / mi smad par 'gyur ba dang / gzhan phyir rgol ba dang mi mdza' ba rnams kyis mi tshugs par 'gyur ba
34a1(dkon brtsegs): dang / lha dang bcas pa'i 'jig rten gyis phyag bya bar 'gyur ba ste/ shA ri'i bu/ bzhi po de dag ni/ nga rgyal bcom pa'i byang
34a2(dkon brtsegs): chub sems dpa'i phan yon no/ /shA ri'i bu/ bzhi po 'di dag ni/ phrag dog dang ser sna yongs su spangs pa'i byang chub sems dpa'i phan yon te/ bzhi gang
34a3(dkon brtsegs): zhe na/ 'di lta ste/ de gtong ba'i sems la mi rmongs pa dang / mu ge 'byung ba'i dus na sbyin bdag tu 'gyur ba dang / de tshul khrims dang ldan pa 'ongs na khyim
34a4(dkon brtsegs): gyi sgo gcod par mi 'gyur ba dang / de'i gtong ba dang len pa la su yang phrag dog mi byed pa ste/ shA ri'i bu/ bzhi po de dag ni/ phrag dog dang ser sna yongs su
34a5(dkon brtsegs): spangs pa'i byang chub sems dpa'i phan yon no/ /shA ri'i bu/ bzhi po 'di dag ni/ pha rol 'byor pa la dga' ba'i byang chub sems dpa' phan yon te/ bzhi
34a6(dkon brtsegs): gang zhe na/ 'di lta ste/ bdag gis sems can 'di dag bzung ste/ bdag 'di dag gi ched du go cha bgos nas 'di dag bde ba la sbyar bar bya ba yin no/ sems
34a7(dkon brtsegs): can 'di dag ni/ rang gi mthus bsgrubs pa'i longs spyod kyis bde bar 'tsho'o/ /zhes dga' ba rnyed pa dang / de'i longs spyod rgyal po dang / rkun po dang / me dang / chu la
34b1(dkon brtsegs): sogs pa dang / bgo skal la spyod pa mi mdza' ba rnams kyis mi 'phrog par 'gyur ba dang / gang gi tshe bu phun sum tshogs pa dang / g.yog 'khor phun sum tshogs
34b2(dkon brtsegs): pa dang / longs spyod phun sum tshogs pa rnyed pa de'i tshe de la rgyal po yang dga' bar 'gyur na/ sems can gzhan lta smos kyang ci dgos/ de longs spyod dang / kun
34b3(dkon brtsegs): tu spyod pa rgya chen po la sems 'jug pa ste/ shA ri'i bu/ bzhi po de dag ni/ pha rol 'byor pa la dga' ba'i byang chub sems dpa'i phan yon no/ /shA ri'i bu/ chos
34b4(dkon brtsegs): bzhi po de dag dang ldan na/ byang chub sems dpa' smon lam las mi nyams shing sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin to//
34b5(dkon brtsegs): shA ri'i bu/ gzhan yang chos lnga dang ldan na/ byang chub sems dpa' smon lam las mi nyams shing sangs rgyas kyi zhing gi yon tan bkod pa ji lta bu 'dod pa de lta
34b6(dkon brtsegs): bu yongs su 'dzin cing yongs su sbyong ste/ lnga gang zhe na/ shA ri'i bu/ 'di la byang chub sems dpa' sangs rgyas kyi zhing gi yon tan bkod pa rnam pa phun sum tshogs
34b7(dkon brtsegs): pa yongs su rdzogs par bya ba'i phyir chos kun tu tshol zhing / de gang la chos nyan pa de la byang chub sems dpas ji ltar yon tan 'di dag yongs su sgrub pa de kun
35a1(dkon brtsegs): 'dri zhing des chos de thos nas de bzhin du nan tan byed pa'o/ /shA ri'i bu/ gzhan yang 'di la byang chub sems dpa' sangs rgyas
35a2(dkon brtsegs): kyi zhing yongs su dag par skye bar smon cing / de tshul khrims yongs su dag par 'gyur ba ste/ de tshul khrims yongs su dag pas gang dang gang du smon
35a3(dkon brtsegs): bde dang der skyes te/ de der skyes nas de sangs rgyas kyi zhing yongs su dag pa la sems shing rtog ste/ nyan thos kyi phun sum tshogs pa'am/ byang chub sems
35a4(dkon brtsegs): dpa'i phun sum tshogs pa'am/ longs spyod dang kun tu spyod pa phun sum tshogs pa mtshan mar 'dzin te/ des de dag mtshan mar bzung nas gus pa dang
35a5(dkon brtsegs): bcas| zhes dang bcas shing thal mo sbyar te de bzhin gshegs pa'i thad du song nas bcom ldan 'das/ byang chub sems dpas ji ltar spyad na/ sangs
35a6(dkon brtsegs): rgyas kyi zhing gi yon tan bkod pa rgya chen po yongs su 'dzin ces kun tu zhugs nas de bzhin gshegs pa des kyang de'i lhag pa'i bsam pa mkhyen te/ gang rnams
35a7(dkon brtsegs): kyis sangs rgyas kyi zhing gi yon tan bkod pa rgya chen po yongs su 'grub par 'gyur ba'i gnas de dag ston cing / yang dag par rab tu 'chad de/ des de
35b1(dkon brtsegs): thos nas de bzhin du nan tan byed pa'o/ /shA ri'i bu/ gzhan yang 'di la byang chub sems dpa' ye shes dang ldan zhing / bya ba dang ldan pa yin te/ de mi shes pa
35b2(dkon brtsegs): yongs su sbyong zhing bya ba ma yin pa yongs su spong ngo / /de la ye shes ni/ gang / bya ba ni/ gang zhe na/ ye shes zhes bya ba ni/ gang dmigs pa la dmigs pa ni/ ye
35b3(dkon brtsegs): shes te| nyan thos dang rang sangs rgyas kyi ye shes dang bral ba'o/ /bya ba zhes bya ba ni/ ji ltar thos pa'i chos rnams la nan tan byed pa'o/ /shA ri'i bu/ gzhan yang
35b4(dkon brtsegs): 'di la byang chub sems dpa' rgyu dang 'byung ba la mkhas pa yin te/ de la rgyu ni/ gang / 'byung ba ni/ gang zhe na/ rgyu zhes bya ba ni/ gang 'di tshul bzhin
35b5(dkon brtsegs): ma yin pa'i yid la byed pa'i rnam par rtog pa ste/ gang las phyin ci log bzhi la sems can rnams gnas par 'gyur ba'o/ /de ni/ tshul bzhin la brtson
35b6(dkon brtsegs): pa yin te/ de la tshul bzhin sbyor ba gang zhe na/ gang 'di chos thams cad yid la byed pa ste/ 'byung ba yang de nyid yin no/ /shA ri'i bu/ gzhan yang
35b7(dkon brtsegs): 'di la byang chub sems dpa' sangs rgyas kyi ngo bo nyid kyang rab tu shes/ zhing gi ngo bo nyid kyang rab tu shes so/ /de la sangs rgyas kyi ngo bo nyid gang / zhing gi ngo bo
36a1(dkon brtsegs): nyid ni| gang zhe na/ sangs rgyas kyi ngo bo nyid ces bya ba de ni/ ming tsam mo/ /zhing gi ngo bo nyid ces bya ba de yang ming
36a2(dkon brtsegs): tsam mo| |gang ming tsam de dben par shes shing / ji ltar chos gang yang mi dmigs pa de ltar shes pa ste/ shA ri'i bu/ chos lnga po de dag dang
36a3(dkon brtsegs): l dan na| byang chub sems dpa' smon lam las mi g.yo zhing sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin cing yongs
36a4(dkon brtsegs): su sbyong ngo / /shA ri'i bu/ gzhan yang chos drug dang ldan na/ byang chub sems dpa' myur du bla na med pa yang dag par rdzogs pa'i byang chub mngon
36a5(dkon brtsegs): par rdzogs par 'tshang rgya zhing / 'jig rten thams cad las mngon par 'phags pa'i sangs rgyas kyi zhing yongs su 'dzin te/ drug gang zhe na/ shA
36a6(dkon brtsegs): ri'i bu| 'di la byang chub sems dpa' ni/ sbyin pa po sbyin bdag tu 'gyur ba ste/ de dngos po gang phangs pa yid du 'ong ba mngon par 'dod par
36a7(dkon brtsegs): 'gyur ba de yongs su gtong yang zhum par mi 'gyur zhing / yid dga' ba dang / mgu ba dang / rangs pa dang / yid bde ba skyes nas 'di ltar
36b1(dkon brtsegs): gang 'di bla na med pa yang dag par rdzogs pa'i byang chub la mngon par smon pas bdag gis sbyin pa chen po dang / theg pa chen po dang / bya ba chen po yongs su
36b2(dkon brtsegs): rdzogs par bya'o/ /kun tu 'dzin pa'i sems kyis ni/ bla na med pa yang dag par rdzogs pa'i byang chub sgrub par mi nus so/ /snyam du rtog go/ des de ltar brtags nas
36b3(dkon brtsegs): bdog pa thams cad yongs su gtong bar 'gyur te/ des rang gi lus dang / srog yongs su gtong yang yid mi bde bar mi 'gyur na/ gzhan nor gyi rnam pa
36b4(dkon brtsegs): dang | chung ma dang / bu pho dang / bu mo lta smos kyang ci dgos/ shA ri'i bu/ 'di la ji snyam du sems/ gang thams cad mkhyen pa zhes bya ba'i tshig 'di'i bstan pa ji
36b5(dkon brtsegs): lta bu zhe na/ shA ri'i bu/ gang byang chub sems dpa' sems dpa' chen po byang chub sems dpa'i spyad pa spyod cing bdog pa thams cad yongs su gtong ba yin te/ de'i
36b6(dkon brtsegs): phyir de byang chub thob pas na/ thams cad mkhyen pa zhes bya'o/ /shA ri'i bu/ gzhan yang 'di la byang chub sems dpa' khyim par gyur pa yang rung / rab tu byung
36b7(dkon brtsegs): ba yang rung ste/ tshul khrims kyi sdom pa yang dag par 'dzin pa la rab tu gnas pa yin te/ de srog gi phyir yang bslab pa las mi 'da'o/ /gang tshul khrims kyi sdom
37a1(dkon brtsegs): p a yang dag par bzung ba de yang sems can thams cad dang thun mong du byas nas bla na med pa yang dag par rdzogs pa'i byang chub tu
37a2(dkon brtsegs): yongs su bsngo ste/ bdag ni/ tshul khrims dang ldan pa'o/ /zhes dga' ba rnyed cing mchog tu dga' ba skyes te/ mngon par dga' bas tshangs par spyad pa spyod de/
37a3(dkon brtsegs): de tshangs par spyod cing bde bar nyin mtshan 'da' bar byed do/ /de bde bar chos mngon sum du 'gyur ro/ /chos kyi tshul dang ldan par yang dag par so sor rtogs
37a4(dkon brtsegs): par 'gyur ro/ /yang dag par so sor rtogs pa la gnas pa ni/ zab mo la bzod pa skye'o/ /bzod pa skyes pa ni/ lta ba drang por 'gyur ro/ /lta ba drang po ni/ yang
37a5(dkon brtsegs): dag par nan tan byed par 'gyur ro/ /yang dag pa'i nan tan la gnas pa ni/ khams gsum la mngon par mi dga' bar 'gyur ro/ /de khams gsum la
37a6(dkon brtsegs): mngon par mi dga' bas skrag par 'gyur ro/ /skrag pas 'byung ba tshol lo/ /'byung ba mthong nas de 'di snyam du sems te/ ji ltar bdag sdug bsngal ba ltar
37a7(dkon brtsegs): sems can thams cad kyang de bzhin te/ bdag gis sems can 'di dag thams cad kyi khur khyer la nye bar zhi ba ma gtogs par 'di dag gi bde ba'i rgyu gzhan
37b1(dkon brtsegs): med do| |snyam mo/ /de de ltar so sor rtog pa na snying rje chen po 'thob bo/ /de cher snying rje bas thams cad mkhyen pa ma thob kyi bar du mgo dang / gos la me 'bar ba bzhin du
37b2(dkon brtsegs): brtson 'grus mi 'dor ro/ /shA ri'i bu/ gzhan yang 'di la byang chub sems dpa' de bzod pa'i go cha gyon cing bzod pa'i stobs dang ldan pa yin gyi/ nga rgyal gyi stobs
37b3(dkon brtsegs): dang ldan pa ma yin no/ /des spyos/ brgyad/ brdegs/ bsdigs kyang bzod pa sgrub ste/ pha rol la mi 'khrug/ gnod par mi sems so/ /de 'di ltar sems bskyed de/
37b4(dkon brtsegs): gal te bdag la sems can de dag gis ri rab tsam gyi tho bas brdegs shing bskal pa bye ba'i bar du rgyun mi 'chad par gshe yang bdag gi gnod sems dang / tha
37b5(dkon brtsegs): ba dang | zhe sdang gis sems bskyed par mi bya'o/ /de ci'i phyir zhe na/ sems can de dag ni/ ma bslab pa/ bdag ni/ sangs rgyas bcom ldan 'das rnams la
37b6(dkon brtsegs): slob par 'dod pa'o/ /snyam nas de ji lta ji lta bur sems can rnams kyis spyos pa dang / brgyad pa dang / brdegs pa de lta de lta bur snying rje chen po bskyed de/ bdag
37b7(dkon brtsegs): gis sems can 'di dag bskyab par bya'o/ /bdag sems can 'di dag gi don du go cha bgos nas bdag gis sems can 'di dag bzung ba yin te/ bdag gis
38a1(dkon brtsegs): 'di dag 'khor ba las yongs su thar par bya'i/ bdag gis 'di dag la gnod sems dang / tha ba dang / zhe sdang gi sems bskyed par
38a2(dkon brtsegs): ni mi bya'o/ /snyam mo/ /de de ltar bzod pa'i go cha bgos pas phun sum tshogs pa bcu 'thob ste/ bcu gang zhe na/ gang 'di la rigs phun sum tshogs pa dang / longs
38a3(dkon brtsegs): spyod phun sum tshogs pa dang / gzugs phun sum tshogs pa dang / g.yog 'khor phun sum tshogs pa dang / gtong ba phun sum tshogs pa dang / dge ba'i
38a4(dkon brtsegs): bshes gnyen phun sum tshogs pa dang / chos nyan pa phun sum tshogs pa dang / chos la nan tan byed pa phun sum tshogs pa dang / shi 'phos nas kyang sangs
38a5(dkon brtsegs): rgyas mthong ba phun sum tshogs pa rnyed pa dang / mthong nas kyang dad pa thob pa ste/ shA ri'i bu/ bzod pa'i go cha bgos pa'i byang chub sems dpa' ni/ phun
38a6(dkon brtsegs): sum tshogs pa bcu po de dag 'thob bo/ shA ri'i bu/ gzhan yang 'di la byang chub sems dpa' dge ba'i chos yongs su bsgrub pa'i phyir brtson 'grus brtsams
38a7(dkon brtsegs): shing yi dam la brtan pa yin no/ /de 'di ltar brtson 'grus rtsom ste/ gal te bdag gis sems can re re'i don gyi phyir yang phyi ma'i mtha'i bskal pa bye bar
38b1(dkon brtsegs): yang 'khor bar bya'o/ /zhes tshul 'di dang / brtson 'grus rtsom pa 'di dang / spyod pa 'di dang / sems zhi ba 'di dang / yi dam 'di dang / dge ba'i bsam pa 'di
38b2(dkon brtsegs): dang / snying rje'i sems 'dis sems can 'di dag thams cad kyi ched du bskal pa de snyed du 'khor bar byas te/ 'di ltar bdag gis sems can 'di dag yongs su
38b3(dkon brtsegs): mi gtong ngo / /snyam nas brtson 'grus rtsom mo/ /yang shA ri'i bu/ byang chub sems dpa' gang gis gang+gA'i klung gi bye ma snyed kyi phyogs bcu'i sangs rgyas kyi zhing rin po
38b4(dkon brtsegs): c he sna bdun gyis yongs su gang bar byas te sems bskyed pa sems bskyed pa tsam la de bzhin gshegs pa dgra bcom pa yang dag par rdzogs pa'i sangs rgyas rnams
38b5(dkon brtsegs): la sbyin pa byin pa ste/ tshul 'di dang stobs bskyed pa 'dis phyi ma'i mtha'i bskal pa bye bar sbyin pa byin pa bas/ byang chub sems dpa' gang lhag pa'i bsam pa phun
38b6(dkon brtsegs): sum tshogs pa/ snying rje chen po la gnas pas 'di lta bu'i brtson 'grus kyi go cha'i sems bskyed na/ de de bas bsod nams ches mang du bskyed do/ /shA ri'i bu/ brtson
38b7(dkon brtsegs): 'grus brtsams pa'i byang chub sems dpas yon tan gyi chos bcu 'thob ste/ bcu gang zhe na/ 'di lta ste/ des byis pa'i spyod pa spangs pa yin/ des sangs rgyas kyi spyod
39a1(dkon brtsegs): pa yongs su bzung ba yin/ des 'khor ba la nyes par 'du shes bskyed pa yin/ des snying rje chen po yongs su bzung ba yin/ sngon
39a2(dkon brtsegs): dam bcas pa las mi 'gyur ba yin/ nad nyung ba yin/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyi bka' bzhin
39a3(dkon brtsegs): byas pa yin/ 'dod chags dang / zhe sdang dang / gti mug chung ba yin/ ji ltar bstan pa'i tshig dang yi ge rnams kyi don rab tu shes pa yin/ nan tan gyis
39a4(dkon brtsegs): yang dag par bsgrub pa yin te/ shA ri'i bu/ brtson 'grus brtsams pa'i byang chub sems dpa' ni/ yon tan gyi chos bcu po de dag 'thob bo/ /shA ri'i bu/
39a5(dkon brtsegs): gzhan yang 'di la byang chub sems dpa' sangs rgyas bcom ldan 'das rnams rjes su dran zhing de 'di snyam du sems te/ de bzhin gshegs pa de dag ni/
39a6(dkon brtsegs): thugs rtse gcig pa/ rtag tu mnyam par bzhag pa/ bsnyel ba mi mnga' ba dang ldan pa'o/ /snyam nas de yang 'di snyam du sems te/ bdag de bzhin gshegs
39a7(dkon brtsegs): pa bzhud pa'i rjes su 'gro bar bya na/ sems g.yeng pa dang / brjed ngas pas ni/ gang 'di sangs rgyas kyi gnas te/ gnas 'di thob par mi nus so/ /snyam nas
39b1(dkon brtsegs): de chags pa thams cad dang / yongs su 'dzin pa thams cad dang / thob pa dang / bkur sti thams cad dang / grong dang / grong khyer dang / grong rdal la chags pa thams
39b2(dkon brtsegs): cad dang / grogs po dang / gla mi dang / khyim la sred pa thams cad yongs su btang ste/ sems can thams cad kyi don gyi phyir sems can thams cad ni/ bdag gis
39b3(dkon brtsegs): yongs su mi gtong ngo / /snyam nas dgon pa rab tu dgon pa la mngon par dga' ba yin te/ bse ru ltar gcig pu spyod cing de dgon pa rab tu dgon pa dag tu
39b4(dkon brtsegs): gnas nas phyogs gcig tu sems can rnams la byams pas khyab par byed do/ /de bzhin du sbyar te phyogs bcu kun gyi bar du tshad med pa dang ldan pa'i sems kyis
39b5(dkon brtsegs): sems can thams cad la byams pas khyab par byed do/ /byams pa la gnas nas bsam gtan la bsam gtan par 'gyur ro/ /yang shA ri'i bu/ byang chub sems
39b6(dkon brtsegs): d pa' khyim pa gang gis gang+gA'i klung gi bye ma snyed kyi de bzhin gshegs pa dge slong gi dge 'dun gyi 'khor dang bcas pa rnams la gang+gA'i klung gi bye ma snyed kyi bskal
39b7(dkon brtsegs): par bde bar sbyar ba thams cad kyis bsti stang du byas pa bas/ byang chub sems dpa' rab tu byung ba gang rab tu dben pa 'dod cing dgon pa logs su phyogs te gom
40a1(dkon brtsegs): pa bdun bor na/ 'di ni/ de bas bsod nams ches mang du bskyed do/ /ches myur du byang chub 'thob par 'gyur ro/ /shA ri'i bu/
40a2(dkon brtsegs): bcu po 'di dag ni/ dben pa na gnas shing / bsam gtan la bsam gtan pa'i byang chub sems dpa'i phan yon te/ bcu gang zhe na/ 'di lta ste/ dran pa
40a3(dkon brtsegs): dang ldan pa yin/ blo gros dang ldan pa yin/ rtogs pa dang ldan pa yin/ mos pa dang ldan pa yin/ myur du spobs pa rab tu thob pa yin/ gzungs sgrub
40a4(dkon brtsegs): pa yin/ skye ba dang 'jig pa la mkhas pa thob pa yin/ tshul khrims kyi phung po las mi nyams pa yin/ lha rnams kyang de la rim gro byed pa yin/ gzhan
40a5(dkon brtsegs): gyi 'byor pa la mi 'dod pa yin te/ shA ri'i bu/ bcu po de dag ni/ dben pa la gnas shing bsam gtan la bsam gtan pa'i byang chub sems dpa'i
40a6(dkon brtsegs): phan yon no/ /shA ri'i bu/ gzhan yang 'di la byang chub sems dpa' shes rab kyi rgyu mthun pa la mkhas pa yin te/ de 'di ltar shes rab gang nas
40a7(dkon brtsegs): 'byung snyam du nye bar rtog cing / de 'di snyam du sems te/ shes rab ni/ tshul khrims kyi sdom pa'i gnas las byung ba ste/ shes rab byung ba las chos
40b1(dkon brtsegs): dkar po thams cad rnam par 'phel lo/ /snyam nas de shes rab la slob ste/ gang 'jig rten gyi bzo'i gnas dang / las kyi gnas dang / sngags kyi gnas dang / sman gyi
40b2(dkon brtsegs): gnas dang / gang bya dka' ba dang / sgrub dka' ba'i las de dag thams cad la slob bo/ /bslab nas kyang de 'di ltar sems bskyed de/ gang 'jig rten pa'i shes rab
40b3(dkon brtsegs): 'di ni/ yid 'byung bar ma yin/ 'dod chags dang bral bar ma yin/ 'gog par ma yin/ zhi bar ma yin/ mngon par shes par ma yin/ mngon par rdzogs
40b4(dkon brtsegs): par byang chub par ma yin/ dge sbyong ma yin/ mya ngan las 'da' bar 'gyur ba ma yin gyi/ 'di ltar bdag gis shes rab gang gis shin tu zhi bar 'gyur ba'i bzo rnam
40b5(dkon brtsegs): pa de lta bu dang / sngags rnam pa de lta bu dang / sman rnam pa de lta bu dang / shes rab rnam pa de lta bu yongs su btsal lo/ /snyam nas de chos thams cad kyi thog ma yongs
40b6(dkon brtsegs): su tshol lo/ /de chos thams cad kyi thog ma yongs su tshol ba na chos gang yang chos gang la yang nye bar 'jog pa'i chos de gang yang yang dag par rjes su mi mthong ngo / /
40b7(dkon brtsegs): yang dag par rjes su mi mthong bas rab tu zhi ba la gnas par 'gyur ro/ /rab tu zhi bar spyod pa la gnas nas yongs su yid mi 'chad do/ /yongs su yid mi 'chad pas
41a1(dkon brtsegs): sems can rnams kyi don du 'di lta ste/ sems can thams cad kyi sdug bsngal rab tu zhi bar bya ba'i phyir bsam bzhin du srid pa 'dzin
41a2(dkon brtsegs): te| shA ri'i bu/ chos drug po de dag dang ldan na/ byang chub sems dpa' myur du bla na med pa yang dag par rdzogs pa'i byang chub mngon par rdzogs par 'tshang rgya zhing
41a3(dkon brtsegs): smon lam las mi nyams la/ 'jig rten thams cad las mngon par 'phags pa'i sangs rgyas kyi zhing gi yon tan bkod pa phun sum tshogs pa yang yongs su
41a4(dkon brtsegs): rdzogs par 'gyur ro/ /shA ri'i bu/ gzhan yang chos bdun dang ldan na/ byang chub sems dpa' smon lam las mi nyams shing rgyan thams cad kyis brgyan
41a5(dkon brtsegs): pa'i sangs rgyas kyi zhing yongs su sbyong ngo / /bdun gang zhe na/ 'di lta ste/ bdog pa thams cad yongs su gtong zhing sbyin pa de yang mi dmigs pa dang / tshul
41a6(dkon brtsegs): khrims kyang skyon med la tshul khrims de la rlom sems kyang med pa dang / bzod cing des la sems de yang mi dmigs pa dang / brtson 'grus kyang rtsom la
41a7(dkon brtsegs): lus dang ngag dang sems de yang mi dmigs pa dang / bsam gtan yang yongs su sgrub la/ de yang mi gnas pa'i bsam gtan pa bsam gtan pa dang /
41b1(dkon brtsegs): shes rab kyang yongs su rdzogs par byed la de rtog pa yang med pa dang / sangs rgyas kyang rjes su dran la de mtshan ma yang sel ba ste/ shA ri'i bu/ chos bdun po de dag
41b2(dkon brtsegs): dang ldan na/ byang chub sems dpa' smon lam las mi nyams shing sangs rgyas kyi zhing rgyan thams cad kyis brgyan pa yang yongs su 'dzin to/ /shA ri'i bu/ chos
41b3(dkon brtsegs): brgyad dang ldan na/ byang chub sems dpa' smon lam las mi nyams shing sangs rgyas kyi zhing yongs su sbyong ste/ brgyad gang zhe na/ phrag dog med pa dang / rgyan
41b4(dkon brtsegs): sbyin pa dang / sems rgya che ba dang / chos smra ba la bsti stang byed pa dang / gus pa dang bcas pa dang / 'tsho ba rnam par dag pa dang / kun 'ged pa'i ngang tshul
41b5(dkon brtsegs): can dang / bdag la mi bstod cing gzhan la mi smod pa ste/ shA ri'i bu/ chos brgyad po de dag dang ldan na/ byang chub sems dpa' smon lam las mi nyams
41b6(dkon brtsegs): shing sangs rgyas kyi zhing yang yongs su sbyong ngo / /bam po gsum pa/ /shA ri'i bu/ chos dgu dang ldan na/ byang chub sems dpa' smon lam las mi nyams shing /
41b7(dkon brtsegs): sangs rgyas kyi zhing yang yongs su dag par byed do/ dgu gang zhe na/ 'di lta ste/ lus sdom pa dang / ngag sdom pa dang / yid sdom pa dang / 'dod chags
42a1(dkon brtsegs): bsal ba dang / zhe sdang bsal ba dang / gti mug gsal ba dang / slu ba med pa dang / mdza' ba brtan pa dang / dge ba'i bshes
42a2(dkon brtsegs): gnyen la brnyas pa med pa ste/ shA ri'i bu/ chos dgu po de dag dang ldan na/ byang chub sems dpa' smon lam las mi nyams shing / sangs rgyas kyi
42a3(dkon brtsegs): zhing yang yongs su dag par byed de/ shA ri'i bu/ chos bcu dang ldan na/ byang chub sems dpa' smon lam las mi nyams shing / sangs rgyas kyi zhing yang
42a4(dkon brtsegs): yongs su dag par byed do/ /bcu gang zhe na/ 'di lta ste/ sems can dmyal ba'i sdug bsngal thos na mi 'jigs shing snying rje ba dang / dud 'gro'i skye
42a5(dkon brtsegs): gnas kyi sdug bsngal thos na mi 'jigs shing snying rje ba dang / gshin rje'i 'jig rten gyi sdug bsngal thos na mi 'jigs shing snying rje ba dang / lha rgud
42a6(dkon brtsegs): pa thos na mi 'jigs shing snying rje ba dang / mi rgud pa thos na mi 'jigs shing snying rje ba dang / dbul ba dang / mu ge dang / rkun po dang / rang rta dang / dmag
42a7(dkon brtsegs): gi gnod pa thos na mi 'jigs cing snying rje ba ste/ de 'di snyam du ci nas kyang bdag gis sangs rgyas kyi zhing na sems can dmyal ba dang / dud 'gro'i skye
42b1(dkon brtsegs): gnas dang / yi dwags kyi yul med cing bsam pa tsam gyis bza' ba dang / btung ba dang / bgo ba phun sum tshogs pa dang / sems can rnams kyang tshe dpag tu med
42b2(dkon brtsegs): par gyur te nga yi ba med cing yongs su 'dzin pa med la/ bla na med pa yang dag par rdzogs pa'i byang chub tu nges pa de lta bu'i sangs rgyas kyi zhing yongs su dag par
42b3(dkon brtsegs): ma byas kyi bar du brtson 'grus mi gtong ngo / /snyam du sems bskyed pa ste/ shA ri'i bu/ chos bcu po de dag dang ldan na/ byang chub sems dpa' smon lam las kyang
42b4(dkon brtsegs): mi nyams shing / sangs rgyas kyi zhing yang yongs su dag par byed do/ /shA ri'i bu/ gzhan yang byang chub sems dpa' me tog khyer zhing de bzhin gshegs
42b5(dkon brtsegs): pa'am| de bzhin gshegs pa'i mchod rten gyi drung du song nas 'di snyam du sems bskyed de/ me tog 'di ji ltar dri zhim la kha dog bzang zhing blta na sdug ste/
42b6(dkon brtsegs): yid du 'ong ba dang / mdzes pa de bzhin du bdag byang chub thob pa'i sangs rgyas kyi zhing de'ang me tog sna tshogs kyis yongs su gang ba dang / rin po che sna tshogs kyi
42b7(dkon brtsegs): shing ljon pas rab tu brgyan par gyur cig / ces bya bar sems bskyed do/ /de bzhin du sbyar te phye ma dang / bdug spos dang / phreng ba dang / byug pa dang / bzhon
43a1(dkon brtsegs): pa dang / gos dang / bza' ba dang / btung ba dang / gdugs dang / rgyal mtshan dang / ba dan dang / gser dang / dngul dang / bai
43a2(dkon brtsegs): DUR+Ya dang / mu tig dang / dung dang / man shel dang / byi ru'i bar du gang ci 'bul yang rung ste/ de dag thams cad sangs rgyas kyi zhing gi yon tan bkod pa bsgrub
43a3(dkon brtsegs): p a'i don du yongs su bsngo zhing tshul khrims kyi sdom pa la gnas pas byang chub sems dpa' tshul khrims kyi sdom pa la gnas pa de'i sems kyi smon pa 'grub
43a4(dkon brtsegs): par 'gyur ro/ /shA ri'i bu/ gzhan yang 'di la byang chub sems dpa' ni/ su la'ang yid du mi 'ong ba'i tshig mi brjod cing yid du 'ong ba'i tshig sha stag
43a5(dkon brtsegs): brjod de/ de byang chub thob pa'i sangs rgyas kyi zhing de na sems can gang gis kyang yid du mi 'ong ba'i sgra mi thos te/ yid du 'ong ba'i sgra sha stag thos par
43a6(dkon brtsegs): 'gyur ro/ /shA ri'i bu/ gzhan yang 'di la byang chub sems dpa' bdag gi bde ba yongs su mi tshol zhing gzhan bde bas dga' bar 'dzin te/ de byang chub
43a7(dkon brtsegs): thob pa'i tshe sangs rgyas kyi zhing de'i sems can rnams bde ba'i dam pas tshim par 'gyur ro/ /shA ri'i bu/ gzhan yang 'di la byang chub sems dpa' dge
43b1(dkon brtsegs): ba bcu'i las kyi lam rtag tu rgyun mi 'chad par yang dag par blang shing sgrub ste/ dge ba'i rtsa ba de'ang sangs rgyas kyi zhing gi yon tan bkod pa yongs su rdzogs par
43b2(dkon brtsegs): bya ba'i phyir thams cad mkhyen pa nyid du bsngo ste/ de byang chub thob pa'i tshe sangs rgyas kyi zhing de'i sems can thams cad dge ba bcu'i las kyi lam dang ldan zhing 'byung
43b3(dkon brtsegs): ba'i shes rab can du 'gyur ro/ /shA ri'i bu/ gzhan yang 'di la byang chub sems dpa' yul gang na 'dug kyang rung ste/ yul der yang skyes pa'am/ bud med
43b4(dkon brtsegs): dam| khye'u'am/ bu mo'am/ sems can gang ji snyed cig des mthong ba de thams cad byang chub yang dag par 'dzin tu 'jug cing su la'ang nyan thos dang / rang
43b5(dkon brtsegs): sangs rgyas kyi theg pa'i gtam mi brjod cing / gzhan du na sangs rgyas kyis theg pa'i gtam sha stag brjod de/ de byang chub thob pa'i tshe sangs rgyas kyi zhing der
43b6(dkon brtsegs): sems can gang ji snyed cig skyes pa de thams cad bla na med pa yang dag par rdzogs pa'i byang chub tu nges par gyur te/ nyan thos dang rang sangs rgyas med cing byang chub
43b7(dkon brtsegs): sems dpa'i tshogs kyis yongs su gang ba'i sangs rgyas kyi zhing de thob par 'gyur ro/ /shA ri'i bu/ gzhan yang 'di la byang chub sems dpa' gzhan gyi rnyed
44a1(dkon brtsegs): pa mi 'phrog cing / gzhan gyis thob na dga' bar 'dzin te/ de byang chub thob pa'i tshe sangs rgyas kyi zhing der sems can gang ji snyed
44a2(dkon brtsegs): cig skyes pa de thams cad mi 'phrog pa'i phun sum tshogs pa dang / chos kyi thob pa chen po dang ldan par 'gyur ro/ /shA ri'i bu/ gzhan yang 'di la byang chub
44a3(dkon brtsegs): sems dpa' dge slong ngam/ dge slong ma'am/ su'ang rung ste nyes pa byung bas mi rgol ba la bdag nyid kyang dam pa'i chos la sbyor te/ de byang chub thob
44a4(dkon brtsegs): ba'i tshe sangs rgyas kyi zhing de na nyes pa'i ming yang ye med par 'gyur te/ de ci'i phyir zhe na/ sems can de dag ni/ nyes pa med pa'i chos can yongs su
44a5(dkon brtsegs): dag par 'gyur ro/ /shA ri'i bu/ gzhan yang 'di la byang chub sems dpa' chos 'dod cing chos don du gnyer la yongs su yid chad pa med pa'i rang
44a6(dkon brtsegs): bzhin can yin te/ ci skad du thos pa'i chos la nan tan byed pas de byang chub thob pa'i tshe sangs rgyas kyi zhing der sems can gang dag skyes pa de dag thams cad chos
44a7(dkon brtsegs): 'dod cing chos don du gnyer ba dang / yongs su yid chad pa med pa'i rang bzhin can te/ ji ltar thos pa'i chos rnams la nan tan byed par 'gyur ro/ /shA ri'i bu/
44b1(dkon brtsegs): gzhan yang 'di la byang chub sems dpa' rnga bo che dang / dung dang / rdza rnga dang / 'khar rnga dang / pi wang rgyud gcig pa dang / sgra snyan dang / 'khar dkrol dang / gling
44b2(dkon brtsegs): bu dang / pi wang dang / ba la ki dang / kim pa la la sogs pa rol mo sil snyan gyi yo byad yid du 'ong ba sna tshogs kyis de bzhin gshegs pa'i mchod rten la mchod
44b3(dkon brtsegs): pa byed cing / dge ba'i rtsa ba de yang sangs rgyas kyi zhing gi yon tan bkod pa bsgrub pa'i don du yongs su bsngo ste/ de byang chub thob pa'i tshe sangs rgyas kyi zhing de na sil
44b4(dkon brtsegs): snyan brgya stong ma dkrol ma brdungs par sgra 'byin par 'gyur ro/ /shA ri'i bu/ gzhan yang 'di la byang chub sems dpa' brjed ngas pa'i sems can rnams la dran
44b5(dkon brtsegs): par 'gyur ba'i gdams ngag gis 'doms te/ de byang chub thob pa'i tshe sangs rgyas kyi zhing de'i sems can rnams bsam gtan gyi zas can du 'gyur ro/ /shA ri'i
44b6(dkon brtsegs): bu| sangs rgyas kyi zhing gi yon tan bkod pa phun sum tshogs pa las brtsams te bskal pa'am/ bskal pa las lhag par chos bstan kyang de bzhin gshegs
44b7(dkon brtsegs): pa'i spobs pa la mthar thug pa med mod kyi/ mos pa dang lhag pa'i bsam pa phun sum tshogs pa byang chub sems dpa' theg pa pa'i rigs kyi bu dang / rigs kyi bu
45a1(dkon brtsegs): mo gang dag gis gang thos nas de yongs su rdzogs par byed par 'gyur ba mdor bstan to/ /shA ri'i bu/ chos gsum dang ldan na/
45a2(dkon brtsegs): byang chub sems dpa' myur du bla na med pa yang dag par rdzogs pa'i byang chub mngon par rdzogs par 'tshang rgya zhing / ji ltar bsam pa'i sangs rgyas kyi zhing
45a3(dkon brtsegs): mngon par 'grub par 'gyur te/ gsum gang zhe na/ 'di lta ste/ bag yod par gnas pa dang / ji skad du thos pa'i chos la nan tan byed pa dang / smon
45a4(dkon brtsegs): lam gyi khyad par te/ shA ri'i bu/ chos gsum po de dag dang ldan na/ byang chub sems dpa' myur du bla na med pa yang dag par rdzogs pa'i byang chub
45a5(dkon brtsegs): mngon par rdzogs par 'tshang rgya zhing ji ltar bsam pa'i sangs rgyas kyi zhing mngon par 'grub par 'gyur ro/ /de nas bcom ldan 'das la tshe dang ldan pa shA
45a6(dkon brtsegs): ri'i bus 'di skad ces gsol to/ /bcom ldan 'das/ ji tsam du de bzhin gshegs pas legs par gsungs pa ni/ ngo mtshar te/ bcom ldan 'das/
45a7(dkon brtsegs): byang chub kyi phyogs kyi chos thams cad ni/ bag mchis pa la gnas so/ /byang chub ni/ nan tan la gnas so/ /sangs rgyas kyi zhing gi yon tan bkod
45b1(dkon brtsegs): pa phun sum tshogs pa ni/ smon lam gyi khyad par gyis 'grub bo/ /bcom ldan 'das kyis bka' stsal pa/ shA ri'i bu/ de de bzhin te/ byang chub kyi phyogs kyi chos
45b2(dkon brtsegs): thams cad ni/ bdag yod pa la gnas so/ /byang chub ni/ nan tan la gnas so/ /sangs rgyas kyi zhing gi yon tan bkod pa phun sum tshogs pa ni/ smon lam gyi
45b3(dkon brtsegs): khyad par gyis 'grub bo/ /shA ri'i bu/ ngas sngon ci ltar smon lam btab pa de bzhin du sangs rgyas kyi zhing yongs su grub bo/ /shA ri'i bu/ nga bag yod pa la
45b4(dkon brtsegs): gnas pas smon lam yongs su rdzogs so/ /shA ri'i bu/ ngas nan tan byas pas byang chub thob bo/ /shA ri'i bu/ bag med par gnas shing tshig gi las
45b5(dkon brtsegs): lhur len pa dang / nan tan med pas nyan thos kyi sa yang sgrub par mi nus na/ bla na med pa yang dag par rdzogs pa'i byang chub lta ci smos te/ shA ri'i bu/ de
45b6(dkon brtsegs): lta bas na/ byang chub sems dpa' yang dag pa'i ming du gdags par dam 'cha' bar 'dod pa'i byang chub sems dpas byang chub sems dpa'i bslab pa ji ltar
45b7(dkon brtsegs): bcas pa 'di la bslab par bya'o/ /de nas 'khor de'i nang nas byang chub sems dpa' brgyad khri bzhi stong so so'i stan las langs te thal mo sbyar nas kun gyis
46a1(dkon brtsegs): kyang mgrin gcig tu bcom ldan 'das la 'di skad ces gsol to/ /bcom ldan 'das/ bdag cag gis byang chub sems
46a2(dkon brtsegs): dpa'i bslab pa ji ltar bcas pa 'di la bslab par bgyi'o/ /nan tan gyis yongs su bsgrub par bgyi'o/ /bag mchis par gnas par bgyi'o/ /smon lam rnams
46a3(dkon brtsegs): yongs su rdzogs par bgyi'o/ /sangs rgyas kyi zhing phun sum tshogs pa yongs su rdzogs par bgyi'o/ /ji ltar bsam pa'i smon lam yongs su rdzogs par ma
46a4(dkon brtsegs): gyur gyi bar du byang chub sems dpa'i spyod pa spyad par bgyi'o/ /de nas bcom ldan 'das kyis de'i tshe 'dzum pa mdzad do/ /de nas bcom ldan 'das la tshe dang
46a5(dkon brtsegs): ldan pa shA ri'i bus 'di skad ces gsol to/ /bcom ldan 'das 'dzum pa mdzad pa'i rgyu gang lags/ rkyen gang lags/ bcom ldan 'das kyis bka'
46a6(dkon brtsegs): stsal pa| shA ri'i bu/ khyod kyis 'di skad du seng+ge'i sgra sgrog pa'i rigs kyi bu 'di dag mthong ngam/ gsol pa/ bcom ldan 'das/ mthong lags so/ /bcom
46a7(dkon brtsegs): ldan 'das kyis bka' stsal pa/ shA ri'i bu/ rigs kyi bu 'di dag thams cad bskal pa brgya phrag stong 'das nas bla na med pa yang dag par rdzogs pa'i byang
46b1(dkon brtsegs): chub mngon par rdzogs par 'tshang rgya bar 'gyur te/ shA ri'i bu/ dper na/ seng+ge zhes bya ba'i de bzhin gshegs pa sha stag sangs rgyas kyi zhing gzhan dang gzhan du
46b2(dkon brtsegs): 'byung ba ngas gzigs pa de bzhin du/ de bzhin gshegs pa de dag kyang ming smon lam bkod pa zhes bya ba sha stag tu sangs rgyas kyi zhing gzhan dang gzhan du 'byung
46b3(dkon brtsegs): bar 'gyur te/ shA ri'i bu/ de bzhin gshegs pa de dag gi sangs rgyas kyi zhing yang de bzhin gshegs pa dgra bcom pa yang dag par rdzogs pa'i sangs rgyas
46b4(dkon brtsegs): 'od dpag med kyi sangs rgyas kyi zhing na sangs rgyas kyi zhing gi yon tan bkod pa ji 'dra ba de 'dra bar lhag chad med par 'gyur te/ tshe'i tshad ni/ ma gtogs so/ /
46b5(dkon brtsegs): gsol pa/ bcom ldan 'das/ 'di dag gi tshe'i tshad ci tsam zhig tu 'gyur/ bcom ldan 'das kyis bka' stsal pa/ shA ri'i bu/ de bzhin gshegs pa de dag
46b6(dkon brtsegs): re re zhing tshe'i tshad bskal pa bcu bcur 'gyur ro/ /de nas byang chub sems dpa' sems dpa' chen po seng+ge'i rtsal gyis mngon par bsgrags pa'i sgra zhes bya ba 'khor
46b7(dkon brtsegs): d e nyid du 'dus par gyur te 'dug pa stan las langs te bla gos brag pa gcig tu gzar nas pus mo g.yas pa'i lha nga sa la btsugs te bcom ldan 'das ga la
47a1(dkon brtsegs): ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das/ 'jam dpal gzhon
47a2(dkon brtsegs): nur gyur pa 'di sangs rgyas bcom ldan 'das rnams kyis bstod cing bsngags na/ bcom ldan 'das/ 'jam dpal gzhon nur gyur pa 'di yun ji srid
47a3(dkon brtsegs): cig na bla na med pa yang dag par rdzogs pa'i byang chub mngon par rdzogs par 'tshang rgya/ de'i sangs rgyas kyi zhing ni/ ji lta bu zhig tu 'gyur/ de skad ces
47a4(dkon brtsegs): gsol pa dang / bcom ldan 'das kyis byang chub sems dpa' sems dpa' chen po seng+ge'i rtsal gyis mngon par bsgrags pa'i sgra la 'di skad ces bka' stsal
47a5(dkon brtsegs): to| |rigs kyi bu/ 'jam dpal gzhon nur gyur pa 'di nyid la dris shig /de nas byang chub sems dpa' sems dpa' chen po seng+ge'i rtsal gyis mngon par
47a6(dkon brtsegs): bsgrags pa'i sgras 'jam dpal gzhon nur gyur pa la 'di skad ces smras so/ /'jam dpal/ khyod ji srid cig na bla na med pa yang dag par rdzogs pa'i
47a7(dkon brtsegs): byang chub mngon par rdzogs par 'tshang rgya bar 'gyur/ 'jam dpal gyis smras pa/ rigs kyi bu/ khyod kyis kho bo la ci khyod bla na med pa yang dag par
47b1(dkon brtsegs): rdzogs pa'i byang chub tu yang dag par zhugs sam/ 'on te ma zhugs zhes de dris shig /de ci'i phyir zhe na/ rigs kyi bu/ gal te kho bo byang chub tu yang dag
47b2(dkon brtsegs): par zhugs na ni/ de'i phyir mngon par rdzogs par 'tshang yang rgya na/ kho bo yang dag par zhugs pa med pas mngon par rdzogs par 'tshang rgya bar ji ltar
47b3(dkon brtsegs): 'gyur/ smras pa/ 'jam dpal/ khyod sems can rnams kyi don du bla na med pa yang dag par rdzogs pa'i byang chub tu yang dag par ma zhugs sam/ smras pa/
47b4(dkon brtsegs): rigs kyi bu/ de ni/ ma yin no/ /de ci'i phyir zhe na/ sems can dmigs su med pa'i phyir te/ rigs kyi bu/ gal te kho bos sems can zhig dmigs
47b5(dkon brtsegs): na ni| de'i phyir kho bo yang de dag gi don du byang chub tu yang dag par 'jug na/ rigs kyi bu/ gang gi phyir sems can yang med/ srog kyang med/ gang
47b6(dkon brtsegs): zag kyang med pa de'i phyir kho bo 'jug pa med do/ /ldog pa med do/ /smras pa/ 'jam dpal/ khyod sangs rgyas kyi chos la ma zhugs sam/ smras pa/ rigs kyi bu/ de
47b7(dkon brtsegs): ni| ma yin no/ /de ci'i phyir zhe na/ rigs kyi bu/ chos thams cad ni/ sangs rgyas kyi chos la zhugs pa ste/ chos gang zag pa med cing khongs su gtogs pa med
48a1(dkon brtsegs): la| mtshan ma med cing mtshan nyid med pa de ni/ sangs rgyas su zhugs pa yin te/ chos thams cad kyang sangs rgyas su zhugs
48a2(dkon brtsegs): pa de dang 'dra bas sangs rgyas su zhugs pa de dang mi 'dra ba med do/ /rigs kyi bu/ gang yang khyod kyis 'di skad du khyod sangs rgyas kyi chos kyi don du ma zhugs
48a3(dkon brtsegs): sam zhes smras pa de khyod nyid la dri'i/ khyod kyis ji ltar bzod pa de bzhin du lung ston cig /rigs kyi bu/ 'di ji snyam du sems/ gzugs byang chub tu
48a4(dkon brtsegs): smon tam/ 'on te gzugs kyi rang bzhin nam/ gzugs kyi de bzhin nyid dam/ gzugs kyi ngo bo nyid dam/ gzugs kyi stong pa nyid dam/ gzugs kyi
48a5(dkon brtsegs): dben pa nyid dam/ gzugs kyi chos nyid byang chub tu smon/ rigs kyi bu/ 'di ji snyam du sems/ gzugs byang chub tu mngon par rdzogs par 'tshang rgya'am/
48a6(dkon brtsegs): 'on te gzugs kyi rang bzhin nam/ gzugs kyi de bzhin nyid dam/ gzugs kyi ngo bo nyid dam/ gzugs kyi stong pa nyid dam/ gzugs kyi dben pa nyid
48a7(dkon brtsegs): dam| gzugs kyi chos nyid byang chub mngon par rdzogs par 'tshang rgya/ smras pa/ 'jam dpal/ de ni/ ma yin te/ gzugs byang chub tu smon pa med do//
48b1(dkon brtsegs): gzugs kyi rang bzhin dang / gzugs kyi de bzhin nyid dang / gzugs kyi ngo bo nyid dang / gzugs kyi stong pa nyid dang / gzugs kyi dben pa nyid dang /
48b2(dkon brtsegs): gzugs kyi chos nyid ni/ byang chub tu smon pa med do/ /gzugs ni/ byang chub mngon par rdzogs par 'tshang mi rgya ste/ gzugs kyi chos nyid kyi bar du yang
48b3(dkon brtsegs): byang chub mngon par rdzogs par 'tshang mi rgya'o/ /smras pa/ rigs kyi bu/ 'di ji snyam du sems/ tshor ba dang / 'du shes dang / 'du byed rnams dang / rnam
48b4(dkon brtsegs): par shes pa byang chub tu smon tam/ rnam par shes pa'i chos nyid kyi bar du yang byang chub tu smon tam/ rigs kyi bu/ 'di ji snyam du sems/ rnam par shes
48b5(dkon brtsegs): pa byang chub mngon par rdzogs par 'tshang rgya'am/ rnam par shes pa'i chos nyid kyi bar du'ang byang chub mngon par rdzogs par 'tshang rgya'am/ smras pa/ 'jam
48b6(dkon brtsegs): dpal| de ni/ ma yin te/ tshor ba dang / 'du shes dang / 'du byed rnams dang / rnam par shes pa ni/ byang chub tu smon pa med do/ /rnam par shes pa'i chos
48b7(dkon brtsegs): nyid kyi bar du'ang byang chub tu smon pa med do/ /rnam par shes pa ni/ byang chub mngon par rdzogs par 'tshang mi rgya'o/ /rnam par shes pa'i chos nyid kyi bar du'ang
49a1(dkon brtsegs): byang chub mngon par rdzogs par 'tshang mi rgya'o/ /smras pa/ rigs kyi bu/ 'di ji snyam du sems/ phung po lnga po dag las phyi rol tu bdag
49a2(dkon brtsegs): gam| bdag gi zhes bya bar gdags par nus sam/ smras pa/ 'jam dpal/ de ni/ ma yin no/ /smras pa/ rigs kyi bu/ de lta yin na/ byang chub tu smon pa'i chos
49a3(dkon brtsegs): de gang zhig yod/ byang chub mngon par rdzogs par 'tshang rgya ba'ang gang zhig yod/ smras pa/ 'jam dpal/ khyod lta bu byang chub sems dpa' sems dpa'
49a4(dkon brtsegs): chen po gzhan dag gi dbang du gyur pa/ tshad mar gyur pas kho bo byang chub tu smon pa med do/ /kho bo mngon par rdzogs par 'tshang mi rgya'o/ /zhes bshad
49a5(dkon brtsegs): na| bstan pa de thos pas byang chub sems dpa' las dang po pa rnams skrag par 'gyur ro/ /'jam dpal gyis smras pa/ rigs kyi bu/ chos thams cad
49a6(dkon brtsegs): ni| skrag pa med pa ste/ yang dag pa'i mtha' ni/ skrag pa med pa'o/ /skrag par med par bya ba'i phyir de bzhin gshegs pa'ang chos ston te/ gang skrag pa
49a7(dkon brtsegs): de ni| skyo bar 'gyur ro/ /gang skyo bar gyur pa de ni/ 'dod chags dang bral bar 'gyur ro/ /gang 'dod chags dang bral ba de ni/ rnam par grol lo/ /gang
49b1(dkon brtsegs): rnam par grol ba de ni/ bcings pa med par 'gyur ro/ /gang bcings pa med pa de ni/ chags par mi 'gyur ro/ /gang chags pa med pa de ni/ 'gro ba med
49b2(dkon brtsegs): do| |gang 'gro ba med pa de ni/ 'ong ba med do/ /gang 'ong ba med pa de ni/ smon pa med do/ /gang smon pa med pa de ni/ smon lam 'debs pa med do/ /gang
49b3(dkon brtsegs): smon lam 'debs pa med pa de ni/ ldog pa med do/ /gang ldog pa med pa de ni/ phyir ldog pa ste/ ci las phyir ldog ce na/ bdag tu 'dzin pa las phyir
49b4(dkon brtsegs): ldog go / sems can du 'dzin pa dang / srog tu 'dzin pa dang / gang zag tu 'dzin pa dang / chad par 'dzin pa dang / rtag par 'dzin pa dang / mtshan mar
49b5(dkon brtsegs): 'dzin pa las phyir ldog go / rnam par rtog pa las phyir ldog go /nam phyir ldog pa de'i tshe 'gyur ba med pas phyir mi ldog ste/ gang las phyir mi ldog ce
49b6(dkon brtsegs): na| stong pa nyid las phyir mi ldog go / mtshan ma med pa dang / smon pa med pa dang / yang dag pa'i mtha' dang / sangs rgyas kyi chos rnams las phyir mi ldog go /de
49b7(dkon brtsegs): la gang las phyir mi ldog pa'i sangs rgyas kyi chos rnams gang zhe na/ bral ba med pa ni/ sangs rgyas kyi chos rnams so/ /khongs su gtogs pa med pa ni/ sangs rgyas
50a1(dkon brtsegs): kyi chos rnams so/ /dmigs pa med pa ni/ sangs rgyas kyi chos rnams so/ /len pa med pa ni/ sangs rgyas kyi chos rnams so/ /dor ba
50a2(dkon brtsegs): med pa ni/ sangs rgyas kyi chos rnams so/ /rgyu ba med pa dang / rnam par rig pa med pa dang / ming tsam du zad pa dang / stong pa dang / ma skyes pa dang / ma
50a3(dkon brtsegs): 'gag pa dang / 'ong ba med pa dang / 'gro ba med pa dang / rnam par byang ba dang / kun nas nyon mongs pa dang bral ba dang / rdul med pa dang / rdul dang
50a4(dkon brtsegs): bral ba dang / bdag gi ba med pa dang / yid la bya ba med pa dang / mi ldan pa med pa dang / zad pa med pa dang / blang pa med pa dang / mnyam pa dang mi
50a5(dkon brtsegs): mnyam pa med pa ni/ sangs rgyas kyi chos rnams so/ /rigs kyi bu/ sangs rgyas kyi chos gang yin pa de dag ni/ chos kyang ma yin/ chos ma yin pa yang ma yin te/
50a6(dkon brtsegs): de ci'i phyir zhe na/ de dag la gang las 'di dag ni/ sangs rgyas kyi chos rnams so/ /zhes bya bar brjod par bya ba'i gnas mi dmigs so/ /rigs kyi bu/ byang chub
50a7(dkon brtsegs): sems dpa' las dang po pa gang gis bstan pa 'di thos nas 'jigs par gyur pa de dag ni/ myur du bla na med pa yang dag par rdzogs pa'i byang chub mngon par
50b1(dkon brtsegs): rdzogs par 'tshang rgya'o/ /gang 'jigs par ma gyur pa de dag ni/ ci'ang mngon par rdzogs par 'tshang rgya bar mi 'gyur ro/ /smras pa/ 'jam dpal/ ci las bsam
50b2(dkon brtsegs): zhing de skad du ston/ smras pa/ rigs kyi bu/ gang 'jigs par gyur pa de dag ni/ rnam par rtog par 'gyur te/ gang rnam par rtog pa de dag ni/ 'di snyam
50b3(dkon brtsegs): du bdag cag gis byang chub mngon par rdzogs par 'tshang rgya bar bya'o/ /snyam nas de dag mngon par rdzogs par 'tshang rgya ba dang ldan pa'i sems bskyed pa ji
50b4(dkon brtsegs): snyed du skyes par gyur pa de snyed du mngon par rdzogs par 'tshang rgya'o/ /gang dag de lta bu'i sems mi bskyed pa de dag ni/ byang chub tu dmigs pa med cing sems
50b5(dkon brtsegs): kyis rlom sems su mi byed de/ byang chub kyi sems su dmigs pa med pas rnam par rtog pa med do/ /gang gi tshe rnam par mi rtog pa de'i tshe ci'ang mngon par
50b6(dkon brtsegs): rdzogs par 'tshang rgya ba med do/ /ci'i phyir ci yang mngon par rdzogs par 'tshang rgya ba med ce na/ byang chub de mi dmigs pas de'i phyir mngon par rdzogs par
50b7(dkon brtsegs): 'tshang rgya ba med do/ /rigs kyi bu/ 'di ji snyam du sems/ nam mkha'i khams byang chub mngon par rdzogs par 'tshang rgya'am/ smras pa/ 'jam dpal/ de ni/
51a1(dkon brtsegs): ma yin no/ /'jam dpal gyis smras pa/ rigs kyi bu/ ci bcom ldan 'das kyis chos thams cad nam mkha' dang mnyam par
51a2(dkon brtsegs): bstan mod/ smras pa/ 'jam dpal/ de de bzhin no/ /'jam dpal gyis smras pa/ rigs kyi bu/ de lta bas na/ nam mkha' ji lta bar byang chub kyang de
51a3(dkon brtsegs): bzhin| byang chub ji lta bar nam mkha' yang de bzhin te/ nam mkha' dang / byang chub de ni/ gnyis su med de/ gnyis su dbyer med do/ /gang gis
51a4(dkon brtsegs): de lta bu'i mnyam pa nyid shes pa de ni/ cung zad kyang shes pa med la/ des ma shes pa'ang gang yang med do/ /bstan pa 'di bshad pa'i tshe dge slong khri
51a5(dkon brtsegs): nyis stong nye bar len pa med par zag pa rnams las sems rnam par grol lo/ /lha dang mi khri bzhi stong chos la chos kyi mig rdul dang bral zhing dri ma med pa
51a6(dkon brtsegs): rnam par dag go / srog chags dgu khri drug stong gis sngon ma bskyed pa las bla na med pa yang dag par rdzogs pa'i byang chub tu sems bskyed par gyur
51a7(dkon brtsegs): to| |byang chub sems dpa' lnga khri nyis stong gis mi skye ba'i chos la bzod pa thob par gyur to/ /de nas byang chub sems dpa' sems dpa' chen po seng+ge'i
51b1(dkon brtsegs): rtsal gyis mngon par bsgrags pa'i sgras 'jam dpal gzhon nur gyur pa la 'di skad ces smras so/ /'jam dpal/ khyod kyis yun ring po ji srid cig nas bla na
51b2(dkon brtsegs): med pa yang dag par rdzogs pa'i byang chub tu sems bskyed/ 'jam dpal gyis smras pa/ rigs kyi bu/ kha rog chos rnams ma skyes ba la bdag rnam par
51b3(dkon brtsegs): rtog tu ma gzhug / rigs kyi bu/ gang la la zhig 'di skad du bdag gis byang chub tu sems bskyed do/ /bdag gis byang chub kyi phyir spyad par bya'o/ /zhes
51b4(dkon brtsegs): zer na| de nyid de'i log par lta ba chen por 'gyur te/ rigs kyi bu/ bdag gis ni/ sems gang byang chub tu bskyed par bya ba de lta bu yang dag par rjes
51b5(dkon brtsegs): su ma mthong ste/ de ltar bdag gis sems de yang yang dag par rjes su ma mthong bas byang chub tu'ang sems ma bskyed do/ /smras pa/ 'jam dpal/ rjes
51b6(dkon brtsegs): su ma mthong zhes bya ba'i tshig de'i don gang yin/ 'jam dpal gyis smras pa/ rigs kyi bu/ yang dag par rjes su ma mthong zhes bya ba ni/ mnyam pa nyid bstan
51b7(dkon brtsegs): pa'o| |smras pa/ 'jam dpal/ ci'i phyir mnyam pa nyid ces bya/ smras pa/ rigs kyi bu/ mnyam pa nyid ces bya ba ni/ gang la tha dad pa med pa ste/ mnyam pa nyid
52a1(dkon brtsegs): des chos thams cad 'di lta ste/ dben pa'i tshul du tshul gcig tu bstan pas ro gcig tu brjod cing kun nas nyon mongs pa med pa
52a2(dkon brtsegs): dang / rnam par byang ba med pa dang / chad pa med pa dang / rtag pa med pa dang / mi skye ba dang / mi 'gag pa dang / nga'i ba med pa dang / yongs su 'dzin pa
52a3(dkon brtsegs): med pa dang / dor ba med pa'i phyir chos ston cing / mi rtog /rnam par mi rtog pa ste/ rigs kyi bu/ chos de lta bu mnyam pa nyid du rtogs pa'i ye shes ni/ mnyam
52a4(dkon brtsegs): pa nyid ces bya'o/ /rigs kyi bu/ gzhan yang byang chub sems dpa' gang gis chos nyid khong du chud pa de ni/ khams las tha dad par yang yang dag par rjes
52a5(dkon brtsegs): su mi mthong ngo / /gcig tu yang yang dag par rjes su mi mthong ba 'di ni/ mnyam pa nyid do/ /mnyam pa nyid gang yin pa de ni/ mi mnyam pa med pa'o/ /mi
52a6(dkon brtsegs): mnyam pa med pa gang yin pa de ni/ gzod ma nas dag pa'o/ /de nas bcom ldan 'das la byang chub sems dpa' sems dpa' chen po seng+ge'i rtsal gyis mngon
52a7(dkon brtsegs): par bsgrags pa'i sgras 'di skad ces gsol to/ /bcom ldan 'das/ 'jam dpal gzhon nur gyur pa 'di ni/ 'di srid cig nas ngas bla na med pa yang dag
52b1(dkon brtsegs): par rdzogs pa'i byang chub tu sems bskyed do/ /zhes bgyi bar mi ston te/ 'khor 'di dag ni/ nyan par 'tshal lo/ /bcom ldan 'das kyis bka' stsal pa/ rigs
52b2(dkon brtsegs): kyi bu| 'jam dpal gzhon nur gyur pa 'di ni/ zab mo'i bzod pa dang ldan pa ste/ de yang ji tsam du byang chub kyang mi dmigs/ sems kyang mi dmigs pa de tsam
52b3(dkon brtsegs): du zab pa'i bzod pa dang ldan te/ des byang chub kyi sems mi dmigs pas/ ngas 'di srid cig nas byang chub tu sems bskyed do/ /zhes bya bar mi ston na/ rigs
52b4(dkon brtsegs): kyi bu| 'jam dpal gzhon nur gyur pas yun ring po ji srid cig nas bla na med pa yang dag par rdzogs pa'i byang chub tu sems bskyed pa bstan par bya'o/ /rigs
52b5(dkon brtsegs): kyi bu/ sngon byung ba 'das pa'i dus bskal pa grangs med pa brgya stong gang+gA'i klung gi bye ma snyed phrag bdun 'das pa de'i pha rol gyi yang ches pha rol de'i tshe
52b6(dkon brtsegs): de'i dus na de bzhin gshegs pa dgra bcom pa yang dag par rdzogs pa'i sangs rgyas 'brug sgra'i dbyangs kyi rgyal po zhes bya ba rig pa dang zhabs su ldan pa/ bde bar gshegs pa/
52b7(dkon brtsegs): 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa sangs rgyas bcom ldan 'das
53a1(dkon brtsegs): 'jig rten du byung ste/ sangs rgyas kyi zhing 'di nas shar phyogs su sangs rgyas kyi zhing gang+gA'i klung bye ba phrag dgu bcu rtsa gnyis kyi bye ma snyed
53a2(dkon brtsegs): 'das pa na 'jig rten gyi khams 'byung ba bzang po zhes bya ba byung ste/ de na bcom ldan 'das de bzhin gshegs pa 'brug sgra'i dbyangs kyi rgyal po zhes bya ba
53a3(dkon brtsegs): de chos ston to/ /de'i tshe bcom ldan 'das de'i nyan thos 'dus pa ni/ bye ba khrag khrig brgya stong phrag brgyad cu rtsa bzhir gyur/ byang chub sems dpa'i 'dus
53a4(dkon brtsegs): pa ni| de'i nyis 'gyur du gyur te/ de'i tshe rgyal po nam mkha' zhes bya ba chos dang ldan pa/ chos kyi rgyal po 'khor los bsgyur ba'i rin po che sna bdun dang ldan pa
53a5(dkon brtsegs): byung ste| rigs kyi bu/ rgyal po nam mkha' zhes bya ba de bu dang / chung ma dang / gnyen 'dab dang / 'khor du bcas pas las gzhan med cing skyo ba med pa'i
53a6(dkon brtsegs): sems kyis de bzhin gshegs pa 'brug sgra'i dbyangs kyi rgyal po nyan thos kyi dge 'dun dang / byang chub sems dpa'i dge 'dun dang bcas pa de la lo
53a7(dkon brtsegs): brgyad khri bzhi stong du zhal zas kyi rnam pa kha na ma tho ba med pa gzhan dang gzhan dag dang / na bza' gsar pa gsar pa gzhan dang gzhan dag dang / pho
53b1(dkon brtsegs): brang khang pa brtsegs pa gsar pa gsar pa gzhan dang gzhan dag dang / rim gro ba kha na ma tho ba med pa gzhan dang gzhan dag dang / bde bar sbyar ba thams cad
53b2(dkon brtsegs): kyis rim gro byas par gyur to/ /de ltar lo brgyad khri bzhi stong 'das pa'i 'og tu de gcig pu dben pa na gnyis su med par 'dug 'dug pa'i yid la rnam pa 'di
53b3(dkon brtsegs): lta bu'i sems skyes par gyur te/ bdag gis dge ba'i rtsa ba mang po mngon par 'dus byas kyang de dag nges pa med pa'i sems kyis 'dus byas na/ de ni/ dge
53b4(dkon brtsegs): ba'i rtsa ba de dag kyang yongs su bsngo bar bya'o/ /snyam nas de 'di snyam du sems te/ dge ba'i rtsa ba 'di brgya byin du bsngo'am/ tshangs par bsngo'am/ 'khor los
53b5(dkon brtsegs): bsgyur bar bsngo'am/ nyan thos su bsngo'am/ rang sangs rgyas su bsngo'am/ gang du bsngo snyam pa dang / rigs kyi bu/ rgyal po de sems de ltar skyes ma thag tu steng
53b6(dkon brtsegs): gi bar snang las lha mang pos sgra bsgrags pa/ rgyal po chen po/ /de ltar dma' ba'i sems ma skyed cig /de ci'i phyir zhe na/ khyod kyi bsod nams kyi phung po yangs
53b7(dkon brtsegs): pa byas kyi/ rgyal po chen po/ bla na med pa yang dag par rdzogs pa'i byang chub tu sems skyed cig /ces byas pa dang / rigs kyi bu/ de'i tshe rgyal po nam mkha' de
54a1(dkon brtsegs): dga' ba dang / mchog tu dga' ba chen po skyes par gyur te/ des 'di snyam du bsam mo/ /bdag ni/ byang chub las phyir mi
54a2(dkon brtsegs): ldog go / de ci'i phyir zhe na/ lha rnams kyis bdag gi sems yongs su shes te sgra bsgrags so/ /snyam mo/ /rigs kyi bu/ de nas rgyal po nam mkha' de
54a3(dkon brtsegs): s rog chags bye ba khrag khrig brgya stong phrag brgyad cus yongs su bskor cing mdun du bdar te bcom ldan 'das de bzhin gshegs pa 'brug sgra'i dbyangs
54a4(dkon brtsegs): k yi rgyal po ga la ba der dong ste lhags nas bcom ldan 'das kyi zhabs gnyis la mgo bos phyag 'tshal te bcom ldan 'das de la lan bdun bskor ba byas
54a5(dkon brtsegs): nas phyogs gcig tu 'khod do/ /rigs kyi bu/ de nas rgyal po nam mkha' zhes bya ba des bcom ldan 'das de bzhin gshegs pa 'brug sgra'i dbyangs
54a6(dkon brtsegs): kyi rgyal po ga la ba de logs su thal mo sbyar ba btud nas bcom ldan 'das la tshigs su bcad de gsol pa/ khyod kyi spyan sngar dam chos zhu/ /skyes bu dam
54a7(dkon brtsegs): pa mchog skye bar/ /rnam pa gang gis 'gyur ba de/ /rnam par 'dren pas bdag la gsung / /rnam 'dren khyod la mngon sum du/ /mchod pa yangs pa
54b1(dkon brtsegs): bgyis bgyis kyang / /ma nges sems kyis bgyis gyur gyi/ /gang yang yongs su bsngo ma bgyis/ /bdag ni gcig pu dben gnas tshe/ /'di 'dra'i sems shig skyes par
54b2(dkon brtsegs): gyur| |bdag gis bsod nams che bsags na/ /ji ltar yongs su de bsngo snyam/ /tshangs par bsngo 'am brgya byin nam/ /gling bzhi'i dbang phyug thob par ram/ /'on te
54b3(dkon brtsegs): nyan thos dngos por ram/ /rang rgyal thob pa'i phyir bsngo snyam/ /de ltar sems bskyed de ma thag /lha rnams sgra 'byin brjod pa ni/ /dma' ba'i sems kyis bsod nams
54b4(dkon brtsegs): 'di| |rnam par chud gson ma byed cig / sems can kun la phan pa'i phyir/ /smon lam rlabs chen gdab par gyis/ /byang chub sems rab bskyed byas shing / /
54b5(dkon brtsegs): 'jig rten rnams kyi don kyang gyis/ /de bas chos kyi dbang phyug gtso/ /rdzogs sangs rgyas la bdag zhu ste/ /thub pa ji ltar sems bskyed na/ /rdzogs pa'i byang chub
54b6(dkon brtsegs): skye bar 'gyur/ /ye shes de ni gang gis 'thob/ /de don bdag la bstan du gsol/ /byang chub sems ni bskyed bgyis shing / /thub pa khyod 'drar bdag kyang smon/ /
54b7(dkon brtsegs): de yi tshig de gsan gyur nas/ /de bzhin gshegs pas bka' stsal pa/ /rgyal po chen po shes par gyis/ /rim gyis khyod la bstan par bya/ /chos rnams thams
55a1(dkon brtsegs): cad rkyen bzhin te/ /'dun pa'i rtsa la rab tu gnas/ /gang gis smon lam ci btab pa/ /de 'dra'i 'bras bu thob par 'gyur/ /rgyal po ngas
55a2(dkon brtsegs): kyang sngon chad ni/ /rdzogs pa'i byang chub sems bskyed gyur/ /sems can kun la phan don du/ /ngas ni smon lam dam pa btab/ /smon lam ji ltar btab tshul
55a3(dkon brtsegs): du| |ngas ni 'bras bu thob par gyur/ /byang chub dam pa ngas thob pas/ /nga yi bsam pa rdzogs par gyur/ /rgyal po chen po brtan gyis la/ /mi 'gyur sems ni
55a4(dkon brtsegs): bskyed par gyis/ /gal te spyod pa spyad byas na/ /khyod kyang yang dag sangs rgyas 'gyur/ /thub pa'i gsung de thos gyur nas/ /rgyal po de ni dga' bar gyur/ /'jig
55a5(dkon brtsegs): rten kun gyis mngon sum du/ /seng+ge'i nga ror tshig 'di brjod/ /'khor ba tha ma med pa yi/ /sngon gyi tha ma ji srid pa/ /de srid sems can phan don du/ /spyod pa
55a6(dkon brtsegs): dpag yas spyad par bya/ /'jig rten mgon po'i spyan snga 'dir/ /byang chub mchog tu sems bskyed do/ /'gro ba thams cad mgron gnyer te/ /dbul zhing
55a7(dkon brtsegs): phongs pa dgrol bar bya/ /de ring phan chad gal te yang / /bdag gis 'dod chags sems bskyed na/ /phyogs bcu dag na gang bzhugs pa'i/ /sangs rgyas
55b1(dkon brtsegs): thams cad bslus par gyur/ /byang chub nam zhig thob par du/ /tha ba'i sems dang gnod sems dang / /phrag dog dang ni ser sna yang / /de ring phan chad mi bya 'o/ /tshangs
55b2(dkon brtsegs): pa'i spyod pa bdag gis spyad/ /sdig pa'i 'dod pa yongs su gtang / /tshul khrims sdom dang nges pa la/ /sangs rgyas rjes su bslab par bya/ /bdag ni byang chub
55b3(dkon brtsegs): rings tshul du/ /'tshang rgyar mos shing spro ba med/ /phyi mthar thug gi bar du yang / /sems can gcig phyir spyad par bya/ /tshad med bsam gyis mi khyab pa'i/ /sangs
55b4(dkon brtsegs): rgyas zhing ni sbyang bar bya/ /phyogs rnams bcu po thams cad du/ /bdag gi ming ni thos par bya/ /bdag gis bdag la lung bstan te/ /sangs rgyas 'gyur bar dogs
55b5(dkon brtsegs): pa med| |bdag gi lhag bsam rnam par dag / bdag dbang 'di na 'dren pa rnams/ /lus dang ngag gi las rnams kyang / /rnam pa kun tu bdag gis sbyang / /
55b6(dkon brtsegs): yid kyi las kyang sbyang bar bya/ /mi dge'i las ni spyad mi bya/ /ma 'ongs dus na sangs rgyas te/ /'jig rten mgon du 'gyur zhe na/ /bden pa des ni sa 'di yang / /
55b7(dkon brtsegs): rnam pa drug tu g.yos gyur cig /bdag gis bden tshig gang brjod pa/ /ma nor yang dag smras she na/ /bden pa des ni mkha' dbyings las/ /sil snyan dag
56a1(dkon brtsegs): gi sgra grag shog / bdag la gal te g.yo med cing / /de bzhin tha ba med ce na/ /man+dA ra ba'i me tog bzang / /bden pa des ni char du
56a2(dkon brtsegs): phob| |yang dag don du nges pa yi/ /tshig bden de skad brjod pa dang / /phyogs bcu mtha' yas thams cad kyi/ /bye ba'i zhing rnam rab tu g.yos/ /de yi
56a3(dkon brtsegs): mod la mkha' dbyings nas/ /sil snyan bye ba'i sgra yang byung / /me tog man+dA ra ba dag /mi 'greng bdun srid bab par gyur/ /rgyal po de yi rjes bslab ste/ /srog
56a4(dkon brtsegs): chags bye ba nyi shu yi/ /'dren par bdag cag 'gyur smon ces/ /yid du 'ong ba'i sgra yang bsgrags/ /de ltar srog chags bye ba phrag /nyi shu po rnams thams
56a5(dkon brtsegs): cad kyang / /rgyal po mchog gi rjes slob cing / /byang chub tu ni zhugs par gyur/ /rigs kyi bu/ de'i tshe de'i dus na 'khor los bsgyur ba'i rgyal po nam
56a6(dkon brtsegs): mkha' zhes bya ba byung ba de gzhan zhig yin snyam du khyod sems na/ khyod kyis de ltar mi blta'o/ /de ci'i phyir zhe na/ 'jam dpal gzhon nur gyur pa
56a7(dkon brtsegs): 'di nyid de'i tshe de'i dus na 'khor los bsgyur ba'i rgyal po nam mkha' zhes bya bar gyur pa ste/ 'jam dpal gzhon nur gyur pa 'dis byang chub tu sems
56b1(dkon brtsegs): bskyed phyin chad bskal pa gang+gA'i klung grangs med pa brgya stong phrag bdun gyi bye ma snyed 'das par gyur to/ /mi skye ba'i chos la bzod pa thob nas kyang bskal pa gang+gA'i klung
56b2(dkon brtsegs): drug cu rtsa bzhi'i bye ma snyed 'das par gyur te/ de nas nye bar bzung nas 'di de bzhin gshegs pa'i stobs bcu yongs su rdzogs so/ /'di byang chub sems dpa'i sa bcu
56b3(dkon brtsegs): thams cad yongs su rdzogs so/ /'di sangs rgyas kyi sa yongs su rdzogs so/ /'di sangs rgyas kyi chos thams cad kyang yongs su rdzogs te/ bar 'ga' yang des bdag
56b4(dkon brtsegs): byang chub mngon par rdzogs par 'tshang rgya bar 'gyur ram mi 'gyur snyam pa'i sems gcig kyang bskyed par ma gyur to/ /rigs kyi bu/ bcom ldan 'das de bzhin
56b5(dkon brtsegs): g shegs pa 'brug sgra'i dbyangs kyi rgyal po'i spyan sngar rgyal po de dang lhan cig tu byang chub tu sems bskyed pa'i srog chags bye ba phrag nyi shu po de dag thams cad
56b6(dkon brtsegs): k yang bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo bskor te sems can tshad med grangs med pa'i don du
56b7(dkon brtsegs): sangs rgyas kyi bya ba byas nas sangs rgyas kyi mya ngan las 'da' bas yongs su mya ngan las 'das so/ /de dag thams cad kyang 'jam dpal gzhon nur gyur pa 'di sa
57a1(dkon brtsegs): sbyin pa la yang dag par btsud do/ /de bzhin du tshul khrims dang / bzod pa dang / brtson 'grus dang / bsam gtan dang / shes
57a2(dkon brtsegs): rab la yang dag par btsud de/ thams cad la yang bsnyen bkur dang / yongs su spyad par byas so/ /thams cad kyi dam pa'i chos bzung ngo / /de bzhin gshegs
57a3(dkon brtsegs): pa gcig ma gtogs pa ni/ sangs rgyas kyi zhing 'di nas 'og gi phyogs logs su sangs rgyas kyi zhing gang+gA'i klung bzhi khri bzhi stong gi bye ma snyed 'das pa na
57a4(dkon brtsegs): 'jig rten gyi khams sa'i dbyings zhes bya ba yod de/ de na de bzhin gshegs pa sa'i lha zhes bya ba byang chub sems dpa'i dge 'dun tshad med pa dang / sku
57a5(dkon brtsegs): tshe'i tshad dpag tu med par bzhugs pa ste/ de da ltar yang bzhugs shing 'tsho'o/ /gzhes so/ /sngon byung ba'i le'u 'di bstan pa'i tshe srog chags brgya stong phrag
57a6(dkon brtsegs): bdun bla na med pa yang dag par rdzogs pa'i byang chub tu sems bskyed par gyur to/ /de nas byang chub sems dpa' seng+ge'i rtsal gyis mngon par bsgrags pa'i
57a7(dkon brtsegs): sgras 'jam dpal gzhon nur gyur pa la 'di skad ces smras so/ /'jam dpal/ gal te de ltar khyod kyis de bzhin gshegs pa'i stobs bcu yang yongs su
57b1(dkon brtsegs): rdzogs/ byang chub sems dpa'i sa bcu yang yongs su rdzogs/ sangs rgyas kyi sa yang yongs su rdzogs/ sangs rgyas kyi chos thams cad kyang yongs su rdzogs na/ ci'i
57b2(dkon brtsegs): phyir bla na med pa yang dag par rdzogs pa'i byang chub mngon par rdzogs par 'tshang mi rgya/ de skad ces smras pa dang / 'jam dpal gzhon nur gyur pas byang chub sems
57b3(dkon brtsegs): dpa' seng+ge'i rtsal gyis mngon par bsgrags pa'i sgra la 'di skad ces smras so/ /rigs kyi bu/ sangs rgyas kyi chos yongs su rdzogs na/ yang dang yang du byang chub
57b4(dkon brtsegs): mngon par rdzogs par 'tshang rgyar med do/ /de ci'i phyir zhe na/ des byang chub thob par gyur pas thob zin pa ni/ gzod thob par mi bya'o/ /smras pa/ 'jam dpal/ sangs rgyas
57b5(dkon brtsegs): kyi chos yongs su rdzogs zhes bya ba ji lta bu/ smras pa/ rigs kyi bu/ de bzhin nyid yongs su rdzogs pa gang yin pa de ni/ sangs rgyas kyi chos rnams yongs su rdzogs
57b6(dkon brtsegs): pa'o| |nam mkha' yongs su rdzogs pa gang yin pa de ni/ sangs rgyas kyi chos rnams yongs su rdzogs pa'o/ /de ltar nam mkha' dang sangs rgyas kyi chos rnams dang
57b7(dkon brtsegs): de bzhin nyid ces bya ba 'di ni/ gnyis su med de/ gnyis su dbyer med do/ /rigs kyi bu/ sangs rgyas kyi chos rnams yongs su rdzogs pa gang yin zhe na/ de skad
58a1(dkon brtsegs): zer ba la/ gang gzugs yongs su rdzogs pa dang / tshor ba dang / 'du shes dang / 'du byed rnams dang / gang rnam par shes
58a2(dkon brtsegs): pa yongs su rdzogs pa de ni/ sangs rgyas kyi chos rnams yongs su rdzogs pa'o/ /smras pa/ 'jam dpal/ gzugs yongs su rdzogs pa ni/ ji lta bu/ tshor
58a3(dkon brtsegs): ba dang / 'du shes dang / 'du byed dang / rnam par shes pa yongs su rdzogs pa ni/ ji lta bu/ smras pa/ rigs kyi bu/ khyod kyis gzugs kyi rtag pa'am mi rtag
58a4(dkon brtsegs): pa yang dag par rjes su mthong ngam/ smras pa/ 'jam dpal/ de ni/ ma mthong ngo / /'jam dpal gyis smras pa/ rigs kyi bu/ chos gang rtag pa yang ma yin/
58a5(dkon brtsegs): mi rtag pa yang ma yin pa de la yongs su rdzogs pa'am/ 'grib par 'gyur ba yod dam/ smras pa/ 'jam dpal/ de ni/ med de/ 'jam dpal gyis smras pa/
58a6(dkon brtsegs): rigs kyi bu/ de ltar chos gang yongs su rdzogs pa yang med/ 'grib pa yang med pa de ni/ yongs su rdzogs pa zhes bya'o/ /smras pa/ des chos cis yongs su
58a7(dkon brtsegs): rdzogs pa zhes bya/ smras pa/ des chos ji ltar shes pa de ltar ye shes 'jug par 'gyur te/ gang gi tshe ye shes 'jug par gyur pa de'i tshe mi rtog /rnam par mi
58b1(dkon brtsegs): rtog go / gang gi tshe mi rtog /rnam par mi rtog pa de'i tshe yongs su rdzogs pa'am 'grib par byed pa med de/ gang yongs su rdzogs pa'am 'grib par med pa de ni/ mnyam pa
58b2(dkon brtsegs): nyid do| |rigs kyi bu/ de lta bas na/ gzugs kyi mnyam pa nyid mthong ba gang yin pa de ni/ gzugs yongs su rdzogs pa'o/ /tshor ba dang / 'du shes dang / 'du byed
58b3(dkon brtsegs): rnams dang / rnam par shes pa'i mnyam pa nyid mthong ba gang yin pa de ni/ rnam par shes pa yongs su rdzogs pa'o/ /de nas byang chub sems dpa' sems dpa' chen
58b4(dkon brtsegs): po seng+ge'i rtsal gyis mngon par bsgrags pa'i sgras 'jam dpal gzhon nur gyur pa la 'di skad ces smras so/ /'jam dpal/ da ltar khyod yun ring po nas bzod pa thob
58b5(dkon brtsegs): kyang bdag gis byang chub thob par bya'o/ /zhes bya ba'i sems bskyed pa gcig kyang skye ba med na/ 'jam dpal/ khyod kyis ji ltar sems can gzhan dag byang chub la yang
58b6(dkon brtsegs): dag par gzud par bya/ smras pa/ rigs kyi bu/ kho bo ni/ sems can gang yang byang chub la yang dag par mi 'dzud do/ /de ci'i phyir zhe na/ sems can med pa dang /
58b7(dkon brtsegs): sems can dben pa'i phyir te/ rigs kyi bu/ gang gis sems can dmigs pa des ni/ byang chub kyang dmigs/ gang gis byang chub dmigs pa de ni/ byang chub
59a1(dkon brtsegs): la sems can rnams yang dag par 'dzud par byed kyi/ rigs kyi bu/ bdag gis ni/ byang chub kyang mi dmigs/ sems can yang
59a2(dkon brtsegs): mi dmigs pas de ltar byang chub la sems can rnams 'dzud par mi byed do/ /mnyam pa nyid ni/ byang chub tu smon par byed pa'ang med de/ de las ldog pa'ang
59a3(dkon brtsegs): med do| |de ci'i phyir zhe na/ mnyam pa nyid la rnam par rtog pa med pas/ de ltar mnyam pa nyid la smon pa med do/ /ldog pa med do/ /de ci'i phyir zhe na/ 'du
59a4(dkon brtsegs): byed rnams la gang nas kyang 'ong ba dang / gang du yang 'gro ba med de/ de ni/ mnyam pa nyid do/ /rigs kyi bu/ mnyam pa nyid ces bya ba 'di ni/ stong pa nyid kyi
59a5(dkon brtsegs): tshig ste| stong pa nyid la smon pa gang yang med do/ /rigs kyi bu/ gang yang khyod kyis 'di skad du de ltar yun ring po nas bzod pa thob na/ ci'i phyir bdag gis
59a6(dkon brtsegs): byang chub mngon par rdzogs par 'tshang rgya bar bya'o/ /zhes bya bar sems mi bskyed ces zer ba ni/ rigs kyi bu/ khyod kyis sems gang gis byang chub thob par bya
59a7(dkon brtsegs): ba de lta bu yang dag par rjes su mthong ngam/ smras pa/ 'jam dpal/ de ni/ ma mthong ste/ de ci'i phyir zhe na/ sems la gzugs med cing bstan du med pas
59b1(dkon brtsegs): byang chub kyang ming tsam ste/ yid las byung ba ma yin pas byang chub ces bya ba'am/ sems zhes bya ba ni/ ming tsam ste/ ming gang yin pa de ni/ dben zhing byed
59b2(dkon brtsegs): pa med pa'o/ /smras pa/ rigs kyi bu/ de las bsam nas bdag gis byang chub ji ltar thob par bya snyam du sems bskyed pa med do/ /zhes smras pa yin no/ /de ci'i
59b3(dkon brtsegs): phyir zhe na/ sems de ni/ ma skyes pa ste/ ma skyes pa la skye ba med do/ /gang la skye ba med pa de la thob pa dang / mngon par rtogs par bya ba yang gang zhig yod/ smras
59b4(dkon brtsegs): pa| 'jam dpal/ mngon par rtogs pa zhes bya ba ji lta bu/ smras pa/ rigs kyi bu gang chos thams cad la rlom sems med cing mnyam pa nyid du khong du chud pa
59b5(dkon brtsegs): 'di ni| mngon par rtogs pa zhes bya'o/ /ji ltar rdul tsam gyi 'du shes kyang mi bskyed mi 'gog pa de ltar rtogs pa de ni/ mngon par rtogs pa zhes bya'o/ /de bzhin
59b6(dkon brtsegs): nyid dang / ma nor ba de bzhin nyid ni/ rnam par mi rtog ste/ de ni/ mngon par rtogs pa zhes bya'o/ /yang dag pa'i lta bas zhugs te mnyam pa nyid la chos gang yang
59b7(dkon brtsegs): mi dmigs shing / mi dmigs pas gcig pa'am/ tha dad par mi byed cing rlom sems su mi byed pa 'di ni/ mngon par rtogs pa zhes bya'o/ /chos thams cad gang
60a1(dkon brtsegs): 'di mtshan nyid med par mtshan nyid gcig tu lus kyis mngon du byas shing shes kyang lus la'ang mngon par zhen pa med/ sems la'ang
60a2(dkon brtsegs): mngon par zhen pa med pa 'di ni/ mngon par rtogs pa thob pa zhes bya'o/ /smras pa/ 'jam dpal/ thob pa zhes bya ba de ji lta bu/ smras pa/ rigs kyi bu/ de ni/ rgyu ba
60a3(dkon brtsegs): med pa'i tshig ste/ de'i phyir thob pa zhes bya'o/ /de'i rgyu ba khams gsum na tha snyad du 'di yin no/ /zhes bstan du med de/ 'phags pa rnams kyi thob pa gang yin pa
60a4(dkon brtsegs): de ni| brjod par mi nus so/ /de ci'i phyir zhe na/ chos de ni/ gnas med cing rgyu ba med pas de'i phyir brjod par mi nus so/ /rigs kyi bu/ gzhan yang de ni/ thob
60a5(dkon brtsegs): pa med pa las thob pa'i sgrar brjod pa ste/ de ni/ chos gang yang thob pa yang ma yin/ ma thob pa yang ma yin pas de'i phyir thob pa zhes bya'o/ /bam po bzhi pa ste/
60a6(dkon brtsegs): tha ma/ /de nas bcom ldan 'das la byang chub sems dpa' sems dpa' chen po seng+ge'i rtsal gyis mngon par bsgrags pa'i sgras 'di skad ces gsol to/ /bcom
60a7(dkon brtsegs): ldan 'das/ 'jam dpal gzhon nur gyur pa 'di'i sangs rgyas kyi zhing gi yon tan bkod pa ji lta bu zhig tu 'gyur ba de bzhin gshegs pas legs par
60b1(dkon brtsegs): bstan du gsol/ bcom ldan 'das kyis bka' stsal pa/ rigs kyi bu/ 'jam dpal gzhon nur gyur pa 'di nyid la dris shig /de nas byang chub sems dpa'
60b2(dkon brtsegs): sems dpa' chen po seng+ge'i rtsal gyis mngon par bsgrags pa'i sgras 'jam dpal gzhon nur gyur pa la 'di skad ces smras so/ /'jam dpal/ khyod kyis sangs
60b3(dkon brtsegs): rgyas kyi zhing gi yon tan bkod pa ji lta bu zhig tu 'gyur/ smras pa/ rigs kyi bu/ gang byang chub la mngon par dga' ba de la dris shig /smras pa/ 'jam dpal/
60b4(dkon brtsegs): khyod byang chub la mngon par dga' ba ma yin nam/ smras pa/ rigs kyi bu/ de ni/ ma yin no/ /de ci'i phyir zhe na/ gang mngon par dga' ba de ni/ 'dod chags
60b5(dkon brtsegs): dang ma bral ba'o/ /gang 'dod chags dang ma bral ba de ni/ sred pa'o/ /sred pa gang la yod pa de ni/ skye bar 'gyur ro/ /skye ba gang la yod pa de la tshor ba yod do/ /
60b6(dkon brtsegs): gang la tshor ba yod pa de la 'byung ba med de/ rigs kyi bu/ de lta bas na/ kho bo byang chub la mngon par dga' ba med de/ byang chub tu dmigs pa med pas de'i
60b7(dkon brtsegs): phyir mngon par dga' ba med do/ /rigs kyi bu/ de lta mod kyi/ 'on kyang gang khyod kyis 'di skad du khyod kyi sangs rgyas kyi zhing gi yon tan bkod pa ji lta bu zhig
61a1(dkon brtsegs): tu 'gyur zhes smras pa ni/ de la bdag gis bdag bstod par mi nus te/ de ci'i phyir zhe na/ de bzhin gshegs pa chos thams
61a2(dkon brtsegs): cad thugs su chud pa mngon sum du bzhugs bzhin du bdag gi sangs rgyas kyi zhing gi yon tan bkod pa bdag nyid kyis brjod na/ de ni/ byang chub sems
61a3(dkon brtsegs): dpa' sems dpa' chen po'i bdag bstod du 'gyur ro/ /bcom ldan 'das kyis bka' stsal pa/ 'jam dpal/ khyod kyis khyod nyid kyi sangs rgyas kyi zhing gi
61a4(dkon brtsegs): yon tan bkod pa'i smon lam ston cig / de bzhin gshegs pas gnang ngo / /de ci'i phyir zhe na/ khyod las smon lam de dag thos na byang chub sems dpa'
61a5(dkon brtsegs): sems dpa' chen po gzhan dag kyang spyod pa de lta bu yongs su rdzogs par byed do/ /'jam dpal gyis gsol pa/ bcom ldan 'das/ bdag ni/ de bzhin
61a6(dkon brtsegs): gshegs pa'i bka' la slar mi zlog ste/ sangs rgyas kyi mthus bstan par bgyi'o/ /de nas 'jam dpal gzhon nur gyur pa stan las langs nas bla gos phrag pa
61a7(dkon brtsegs): g cig tu gzar te pus mo g.yas pa'i lha ngas la btsugs nas bcom ldan 'das de bzhin gshegs pa shAkya thub pa ga la ba de logs su thal mo sbyar ba btud
61b1(dkon brtsegs): de bcom ldan 'das la 'di skad ces gsol to/ /bcom ldan 'das/ de'i slad du rigs kyi bu dang / rigs kyi bu mo byang chub don du gnyer ba dag bdag la nyan cing
61b2(dkon brtsegs): smon lam de dag thos nas kyang yongs su rdzogs par bgyid la de bzhin nyid du nan tan bgyid na/ bdag gis bstan par bgyi'o/ /de ltar 'jam dpal gzhon nur
61b3(dkon brtsegs): g yur pas pus mo g.yas pa'i lha nga sa la btsugs ma thag tu de nas skad cig de la phyogs bcur 'jig rten gyi khams gang+gA'i klung gi bye ma snyed rnam pa drug tu g.yos
61b4(dkon brtsegs): par gyur to/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ bskal pa bye ba khrag khrig phrag
61b5(dkon brtsegs): brgya stong grangs ma mchis pa nas nye bar bzung ste bdag gis smon lam btab pa ni/ nam bdag gis phyogs bcu mtha' yas mu med pa'i 'jig rten gyi khams su sangs
61b6(dkon brtsegs): rgyas kyi spyan sgrib pa med pas bltas na/ sangs rgyas bcom ldan 'das gang ji snyed pa de dag thams cad bdag gis byang chub la yang dag par btsud pa dang / bdag gis
61b7(dkon brtsegs): byang chub kyi sems la bkod pa dang / bdag gis sbyin pa la yang dag par btsud pa dang / de bzhin du bdag gis tshul khrims dang / bzod pa dang / brtson 'grus
62a1(dkon brtsegs): dang / bsam gtan dang / shes rab la yang dag par btsud pa dang / bdag gis bskul pa dang / bdag gis rjes su bstan par
62a2(dkon brtsegs): gyur par ma mthong bde srid du bdag bla na med pa yang dag par rdzogs pa'i byang chub mngon par rdzogs par 'tshang rgya bar mi bya'i/ nam bdag gis sangs rgyas
62a3(dkon brtsegs): k yi spyan sgrib pa med pas phyogs bcur rnam par bltas kyang bdag gis sangs rgyas nyid la ma bkod pa'i de bzhin gshegs pa de lta bu gang yang mthong bar ma
62a4(dkon brtsegs): gyur pa de'i tshe bdag kyang bla na med pa yang dag par rdzogs pa'i byang chub mngon par rdzogs par 'tshang rgya bar bya'o/ /zhes bgyi bar smon lam btab po/ /de nas
62a5(dkon brtsegs): 'khor de'i nang nas byang chub sems dpa' la la 'di snyam du sems par gyur te/ 'jam dpal gzhon nur gyur pa 'dis sangs rgyas bcom ldan 'das ji snyed cig
62a6(dkon brtsegs): mthong bar gyur snyam pa dang / de nas bcom ldan 'das kyis byang chub sems dpa' de dag gi sems kyi rtog pa thugs kyis thugs su chud nas byang chub sems
62a7(dkon brtsegs): dpa' sems dpa' chen po seng+ge'i rtsal gyis mngon par bsgrags pa'i sgra la 'di skad ces bka' stsal to/ /rigs kyi bu/ 'di lta ste/ dper na/ skyes bu la
62b1(dkon brtsegs): la zhig skyes par gyur te/ des stong gsum gyi stong chen po'i 'jig rten gyi khams 'di rdul phra rab tu brlags shing bshig ste thal bar byas na/ rigs kyi bu/ de
62b2(dkon brtsegs): ji snyam du sems/ rdul phra rab kyi rdul de dag rtsis shes pa'am/ rtsis la shin tu mkhas pa dag gis brgya phrag 'di snyed cig yod do/ /zhe'am/ stong phrag 'di snyed
62b3(dkon brtsegs): cig yod do/ /zhe'am/ 'bum phrag 'di snyed cig yod do/ /zhe'am/ bye ba phrag 'di snyed cig yod do/ /zhe'am/ bye ba brgya phrag 'di snyed cig yod do/ /zhe'am/ bye ba
62b4(dkon brtsegs): stong phrag 'di snyed cig yod do/ /zhe'am/ bye ba brgya stong 'bum phrag 'di snyed cig yod do/ /zhes shes pa'am/ bgrang ba'am/ gzhal ba'am/ tshad gzung bar nus
62b5(dkon brtsegs): sam| gsol pa/ bcom ldan 'das/ de ni/ ma lags so/ /bde bar gshegs pa/ de ni/ ma lags so/ /bcom ldan 'das kyis bka' stsal pa/ 'jam dpal
62b6(dkon brtsegs): g zhon nur gyur pas sangs rgyas kyi spyan sgrib pa med pas rnam par bltas na phyogs bcu'i phyogs re rer yang de snyed kyi sangs rgyas bcom ldan 'das dag mthong bar 'gyur
62b7(dkon brtsegs): ro| |de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ bdag gis ni/ bdag gi sangs rgyas kyi zhing gcig
63a1(dkon brtsegs): l a gang+gA'i klung du ma'i bye ma snyed kyi sangs rgyas kyi zhing tsam gyi tha gru yangs pa yongs su ma grub cing sangs rgyas kyi zhing rin po che brgya stong 'bum
63a2(dkon brtsegs): phrag du ma las grub pa dang / rin po che brgya stong 'bum phrag du mas spras pa/ srid pa'i rtse mo'i tshad tsam du ma gyur gyi bar du bla na med pa yang dag par rdzogs pa'i
63a3(dkon brtsegs): byang chub mngon par rdzogs par 'tshang rgya par mi bgyi bar smon lam btab bo/ /bcom ldan 'das/ gzhan yang bdag gis sangs rgyas kyi zhing der stong gsum gyi
63a4(dkon brtsegs): stong chen po'i 'jig rten gyi khams bcu'i tshad tsam gyi byang chub kyi shing skyes te/ byang chub kyi shing de'i 'od kyis sangs rgyas kyi zhing de thams cad rgyas shing khyab par
63a5(dkon brtsegs): gyur cig / ces bgyi bar smon lam de skad btab bo/ /bcom ldan 'das/ gzhan yang bdag gis byang chub kyi shing de'i drung bdag 'dug pa'i tshe bla na med pa yang dag par
63a6(dkon brtsegs): r dzogs pa'i byang chub tu mngon par rdzogs par sangs rgyas pa nas yongs su mya ngan las 'das pa'i bar du byang chub kyi shing drung de nas ma langs kyang bdag gi sprul
63a7(dkon brtsegs): p a phyogs bcu'i phyogs re re zhing sangs rgyas kyi zhing bye ba khrag khrig phrag 'bum phrag grangs med pa dag tu dang zhing sems can rnams la chos ston par gyur
63b1(dkon brtsegs): cig / ces bgyi bar smon lam de skad btab bo/ /bcom ldan 'das/ gzhan yang bdag gis bdag gi sangs rgyas kyi zhing der nyan thos dang / rang sangs rgyas kyi ming
63b2(dkon brtsegs): tsam yang ye med par gyur te/ byang chub sems dpa' zhe sdang dang / tha ba dang / 'chab pa med pa/ tshangs pa'i spyod pa yongs su dag par spyod pa sha stag gis
63b3(dkon brtsegs): sangs rgyas kyi zhing de gang la/ sangs rgyas kyi zhing de na bud med kyi ming yang mi grag cing mngal du skye ba med pa dang / byang chub sems dpa'i de dag thams cad kyang
63b4(dkon brtsegs): gos ngur smrig gyon cing / skyil mo krung bcas par brdzus te byung ba dang / sangs rgyas kyi zhing de shin tu dag par gyur te/ de bzhin gshegs pa'i sprul pa phyogs
63b5(dkon brtsegs): b cu'i 'jig rten gyi khams bye ba khrag khrig phrag 'bum phrag grangs med par gshegs shing sems can rnams la chos ston pa de dag theg pa gsum las brtsams te mos
63b6(dkon brtsegs): pa'i tshul bzhin du sems can rnams la chos ston pa ma gtogs par sangs rgyas kyi zhing de na nyan thos dang / rang sangs rgyas med cing / byang chub sems dpas yongs
63b7(dkon brtsegs): su gang bar gyur cig / ces bgyi bar smon lam de skad btab bo/ /de nas bcom ldan 'das la byang chub sems dpa' sems dpa' chen po seng+ge'i rtsal gyis mngon par
64a1(dkon brtsegs): bsgrags pa'i sgras 'di skad ces gsol to/ /bcom ldan 'das/ 'jam dpal gzhon nur gyur pa byang chub mngon par rdzogs par sangs
64a2(dkon brtsegs): rgyas pa na ming ji skad ces bgyi bar 'gyur/ bcom ldan 'das kyis bka' stsal pa/ rigs kyi bu/ de bzhin gshegs pa kun tu gzigs pa zhes bya bar 'gyur ro//
64a3(dkon brtsegs): rigs kyi bu/ 'di ji snyam du sems/ de bzhin gshegs pa de ci'i phyir kun tu gzigs pa zhes bya zhe na/ rigs kyi bu/ de bzhin gshegs pa kun tu gzigs
64a4(dkon brtsegs): pa des phyogs bcu'i 'jig rten gyi khams bye ba khrag khrig brgya stong tshad med grangs med pa kun gyi sangs rgyas bcom ldan 'das rnams mthong bar 'gyur ba dang / sems can gang gis de bzhin gshegs pa de mthong bar 'gyur ba de dag thams cad kyang bla na med pa yang dag par rdzogs pa'i byang chub tu nges par 'gyur ba dang /
64a5(dkon brtsegs): rigs kyi bu/
64a6(dkon brtsegs): da ltar byung ba'i dus sam/ nga mya ngan las 'das pa'i dus kyang rung ste/ de bzhin gshegs pa dgra bcom pa yang dag par rdzogs pa'i sangs rgyas
64a7(dkon brtsegs): kun tu gzigs pa de'i mtshan gang gis thos pa de dag ni/ mi 'gyur ba la zhugs pa dang / mos pa chung ba'i gang zag rnams ma gtogs par thams cad kyang bla
64b1(dkon brtsegs): na med pa yang dag par rdzogs pa'i byang chub mngon par rdzogs par 'tshang rgya bas de'i phyir de bzhin gshegs pa de kun tu gzigs pa zhes bya'o/ /de nas yang bcom
64b2(dkon brtsegs): ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ bdag gi smon lam ni/ de bzhin gshegs pa 'od dpag med
64b3(dkon brtsegs): kyis dga' pa'i zas dang ldan par gyur pa'i smon lam mdzad pa lta bu'ang ma lags te/ bcom ldan 'das/ bdag gis ni/ bdag gi sangs rgyas kyi zhing der byang
64b4(dkon brtsegs): chub sems dpa' gang dag skyes par gyur pa de dag kha zas kyi 'du shes shig skyes par gyur na/ de ma thag tu skad cig de la de dag gi lag pa g.yas par ro bro ba
64b5(dkon brtsegs): brgya phrag du ma dang ldan pa'i kha zas kyis gang ba'i snod mngon du byung bar gyur la/ snod de dag byung ma thag tu de dag 'di snyam du 'di ltar bdag cag gis phyogs
64b6(dkon brtsegs): bcu'i sangs rgyas bcom ldan 'das rnams la ma phul/ sems can dbul zhing phongs pas sdug bsngal ba dang / mgon med par gyur pa dag dang / yi dwags kyi
64b7(dkon brtsegs): ' jig rten du skyes pa gang dag lo stong phrag du mar yang mchil ma'i thal ba 'ga' yang mi snyed pa de lta bu dag yongs su tshim par ma byas par bdag nyid kyis bza'
65a1(dkon brtsegs): ba ni| tshul dang mi 'dra'o/ /zhes bgyi bar dran pa thob par gyur cing / de'i mod la de dag mngon par shes pa lnga yongs su grub par 'gyur
65a2(dkon brtsegs): te| rdzu 'phrul dang ldan zhing nam mkha' las mchi ba dang / rlung ltar thogs pa ma mchis pa'i shugs kyis phyogs bcu'i 'jig rten gyi khams grangs dang tshad ma
65a3(dkon brtsegs): mchis pa dag tu phyin nas kha zas de las de bzhin gshegs pa nyan thos kyi dge 'dun dang bcas pa la yang phul/ sems can phongs shing ltogs pa dang /
65a4(dkon brtsegs): mgon ma mchis pa rnams dang / yi dwags kyi 'jig rten du skyes pa rnams kyang yongs su tshim par bgyis nas de dag la chos bstan te skad cig gcig gis
65a5(dkon brtsegs): sangs rgyas kyi zhing der slar mchi bar gyur cig / ces bgyi bar smon lam de skad btab bo/ /bcom ldan 'das/ gzhan yang bdag gis ni/ bdag byang chub thob
65a6(dkon brtsegs): pa'i tshe bdag gi sangs rgyas kyi zhing der byang chub sems dpa' gang ji snyed cig skyes pa de dag gos rin po che rnam pa sna tshogs kyi longs spyod dang ldan par gyur te/ bsam pa tsam gyis ci la dga' ba'i gos rin po che dge sbyong gi tshul dang mthun pa rung ba dag byang bar gyur la/
65a7(dkon brtsegs): gos rin po che de dag byung ma thag tu 'di snyam du 'di
65b1(dkon brtsegs): ltar bdag cag gi gos 'di lta bu phyogs bcu'i sangs rgyas bcom ldan 'das rnams la ma phul bar bdag nyid kyis yongs su spyad pa ni/ tshul dang mi 'dra'o/ /snyam
65b2(dkon brtsegs): p a'i dran pa thob par gyur nas de dag gi sems de ltar skyes ma thag tu 'jig rten gyi khams tshad ma mchis grangs ma mchis pa dag tu mchis shing gos de dag thams
65b3(dkon brtsegs): cad sangs rgyas bcom ldan 'das rnams la mngon par bkab ste slar sangs rgyas kyi zhing der mchis nas ci dga' ba'i gos rin po che la spyod par gyur cig / ces bgyi
65b4(dkon brtsegs): bar smon lam de skad btab bo/ /bcom ldan 'das/ de bzhin du sangs rgyas kyi zhing de ni/ byang chub sems dpa' sems dpa' chen po de dag gis longs spyod dang /
65b5(dkon brtsegs): yongs su spyod pa gang ji snyed cig mchis pa de dag thams cad kyang sangs rgyas bcom ldan 'das nyan thos kyi dge 'dun dang bcas pa dag la phul nas slad kyis bdag
65b6(dkon brtsegs): cag yongs su spyod par 'gyur ba dang / sangs rgyas kyi zhing de na mi khom pa brgyad ma mchis pa dang / sangs rgyas kyi zhing de na mi dge ba'i sgra ma mchis pa dang / sangs
65b7(dkon brtsegs): rgyas kyi zhing de na sdug bsngal gyi sgra ma mchis pa dang / sangs rgyas kyi zhing de na skyon du 'gyur pa'i sgra ma mchis pa dang / sangs rgyas kyi zhing de ni gzugs dang / sgra
66a1(dkon brtsegs): dang / dri dang / ro dang / reg bya yid du mi 'ong ba ma mchis par gyur cig /ces bgyi bar smon lam btab bo/ /de nas bcom ldan 'das
66a2(dkon brtsegs): la byang chub sems dpa' sems dpa' chen po seng+ge'i rtsal gyis mngon par bsgrags pa'i sgras 'di skad ces gsol to/ /bcom ldan 'das/ gang du bcom ldan
66a3(dkon brtsegs): 'das de bzhin gshegs pa kun tu gzigs pa de 'byung bar 'gyur ba'i 'jig rten gyi khams de'i ming ci zhes bgyi bar 'gyur/ bcom ldan 'das kyis
66a4(dkon brtsegs): bka' stsal pa/ smon lam ji lta ba bzhin du yongs su rdzogs shing / dag la rdul med pa bsags pa zhes bya ba'i 'jig rten gyi khams su 'gyur ro/ /gsol
66a5(dkon brtsegs): pa| bcom ldan 'das/ 'jig rten gyi khams de phyogs gang logs shig tu 'byung bar 'gyur/ bcom ldan 'das kyis bka' stsal ba/ rigs kyi bu/
66a6(dkon brtsegs): 'jig rten gyi khams de ni/ lho phyogs logs su 'byung ste/ 'jig rten gyi khams mi mjed 'di nyid kyang de'i nang du 'dus shing khongs su chud par 'gyur
66a7(dkon brtsegs): ro| |de nas bcom ldan 'das la 'jam dpal gzhon nur gyur pas gzhan yang 'di skad ces gsol to/ /bcom ldan 'das/ bdag gis ni/ smon lam
66b1(dkon brtsegs): 'di ltar btab ste/ bdag gi sangs rgyas kyi zhing de rin po che bye ba khrag khrig 'bum phrag du mas gang zhing / nor bu rin po che du mas spras pas rin po che kun du bstan
66b2(dkon brtsegs): pa dang 'dra la/ rin po che de dag kyang phyogs bcu'i 'jig rten na dkon la/ sngon chad ma mthong zhing mi srid pa sha stag ste/ de dag gi ming brjod na yang lo bye ba brgya stong thogs
66b3(dkon brtsegs): par 'gyur pa de lta bu'i nor bu rin po che dag gis sangs rgyas kyi zhing de yongs su gang bar gyur te/ sangs rgyas kyi zhing de la byang chub sems dpa' la la zhig sangs rgyas kyi
66b4(dkon brtsegs): zhing 'di gser las grub par mthong bar dga'o/ /snyam na yang des gser las grub par mthong ba dang / dngul las grub par mthong bar dga'o/ /snyam na yang dngul
66b5(dkon brtsegs): las grub par mthong la/ gzhan gyis gser las grub par mthong ba ma mchis par mi 'gyur ba dang / de bzhin du baiDUR+Ya las grub pa dang / shel las grub pa dang / mu
66b6(dkon brtsegs): tig dmar po las grub pa dang / rdo'i snying po las grub pa dang / spug las grub pa'am/ de bzhin du rin po che sna tshogs kyi rgyu las grub pa'am/ tsan+dan las grub pa'am/
66b7(dkon brtsegs): ma ka ru las grub pa'am/ ta ka ru las grub pa'am/ ta ma la'i lo ma las grub pa'am/ tsan+dan sbrul gyi snying po las grub pa'am/ tsan+dan dmar po las grub pa'am/ su
67a1(dkon brtsegs): rnam pa ji lta bur 'dod pa de dag gis de bzhin du mthong ste/ phan tshun nas sangs rgyas kyi zhing tha dad par mthong ba yang ma mchis par 'gyur
67a2(dkon brtsegs): ba dang / sangs rgyas kyi zhing de na byang chub kyi shing de las 'od byung ba dang / byang chub sems dpa' rang rang las 'od byung bas snang zhing gsal ba ma gtogs
67a3(dkon brtsegs): par nyi ma dang zla ba'i 'od kyang mi mngon/ skar ma dang / rin po che dang / zhugs dang / glog gam/ sems can gzhan gang gi 'od kyang mi mngon pa dang / gang
67a4(dkon brtsegs): dag ji tsam du 'od kyis khyab par gda' ba/ tha na sangs rgyas kyi zhing bye ba khrag khrig 'bum phrag de snyed du de dag gi 'od kyis gsal bar 'gyur te/ sangs rgyas
67a5(dkon brtsegs): kyi zhing de na byang chub sems dpa' rnams kyi bsam pa'i khyad par gyis me tog kha phye ba dang / kha zum bar 'gyur pa dang / gang dus dang tshod rnam pa ji lta bur yongs
67a6(dkon brtsegs): su spyad par 'tshal ba de bzhin du de'i grub pa ma gtogs par nyin mtshan gyi ming yang ma mchis pa dang / sangs rgyas kyi zhing de na grang ba dang / tsha ba yang ma mchis/
67a7(dkon brtsegs): rga ba dang / na ba dang / 'chi ba yang ma mchis te/ byang chub sems dpa' gang byang chub mngon par rdzogs par 'tshang rgya bar 'tshal ba de 'jig rten gyi khams
67b1(dkon brtsegs): gzhan dag tu mchis shing dga' ldan gyi gnas su tshe bas par bgyis nas byang chub mngon par rdzogs par 'tshang rgya bar 'gyur ba dang / sangs rgyas kyi zhing de'i steng
67b2(dkon brtsegs): gi bar snang las sil snyan bltar mi gda' ba bye bar khrag khrig phrag 'bum rtag tu rgyun mi 'chad par sgra 'byin pa dang / sil snyan de dag las kyang 'dod pa dang ldan pa'i sgra
67b3(dkon brtsegs): mi 'byung gi/ gzhan du na pha rol tu phyin pa'i sgra dang / sangs rgyas kyi sgra dang / chos kyi sgra dang / dge 'dun gyi sgra dang / byang chub sems dpa'i sde snod kyi chos kyi rnam grangs
67b4(dkon brtsegs): kyi sgra 'byin par 'gyur te/ byang chub sems dpa' de dag ji lta bur mos pa'i sgra de lta bu thos par 'gyur ba dang / byang chub sems dpa' gang dag de bzhin gshegs pa de
67b5(dkon brtsegs): blta bar 'tshal lam/ 'chag gam/ 'gro'am/ 'ong ngam/ sdod dam/ mchis kyang rung ste/ gang dag der sangs rgyas la blta ba'i yid la bgyi ba skyes ma thag tu de dag
67b6(dkon brtsegs): g is de bzhin gshegs pa dgra bcom pa yang dag par rdzogs pa'i sangs rgyas kun tu gzigs pa byang chub kyi shing drung na bzhugs pa de de nyid na bzhugs par mthong
67b7(dkon brtsegs): bar gyur cing / mthong nas kyang bcom ldan 'das de mthong ma thag tu de dag gi the tshom mam/ nem nur ram/ yid gnyis sam/ chos kyi som nyi gang ci mchis pa yongs
68a1(dkon brtsegs): su chad par gyur te/ bstan mi 'tshal bar chos kyi tshig de'i don yongs su 'tshal bar gyur cig /ces bgyi bar smon lam btab bo/ /de nas
68a2(dkon brtsegs): 'khor de'i byang chub sems dpa' bye ba khrag khrig 'bum phrag du mas mgrin gcig tu smras pa/ gang 'di kun tu gzigs pa zhes bya ba mtshan de ni/ tshul dang 'dra
68a3(dkon brtsegs): b a ste| sems can gang dag gis bcom ldan 'das de bzhin gshegs pa kun tu gzigs pa de'i mtshan thos pa de dag kyang rnyed pa legs par rnyed pa yin
68a4(dkon brtsegs): na| sangs rgyas kyi zhing der skyes par gyur pa lta ci smos te/ gang dag gis lung bstan pa'i chos kyi rnam grangs 'di thos pa dang / gang dag gis 'jam
68a5(dkon brtsegs): dpal gzhon nur gyur pa'i ming thos pa de dag gis ni/ sangs rgyas mngon sum du mthong bar blta'o/ /de skad ces smras pa dang / bcom ldan 'das kyis byang
68a6(dkon brtsegs): chub sems dpa' de dag la 'di skad ces bka' stsal to/ /rigs kyi bu dag /de de bzhin no/ /ji skad smras pa de bzhin te/ rigs kyi bu dag /gang gis sangs
68a7(dkon brtsegs): rgyas bye ba khrag khrig phrag 'bum gyi mtshan brjod pa bas ni/ gang gis 'jam dpal gzhon nur gyur pa'i ming brjod na/ 'di nyid de bas bsod nams ches
68b1(dkon brtsegs): mang du bskyed na/ bcom ldan 'das de bzhin gshegs pa kun tu gzigs pa de'i mtshan brjod pa lta smos kyang ci dgos/ de ci'i phyir zhe na/ 'jam dpal gzhon nur gyur
68b2(dkon brtsegs): pas bskal pa re re zhing sems can gyi don ji snyed du byas pa'i sems can gyi don de ni/ sangs rgyas bye ba khrag khrig phrag 'bum gyis kyang ma mdzad do/ /de nas 'khor de'i
68b3(dkon brtsegs): lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa bye ba khrag
68b4(dkon brtsegs): khrig 'bum phrag du mas mgrin gcig tu 'di skad ces smras so/ /'jam dpal gzhon nur gyur pa la phyag 'tshal lo/ /de bzhin gshegs pa kun tu gzigs pa la
68b5(dkon brtsegs): phyag 'tshal lo/ /de skad ces brjod pa dang / de'i mod la srog chags bye pa khrag khrig 'bum phrag brgyad cu rtsa bzhi bla na med pa yang dag par rdzogs pa'i byang chub tu sems
68b6(dkon brtsegs): bskyed par gyur to/ /sems can tshad med pa dag kyang dge ba'i rtsa ba yongs su smin par gyur te/ bla na med pa yang dag par rdzogs pa'i byang chub las phyir mi ldog par
68b7(dkon brtsegs): gyur to/ /bcom ldan 'das la 'jam dpal gzhon nur gyur pas gzhan yang 'di skad ces gsol to/ /bcom ldan 'das/ bdag gis ni/ 'di ltar phyogs bcu'i
69a1(dkon brtsegs): ' jig rten gyi khams bye ba khrag khrig 'bum phrag tshad med grangs med pa dag na sangs rgyas bcom ldan 'das bzhugs pa rnams kyi sangs
69a2(dkon brtsegs): rgyas kyi zhing gi yon tan bkod pa'i rgyan dang / smon lam gyi rgyan dang / mtshan nyid dang / mtshan ma dang / spyod pa dang / gnas kyi rnam pa'i rgyan gang ji snyed cig
69a3(dkon brtsegs): mthong ba las nyan thos kyi bkod pa dang / snyigs ma lnga'i sangs rgyas rnams ma gtogs par de dag thams cad bdag gi sangs rgyas kyi zhing gcig gi nang du 'dus
69a4(dkon brtsegs): pa dang / khongs su chud par bya'o/ /zhes bgyi bar smon lam btab ste/ bcom ldan 'das/ bdag 'tshal na/ bskal pa gang+gA'i klung gi bye ma snyed du bdag gi sangs rgyas
69a5(dkon brtsegs): kyi zhing gi yon tan bkod pa las brtsams te rnam pa gzhan dang / gzhan du thogs pa ma mchis pa'i tshul gyis sug las gzhan ma mchis par bshad dam/ de
69a6(dkon brtsegs): bas kyang ring du bshad kyang sangs rgyas kyi zhing gi yon tan bkod pa de dag mthar thug par mi 'gyur ro/ /bcom ldan 'das/ bdag gi smon lam gyi rnam pa gang
69a7(dkon brtsegs): ci 'dra ba de la de bzhin gshegs pa dgra bcom pa yang dag par rdzogs pa'i sangs rgyas ma gtogs par dbang du gyur pa gzhan gang yang ma mchis so/ /bcom
69b1(dkon brtsegs): ldan 'das kyis bka' stsal pa/ 'jam dpal/ de de bzhin te/ de bzhin gshegs pas thugs su chud do/ /de bzhin gshegs pa dgra bcom pa yang dag par rdzogs
69b2(dkon brtsegs): pa'i sangs rgyas kyi ye shes la ni/ thogs pa med de/ dus gsum kun tu 'jug go /de nas 'khor de'i nang nas byang chub sems dpa' kha cig 'di snyam du sems par
69b3(dkon brtsegs): gyur te| 'jam dpal gzhon nur gyur pas rang gi sangs rgyas kyi zhing gi yon tan bkod pa de brjod pa dang / bcom ldan 'das de bzhin gshegs pa 'od dpag med
69b4(dkon brtsegs): kyi sangs rgyas kyi zhing 'jig rten gyi khams bde ba can na sangs rgyas kyi zhing gi yon tan bkod pa yod pa de gnyis 'dra'am/ 'on te mi 'dra snyam pa dang / de nas bcom
69b5(dkon brtsegs): l dan 'das kyis byang chub sems dpa' de dag gi sems kyi rtog pa thugs kyis thugs su chud nas byang chub sems dpa' seng+ge'i rtsal gyis mngon par bsgrags pa'i sgra
69b6(dkon brtsegs): la bka' stsal pa/ rigs kyi bu/ 'di lta ste/ dper na/ mi la la zhig gis skra'i rtse mo brgyar gshags pa'i tshad rgya mtsho chen po las chu'i thigs pa gcig blangs na/
69b7(dkon brtsegs): rigs kyi bu/ 'di ji snyam du sems/ chu blangs pa de dang / phyi na lus pa de gnyis gang mang bar 'gyur/ gsol pa/ bcom ldan 'das/ blangs pa ni/ nyung / slad
70a1(dkon brtsegs): na lus pa ni/ tshad ma mchis so/ /bcom ldan 'das kyis bka' stsal pa/ rigs kyi bu/ mi des skra'i rtse mo brgyar gshags pa'i tshad
70a2(dkon brtsegs): r gya mtsho chen po las chu'i thigs pa gcig blangs pa de tsam du 'jig rten gyi khams bde ba can de bzhin gshegs pa 'od dpag med kyi sangs rgyas kyi zhing gi yon
70a3(dkon brtsegs): tan bkod par blta'o/ /rgya mtsho chen po ni/ chu'i lhag ma ji snyed cig yod pa de tsam du ni/ bcom ldan 'das de bzhin gshegs pa dgra bcom pa yang dag par
70a4(dkon brtsegs): rdzogs pa'i sangs rgyas kun tu gzigs pa'i sangs rgyas kyi zhing gi yon tan bkod par blta'o/ /de nas bcom ldan 'das la byang chub sems dpa' seng+ge'i rtsal
70a5(dkon brtsegs): gyis mngon par bsgrags pa'i sgras 'di skad ces gsol to/ /bcom ldan 'das/ de bzhin gshegs pa kun tu gzigs pa'i sangs rgyas kyi zhing gi yon tan
70a6(dkon brtsegs): bkod pa rnam pa de lta bu de bzhin gshegs pa gzhan la la la mnga' bar gyur tam/ mnga' bar 'gyur ram/ da ltar la la na de lta bu mnga' ba lta yang bzhugs
70a7(dkon brtsegs): sam| bcom ldan 'das kyis bka' stsal pa/ rigs kyi bu/ yod de/ sangs rgyas kyi zhing 'di nas shar phyogs logs su sangs rgyas kyi zhing gang+gA'i klung bye ba phrag
70b1(dkon brtsegs): brgya'i bye ma snyed 'das pa na 'jig rten gyi khams smon lam la rab tu gnas pas mngon par 'phags pa zhes bya ba yod de/ de na de bzhin gshegs pa dgra bcom pa yang dag
70b2(dkon brtsegs): par rdzogs pa'i sangs rgyas kun nas 'od zer yon tan rtag tu mnga' ba rgya mtsho'i rgyal po zhes bya ba sku tshe'i tshad dpag tu med pa da ltar bzhugs te 'tsho zhing gzhes la/ byang
70b3(dkon brtsegs): chub sems dpa'i tshogs tshad med pas yongs su bskor cing mdun gyis bltas te chos ston to/ /rigs kyi bu/ de bzhin gshegs pa kun tu gzigs pa'i sangs rgyas
70b4(dkon brtsegs): kyi zhing gi yon tan bkod pa phun sum tshogs par 'gyur ba gang yin pa dang / da ltar bcom ldan 'das de bzhin gshegs pa dgra bcom pa yang dag par rdzogs
70b5(dkon brtsegs): pa'i sangs rgyas kun nas 'od zer yon tan rtag tu mnga' ba rgya mtsho'i rgyal po'i sangs rgyas kyi zhing gi yon tan bkod pa gang yin pa de gnyis mtshungs te/ lhag chad
70b6(dkon brtsegs): med do| |rigs kyi bu/ byang chub sems dpa' bsam gyis mi khyab pa'i gos bgos pa/ 'jug pa chen pos zhugs pas gang 'di 'jam dpal gzhon nur gyur pas
70b7(dkon brtsegs): spyod pa 'di nyid la gnas pa bzhi yod de/ byang chub sems dpa' de dag gis sangs rgyas kyi zhing gi yon tan bkod pa yang 'di dang 'dra bar 'gyur ro/ /gsol pa/
71a1(dkon brtsegs): bcom ldan 'das/ byang chub sems dpa' de dag gi ming bstan du gsol/ byang chub sems dpa' de dag gang na mchis pa dang / bcom
71a2(dkon brtsegs): ldan 'das de bzhin gshegs pa kun nas 'od zer yon tan rtag tu mnga' ba rgya mtsho'i rgyal po'i sangs rgyas kyi zhing de yang bstan du gsol/ de bzhin gshegs
71a3(dkon brtsegs): pa de dang / byang chub sems dpa' de dag kyang bstan du gsol/ de ci'i slad du zhe na/ byang chub sems dpa' gzhan dag kyang sangs rgyas kyi zhing gi yon tan bkod pa
71a4(dkon brtsegs): de lta bu yongs su 'dzin par 'gyur ba'i slad du'o/ /bcom ldan 'das kyis bka' stsal pa/ rigs kyi bu/ de'i phyir nyon cig dang bstan par bya'o/ /rigs kyi bu/ byang
71a5(dkon brtsegs): chub sems dpa' gcig ni/ 'od kyi tog ces bya ste/ shar phyogs logs na bcom ldan 'das de bzhin gshegs pa mya ngan med pa'i dpal gyi sangs rgyas kyi zhing
71a6(dkon brtsegs): na 'dug go / gnyis pa ni/ ye shes bla ma zhes bya ste/ lho phyogs logs na bcom ldan 'das de bzhin gshegs pa ye shes rgyal po'i sangs rgyas kyi zhing na
71a7(dkon brtsegs): 'dug go / gsum pa ni/ zhi ba'i dbang po zhes bya ste/ nub phyogs logs na bcom ldan 'das de bzhin gshegs pa shes rab brtsegs pa'i sangs rgyas kyi zhing
71b1(dkon brtsegs): na 'dug go / bzhi pa ni/ smon lam blo gros zhes bya ste/ byang phyogs logs na bcom ldan 'das de bzhin gshegs pa mthu bo che'i sangs rgyas kyi zhing na 'dug go /de
71b2(dkon brtsegs): nas bcom ldan 'das kyis de'i tshe rdzu 'phrul mngon par 'du mdzad pa 'di lta bu mngon par mdzad de/ rdzu 'phrul mngon par 'du mdzad pa de mngon par mdzad pas /
71b3(dkon brtsegs): bcom ldan 'das de bzhin gshegs pa kun nas 'od zer yon tan rtag tu mnga' ba rgya mtsho'i sangs rgyas kyi zhing yang kun tu snang bar gyur/ bcom ldan 'das de
71b4(dkon brtsegs): yang byang chub sems dpa'i 'khor gyis kun nas bskor cing mdun gyis bltas pa dang / sangs rgyas kyi zhing gi yon tan bkod pa sngon chad ma mthong ma thos shing bsam
71b5(dkon brtsegs): gyis mi khyab pa/ rnam pa'i mchog thams cad dang ldan pa de dag kyang 'di lta ste/ dper na/ skyes bu mig dang ldan pa'i lag na skyu ru ra'i 'bru 'dug pa mthong ba de
71b6(dkon brtsegs): bzhin du sangs rgyas kyi zhing de sangs rgyas kyi zhing 'di nas kun tu snang bar gyur to/ /bcom ldan 'das de bzhin gshegs pa kun nas 'od zer yon tan rtag tu mnga'
71b7(dkon brtsegs): ba rgya mtsho'i rgyal po de yang sku tha mal pa dpag tshad brgyad khri bzhi stong mnga' ba ste/ 'dzam bu'i chu bo'i gser gyi ri bo ltar mdzes shing lha me lhan ne lhang nge bzhugs pa byang
72a1(dkon brtsegs): c hub sems dpa' sems dpa' chen po lus dpag tshad bzhi khri nyis stong tsam du gyur pa sha stag gis bskor cing mdun gyis byas te byang
72a2(dkon brtsegs): chub kyi shing yon tan bkod pa du mas rab tu brgyan pa'i drung na seng+ge'i khri la bzhugs shing sprul pa bye ba khrag khrig brgya stong mngon par sprul pa mdzad do/ /sprul pa de dag
72a3(dkon brtsegs): kyang phyogs bcu'i 'jig rten gyi khams bye ba khrag khrig brgya stong mang por dong zhing sems can rnams la chos ston pa mthong ngo / /de nas bcom ldan 'das kyis byang
72a4(dkon brtsegs): chub sems dpa'i tshogs la bka' stsal pa/ rigs kyi bu dag /khyed kyis sangs rgyas kyi zhing 'dir sangs rgyas kyi zhing gi yon tan bkod pa dang / byang chub sems
72a5(dkon brtsegs): dpa'i tshogs phun sum tshogs pa mthong ngam/ de nas 'khor de'i nang nas byang chub sems dpa' brgyad khri bzhi stong stan las langs te thal mo sbyar nas kun gyis kyang
72a6(dkon brtsegs): mgrin gcig tu 'di skad ces gsol to/ /bcom ldan 'das/ bdag cag gis kyang 'jam dpal gzhon nur gyur pa'i spyod pa ci 'dra ba'i spyod pa de la bslab par
72a7(dkon brtsegs): bgyi'o| |bdag cag gis kyang sangs rgyas kyi zhing gi yon tan bkod pa de lta bu bsgrub par bgyi'o/ /de nas de'i tshe bcom ldan 'das kyi zhal 'dzum pa mdzad do/ /de nas
72b1(dkon brtsegs): bcom ldan 'das kyi zhal gyi sgo nas 'od zer kha dog sna tshogs pa kha dog du ma dang ldan pa 'di lta ste/ sngon po dang / ser po dang / dmar po dang / dkar po dang / le
72b2(dkon brtsegs): brgan dang / shel dang dngul gyi kha dog lta bu mang po thon par gyur te/ de dag gis 'jig rten gyi khams mtha' yas mu med pa dag snang bar byas nas slar log ste/ bcom
72b3(dkon brtsegs): ldan 'das la lan gsum bskor ba byas nas bcom ldan 'das kyi dbu'i gtsug tu nub par gyur to/ /de nas bcom ldan 'das la byang chub sems dpa' sems dpa'
72b4(dkon brtsegs): chen po byams pas 'di skad ces gsol to/ /bcom ldan 'das 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal pa/ byams
72b5(dkon brtsegs): p a| sangs rgyas kyi zhing gi yon tan bkod pa 'di bstan pa'i tshe byang chub sems dpa' brgyad khri bzhi stong 'jam dpal gzhon nur gyur pa'i sangs rgyas kyi zhing gi yon
72b6(dkon brtsegs): tan bkod pa rnam pa de lta bu'i sangs rgyas kyi zhing gi yon tan bkod pa yongs su bsgrub pa'i phyir sems bskyed de/ byams pa/ byang chub sems dpa' brgyad khri bzhi
72b7(dkon brtsegs): stong po de dag las skyes bu dam pa bcu drug gis ni/ lhag pa'i bsam pa dang ldan par bsam pa thag pas tshig brjod de/ de dag gis sangs rgyas kyi zhing gi yon tan
73a1(dkon brtsegs): bkod pa yang 'jam dpal gzhon nur gyur pa'i sangs rgyas kyi zhing gi yon tan bkod pa ci 'dra ba de bzhin du 'gyur ro/ /lhag ma rnams kyi
73a2(dkon brtsegs): sangs rgyas kyi zhing gi yon tan bkod pa ni/ de ltar mi 'gyur yang bla na med pa yang dag par rdzogs pa'i byang chub myur du mngon par rdzogs par 'tshang rgya ste/ de dag
73a3(dkon brtsegs): gi sangs rgyas kyi zhing gi yon tan bkod pa ni/ de bzhin gshegs pa 'od dpag med kyi sangs rgyas kyi zhing 'jig rten gyi khams bde ba can na sangs rgyas kyi zhing
73a4(dkon brtsegs): gi yon tan bkod pa ji 'dra ba de 'dra bar lhag chad med par 'gyur ro/ /byams pa/ byang chub sems dpa' sems dpa' chen po rnams kyi lhag pa'i bsam pas
73a5(dkon brtsegs): gces spras byed pa la ltos/ tshig tu brjod par 'dra yang gang gis lhag pa'i bsam pas bsam pa thag pa nas tshig tu brjod pa de dag gi sangs rgyas kyi zhing gi
73a6(dkon brtsegs): yon tan bkod pa dag ni/ 'jam dpal gzhon nur gyur pa'i sangs rgyas kyi zhing gi yon tan bkod pa bzhin du gyur to/ /gang gis dman pa'i sems dang / dad
73a7(dkon brtsegs): pa tsam gyis tshig tu brjod pa de dag kyang las dma' ba des bskal pa bye ba khrag khrig brgya stong phrag drug cur 'khor ba phyir bsnyil te/ pha rol tu phyin pa lnga yongs
73b1(dkon brtsegs): su rdzogs par 'gyur ro/ /de nas byang chub sems dpa' bzhi po 'od kyi tog dang / ye shes bla ma dang / zhi ba'i dbang po dang / smon lam blo gros dag kyang phyogs bzhi nas khang
73b2(dkon brtsegs): pa brtsegs pa baiDUR+Ya'i mdog tu 'dug pa mtshungs pa med par bzang ba dag gi nang du bzhugs te/ lha bye ba khrag khrig brgya stong du mas yongs su bskor cing mdun du bdar
73b3(dkon brtsegs): te sangs rgyas kyi zhing ni/ rnam pa drug tu g.yo bar byed/ me tog gi char chen po rab tu 'bebs/ sil snyan bye ba khrag khrig phrag 'bum ni/ sgra 'byin cing rdzu 'phrul gyi
73b4(dkon brtsegs): cho 'phrul sna tshogs kyis 'ong bar snang bar gyur to/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom
73b5(dkon brtsegs): ldan 'das/ ci'i slad du 'jig rten du dog sa cher g.yos par gyur pa dang / phyogs bzhi nas khang pa brtsegs pa bzhi mchi bar gda' bar gyur/ bcom ldan 'das kyis
73b6(dkon brtsegs): bka' stsal pa/ byams pa/ byang chub sems dpa' bzhi po de dag de bzhin gshegs pas bskul nas de bzhin gshegs pa la blta ba'i phyir nye bar 'ong bar gyur to/ /
73b7(dkon brtsegs): de skad ces bka' stsal nas ring po ma lon par de'i mod la byang chub sems dpa' bzhi po de dag lhags te/ lhags nas kyang khang pa brtsegs pa de dag nas babs
74a1(dkon brtsegs): n as bcom ldan 'das de bzhin gshegs pa shAkya thub pa ga la ba der song ste phyin nas bcom ldan 'das kyi zhabs gnyis la mgo bos
74a2(dkon brtsegs): phyag 'tshal te/ bcom ldan 'das la lan bdun bskor ba byas nas phyogs gcig tu 'khod do/ /byang chub sems dpa' de dag 'khod ma thag tu thams cad dang
74a3(dkon brtsegs): ldan pa'i 'khor phyogs bzhi nas snang ba chen pos snang bar gyur to/ /de nas bcom ldan 'das kyis byang chub sems dpa'i tshogs la bka' stsal pa/ rigs kyi bu
74a4(dkon brtsegs): dag / skyes bu dam pa 'ongs pa bzhi po 'di dag ni/ bsam gyis mi khyab pa'i gos gyon pa/ 'jug pa chen pos yang dag par zhugs pa yin gyi/ rigs kyi bu
74a5(dkon brtsegs): dag / khyod kyis skyes bu dam pa 'di dag la rim gro bskyed la chos dris shig /rigs kyi bu dag /skyes bu dam pa 'di dag gi smon lam nyon cig /rigs kyi bu
74a6(dkon brtsegs): dag / skyes bu dam pa 'di dag gi smon lam ni/ rnam pa 'di lta bu ste/ rigs kyi bu dang / rigs kyi bu mo byang chub sems dpa'i theg pa pa gang su dag gis
74a7(dkon brtsegs): bdag cag mthong bar gyur pa de dag thams cad bla na med pa yang dag par rdzogs pa'i byang chub las phyir mi ldog par gyur te/ bskal pa bye ba phrag nyi shur 'khor
74b1(dkon brtsegs): ba phyir bsnyil bar gyur cig / pha rol tu phyin pa lnga yongs su rdzogs par gyur cig /bud med gang gis bdag cag gi ming thos na yang myur du bud med kyi lus las
74b2(dkon brtsegs): 'gyur bar shog cig / ces bya ba de lta bu'i smon lam dang ldan pa dag go /de nas bcom ldan 'das kyis sangs rgyas kyi zhing de bstan te rdzu 'phrul de dag phyir btul ba
74b3(dkon brtsegs): mdzad pa dang / sangs rgyas kyi zhing de yang mi snang bar gyur to/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/
74b4(dkon brtsegs): chos thams cad ni/ sgyu ma lta bu ste/ bcom ldan 'das/ 'di lta ste/ dper na/ sgyu ma mkhan ni/ sgyu ma sprul pa'ang bgyid/ sgyu ma ma mchis par yang bgyid de/ bcom
74b5(dkon brtsegs): ldan 'das/ de bzhin du chos thams cad kyang skye yang skye/ 'gag kyang 'gag ste/ gang las skye ba dang / 'gag pa ma mchis pa de ni/ mnyam pa nyid do/ /bcom ldan
74b6(dkon brtsegs): 'das| mnyam pa nyid la slob pa'i byang chub sems dpa' sems dpa' chen po ni/ myur du bla na med pa yang dag par rdzogs pa'i byang chub mngon par rdzogs par 'tshang
74b7(dkon brtsegs): rgya'o| |de nas byang chub sems dpa' ye shes bla mas 'jam dpal gzhon nur gyur pa la 'di skad ces smras so/ /'jam dpal/ byang chub ji lta bu zhig mngon par rdzogs
75a1(dkon brtsegs): par 'tshang rgya bar bya/ 'jam dpal gyis smras pa/ gang sus kyang ma thob ma bshig cing / gang la yod pa'am med par chags pa dmigs
75a2(dkon brtsegs): su med pa'o/ /byang chub sems dpa' ye shes bla mas smras pa/ 'jam dpal/ byang chub de ji tsam du yod pas kyang mi 'thob/ med pas kyang mi 'thob bam/ smras pa/
75a3(dkon brtsegs): rigs kyi bu/ de de bzhin no/ /de ci'i phyir zhe na/ chos thams cad ni/ gzod ma nas ma skyes pa ste/ yod par ma gyur/ mi 'gyur pas de'i phyir thob par 'gyur ba
75a4(dkon brtsegs): med do| |smras pa/ 'jam dpal/ tshul gcig pa'i chos bstan pas de skad du ston tam/ 'jam dpal gyis smras pa/ rigs kyi bu/ tshul gcig pa'i chos
75a5(dkon brtsegs): bstan pa zhes bya ba gang yin/ smras pa/ 'jam dpal/ gang phung po rnams kyang mi mthong / khams dang / skye mched rnams kyang mi mthong la/ dmus long yang
75a6(dkon brtsegs): ma yin| sha'i mig can yang ma yin zhing / chos gang la yang mi rtog /rnam par mi rtog pa dang / chos gang la yang 'phel ba dang / 'grib par mi mthong ba 'di
75a7(dkon brtsegs): ni| chos kyi tshul gcig tu bstan pa zhes bya'o/ /de nas byang chub sems dpa' seng+ge'i rtsal gyis mngon par bsgrags pa'i sgras smras pa/ gang de bzhin nyid dang
75b1(dkon brtsegs): mi 'gal zhing chos nyid dang 'gal bar mi byed de/ 'di dag ni/ so so'i skye bo'i chos so/ /'di dag ni/ nyan thos kyi chos so/ /'di dag ni/ rang sangs rgyas kyi chos
75b2(dkon brtsegs): so| |'di dag ni/ sangs rgyas kyi chos so/ /zhes bya bar tha dad du mi 'byed cing / gang 'di dben pa'i tshul du tshul gcig la 'jug pa 'di ni/ chos kyi tshul gcig
75b3(dkon brtsegs): tu bstan pa'o/ /byang chub sems dpa' mthong dgas smras pa/ gang de bzhin nyid la yang zhugs la/ de bzhin nyid kyis kyang rlom sems su mi byed cing / 'di ni/
75b4(dkon brtsegs): zab bo| |zhes bya bar mi rtog /rnam par mi rtog pa de ltar bstan pa gang yin pa de ni/ chos kyi tshul gcig tu bstan pa'o/ /byang chub sems dpa' spobs pa mi
75b5(dkon brtsegs): zad pas smras pa/ chos thams cad mi zad pa gang yin pa de ni/ shin tu zad pa ste/ gang chos thams cad mi zad par chos bstan pa de ni/ chos nyid las
75b6(dkon brtsegs): 'gal bar mi byed pa ste/ de ltar bstan pa gang yin pa de ni/ chos kyi tshul gcig tu bstan pa'o/ /byang chub sems dpa' bsam pa legs par sems
75b7(dkon brtsegs): pas smras pa/ gang bsam pas bsam du med pa la yang 'jug la/ bsam du med pa des kyang rlom sems su mi byed cing / mi dmigs pa de ltar bstan pa
76a1(dkon brtsegs): gang yin pa de ni/ chos kyi tshul gcig tu bstan pa'o/ /byang chub sems dpa' rdul dang bral bas smras pa/ gang 'dod chags dang
76a2(dkon brtsegs): shin tu bral ba de ni/ mtshan ma thams cad la 'dod chags pa yang med/ 'dod chags dang bral ba yang med/ rjes su chags pa yang med/ khong khro ba yang med/
76a3(dkon brtsegs): rmongs pa yang med/ gcig tu byed pa yang med/ gnyis su byed pa yang med/ byed pa yang med/ mi byed pa yang med/ len pa yang med/ 'dor ba yang med de/
76a4(dkon brtsegs): de ltar bstan pa gang yin pa de ni/ chos kyi tshul gcig tu bstan pa'o/ /byang chub sems dpa' rgya mtshos smras pa/ gang rgya mtsho lta bur zab cing gting dpag dka' ba'i
76a5(dkon brtsegs): chos la zhugs pa de chos la'ang mi rtog / rnam par mi rtog la/ ji ltar gnas pa de bzhin du chos ston cing / bdag dang gzhan du rlom sems su mi byed pa de ltar
76a6(dkon brtsegs): bstan pa gang yin pa de ni/ chos kyi tshul gcig tu bstan pa'o/ /zla ba'i bla ma gzhon nur gyur pas smras pa/ gang sems can thams cad la mnyam pa'i sems kyis
76a7(dkon brtsegs): zla ba lta bur gyur kyang sems can de dag la'ang rlom sems su med pa de ltar bstan pa gang yin pa de ni/ chos kyi tshul gcig tu bstan pa'o/ /byang chub sems
76b1(dkon brtsegs): dpa' mya ngan gyi mun pa thams cad rnam par sel bas smras pa/ gang mya ngan thams cad rgyun chad pa de ni/ mya ngan med cing zhum par 'gyur ba med do/ /sems can
76b2(dkon brtsegs): rnams ni/ mya ngan gyi zug rngu dang ldan pa'o/ /de la mya ngan gyi rtsa ba gang zhe na/ gang 'di ngar 'dzin pa dang / nga yir 'dzin pa ste/ gang ngar 'dzin pa dang / nga yir 'dzin
76b3(dkon brtsegs): pa mnyam pa nyid la gnas shing chos ston pa de ni/ chos kyi tshul gcig tu bstan pa'o/ /byang chub sems dpa' dmigs pa med pas smras pa/ gang 'dod pa'i khams
76b4(dkon brtsegs): la yang mi dmigs/ gzugs kyi khams dang / gzugs med pa'i khams dang / nyan thos kyi chos dang / rang sangs rgyas kyi chos la yang mi dmigs pa de ltar
76b5(dkon brtsegs): bstan pa gang yin pa de ni/ chos kyi tshul gcig tu bstan pa'o/ /byang chub sems dpa' kun tu lta bas smras pa/ gang chos ston na/ gang 'di stong pa nyid kyi mnyam
76b6(dkon brtsegs): pa nyid kyis mnyam pa nyid ston la/ stong pa nyid kyis kyang rlom sems su mi byed/ mnyam pa nyid kyang mi dmigs pa de ltar bstan pa gang yin pa de ni/ chos kyi tshul
76b7(dkon brtsegs): gcig tu bstan pa'o/ /byang chub sems dpa' 'khor gsum yongs su dag pas smras pa/ gang chos ston pa'i tshe 'khor gsum dang 'gal bar mi byed de/ 'khor
77a1(dkon brtsegs): gsum gang zhe na/ bdag mi dmigs pa dang / chos nyan pa mi dmigs pa dang / chos la'ang mngon par zhen pa med pa'o/ /'di ni/
77a2(dkon brtsegs): 'khor gsum yongs su dag pa'i chos bstan pa zhes bya ste/ de ltar bstan pa gang yin pa de ni/ chos kyi tshul gcig tu bstan pa'o/ /byang chub sems dpa' 'gro
77a3(dkon brtsegs): pa grub pas smras pa/ gang chos thams cad 'du ba med par yang shes shing / ji ltar shes pa de bzhin du yang ston la 'di lta ste/ chos thams cad brjod du med
77a4(dkon brtsegs): pa'i phyir yi ge gcig kyang mi brjod pa de ltar bstan pa gang yin pa de ni/ chos kyi tshul gcig tu bstan pa'o/ /byang chub sems dpa' zab mor spyod pas smras pa/
77a5(dkon brtsegs): gang chos thams cad kyi zab pa nyid kyang shes la/ chos de yang yang dag par rjes su mi mthong ngo / /gang ston pa dang / gang la ston pa dang / gang bstan pa de
77a6(dkon brtsegs): yang yang dag par rjes su mi mthong ba de ltar bstan pa gang yin pa de ni/ chos kyi tshul gcig tu bstan pa'o/ /de bzhin du sbyar te/ byang chub sems dpa' sems
77a7(dkon brtsegs): dpa' chen po gzi brjid chen po gzi brjid chen po dag gis so so nas rang rang gi spobs pa ston par gyur to/ /tshul gcig tu bstan pa'i chos kyi sgo 'di bstan
77b1(dkon brtsegs): pa'i tshe byang chub sems dpa' bye ba phrag bdun cus mi skye ba'i chos la bzod pa thob par gyur to/ /srog chags bye ba khrag khrig 'bum phrag brgyad cu rtsa bzhi ni/ bla na med pa yang
77b2(dkon brtsegs): dag par rdzogs pa'i byang chub tu sems skyes par gyur to/ /dge slong bdun stong ni/ nye bar len pa med par zag pa rnams las sems rnam par grol lo/ /lha dang mi'i
77b3(dkon brtsegs): skye rgu las khrag khrig dgu bcu rtsa drug ni/ chos la chos kyi mig rdul dang bral zhing dri ma med par rnam par dag par gyur to/ /de nas bcom ldan 'das la byang chub sems
77b4(dkon brtsegs): dpa' sems dpa' chen po seng+ge'i rtsal gyis mngon par bsgrags pa'i sgras 'di skad ces gsol to/ /bcom ldan 'das de bzhin gshegs pa kun tu gzigs pa de'i
77b5(dkon brtsegs): byang chub sems dpa'i dge 'dun ni/ ji snyed cig tu 'gyur/ de'i sku tshe'i tshad ni/ ji tsam zhig tu 'gyur/ 'jam dpal gzhon nur gyur pa ni/ ji srid cig na bla na med pa
77b6(dkon brtsegs): yang dag par rdzogs pa'i byang chub mngon par rdzogs par 'tshang rgya/ bcom ldan 'das kyis bka' stsal pa/ rigs kyi bu/ khyod 'jam dpal gzhon nur gyur pa
77b7(dkon brtsegs): 'di nyid la dris shig / de nas byang chub sems dpa' sems dpa' chen po seng+ge'i rtsal gyis mngon par bsgrags pa'i sgras 'jam dpal gzhon nur gyur pa la 'di skad
78a1(dkon brtsegs): ces smras so/ /'jam dpal/ khyod ji srid cig na bla na med pa yang dag par rdzogs pa'i byang chub mngon par 'tshang rgya/ 'jam dpal
78a2(dkon brtsegs): gyis smras pa/ rigs kyi bu/ gang gi tshe nam mkha'i khams gzugs can du gyur pa de'i tshe bdag kyang byang chub mngon par rdzogs par 'tshang rgya'o/ /gang gi tshe sgyu
78a3(dkon brtsegs): ma'i skyes bu byang chub mngon par rdzogs par 'tshang rgya ba de'i tshe bdag kyang byang chub mngon par rdzogs par 'tshang rgya'o/ /gang gi tshe dgra bcom pa zag pa zad pa
78a4(dkon brtsegs): byang chub mngon par rdzogs par 'tshang rgya ba de'i tshe bdag kyang byang chub mngon par rdzogs par 'tshang rgya'o/ /gang gi tshe rmi lam gyi skyes bu dang / brag ca dang / mig
78a5(dkon brtsegs): yor dang / chu zla dang / de bzhin gshegs pa'i sprul pa byang chub mngon par rdzogs par 'tshang rgya ba de'i tshe bdag kyang byang chub mngon par rdzogs par 'tshang
78a6(dkon brtsegs): rgya'o| |gang gi tshe nyi ma'i 'od kyis mtshan mor gyur la/ zla ba'i 'od kyis nyin mor gyur pa de'i tshe bdag kyang byang chub mngon par rdzogs par 'tshang rgya'o/ /rigs
78a7(dkon brtsegs): kyi bu| de ltar yin gyi/ su byang chub tu smon pa de la dris shig /smras pa/ 'jam dpal/ khyod byang chub tu mi smon tam/ smras pa/ rigs kyi bu/ de ni/ ma yin
78b1(dkon brtsegs): te| de ci'i phyir zhe na/ 'jam dpal/ nyid kyang byang chub la/ byang chub nyid kyang 'jam dpal lo/ /de ci'i phyir zhe na/ rigs kyi bu/ gang 'di byang chub ces bya ba'am/
78b2(dkon brtsegs): 'jam dpal zhes bya ba ni/ ming tsam mo/ /ming gang yin pa de ni/ dben zhing byed pa med pa ste/ stong pa'o/ /stong pa nyid gang yin pa de ni/ byang chub bo/ /de nas
78b3(dkon brtsegs): bcom ldan 'das kyis byang chub sems dpa' sems dpa' chen po seng+ge'i rtsal gyis mngon par bsgrags pa'i sgra la 'di skad ces bka' stsal to/ /rigs kyi bu/ khyod
78b4(dkon brtsegs): kyis bcom ldan 'das de bzhin gshegs pa 'od dpag med kyi byang chub sems dpa' 'dus pa dang / nyan thos 'dus pa mthong ngam/ thos sam/ gsol pa/
78b5(dkon brtsegs): bcom ldan 'das/ bdag gis mthong ngo / /thos so/ /bka' stsal pa/ rigs kyi bu/ 'di ji snyam du sems/ gsol pa/ bcom ldan 'das/ de ni/ bsam gyis
78b6(dkon brtsegs): mi khyab bo/ /bde bar gshegs pa/ de ni/ bgrang du ma mchis so/ /bcom ldan 'das kyis bka' stsal pa/ rigs kyi bu/ 'di lta ste/ dper na/ yul ma ga d+ha'i
78b7(dkon brtsegs): til gyi dong nas til gyi 'bru gcig cig blangs nas rigs kyi bu/ til gyi 'bru gcig po de ji lta ba de lta bur ni/ de bzhin gshegs pa 'od dpag med kyi byang
79a1(dkon brtsegs): chub sems dpa' 'dus pa dang / nyan thos 'dus par blta'o/ /phyi na til gyi lhag ma lus pa ltar ni/ 'jam dpal gzhon nur gyur
79a2(dkon brtsegs): pa mngon par rdzogs par sangs rgyas pa'i byang chub sems dpa'i tshogs 'dus par blta'o/ /rigs kyi bu/ 'di lta ste/ dper na/ stong gsum gyi stong chen po'i
79a3(dkon brtsegs): 'jig rten gyi khams 'di thal bar brlags te rdul phra rab tu byas pa la rigs kyi bu/ rdul phra rab ji snyed cig yod pa de snyed kyi bskal par de bzhin gshegs
79a4(dkon brtsegs): pa kun tu gzigs pa de bzhugs par byas kyang brgya'i char yang smos par mi 'gyur ro/ /stong gi cha dang / bye ba brgya phrag stong gi cha dang / bye ba khrag khrig phrag
79a5(dkon brtsegs): 'bum gi cha dang / grangs dang / cha dang / bgrang ba dang / rgyur yang smos par mi 'gyur ro/ /rigs kyi bu/ rnam grangs des kyang 'di ltar bcom ldan 'das
79a6(dkon brtsegs): de bzhin gshegs pa dgra bcom pa yang dag par rdzogs pa'i sangs rgyas de'i tshe tshad ni/ tshad med grangs med par 'gyur bar rig par bya'o/ /rigs kyi bu/ 'di
79a7(dkon brtsegs): lta ste| dper na/ stong gsum gyi stong chen po'i 'jig rten gyi khams 'di skyes bu la la zhig gis rdul phra rab tu brlags te thal bar byas pa de las skyes bu la
79b1(dkon brtsegs): l a zhig gis rdul phra rab kyi rdul gcig khyer te rdul phra rab kyi rdul ji snyed pa de snyed kyi stong gsum gyi stong chen po'i 'jig rten gyi khams 'das nas der rdul phra rab kyi
79b2(dkon brtsegs): rdul gcig bzhag ste/ skyes bu des tshul de bzhin du shar phyogs logs su rdul phra rab kyi rdul de dag thams cad zad zad du bkod par gyur la/ de bzhin du skyes
79b3(dkon brtsegs): bu gnyis pa zhig skyes te/ des kyang lho phyogs logs su de snyed kyi rdul phra rab kyi rdul re re nas tshul de bzhin du bor te/ de bzhin du phyogs bcur skyes bu de lta bu
79b4(dkon brtsegs): re res tshul de dang 'dra bar de snyed kyi rdul phra rab kyi rdul zad zad du re re nas bor na/ rigs kyi bu/ de ji snyam du sems/ stong gsum gyi stong chen po'i 'jig rten
79b5(dkon brtsegs): gyi khams de dag brgya phrag ni/ 'di snyed cig yod do/ /stong phrag ni/ 'di snyed cig yod do/ /'bum phrag ni/ 'di snyed cig yod do/ /bye ba phrag ni/ 'di snyed
79b6(dkon brtsegs): cig yod do/ /bye ba brgya phrag ni/ 'di snyed cig yod do/ /bye ba stong phrag ni/ 'di snyed cig yod do/ /bye ba 'bum phrag ni/ 'di snyed cig yod do/ /bye ba khrag khrig
79b7(dkon brtsegs): 'bum phrag ni/ 'di snyed cig yod do/ /gtams phrag ni/ 'di snyed cig yod do/ /dkrigs phrag ni/ 'di snyed cig yod do/ /mi 'khrugs pa phrag ni/ 'di
80a1(dkon brtsegs): snyed cig yod do/ /zhes bya bar tshad gzung bar nus sam/ gsol pa/ bcom ldan 'das/ de ni/ mi nus so/ /bde bar gshegs
80a2(dkon brtsegs): pa| de ni/ mi nus so/ /bcom ldan 'das kyis bka' stsal pa/ rigs kyi bu/ skyes bu bcu po de dag gis stong gsum gyi stong chen po'i 'jig rten gyi khams
80a3(dkon brtsegs): ji snyed cig 'das pa dang / gang dag tu phyin te rdul phra rab kyi rdul de dag bor ba dang / gang dag las 'das te rdul phra rab ma bor ba'i 'jig rten gyi khams
80a4(dkon brtsegs): de dag thams cad btags te rdul phra rab tu brlags na/ rigs kyi bu/ de ji snyam du sems/ rdul phra rab de dag rtsis shes pa'am/ rtsis la mkhas pas
80a5(dkon brtsegs): brgya phrag ni/ 'di snyed cig yod do/ /stong phrag ni/ 'di snyed cig yod do/ /'bum phrag ni/ 'di snyed cig yod do/ /bye ba phrag ni/ 'di snyed cig yod do/ /
80a6(dkon brtsegs): bye ba brgya phrag ni/ 'di snyed cig yod do/ /bye ba stong phrag ni/ 'di snyed cig yod do/ /bye ba 'bum phrag ni/ 'di snyed cig yod do/ /bye ba khrag khrig 'bum
80a7(dkon brtsegs): phrag ni| 'di snyed cig yod do/ /gtams phrag ni/ 'di snyed cig yod do/ /dkrigs phrag ni/ 'di snyed cig yod do/ /mi 'khrugs pa phrag ni/ 'di snyed
80b1(dkon brtsegs): cig yod do/ /zhes bya bar shes pa'am/ bgrang ba'am/ gzhal ba'am/ tshad gzung bar nus sam/ gsol pa/ bcom ldan 'das/ dpe de la ni/ sems can
80b2(dkon brtsegs): rnams mos par 'gyur gyi/ don 'tshal ba'am/ gzhal ba'am/ bgrang ba'am/ tshad gzung bar mi nus so/ /bcom ldan 'das kyis bka' stsal pa/ rigs kyi
80b3(dkon brtsegs): bu| de bzhin gshegs pas ni/ rdul phra rab de dag bgrang ba'i tshul gyis brgya phrag ni/ 'di snyed cig yod do/ /stong phrag ni/ 'di snyed cig yod do/ /'bum phrag
80b4(dkon brtsegs): ni| 'di snyed cig yod do/ /bye ba phrag ni/ 'di snyed cig yod do/ /bye ba brgya phrag ni/ 'di snyed cig yod do/ /bye ba stong phrag ni/ 'di snyed cig yod do/ /bye ba 'bum phrag
80b5(dkon brtsegs): ni| 'di snyed cig yod do/ /bye ba khrag khrig 'bum phrag ni/ 'di snyed cig yod do/ /gtams phrag ni/ 'di snyed cig yod do/ /dkrigs phrag ni/ 'di snyed cig yod
80b6(dkon brtsegs): do| |mi 'khrugs pa phrag ni/ 'di snyed cig yod do/ /zhes bya ba de bas kyang lhag par gong du de bzhin gshegs pas rnam pa thams cad du thugs su chud do/ /de nas bcom
80b7(dkon brtsegs): ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das/ gal te ye shes chen po de lta bu'i slad du byang chub
81a1(dkon brtsegs): sems dpa' sems dpa' chen po phyi ma'i mtha'i mur thug par sems can dmyal ba chen por bsregs kyang bcom ldan 'das/ de ni/
81a2(dkon brtsegs): byang chub sems dpa' sems dpa' chen po des bzod par bgyi'o/ /de lta bu'i ye shes chen po ni/ yongs su gtang bar mi bgyi'o/ /bcom ldan 'das kyis bka'
81a3(dkon brtsegs): stsal pa| byams pa/ de de bzhin no/ /ji skad smras pa de bzhin te/ sems can mos pa chung ngu dang / le lo che ba dang / brtson 'grus chung ba ma gtogs par su
81a4(dkon brtsegs): zhig de lta bu'i ye shes chen po la 'dod pa mi bskyed/ sangs rgyas kyi ye shes 'di bstan pa'i tshe srog chags khri byang chub tu sems bskyed par gyur to/ /de nas
81a5(dkon brtsegs): bcom ldan 'das kyis byang chub sems dpa' seng+ge'i rtsal gyis mngon par bsgrags pa'i sgra la 'di skad ces bka' stsal to/ /rigs kyi bu/ de ltar phyogs bcur
81a6(dkon brtsegs): skyes bu bcu po de dag gis stong gsum gyi stong chen po'i 'jig rten gyi khams ji snyed cig 'das pa dang / 'jig rten gyi khams gang dag tu phyin te rdul phra rab
81a7(dkon brtsegs): kyi rdul bor ba dang / gang dag las 'das te ma bor ba de thams cad rdul phra rab tu brlags pa de dag pas kyang mang ba'i bskal par da dung 'jam dpal gzhon
81b1(dkon brtsegs): nur gyur pa byang chub gyi spyad pa spyod par 'gyur ro/ /de ci'i phyir zhe na/ rigs kyi bu/ 'jam dpal gzhon nur gyur pa'i smon lam ni/ bsam gyis mi khyab/ yang dag par
81b2(dkon brtsegs): 'jug pa ni/ bsam gyis mi khyab pas/ de byang chub thob pa'i tshe'i tshad kyang bsam gyis mi khyab/ byang chub sems dpa'i dge 'dun yang bsam gyis mi khyab par
81b3(dkon brtsegs): 'gyur ro/ /de nas bcom ldan 'das la byang chub sems dpa' seng+ge'i rtsal gyis mngon par bsgrags pa'i sgras 'di skad ces gsol to/ /bcom ldan 'das/ 'di lta
81b4(dkon brtsegs): ste| 'jam dpal gzhon nur gyur pa 'di ltar bskal pa 'di snyed du yang skyo ba mi skyed pa'i 'jug pa chen po de ngo mtshar lags so/ /bcom ldan 'das/ spyod pa
81b5(dkon brtsegs): chen po de ngo mtshar lags so/ /'jam dpal gyis smras pa/ rigs kyi bu/ 'di ji snyam du sems/ nam mkha'i khams 'di snyam du zhag dang / nyi ma dang / zla ba phyed
81b6(dkon brtsegs): dang / dus dang / lo dang / bskal pa dang / bskal pa brgya dang / bskal pa stong dang / bskal pa bye ba dang / bskal pa bye ba khrag khrig dang / bskal pa bye ba
81b7(dkon brtsegs): khrag khrig phrag 'bum phrag dang / gtams dang / dkrigs dang / mi 'khrugs pa zhig 'das so/ /snyam du sems sam/ smras pa/ 'jam dpal/ de ni/ ma
82a1(dkon brtsegs): yin te/ de ci'i phyir zhe na/ nam mkha'i khams la rnam par rtog pa med pa'i phyir ro/ /smras pa/ rigs kyi bu/ de de bzhin te/ byang
82a2(dkon brtsegs): chub sems dpa' gang gis chos thams cad nam mkha' lta bur khong du chud de/ ci nas kyang mi rtog /rnam par mi rtog pa de ltar khong du chud pa de ni/ 'di snyam
82a3(dkon brtsegs): du zhag gcig 'das par gyur to/ /nyi ma gcig 'das par gyur to/ /zhes bya ba nas snga ma bzhin du lo 'di snyed cig 'das par gyur to/ /zhes rnam par mi rtog
82a4(dkon brtsegs): go / de ci'i phyir zhe na/ chos gang la yang de'i 'du shes gang yang 'jug pa med do/ /rigs kyi bu/ 'di lta ste/ dper na/ nam mkha'i khams ni/ bskal
82a5(dkon brtsegs): pa gang+gA'i klung gi bye ma snyed pas lhag pa zhig 'das par gyur kyang skyo zhing yongs su yid chad pa med do/ /nam mkha'i khams la skye ba'am/ 'jig pa'am/ tshig
82a6(dkon brtsegs): pa'am| 'gyes par 'gyur ba med do/ /de ci'i phyir zhe na/ nam mkha'i khams la dngos po med pa'i phyir ro/ /rigs kyi bu/ de bzhin du byang chub sems dpa' gang
82a7(dkon brtsegs): gis chos thams cad dngos po med par shes pa de ni/ skyo ba dang / yongs su yid chad pa'i sems mi bskyed do/ /rigs kyi bu/ gang la nam mkha'i khams zhes
82b1(dkon brtsegs): bya ba de ni/ tshig pa med/ skyo ba med/ yid chad pa med/ g.yo ba med/ skye ba med/ 'chi ba med/ rga ba med/ 'pho ba med/ 'byung ba med/ 'ong ba med/ 'gro ba
82b2(dkon brtsegs): med do| / rigs kyi bu/ de bzhin du gang 'jam dpal zhes bya ba'i ming 'di la yang tshig pa med/ skyo ba med/ yid chad pa med/ g.yo ba med/ skye ba med/ rga ba med/
82b3(dkon brtsegs): 'chi ba med/ 'pho ba med/ 'byung ba med/ 'ong ba med/ 'gro ba med do/ /de ci'i phyir zhe na/ ming de ni/ shin tu dben pa'i phyir ro/ /chos kyi rnam grangs 'di bstan
82b4(dkon brtsegs): pa'i tshe rgyal po chen po bzhi dang / lha'i dbang po brgya byin dang / mi mjed kyi bdag po tshangs pa dang / lha'i bu gzhan yang dbang che ba dbang che bar grags pa dag gis
82b5(dkon brtsegs): mgrin gcig tu 'di skad ces smras so/ /bcom ldan 'das/ sems can gang gis chos kyi rnam grangs 'di thos pa de dag kyang rnyed pa legs par rnyed pa lags
82b6(dkon brtsegs): na| gang gis thos nas 'dzin cing 'chang ba dang / klog cing kun chub par bgyid pa dang / gzhan la yang rgya cher ston pa lta smos kyang ci 'tshal te/ bcom ldan 'das/
82b7(dkon brtsegs): sems can gang dag 'di skad du bdag cag gis gang 'di sangs rgyas kyi chos yongs su gzung ba'i phyir chos kyi rnam grangs 'di gzung bar bya'o/ /bcang bar bya'o/ /
83a1(dkon brtsegs): bklag par bya'o/ /kun chub par bya'o/ /gzhan dag la yang rgya cher yang dag par bstan par bya'o/ /zhes tshig tu brjod pa de dag ni/ dge ba'i rtsa ba
83a2(dkon brtsegs): ngan ngon dang ldan pa ma lags so/ /de nas bcom ldan 'das la byang chub sems dpa' sems dpa' chen po seng+ge'i rtsal gyis mngon par bsgrags pa'i sgras
83a3(dkon brtsegs): 'di skad ces gsol to/ /bcom ldan 'das/ rigs kyi bu'am rigs kyi bu mo gang gis chos kyi rnam grangs 'di thos nas 'dzin tam/ 'chang ngam/ klog
83a4(dkon brtsegs): gam| kun chub par bgyid dam/ 'jug par bgyid dam/ gzhan dag la rgya cher bstan pa dang / gang 'jam dpal gzhon nur gyur pa'i rjes su bslab
83a5(dkon brtsegs): bo| |zhes sems bskyed pa des bsod nams ci tsam zhig bskyed par 'gyur/ bcom ldan 'das kyis bka' stsal pa/ rigs kyi bu/ byang chub sems dpa'
83a6(dkon brtsegs): gang la las phyogs bcur de bzhin gshegs pas sangs rgyas kyi spyan sgrib pa med pas/ sangs rgyas kyi zhing ji snyed cig gzigs pa de dag thams cad rin
83a7(dkon brtsegs): po che sna bdun gyis yongs su bkang ste/ de bzhin gshegs pa re re la phul ba dang / rnam grangs de bzhin du sems can thams cad la snyoms pa'i sems kyis
83b1(dkon brtsegs): tshul khrims kyi sdom pa thams cad yang dag par blangs pa la gnas te phyi ma'i mtha'i mur thug gi bar du sbyin pa byin pa bas/ byang chub sems dpa' gzhan zhig
83b2(dkon brtsegs): gis chos kyi rnam grangs 'di thos nas 'dzin tam/ 'chang ngam/ klog gam/ kun chub par byed dam/ 'jug par byed dam/ gzhan la'ang rgya cher ston par byed
83b3(dkon brtsegs): dam| 'jam dpal gzhon nur gyur pa'i rjes su bslab par bya'o/ /zhes bya ba'i bar du sems bskyed cing / gom pa bdun 'dor na/ bsod nams kyi phung po de la
83b4(dkon brtsegs): bsod nams kyi phung po snga mas brgya'i char yang nye bar mi 'gro'o/ /stong gi char yang nye bar mi 'gro'o/ /brgya stong gi char yang nye bar mi 'gro'o/ /bye ba'i char yang
83b5(dkon brtsegs): mi 'gro'o/ /bye ba brgya'i char yang nye bar mi 'gro'o/ /bye ba stong gi char yang nye bar mi 'gro'o/ /bye ba brgya stong gi char yang nye bar mi 'gro'o/ /bye ba khrag khrig
83b6(dkon brtsegs): 'bum phrag gi char yang nye bar mi 'gro'o/ /grangs dang / cha dang / bgrang ba dang / dpe dang / rgyur yang mi bzod do/ /de nas 'jam dpal gzhon nur gyur pas
83b7(dkon brtsegs): de'i tshe byang chub sems dpa'i ting nge 'dzin kun nas snang ba sgyu ma lta bu 'byung ba zhes bya ba la snyoms par zhugs so/ /de ltar 'jam dpal gzhon nur gyur pas ting
84a1(dkon brtsegs): n ge 'dzin de la snyoms par zhugs ma thag tu 'khor der byang chub sems dpa' ji snyed cig 'dus par gyur pa dag gis phyogs bcu'i
84a2(dkon brtsegs): 'jig rten gyi khams mtha' yas mu med pa dag gi sangs rgyas bcom ldan 'das rnams mthong bar gyur te/ de bzhin gshegs pa de dag thams cad kyi spyan snga na
84a3(dkon brtsegs): 'jam dpal gzhon nur gyur pa 'dug cing / rang gi sangs rgyas kyi zhing gi yon tan bkod pa ston par mthong nas de dag 'di snyam du sems te/ 'jam dpal gzhon
84a4(dkon brtsegs): nur gyur pa 'di de ltar 'jig rten gyi khams bye ba khrag khrig 'bum phrag mang por gcig car du snang bar gyur pa ni/ smon lam dang / ting nge 'dzin dang / ye shes
84a5(dkon brtsegs): kyi khyad par ngo mtshar che'o/ /snyam du ngo mtshar gyi 'du shes skyes par gyur to/ /de nas bcom ldan 'das la byang chub sems dpa' sems dpa' chen po byams pas
84a6(dkon brtsegs): 'di skad ces gsol to/ /bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/
84a7(dkon brtsegs): byams pa/ de bas na chos kyi rnam grangs 'di'i ming sangs rgyas rnam par rol pa zhes bya bar zungs shig /smon lam bsam gyis mi khyab pa zhes bya bar yang zungs
84b1(dkon brtsegs): shig |'jam dpal gyi sangs rgyas kyi zhing gi yon tan bkod pa bstan pa zhes bya bar yang zungs shig / byang chub kyi sems yang dag par dga' bar byed pa zhes bya bar yang
84b2(dkon brtsegs): zungs shig / de nas de'i tshe 'khor der phyogs bcu dag nas byang chub sems dpa' tshad med grangs med pa 'dus pa de dag thams cad kyis de bzhin gshegs pa
84b3(dkon brtsegs): dang / chos kyi rnam grangs 'di la mchod pa bya ba'i phyir me tog gi char chen po phab nas bcom ldan 'das kyi zhabs gnyis la phyag 'tshal te/ rang rang gi sangs rgyas
84b4(dkon brtsegs): kyi zhing du 'dong zhing 'di skad du/ kye ma sangs rgyas/ kye ma sangs rgyas/ deng ni/ bdag cag gis 'jam dpal gzhon nur gyur pa'i seng+ge'i sgra dang / bkod pa
84b5(dkon brtsegs): bsam gyis mi khyab pa thos so/ /zhes ched du brjod pa ched du brjod do/ /chos kyi rnam grangs 'di bstan pa'i tshe na byang chub sems dpa' gang+gA'i klung gi bye ma snyed bla na
84b6(dkon brtsegs): med pa yang dag par rdzogs pa'i byang chub las phyir mi ldog par gyur to/ /sems can tshad med pa yang dge ba'i rtsa ba yongs su grub par gyur to/ /bcom ldan 'das
84b7(dkon brtsegs): kyis de skad ces bka' stsal nas 'jam dpal gzhon nur gyur pa dang / byang chub sems dpa' byams pa dang / byang chub sems dpa' seng+ge'i rtsal gyis mngon
85a1(dkon brtsegs): par bsgrags pa'i sgra dang / phyogs bcu nas 'dus pa'i byang chub sems dpa' sems dpa' chen po dag dang / dge slong de dag dang / lha
85a2(dkon brtsegs): dang / mi dang / lha ma yin dang / dri zar bcas pa'i 'jig rten yi rang ste/ bcom ldan 'das kyis gsungs pa la mngon par bstod do// //'phags
85a3(dkon brtsegs): pa dkon mchog brtsegs pa chen po'i chos kyi rnam grangs le'u stong phrag brgya pa las/ 'jam dpal gyi sangs rgyas kyi zhing gi yon tan bkod pa bstan pa'i le'u zhes
85a4(dkon brtsegs): bya ste| le'u bco lnga pa rdzogs so/ / //rgya gar gyi mkhan po shI len+d+ra bo d+hi dang / dzi na mi tra dang / zhu chen gyi lo tsA ba ban+d+he ye shes sdes bsgyur cing zhus te/
85a5(dkon brtsegs): skad gsar bcad kyis kyang bcos nas gtan la phab pa// //rgya gar skad du/ AR+Ya pi tA pu tra sa mA ga ma na nA ma ma hA yA na sU tra/ bod skad du/ 'phags pa
85a6(dkon brtsegs): yab dang sras mjal ba zhes bya ba theg pa chen po'i mdo/ bam po dang po/ sangs rgyas dang byang chub sems dpa' dang / 'phags pa nyan thos dang rang sangs rgyas
85a7(dkon brtsegs): thams cad la phyag 'tshal lo/ /'di skad bdag gis thos pa dus gcig na/ bcom ldan 'das grol ba grol ba'i 'khor dang ldan pa/ dul ba dul ba'i 'khor
85b1(dkon brtsegs): dang ldan pa/ zhi ba zhi ba'i 'khor dang ldan pa/ rgal ba rgal ba'i 'khor dang ldan pa/ pha rol tu phyin pa pha rol tu phyin pa'i 'khor dang ldan pa/ thang la phyin pa
85b2(dkon brtsegs): thang la phyin pa'i 'khor dang ldan pa/ dbugs phyin pa dbugs phyin pa'i 'khor dang ldan pa/ dge slong dge slong gi 'khor dang ldan pa/ nyon mongs pa bcom pa nyon mongs
85b3(dkon brtsegs): pa bcom pa'i 'khor dang ldan pa/ dge sbyong dge sbyong gi 'khor dang ldan pa/ sdig pa bsal ba sdig pa bsal ba'i 'khor dang ldan pa/ tshangs pa tshangs pa'i 'khor
85b4(dkon brtsegs): dang ldan pa/ sdig pa bsal ba'i chos can sdig pa bsal ba'i chos can gyi 'khor dang ldan pa/ rig pa can rig pa can gyi 'khor dang ldan pa/ khrus byas pa khrus
85b5(dkon brtsegs): byas pa'i 'khor dang ldan pa/ sgrog pa po sgrog pa po'i 'khor dang ldan pa/ nyon mongs pa byang ba nyon mongs pa byang ba'i 'khor dang ldan pa/ yan lag lnga rnam par
85b6(dkon brtsegs): gsal ba yan lag lnga rnam par gsal ba'i 'khor dang ldan pa/ sgrib pa dang rnam par bral ba sgrib pa dang rnam par bral ba'i 'khor dang ldan pa/ yid rnam par dang ba
85b7(dkon brtsegs): yid rnam par dang ba'i 'khor dang ldan pa/ yan lag drug dang ldan pa yan lag drug dang ldan pa'i 'khor dang ldan pa/ bsnyen bsring dang bral ba bsnyen bsring dang
86a1(dkon brtsegs): bral ba'i 'khor dang ldan pa/ srung ba gcig pa srung ba gcig pa'i 'khor dang ldan pa/ dran pa'i sgo srung phun sum tshogs pa dran pa'i sgo
86a2(dkon brtsegs): srung phun sum tshogs pa'i 'khor dang ldan pa/ rton pa bzhi dang ldan pa rton pa bzhi dang ldan pa'i 'khor dang ldan pa/ nyi tshe ba'i bden pa bsal ba nyi tshe ba'i
86a3(dkon brtsegs): bden pa bsal ba'i 'khor dang ldan pa/ btsal ba spangs pa btsal ba spangs pa'i 'khor dang ldan pa/ mthar phyin pa mthar phyin pa'i 'khor dang ldan pa/
86a4(dkon brtsegs): don gyi mthar thug pa don gyi mthar thug pa'i 'khor dang ldan pa/ bdag nyid bsgoms pa bdag nyid bsgoms pa'i 'khor dang ldan pa/ kun tu rtog pa'i rnyog
86a5(dkon brtsegs): pa med pa kun tu rtog pa'i rnyog pa med pa'i 'khor dang ldan pa/ rnam par rtog pa yongs su chad pa rnam par rtog pa yongs su chad pa'i 'khor dang ldan pa/ lus
86a6(dkon brtsegs): kyi 'du byed rab tu bsal ba lus kyi 'du byed rab tu bsal ba'i 'khor dang ldan pa/ mi g.yo ba la mngon par mos pa mi g.yo ba la mngon par mos pa'i
86a7(dkon brtsegs): 'khor dang ldan pa/ sems shin tu rnam par grol ba sems shin tu rnam par grol ba'i 'khor dang ldan pa/ shes rab shin tu rnam par grol ba shes rab
86b1(dkon brtsegs): shin tu rnam par grol ba'i 'khor dang ldan pa/ 'phags pa 'phags pa'i 'khor dang ldan pa/ yal ga dang / lo ma dang / 'dab ma dang / lcug ma dang / shun
86b2(dkon brtsegs): phrags kyi skyon dang bral ba/ dag pa/ snying po la gnas pa/ shAkya'i yul na ser skya'i gnas shing n+ya gro d+ha'i kun dga' ra ba na lnga sde dang / grags sbyin dang /
86b3(dkon brtsegs): 'char ka dang / lteng rgyas 'od srung dang / ga ya 'od srung dang / chu klung 'od srung dang / 'od srung chen po dang / shA ri'i bu dang / maud gal gyi bu la sogs pa
86b4(dkon brtsegs): dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/ thams cad kyang dgra bcom pa/ zag pa zad pa/ nyon mongs pa
86b5(dkon brtsegs): med pa| dbang dang ldan par gyur pa/ sems shin tu rnam par grol ba/ shes rab shin tu rnam par grol ba/ cang shes pa/ glang po chen po/ /bya ba byas pa/
86b6(dkon brtsegs): byed pa byas pa/ khur bor ba/ bdag gi don rjes su thob pa/ srid par kun tu sbyor ba yongs su zad pa/ yang dag pa'i shes pas sems shin tu rnam par grol
86b7(dkon brtsegs): ba| sems can thams cad kyi dbang gi dam pa'i pha rol tu phyin pa sha stag dang thabs cig ste/ de'i tshe nam gyi tho rangs kyi res la bcom ldan 'das dge slong gi dge
87a1(dkon brtsegs): 'dun gyis yongs su bskor cing / /dge slong gi dge 'dun gyi mdun gyis bltas te bla gab med pa na bzhugs so/ /de'i tshe bcom ldan 'das cang
87a2(dkon brtsegs): mi gsung bar thams cad dang ldan pa'i dge slong gi dge 'dun cang mi smra ba la gzigs so/ /thams cad dang ldan pa'i dge slong gi dge 'dun la gzigs nas
87a3(dkon brtsegs): dge slong rnams la bka' stsal pa/ dge slong dag /dge slong gang gis rgyal po zas gtsang ma mngon par dad par 'gyur ba de lta bu 'ga' zhig tshol cig /de nas
87a4(dkon brtsegs): t she dang ldan pa kun shes ko'u Di n+ya stan las langs te bla gos phrag pa gcig la gzar nas pus mo g.yas pa'i lha nga sa la btsugs te bcom ldan 'das ga la ba de
87a5(dkon brtsegs): logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das/ bdag gis rgyal po zas gtsang ma mngon par dad par
87a6(dkon brtsegs): bgyi'o| |de skad ces gsol pa dang / bcom ldan 'das kyis tshe dang ldan pa kun shes ko'u Di n+ya la 'di skad ces bka' stsal to/ /ko'u Di n+ya/ khyod ni/ bla ma bla mar
87a7(dkon brtsegs): bya ba'i chos dang ldan par bya ba yin gyi/ 'dug cig /de bzhin du tshe dang ldan pa rlangs pa dang / ming chen dang / grags sbyin dang / lteng rgyas 'od srung dang / chu
87b1(dkon brtsegs): klung 'od srung dang / ga ya 'od srung dang / 'od srung chen po dang / tshe dang ldan pa shA ri'i bu dang / mo'u dgal gyi bu chen pos kyang bcom ldan 'das la 'di skad ces gsol
87b2(dkon brtsegs): to| |bcom ldan 'das/ bdag gis rgyal po zas gtsang ma mngon par dad par bgyi'o/ /de skad ces gsol pa dang / bcom ldan 'das kyis tshe dang ldan pa mo'u dgal
87b3(dkon brtsegs): gyi bu chen po la 'di skad ces bka' stsal pa/ mo'u dgal gyi bu/ khyod kyang bla ma bla mar bya ba'i chos dang ldan par bya ba yin gyi/ 'dug cig /de nas tshe dang ldan pa
87b4(dkon brtsegs): mo'u dgal gyi bu chen po 'di snyam du sems te/ rgyal po zas gtsang ma mngon par dad par byed pa'i dge slong gang zhig bcom ldan 'das bzhed snyam ste/ de nas tshe dang
87b5(dkon brtsegs): ldan pa maud gal gyi bu chen pos ting nge 'dzin gyi rnam pa de lta bu la mnyam par bzhag ste/ de ltar mnyam par bzhag pa'i sems kyis bcom ldan 'das kyi dgongs pa tshe
87b6(dkon brtsegs): dang ldan pa 'char ka la gnas shing / dge slong 'char ka 'di rgyal po zas gtsang ma mngon par dad par byed do/ /zhes dgongs pa mthong ste/ 'di lta ste/ dper na|
87b7(dkon brtsegs): khang pa brtsegs pa'am/ khang pa brtsegs pa'i khyams sgo byang phyogs su lta ba'i shar phyogs kyi skar khung nas nyi ma'i 'od zer byung ste nub phyogs kyi rtsig ngos la shar
88a1(dkon brtsegs): ba de bzhin du/ de'i tshe tshe dang ldan pa maud gal gyi bu chen pos bcom ldan 'das kyi dgongs pa tshe dang ldan pa 'char ka la shar cing / dge
88a2(dkon brtsegs): slong 'char ka 'di rgyal po zas gtsang ma mngon par dad par byed do/ /zhes dgongs pa mthong ngo / /de nas tshe dang ldan pa maud gal gyi bu chen po ting nge 'dzin de las
88a3(dkon brtsegs): langs te tshe dang ldan pa 'char ka ga la ba der song nas tshe dang ldan pa 'char ka la 'di skad ces smras so/ /tshe dang ldan pa 'char ka /bcom ldan 'das ni/ khyod
88a4(dkon brtsegs): la dge slong 'char kas rgyal po zas gtsang ma mngon par dad par bya bar nus so/ /zhes dgongs shing bzhed do/ /tshe dang ldan pa 'char ka /de lta yin gyi/ khyod
88a5(dkon brtsegs): kyis rgyal po zas gtsang ma mngon par dad par bya bar dad pa skyed cig de skad ces smras pa dang / tshe dang ldan pa 'char kas tshe dang ldan pa maud gal gyi bu
88a6(dkon brtsegs): chen po la 'di skad ces smras so/ /tshe dang ldan pa maud gal gyi bu chen po/ /rigs rnams ni/ dad par bya bar shin tu dka' ste/ rgyal po'i rigs ni/ lhag
88a7(dkon brtsegs): par dka'o/ /de ci'i phyir zhe na/ rgyal po rgyal rigs spyi bo nas dbang bskur ba rnams ni/ mgu bar dka' ste/ tshe dang ldan pa mau dgal gyi bu chen po/ /'di lta ste/
88b1(dkon brtsegs): dper na/ shing khur bcu'am/ nyi shu'am/ sum cu'am/ bzhi bcu'am/ lnga bcu'am/ shing khur brgya yang rung ste/ gsher bag med cing skam la lo mang du lon pa
88b2(dkon brtsegs): zhig yod pa/ de la mi la la zhig gis me btang na/ me'i phung po chen po 'bar bar 'gyur ro/ /de la yang la la zhig gis mar ram/ 'bru mar zhig gis gtor na/ me'i
88b3(dkon brtsegs): phung po de bas ches cher 'bar te/ de'i steng ngam drung gi 'khor du 'gro ba ni/ shin tu dka'o/ /tshe dang ldan pa maud gal gyi bu chen po/ /de bzhin du rgyal po rgyal rigs spyi
88b4(dkon brtsegs): bo nas dbang bskur ba rnams ni/ mgu bar dka'o/ /tshe dang ldan pa maud gal gyi bu chen po/ /'di lta ste/ dper na/ glang po che mche ba can kha gdangs pa'i so phrag tu 'gro
88b5(dkon brtsegs): ba ni| shin tu dka'o/ /tshe dang ldan pa maud gal gyi bu chen po/ /de bzhin du rgyal po rgyal rigs spyi bo nas dbang bskur ba rnams kyang mgu bar dka'o/ /de skad ces smras
88b6(dkon brtsegs): pa dang / tshe dang ldan pa maud gal gyi bu chen pos tshe dang ldan pa 'char ka la 'di skad ces smras so/ /tshe dang ldan pa 'char ka /de ni/ de lta mod kyi/ 'on kyang khyod ni/ dge
88b7(dkon brtsegs): slong 'char ka 'dis rgyal po zas gtsang mngon par dad par bya bar nus so/ /zhes bcom ldan 'das kyis dgongs shing bzhed pa yin no/ /smras pa/ tshe dang ldan pa maud
89a1(dkon brtsegs): gal gyi bu chen po/ /bcom ldan 'das kyis bdag la rgyal po zas gtsang ma dad par byed par dgongs sam/ smras pa/ tshe dang ldan
89a2(dkon brtsegs): pa 'char ka / de de bzhin te/ bcom ldan 'das kyis dge slong 'char ka ni/ rgyal po zas gtsang ma dad par byed do/ /zhes dgongs so/ /de nas bcom ldan 'das
89a3(dkon brtsegs): nyid kyis tshe dang ldan pa 'char ka la bka' stsal pa/ 'char ka/ rgyal po zas gtsang ma dad par gyis shig /de ci'i phyir zhe na/ 'char ka /rgyal po zas gtsang ma
89a4(dkon brtsegs): ni| yang na ngas dad par bya'i/ yang na khyod kyis dad par bya'o/ /'char ka /nga'i nyan thos ji snyed yod pa de dag gi nang na khyod ni/ 'di ltar rigs dad par
89a5(dkon brtsegs): byed pa'i mchog yin no/ /de nas bcom ldan 'das kyis de'i tshe tshe dang ldan pa 'char ka la tshigs su bcad de bka' stsal pa/ 'char ka bzang po nga las nyan par
89a6(dkon brtsegs): byos| |khyod ni rigs dad byed mchog rab yin gyi/ /shAkya'i rigs rnams dga' ba skyed pa yi/ /rgyal po'i dam pa rab tu dad par byos/ /rgyal po'i rab de dad
89a7(dkon brtsegs): par byos na ni/ /rigs bu lha dag dang ni mi rnams la/ /mtha' dbus med pa'i legs pa 'byung 'gyur gyi/ /mi yi dam pa myur du dad par byos/ /da lta na ni shAkya'i
89b1(dkon brtsegs): bdag po de/ /mngon pa'i nga rgyal rtog pas dkrugs shing nyams/ /ri yi ngos nas rbab 'dril ji bzhin du/ /brtson 'grus rtsol ba thams cad btang ste gnas/ /dbang
89b2(dkon brtsegs): phyug nyams pa rjes su dran byed pas/ /yid la gnod 'gyur sems la yid kyang stor/ /dper na tshong pa nor dang bral ba dang / /rjes su dran zhing nyon mongs gnas
89b3(dkon brtsegs): pa bzhin/ /lha yi gnas nas lha dag shi 'phos shing / /lha rdzas 'dod pa rjes su dran pa bzhin/ /rgyal ba'i bstan pa mngon par mi shes shing / /rgyal po sde nyams
89b4(dkon brtsegs): snying rjer smre sngags 'don/ /nga yi rin po che ni sna bdun dang / /mi yi phun sum tshogs pa bzhi po dang / /longs spyod dag ni rjes su dran byed cing / /sa bdag de ni
89b5(dkon brtsegs): snying rjer smre sngags 'don/ /mdangs 'phrog byed pa'i srin po stobs can gyis/ /ji ltar mi zhig yongs su non gyur na/ /bdag kyang mi shes gzhan yang mi shes
89b6(dkon brtsegs): ltar| |sa yi bdag po de yang de bzhin no/ /ti se'i gangs kyi ri bos bsgribs gyur na/ /ji ltar mi dag blta bya mi mthong ba/ /de bzhin nga rgyal chen pos bsgribs pas
89b7(dkon brtsegs): na| |rgyal pos blta bar bya ba mi mthong ngo / /gnyid kyis log gam shi bas myos gyur pa'i/ /mis ni rang gi sems kyang mi shes te/ /de bzhin nga rgyal chen po myos
90a1(dkon brtsegs): gyur pas/ /rgyal po des kyang dge ba mi shes so/ /dper na khyim thab shi bas myos pa yi/ /bud med snying rjer smre sngags 'don byed pa/ /
90a2(dkon brtsegs): de bzhin nga rgyal chen pos myos gyur pas/ /rgyal po de yang snying rjer smre sngags 'don/ /da lta bas na 'char ka thabs mkhas pa/ /khyod kyis 'dir ni rgyal po dad
90a3(dkon brtsegs): par gyis/ /nga rgyal rgyal mtshan rab tu bsnyal bar byos/ /chos kyi rgyal mtshan dam pa bslang bar gyis/ /'char ka khyod ma gtogs par srid pa yi/ /'gro ba dag na
90a4(dkon brtsegs): skal mthun spyad med pas/ /rgyal po'i sems ni rab tu dad bya bar/ /gang gis nus pa'i dge slong gang yang med/ /'char ka sngon gyi dus na byung ba ni/ /'das pa'i
90a5(dkon brtsegs): dus na sa yi bdag po zhig / ming ni bden pa 'phel zhes bya ba ste/ /sa skyong byed pa rnam par grags pa byung / /de ni chos kyi rgyal po chos dang ldan/ /srog chags bye ba
90a6(dkon brtsegs): khrag khrig rnams kyis mchod/ /rgya mtsho'i mtha' mar thug pa'i sa 'di ni/ /chos dang ldan pa'i rgyal po des kyang bskyangs/ /grong dang grong khyer dag kyang 'dab nye zhing / /
90a7(dkon brtsegs): bza' shing 'bras bu me tog rgyas pas gang / /'phags pa'i skye bo dag dang shed las skyes/ /sdig dang bral ba rnams kyis rab tu gang / /dri za brgya mang dag gis
90b1(dkon brtsegs): gang ba ste/ /sdong dum tsher ma rtswa shing ngan pa med/ /'jam zhing dge sbyong gnas kyi tshogs kyis spras/ /chu klung 'bab stegs bde bas rab tu brgyan/ /drang srong tshogs brgya
90b2(dkon brtsegs): rjes su rgyu ba ste/ /skye bo'i dkar chos rnams kyis kun du bsgrubs/ /ngan song lam ngan rnams ni rab tu bcad/ /de nas sems can thams cad lha gnas 'dod/ /rgyal po
90b3(dkon brtsegs): de la bu dag yod pa ni/ /sngon gyi sangs rgyas byung ba mthong ba ste/ /dge ba'i rtsa ba dag ni bskyed pa can/ /yon tan mang pos bsgos pa'i blo gros ldan/ /ming ni blo gros snying
90b4(dkon brtsegs): po zhes bya ste/ /srog chags bye ba khrag khrig rnams kyis mchod/ /'dod pa rnams la skyon du lta ba can/ /mi bdag khyim na gnas kyang dben la dga'/ /rgyal po bden
90b5(dkon brtsegs): pa 'phel zhes bya ba des/ /lha yi pho brang 'dra ba'i khyim mchog 'dir/ /na chung tshogs kyis kun nas mdun bdar te/ /'dod pa'i yon tan bzang la spyod ces smras/ /
90b6(dkon brtsegs): bu yi dam pa khyod la nga yis ni/ /ji ltar 'dod pa'i bya ba gang ma byas/ /'dod pa rnams la khyod yid ci yi phyir/ /ma mos nga la bu khyod myur du smros/ /srid pa'i 'gro ba'i
90b7(dkon brtsegs): yon tan mkhas bgyis te/ /bu khyod rin chen khyim la dga' ba bskyed/ /bud med rin chen 'khor dang 'grogs bgyis te/ /yul la dga' zhing mos pa bskyed par gyis/ /
91a1(dkon brtsegs): dka' thub nags na 'khod pa'i drang srong dag /de btang nas ni phyir yang 'di dag na/ /dka' thub btang zhing 'dod pa'i dga' la spyod/ /
91a2(dkon brtsegs): 'dod pa de dag bu gcig khyod la bstabs/ /de lta bas na 'dod pa'i dga' la spyod/ /nga dang rgyal srid thams cad khyod dang mthun/ /rnam thos bu yi gnas dang
91a3(dkon brtsegs): 'dra ba yi/ /gzhal med khang gis brgyan can khyim 'dir spyod/ /'di dag rnams kyang mchog gi gzugs ldan zhing / /lha mo 'dra la sgyu rtsal tshar phyin pa/ /rol
91a4(dkon brtsegs): mo'i sgra yi tshul dang glu la mkhas/ /bsnyen bkur snyoms shing yon tan yid kyang 'phrog /mig ni pad+ma'i lo ma 'dra ba ste/ /bim pa'i mdog 'dra mchu mdzes yid
91a5(dkon brtsegs): du 'ong / /so dang bzhin mdog dri ma med cing bzang / /dpral ba smin ma legs shing mgul pa sdug /brla ni glang po che yi sna yang 'dra/ /phrag so shas rgyas thal
91a6(dkon brtsegs): gong legs dang ldan/ /lag dang rkang pa'i mthil ni zangs kyi mdog /sor mo byin pa phra bar legs dang ldan/ /lce ni zangs mdog 'dra ba srab cing ngag /tshig ran
91a7(dkon brtsegs): 'jam par smra ba'i tshul dang ldan/ /so ni thags bzang so rnams rad rod med/ /mche ba rab dkar mchog gi rgyan dang ldan/ /lto ba phyang nger 'dug cing lte ba sdug /
91b1(dkon brtsegs): sta zur yangs shing rked pa rdo rje 'dra/ /byin pa glang po che yi so 'dra zhing / /mda' rgyu snying po legs par skyes pa bzhin/ /dregs bcas glang chen 'dra ba'i 'gros dang ldan/ /gzhan
91b2(dkon brtsegs): du mi sems yid kyis khyod la lta/ /rtse ba 'dod cing dar la bab dang ldan/ /gzhon nu snying rje ltos la rtse bar byos/ /bu gcig khyod dang bud med 'di dag gi /mdog bzang ba
91b3(dkon brtsegs): dang dar la bab pa yang / /shing gi rtse mo'i me tog bzhin lhung gis/ /nga rgyal thong la 'dod pa bsten par gyis/ /blo gros snying po ldan des sme ba yi/ /pha dang 'khor rnams kun
91b4(dkon brtsegs): la 'di skad smras/ /yab cig khyod ni med par gsungs pa lags/ /gang dag tshig gis grags pa ma smad med/ /yon tan rnams la mos pa bdag gi tshig /bsam ste gtan
91b5(dkon brtsegs): la phab la rgyal po gson/ /ji ltar rmi lam na yang 'dod la bdag /sems mi dga' zhing ma mos de 'dra gson/ /sa yi bdag pos bka' stsal 'di dag ni/ /mkhas pa
91b6(dkon brtsegs): rnams la mdzes pa ma lags te/ /mi mkhas skye bo dag gis yang dag bsam/ /mkhas pa rnams kyis de dag rtag tu smad/ /long ba ma lags ci yi rgyu zhig gis/ /long ba'i
91b7(dkon brtsegs): tshig gis lam gol 'dzin par bgyid/ /thang la gnas pa su zhig ji ltar na/ /mgon med chus khyer ba la 'dod pa bskyed/ /grol ba ji lta bur na bcings pa yi/ /tshig gis
92a1(dkon brtsegs): btson ra der ni 'jug par bgyid/ /sa mnyam gnas shing ma 'khrul ji ltar na/ /nyam ngar gnas la 'dod pa skyed par bgyid/ /sa bdag
92a2(dkon brtsegs): 'dod pa rnams la chags bcas shing / /'dod pa'i longs spyod dag gi chus khyer ba/ /long ba chus khyer btson rar gnas pa dang / /nyam ngar gnas 'drar bdag
92a3(dkon brtsegs): ni de snyam bgyid/ /mi yi bdag po khyod ni long ba bzhin/ /bdag ni mig can khyad par mthong ba lags/ /khyod ni 'dod pa'i chu bos khyer ba lags/ /bdag ni 'dod
92a4(dkon brtsegs): pa rnams la rnam par smod/ /'dod pa dag ni dug gi lo ma bzhin/ /sprul gyi mgo 'dra sdug bsngal bgyid pa ste/ /rtse gsum pa dang ral gri mdung thung 'dra/ /me yi phung
92a5(dkon brtsegs): po shin tu 'bar ba bzhin/ /blo gros snying po ldan pas de skad du/ /smre sngags 'don pa'i pha dang 'khor la smras/ /rin chen sna bdun dag la ma bltas bar/ /rgyal
92a6(dkon brtsegs): srid rnam par spangs te rab tu byung / /sprul gyi pags snying brjes pa ci 'dra dang / /ngar snabs rus pa'i thal ba bzhin spangs te/ /blo gros snying po ldan pa chags med
92a7(dkon brtsegs): par/ /sdig dang rnam par bral te rab tu byung / /gzhon nu de ltar rab tu byung gyur nas/ /blon po'i bu zhig rjes su rab byung ba/ /ming ni zla bas byin zhes bya ba ste/ /blo
92b1(dkon brtsegs): gros snying po'i rjes su rab tu byung / /gzhon nu de ltar rab tu byung gyur nas/ /tshangs pa'i gnas pa bzhi po bskyed nas ni/ /grogs dang bcas pas mngon par shes pa
92b2(dkon brtsegs): lnga| |ma lus mtha' dag bskyed par byas par gyur/ /'dod pa rnams la skyon du lta bas na/ /mi yi seng+ge de ni 'dod khams 'das/ /tshangs pa yang dag nyid ni thob bya'i
92b3(dkon brtsegs): phyir| |tshangs pa'i 'khor lo rab tu bskor ba byas/ /de ltar gzhon nu rab tu byung bas na/ /pha de bu la ma dad gyur pa dang / /zla bas byin pa de yi gan song nas/ /legs
92b4(dkon brtsegs): par bshad pa'i tshig gis dga' bar byas/ /'char ka khyod ni de la ji snyam sems/ /de tshe blo gros snying po gzhan snyam mam/ /nga nyid de yi tshe na der gyur te/ /'dod pa'i
92b5(dkon brtsegs): longs spyod don du gnyer ba med/ /'char ka khyod ni de la ji snyam sems/ /bden pa 'phel ba gzhan zhig yin snyam mam/ /sa bdag zas gtsang 'di nyid de yi tshe/ /rgyal
92b6(dkon brtsegs): bo bden pa 'phel zhes bya bar gyur/ /'char ka khyod ni de la ji snyam sems/ /rjes su rab byung zlas byin gzhan snyam mam/ /khyod nyid de tshe de yi dus na ni/ /bden pa 'phel ba
92b7(dkon brtsegs): dad par byed pa yin/ /de lta bas na 'char ka khyod kyis 'dir/ /rgyal po zas gtsang dad pa mngon skyed cig /sa skyong byed pa 'di ni dad gyur na/ /skyid pa chen po phun sum tshogs
93a1(dkon brtsegs): par 'gyur/ /de nas tshe dang ldan pa 'char kas bcom ldan 'das la mi smra bas khas blangs so/ /de nas tshe dang ldan pa 'char ka zhag de 'das
93a2(dkon brtsegs): nas snga dro'i dus kyi tshe chos gos dang sham thabs bogs/ lhung bzed thogs te/ ser skya'i gnas kyi grong khyer chen por song ngo / /de'i tshe rgyal po zas gtsang ma btsun mo'i
93a3(dkon brtsegs): 'khor gyi mdun na shAkya stong tsam zhig dang dgos pa zhig gi ched du 'dus shing 'khod do/ /rgyal po zas gtsang mas kyang bcom ldan 'das ser skya'i gnas su byon cing /
93a4(dkon brtsegs): ser skya'i gnas 'di nyid na shing n+ya gro d+ha'i kun dga' ra ba na bzhugs so/ /zhes thos nas de 'di snyam du sems te/ gzhon nu de rab tu byung bas bdag ni/ dbang phyug
93a5(dkon brtsegs): gi longs spyod chen po las nyams par byas so/ /gal te gzhon nu de khyim na gnas na 'khor los bsgyur ba'i rgyal po mtha' bzhir rnam par rgyal ba/ chos dang ldan pa/
93a6(dkon brtsegs): chos kyi rgyal po rin po che sna bdun dang ldan par 'gyur te/ de'i rin po che sna bdun ni/ 'di dag ste/ 'di ltar 'khor lo rin po che dang / glang po rin po che dang / rta rin
93a7(dkon brtsegs): po che dang / nor bu rin po che dang / bud med rin po che dang / khyim bdag rin po che dang / blon po rin po che ste/ 'di bdun no/ /de la bu dpa' ba/ rtul phod pa/ yan lag
93b1(dkon brtsegs): mchog gi gzugs dang ldan pa/ gzhan gyi sde rab tu 'joms pa stong yang tshang bar 'gyur zhing / des gling chen po bzhi pa'i 'jig rten gyi khams 'di yang chad pa med cing
93b2(dkon brtsegs): mtshon gyis bda' ba med la/ mnyam ste mi mnyam pa med cing chos dang mthun pas legs par phab nas bskal pa rdzogs par legs par bskyangs par 'gyur ba zhig ste/ de ltar
93b3(dkon brtsegs): gyur na| bdag cag kyang 'khor los bsgyur ba'i rgyal srid la dbang phyug gi dbang dang ldan zhing / rim gror byas pa dang / bkur stir byas pa dang / bsti stang du byas pa dang /
93b4(dkon brtsegs): mchod par byas pa dang / dbang phyug gi dbang chen po yang rnyed par 'gyur ba zhig na/ da ltar bdag cag ni/ gzhon nu de rab tu byung bas de lta bu'i longs spyod kyi dbang chen
93b5(dkon brtsegs): po dang bral bar gyur to snyam mo/ /des de snyam du bsam nas shAkya rnams la bsgo ba/ nga'i bu de la blta ba'am/ bsnyen bkur byed par su'ang ma 'gro zhing / la la zhig nga'i
93b6(dkon brtsegs): bu de la blta ba'am/ bsnyen bkur bya ba'i phyir 'gro na de'i lus la gnod pa'i chad pas gcad do/ /de'i tshe shAkya'i bu dga' ba'i bzhin zhes bya ba zhig 'khor de nas byung
93b7(dkon brtsegs): nas song bar gyur te/ shAkya'i bu dga' ba'i bzhin gyis tshe dang ldan pa 'char ka rgyang ring po nas 'ongs pa mthong nas tshe dang ldan pa 'char ka ga la ba der song ste tshe dang
94a1(dkon brtsegs): ldan pa 'char ka la yang dag par mgu bar byas nas tshe dang ldan pa 'char ka tshur spyon/ tshe dang ldan pa 'char ka byon pa legs so/ /tshe dang
94a2(dkon brtsegs): ldan pa 'char ka yun kyang ring zhig nas byon to/ /tshe dang ldan pa 'char ka /bcom ldan 'das la snyun mi mnga' 'am/ stobs dang ldan nam/ bde bar bzhugs sam/
94a3(dkon brtsegs): mi bde bar mi mnga' 'am/ de la nyam nga ba ci yang mi mnga' 'am/ bcom ldan 'das/ bde bar byon tam/ shin tu ma mnyel tam/ bsod snyoms kyis 'o ma brgyal
94a4(dkon brtsegs): tam/ de skad ces smras pa dang / tshe dang ldan pa 'char kas shAkya'i bu dga' ba'i bzhin la 'di skad ces smras so/ /dga' ba'i bzhin/ de de bzhin te/ bcom ldan
94a5(dkon brtsegs): 'das la snyun mi mnga'o/ /stobs dang ldan no/ /bde bar bzhugs so/ /mi bde ba mi mnga'o/ /de la nyam nga ba ci yang mi mnga'o/ /bde bar byon to/ /mnyel ba med do/ /bsod
94a6(dkon brtsegs): snyoms kyis 'o brgyal ba med do/ /shAkya'i bu shin tu legs par sad kyis kyang shAkya'i bu dga' ba'i bzhin tshe dang ldan pa 'char ka dang lhan cig dben pa na 'khod pa
94a7(dkon brtsegs): mthong nas 'khor de nas byung ste tshe dang ldan pa 'char ka ga la ba der song nas tshe dang ldan pa 'char ka la yang dag par mgu bar byas te/ tshe dang ldan pa 'char ka tshur
94b1(dkon brtsegs): spyon| tshe dang ldan pa 'char ka byon pa legs so/ /tshe dang ldan pa 'char ka yun kyang ring zhig nas byon to/ /tshe dang ldan pa 'char ka /bcom ldan 'das la snyun mi mnga' 'am/
94b2(dkon brtsegs): stobs dang ldan nam/ bde bar bzhugs sam/ mi bde ba mi mnga' 'am/ de la nyam nga ba ci yang mi mnga' 'am/ bcom ldan 'das/ bde bar byon tam/ shin tu ma mnyel
94b3(dkon brtsegs): tam| bsod snyoms kyis 'o ma brgyal tam/ de skad ces smras pa dang / tshe dang ldan pa 'char kas shAkya'i bu shin tu legs par sad la 'di skad ces smras so/ /shin tu
94b4(dkon brtsegs): legs par sad/ de de bzhin te/ bcom ldan 'das la snyun mi mnga'o/ /stobs dang ldan no/ /bde bar bzhugs so/ /mi bde ba mi mnga'o/ /de la nyam nga ba ci yang mi mnga'o//
94b5(dkon brtsegs): bde bar byon to/ /mnyel ba med do/ /bsod snyoms kyis 'o brgyal ba med do/ /shAkya'i bu mya ngan med dang / mya ngan bral gyis kyang tshe dang ldan pa 'char ka dang / shAkya'i bu
94b6(dkon brtsegs): dga' ba'i bzhin dang / shAkya'i bu shin tu legs par sad gnas dben pa na 'khod pa mthong nas tshe dang ldan pa 'char ka ga la ba der song ste/ tshe dang ldan pa 'char
94b7(dkon brtsegs): ka la yang dag par mgu bar byas nas tshe dang ldan pa 'char ka tshur spyon/ tshe dang ldan pa 'char ka byon pa legs so/ /tshe dang ldan pa 'char ka yun kyang ring zhig nas
95a1(dkon brtsegs): byon to| |tshe dang ldan pa 'char ka / bcom ldan 'das la snyun mi mnga' 'am/ stobs dang ldan nam/ bde bar bzhugs sam/ mi bde ba
95a2(dkon brtsegs): mi mnga' 'am/ de la nyam nga ba ci yang mi mnga' 'am/ bcom ldan 'das bde bar byon tam/ shin tu ma mnyel tam/ bsod snyoms kyis 'o ma brgyal tam/
95a3(dkon brtsegs): de skad ces smras pa dang / tshe dang ldan pa 'char kas shAkya'i bu mya ngan med dang / mya ngan bral la 'di skad ces smras so/ /mya ngan med dang mya ngan bral/ bcom ldan
95a4(dkon brtsegs): 'das la snyun mi mnga'o/ /stobs dang ldan no/ /bde bar bzhugs so/ /mi bde ba mi mnga'o/ /de la nyam nga ba ci yang mi mnga'o/ /bde bar byon to/ /mnyel ba med do/ /bsod
95a5(dkon brtsegs): snyoms kyis 'o brgyal ba med do/ /de ci'i phyir zhe na/ 'di ltar rgyal po chen po bzhi dang / lha'i dbang po brgya byin dang / mi mjed kyi bdag po tshangs pa dag bcom ldan
95a6(dkon brtsegs): 'das la mchod pa'i phyir brtson par byed do/ /de skad ces smras pa dang / shAkya'i bu de dag gis tshe dang ldan pa 'char ka la 'di skad ces smras so/ /btsun pa 'char ka/
95a7(dkon brtsegs): bdag cag ni/ bcom ldan 'das la blta ba dang / bsnyen bkur bya bar 'dod na/ bdag cag gis de ltar ma nus so/ /de ci'i phyir zhe na/ 'di ltar rgyal po zas gtsang
95b1(dkon brtsegs): mas nga'i bu la blta ba'am/ bsnyen bkur bya ba'i phyir su yang ma 'gro zhig /la la zhig de la blta ba'am/ bsnyen bkur bya ba'i phyir song na/ lus la gnod pa'i chad pas
95b2(dkon brtsegs): gcad do/ /zhes bka' stsal to/ /de bas na 'phags pa 'char ka de ltar bdag rgyal pos 'jigs pa'i phyir bcom ldan 'das la blta ba'am/ bsnyen bkur byed du 'dong bar
95b3(dkon brtsegs): mi nus so/ /de nas tshe dang ldan pa 'char ka 'di snyam du sems te/ kye ma rgyal po zas gtsang ma 'di ni/ shin tu nga rgyal gyis non par gyur na/ ji ltar bdag gis de'i drung
95b4(dkon brtsegs): du 'gro bar bya snyam nas des 'di snyam du bsam mo/ /'on kyang bdag gis nam mkha' la rdzu 'phrul gyis shing rta la bdun srid kyi steng gi bar snang la skyil mo krung bcas te rgyal
95b5(dkon brtsegs): po zas gtsang ma'i gan du 'gro bar bya'o/ /snyam nas de nas tshe dang ldan pa 'char kas ting nge 'dzin gyi rnam pa de lta bu la mnyam par bzhag ste/ sems mnyam par bzhag pa
95b6(dkon brtsegs): des nam mkha' la shing ta la bdun srid du 'phags nas bar snang la skyil mo krung bcas te rgyal po zas gtsang ma ga la ba der song ngo / /rgyal po zas gtsang mas kyang tshe dang
95b7(dkon brtsegs): l dan pa 'char ka rgyang ring po nas nam mkha' la shing rta la bdun srid du 'phags te rdzu 'phrul gyis bar snang la skyil mo krung bcas shing 'ong ba mthong nas de la thal mo sbyar te
96a1(dkon brtsegs): tshigs su bcad nas smras pa/ tshon bsgyur gos can khyod ni gang nas 'ongs/ /khyod la ci dgos myur du smra bar byos/ /khyod la gang
96a2(dkon brtsegs): dgos de yang myur du sbyin/ /brtul zhugs grub pa mthong bar shin tu dka'/ /de skad ces smras pa dang / tshe dang ldan pa 'char kas rgyal po zas gtsang ma la tshigs su
96a3(dkon brtsegs): bcad de slar smras pa/ rgyal po bdag ni khyod kyi sras kyi bu/ /bdag la chos dgos rgyal po gang na bzhugs/ /bdag ni de bzhin gshegs pa'i bshos skyel te/ /
96a4(dkon brtsegs): bde bar gshegs pa skyob pa'i bshos bkur ro/ /yul 'khor bdag po che ba'i dpal mnga' ba/ /khyod la mi mchog sras mnga' grags pa thob/ /gzi brjid kyis
96a5(dkon brtsegs): ni phyogs rnams kun tu 'bar/ /ston gyi nyi ma'i gung gi 'od dang 'dra/ /ji ltar sprin med nam mkha'i nyi ma ni/ /phyogs rnams kun du 'od byed mngon par 'bar/ /
96a6(dkon brtsegs): de bzhin rgyal po glang po khyod kyi sras/ /ye shes mnga' bas phyogs rnams kun du snang / /ji ltar ston gyi nyi ma shar ba na/ /srin bu me khyer zil gyis mnan cing snang / /
96a7(dkon brtsegs): de bzhin rgyal po glang po khyod kyi sras/ /mu stegs gzhan rnams kun bcom lam mer bzhugs/ /ji ltar nyi mas zil non skar ma rnams/ /nyin par 'od stong lam
96b1(dkon brtsegs): mer mi rung ba/ /de bzhin rgyal po glang po khyod sras kyis/ /zil gyis mnan pas mu stegs gzhan mi snang / /ji ltar nyi ma'i zil gnon zla ba ni/ /nam mkha'i dbyings na
96b2(dkon brtsegs): 'od stong nyid mi snang / /de bzhin khyod sras zil mnan mu stegs rnams/ /nyi mas zil non zla bzhin gsal ba med/ /seng+ge'i nga ro thos nas phra mo rnams/ /shugs
96b3(dkon brtsegs): kyis rmongs nas bsam pa ji bzhin du/ /ri sul gseb tu byer nas 'khra zhing gnas/ /stag gi nga ro gzhan gyis bzod par dka'/ /de bzhin rgyal ba drang srong chen po'i
96b4(dkon brtsegs): gsung / /bdag med nga ro mu stegs gzhan thos na/ /shes rab dman pa srid pa'i rtser phyin kyang / /gsung thos pas ni thams cad 'jigs par 'gyur/ /lha dang
96b5(dkon brtsegs): bcas pa'i 'jig rten long ba la/ /spyan dang ldan pa des ni mig kyang stsal/ /snang ba mdzad cing rdul kyang rnam par sbyangs/ /ye shes snang ba'i dkyil 'khor mngon
96b6(dkon brtsegs): par shar/ /bde dang mi bde lam gnyis rab tu bstan/ /lam dang gol ba'i lam yang rgyal bas bstan/ /lam stor skye bo rnams ni lam du btsud/ /'dam du bying
96b7(dkon brtsegs): ba rnams kyang thang la bton/ /ji ltar skom pa'i sa la sprin gyis ni/ /sgang dang gshong bcas char gyis ngoms par byed/ /de bzhin rgyal po glang po khyod kyi sras/ /'gro
97a1(dkon brtsegs): ba lhar bcas chos kyis ngoms par mdzad/ /ji ltar char gyis ngoms pa'i ri sul nags/ /rtswa dang gel ba nags tshal shing rnams dang //
97a2(dkon brtsegs): 'khri shing sdong po sman gyi rnam pa dang / /me tog sna tshogs kyis ni sa mdzes pa/ /de bzhin stobs bcu mi 'jigs mnga' ba dang / /ma 'dres bco brgyad chos lnga'i sdong po
97a3(dkon brtsegs): la/ /thams cad mkhyen pa'i ye shes me tog dang / /'bras bu spras pas rgyal po'i sras mdzes so/ /ji ltar rgya mtsho'i dbus na lhun po'i ri/ /lha yi gnas gyur mi
97a4(dkon brtsegs): bsgul rnam par mdzes/ /de bzhin rgyal po glang po khyod kyi sras/ /dge sbyong rgya mtsho'i nang na rnam par mdzes/ /bde sogs khyim thab brgya byin lha dbang po/ /lha yi stan
97a5(dkon brtsegs): la 'dug na mdzes pa ltar/ /de bzhin rgyal po glang po khyod kyi sras/ /dge sbyong tshogs kyi dbus na rnam par mdzes/ /byams pa'i stobs can zab mo'i 'brug bsgrags
97a6(dkon brtsegs): te/ /thugs rje chen po'i glog phreng rir ldan pas/ /dran pa nyer gzhag char rgyun 'dab 'khrigs te/ /rgyal ba klu mchog de ni chos char 'bebs/ /yongs dag dkyil
97a7(dkon brtsegs): 'khor tshul khrims rab kyi zer/ /ting 'dzin nyon mongs lha min rab 'joms shing / /ye shes nyi zer srid pa'i sred pa skem/ /rgyal ba'i nyi chen 'gro bar rnam par
97b1(dkon brtsegs): mdzes| |ting 'dzin tshul khrims gzings dang gru chen te/ /dran pa nye bar gzhag pa'i nor bu rin chen tshogs/ /byang chub yan lag rin chen 'byung gnas bsam gtan
97b2(dkon brtsegs): rlabs| |thar pa 'dod pas sangs rgyas rgya mtsho bsten par bya/ /tshul khrims rnam dag rtsa ba brtan par zug /ting 'dzin lo ma dran pa yal ga 'dab/ /byang chub yan lag
97b3(dkon brtsegs): me tog stong pa'i sdong / /bdag med grib ldan rgyal ba'i sdong po bsten/ /tshul khrims nags mtha' bsten pa'i stobs chen po/ /ting 'dzin zhi ba'i ri khrod phug na gnas/ /
97b4(dkon brtsegs): stong pa mtshan med smon med spyod yul can/ /rgyal ba stobs can seng+ge khyod kyi sras/ /thub pa mi gnas gnas ni rnam par ston/ /rgyal ba khyu mchog brjid pa'i stabs
97b5(dkon brtsegs): bzhud pas/ /byis pa so so mu stegs gzhan bsngags te/ /khyod kyi sras ni khyu mchog sgra yang 'byin/ /tshul khrims gter dang yon tan dbyig gis brgyan/ /bsam
97b6(dkon brtsegs): gtan dang ba'i zhi gnas nye bar bskyabs/ /ye shes kyis bsrungs thar pa'i spyod yul can/ /rgyal ba tshong dpon gtso bo nor gtong mdzad/ /dge ba yongs su bzung
97b7(dkon brtsegs): bas sdig bcom ste/ /nyon mongs zhi mdzad dge bsnyen bka' stsol pas/ /lha dang lha min bcas pa'i 'jig rten na/ /rgyal po khyod kyi sras mchog rnam par mdzes//
98a1(dkon brtsegs): tshul khrims mchog sprin blo ros glog 'byin cing / /yan lag brgyad lam cher chen rlan gyis spangs/ /thub pa gces pa'i lo tog 'bras
98a2(dkon brtsegs): bu stsol/ /khyod kyi sras ni klu chen po 'brug sgra sgrog /rgyal pos smras pa/ gang zag mchog de bde bar 'ongs sam ci/ /bsod snyoms rgyu bas 'dren pa ma ngal lam/ /de
98a3(dkon brtsegs): yi lus la ngal bas dub med dam/ /thang gnas ut+pa la bzhin ma rnying ngam/ /'char kas smras pa/ rdzu 'phrul stobs mnga' bsam gtan spyod yul can/ /dgyes shing
98a4(dkon brtsegs): bde bas yan lag yongs rgyas te/ /thub pa zhi ba'i snyoms 'jug gnas bcas pas/ /gser gyi pad+ma lta bur rgyal ma rnying / /rgyal pos smras pa/ sngon chad rdza rnga rnga bran
98a5(dkon brtsegs): sgras bskul zhing / /gling bu'i sgra snyan nga ros bskul byas te/ /bud med glu yi dbyangs kyis bslang bslang na/ /da ltar sad na sdug bsngal mi myong ngam/ /'char kas
98a6(dkon brtsegs): smras pa/ bsam gtan dgongs pas ting 'dzin zhi yul can/ /ting 'dzin sgrub pa'i tshul la mkhas pa ste/ /mnal lam bzhengs sam bzhud dam bzhugs pa na/ /
98a7(dkon brtsegs): sdug bsngal mi mnga' rgyal ba rtag tu dgyes/ /rgyal pos smras pa/ che ba'i rkyen 'os lam mchog bshams pa la/ /me mar sdong pos kun nas mtha' bskor te/ /bud
98b1(dkon brtsegs): med tshogs kyis bskor cing nyal nyal na/ /da lta mun par nyal na cis mi rmongs/ /'char kas smras pa/ thub chen 'phags pa gzims lam gzims pa ni/ /byams pa'i
98b2(dkon brtsegs): gdan bting thugs rjes bde bar bzhengs/ /dga' bas gnas pas dgyes dang ldan pas na/ /srid med btang snyoms can la rmongs mi mnga'/ /rgyal pos smras pa/ shAkya
98b3(dkon brtsegs): dpa' bos de rtag mdun du bdar/ /bstan bcos mkhas dang rtse zhing dga' byas te/ /gzhal med khang 'dra'i khyim du dga' byas na/ /nga yi bu de nags mthar ji ltar
98b4(dkon brtsegs): dga'| |'char kas smras pa/ chos kyi byung ba zhi sems ldan rnams kyis/ /zhi ba'i thugs mnga' de rtag mdun du bdar/ /zhi ba'i dgon par zhi ba bstan mdzad pas/ /
98b5(dkon brtsegs): ston pa 'jigs bral de ni der dgyes so/ /rgyal pos smras pa/ sngon chad gzhon nu khyim na gnas pa'i tshe/ /yan lag spos kyi 'bru mar zhim byugs te/ /rgyal po'i
98b6(dkon brtsegs): rkyen du 'os pas khrus byas na/ /nags kyi mtha' na thub pa su yis bkru/ /'char kas smras pa/ khrims gtsang 'bab stegs chos chu rdzing bu ste/ /thub pa de bkru gzhan
98b7(dkon brtsegs): yang dkru ba mdzad/ /sku la mi gsher sras dang bcas su 'bog /rang yang rgal la skye bo phal chen sgrol/ /rgyal pos smras pa/ gser gyi skud pa nor bu'i phreng bas
99a1(dkon brtsegs): brgyan/ /rgyal po'i rkyen 'os gos mchog bzang po gyon/ /tsan+dan zhim pos shing 'dab legs par bris/ /nags chen de gseb thub
99a2(dkon brtsegs): pa su yis brgyan/ /'char kas smras pa/ tshul khrims spos byugs yon tan phreng bas brgyan/ /khrel yod na bza' ting 'dzin bsam gtan brgyan/ /mngon shes
99a3(dkon brtsegs): rig pa rnam thar brgyan pa'i sku/ /rnam grol gzi mnga' thub pa nags na mdzes/ /rgyal pos smras pa/ rtse gnyis mtshon dang ral gri mtshon thogs pa'i/ /dpa' bo
99a4(dkon brtsegs): g.yul du 'ongs pas lus bsrungs te/ /bla re gdugs kyis rtag tu dgab dgab pa/ /gcig pu nags na 'dug na su yis bsrung / /'char kas smras pa/ byams
99a5(dkon brtsegs): pa'i stobs kyis thub pa yongs bsrungs te/ /de dpung ye shes nyan thos zham ring g.yog /yon tan tshogs la nges pas 'jigs mi mnga'/ /stobs bcu dgyes
99a6(dkon brtsegs): pa mnga' zhing mi 'jigs brnyes/ /rgyal pos smras pa/ nga yi bu yi yon tan khyod kyis smras/ /chos legs spyod cing dub med brjod pa thos/ /khyod kyang zan zo bsod
99a7(dkon brtsegs): snyoms bkur bar gyis/ /bdag kyang mi yi dbang po bltar 'gro'o/ /de skad ces smras pa dang / tshe dang ldan pa 'char kas rgyal po zas gtsang ma la 'di skad ces smras
99b1(dkon brtsegs): so| |rgyal po chen po/ bcom ldan 'das/ de ni/ tshogs kyi slob dpon/ tshogs kyi mchog /dge sbyong gi tshogs yongs su sdud pa drang srong chen po ste/ dge sbyong gi tshogs kyi
99b2(dkon brtsegs): nang na bzhugs na/ dge sbyong gi rgyal po lham me/ lhan ne/ lhang nge'o/ /rgyal po chen po/ 'di lta ste/ dper na/ zla ba yar gyi ngo tshes bco lnga la zla ba nya ste yongs su rgyas pa'i
99b3(dkon brtsegs): tshe skar ma'i tshogs kyis kun nas bskor ba ni/ lham me/ lhan ne/ lhang nge'o/ /de bzhin du bcom ldan 'das de yang dge sbyong gi tshogs kyi nang na bzhugs na/ lham me/ lhan
99b4(dkon brtsegs): ne/ lhang nge'o/ /rgyal po chen po/ 'di lta ste/ dper na/ nyi ma ni/ sngon gyi dus na shin tu lham me/ lhan ne/ lhang nge'o/ /de bzhin du bcom ldan 'das de yang dge sbyong gi
99b5(dkon brtsegs): tshogs kyi nang na bzhugs na/ shin tu lham me/ lhan ne/ lhang nge'o/ /'di lta ste/ dper na/ ri'i rgyal po ri rab rgya mtsho'i nang na 'dug pa ni/ lham me/ lhan ne/ lhang
99b6(dkon brtsegs): nge'o| / de bzhin du bcom ldan 'das de yang dge sbyong gi tshogs kyi nang na bzhugs na/ lham me/ lhan ne/ lhang nge'o/ /'di lta ste/ dper na/ lha'i dbang po brgya byin ni/ chos
99b7(dkon brtsegs): bzang lha'i mdun sa na gnas na/ lham me/ lhan ne/ lhang nge'o/ /de bzhin du bcom ldan 'das de yang dge sbyong gi tshogs kyi nang na bzhugs na/ lham me/ lhan ne/
100a1(dkon brtsegs): lhang nge'o/ /'di lta ste/ dper na/ lha'i bu rab 'thab bral dang / lha'i bu yongs su dga' ldan dang / lha'i bu rab 'phrul dga' dang / lha'i
100a2(dkon brtsegs): bu gzhan 'phrul dbang byed lha'i tshogs kyi nang na gnas na/ lham me/ lhan ne/ lhang nge'o/ /de bzhin du bcom ldan 'das kyang dge sbyong gi tshogs kyi nang na bzhugs
100a3(dkon brtsegs): na| lham me/ lhan ne/ lhang nge'o/ /'di lta ste/ dper na/ mi mjed kyi bdag po tshangs pa ni/ tshangs pa bye ba phrag stong gis bskor na/ lham me/ lhan ne/ lhang
100a4(dkon brtsegs): nge'o| |de bzhin du bcom ldan 'das de yang dge sbyong gi tshogs kyi nang na bzhugs na/ lham me/ lhan ne/ lhang nge'o/ /de nas rgyal po zas gtsang ma bcom ldan
100a5(dkon brtsegs): 'das kyi yon tan de lta bu brjod pa 'di thos nas 'di snyam du sems te/ 'di ni/ bcom ldan 'das de'i nyan thos su zad na/ 'di ltar rdzu 'phrul che zhing 'di
100a6(dkon brtsegs): ltar mthu che la 'di ltar dbang che bar grags na/ bcom ldan 'das thog ma btsas pa nyid kyi tshe sa chen po 'di rnam pa drug tu g.yos/ rab tu g.yos/ kun tu rab
100a7(dkon brtsegs): tu g.yos/ 'gul/ rab tu 'gul/ kun tu rab tu 'gul/ ldeg /rab tu ldeg /kun tu rab tu ldeg /chem chem/ rab tu chem chem/ kun tu rab tu chem
100b1(dkon brtsegs): chem| 'ur 'ur/ rab tu 'ur 'ur/ kun tu rab tu 'ur 'ur/ 'khrugs/ rab tu 'khrugs/ kun tu rab tu 'khrugs shing / snang ba dpag tu med pa byung ba lta ci
100b2(dkon brtsegs): smos/ btsas ma thag tu sus kyang ma brten par sa la gom ba bdun por ba dang / steng gi bar snang las chu'i rgyun grang dro rnam pa gnyis byung ste/ de gnyis kyis khrus
100b3(dkon brtsegs): byas pa dang / de'i tshe lha'i khri bzang po dbus gser las byas pa byung ba dang / steng gi bar snang las lha'i gdugs rnga yab dang bcas pa byung ba lta'ang ci smos/ btsas
100b4(dkon brtsegs): ma thag tu lha thams cad phyag 'tshal bar gyur pa dang / gang gi tshe btsas nas gang gi tshe mngon par byung ba de'i bar du nam yang 'khrul pa med pa/ rtag tu dam
100b5(dkon brtsegs): bcas pa la brtan ba/ ji skad smras pa de ltar byed pa/ rtag tu rgyun mi gcod par brtson 'grus brtan pa/ yang dag par smra ba/ slu ba med pa lta ci smos/ gang gi tshe
100b6(dkon brtsegs): bla na med pa yang dag par rdzogs pa'i byang chub mngon par rdzogs par sangs rgyas te brgal nas bsgral bar bya'o/ /zhes smras pa lta ci smos snyam ste/ des de ltar bcom
100b7(dkon brtsegs): ldan 'das byang chub sems dpar gyur pa'i dam bcas pa de dran nas tshigs su bcad pa 'di dag smras so/ /blo mchog ldan pa gang zhig bltams ma thag /nor pa med pa'i
101a1(dkon brtsegs): gsung ni brjod mdzad de/ /gang zhig la ni bden pa'i gsung mnga' ba/ /de la mkhas pa su zhig yid mi ches/ /gang zhig bltams par
101a2(dkon brtsegs): gyur ma thag nyid du/ /'jig rten gtso bor 'gyur bar bya'o zhes/ /mgon 'os mnyam pa med pa'i gsung brjod pa/ /de la mkhas pa su zhig yid mi ches/ /su zhig rmi lam
101a3(dkon brtsegs): rmi ba'i dus na yang / /rdzun gyi tshig ni nam yang ma gsungs te/ /ji skad gsungs pa de dag mdzad mdzad pa/ /de la mkhas pa su zhig yid mi ches/ /gser gyi phung
101a4(dkon brtsegs): po gangs rir mnyam pa yis/ /gang zhig chags par bya bar ma nus shing / /gang zhig chags las rnam par 'das gyur pa/ /de la mkhas pa su zhig yid mi ches/ /
101a5(dkon brtsegs): mtshon rnon 'dra ba'i dag rtsub tshig rnams kyis/ /gang zhig khro bar bya bar ma nus shing / /zhe sdang dngos po las ni rab 'das pa/ /de la mkhas pa su zhig yid mi
101a6(dkon brtsegs): ches| |chags par 'gyur dang zhe sdang rmongs 'gyur bas/ /gang zhig thul bar nus par ma gyur te/ /shes rab rgyal po dang ni ldan gyur pa/ /de la mkhas pa su zhig
101a7(dkon brtsegs): yid mi ches/ /'dod pa'i dga' dang bde rnams du ma dang / /longs spyod dag la rtog pa'i rnam pa yis/ /gang zhig bcing bar nus par ma gyur pa/ /de la mkhas pa
101b1(dkon brtsegs): su zhig yid mi ches/ /rmad du byung ba rnam pa brgyad dag gis/ /ngo mtshar 'dzin 'jug nam yang ma nus te/ /dpal stug ldan zhing lag tu mi dam pa/ /de la mkhas pa su
101b2(dkon brtsegs): zhig yid mi ches/ /mkhas pa dag gis brjod pa'i tshig snyan pa/ /rnam pa sna tshogs du ma'i tshig gis kyang / /gang zhig bcing bar nus par ma gyur pa/ /de la mkhas
101b3(dkon brtsegs): pa su zhig yid mi ches/ /don gyi tshul la brtson dang ldan pa dang / /chos dang 'dod la nges pa'i tshig rnams kyis/ /gang zhig bcing bar nus par ma gyur pa/ /de yi
101b4(dkon brtsegs): gsung la su zhig yid mi ches/ /dri ma med stobs mtha' yas ldan gyur pa/ /gang zhig grong khyer mchog nas 'byung ba'i tshe/ /dpung rnams kyis ni thub par ma gyur
101b5(dkon brtsegs): pa| |de yi gsung la su zhig yid mi ches/ /byang chub dam pa mngon par bzhed pa'i phyir/ /gang zhig 'dod pa'i bde ba spangs nas su/ /'chi med rgyu phyir ri dwags spyod
101b6(dkon brtsegs): mdzad pa/ /de yi gsung la su zhig yid mi ches/ /byang chub dam pa mngon par bzhed pa'i phyir/ /zhen pa ma yin sems can gang zhig gis/ /lo drug bar du dka' thub
101b7(dkon brtsegs): drag spyad pa/ /de yi gsung la su zhig yid mi ches/ /'jig rten la ni phan dang bde ba'i phyir/ /byang chub dam pa don du gnyer ba na/ /lo drug lon pa'i tha mar tshod khu
102a1(dkon brtsegs): gsol| |de yi gsung la su zhig yid mi ches/ /gang la lo drug bar du bdud kyis ni/ /rtag tu phyi bzhin 'brangs te glags btsal kyang / /
102a2(dkon brtsegs): de la glags ni rnyed par ma gyur pa/ /de yi gsung la su zhig yid mi ches/ /gang zhig 'dod chags zhe sdang bral gyur cing / /su la cung zad tsam yang mi slong la/ /
102a3(dkon brtsegs): 'jig rten dag gi don ni mdzad gyur pa/ /de yi gsung la su zhig yid mi ches/ /gang zhig gzhan la gsan pa ma mdzad par/ /rtogs pa dka' ba rab tu zhi ba yi/ /
102a4(dkon brtsegs): byang chub bla med mngon rdzogs sangs rgyas pa/ /de yi gsung la su zhig yid mi ches/ /gang zhig tshangs pa nyid kyis gsol btab pas/ /bcom ldan 'das kyis de yi
102a5(dkon brtsegs): tshig gsan te/ /nyid kyis chos ni rab tu bshad pa na/ /de yi gsung la su zhig yid mi ches/ /gang zhig bdag la thugs brtse don gyi phyir/ /shAkya'i grong khyer khyim
102a6(dkon brtsegs): du byon gyur te/ /shAkya'i tshogs rnams grol bar mdzad pa na/ /de yi gsung la su zhig yid mi ches/ /brgal bar gyur pa'i bcom ldan 'das gang gis/ /sngon gyi thugs
102a7(dkon brtsegs): dam bcas pa dgongs mdzad de/ /bdag cag srid pa'i rgyun las sgrol mdzad pa/ /de yi gsung la su zhig yid mi ches/ /de dus nga bab de ltar dus mkhyen pas/ /bcom
102b1(dkon brtsegs): ldan 'das kyis de yi dus mkhyen te/ /'dren pa dus su thugs brtse mdzad pa po/ /de yi gsung la su zhig yid mi ches/ /mi yi 'dren pa yi ni sku mchog la/ /blta ba'i don
102b2(dkon brtsegs): du bdag ni 'gro bya zhes/ /rgyal po des ni rang gi sems kyis su/ /de snyam du ni rjes su bsam pa byas/ /de nas rgyal po zas gtsang mas de ltar ring zhig rjes su bsam nas
102b3(dkon brtsegs): tshe dang ldan pa 'char ka la smras pa/ dge slong khyod la ci zhig dgos/ /de skad ces smras pa dang / tshe dang ldan pa 'char kas rgyal po zas gtsang ma la tshigs su bcad
102b4(dkon brtsegs): de slar smras pa/ rgyal po khyod kyi don du bsam byas te/ /khyod nyid dad par bya phyir bdag 'dir 'ongs/ /stobs bcu mnga' la dad pa'i sems bskyed na/ /skyes pa bud
102b5(dkon brtsegs): med dag kyang mtho ris 'dong / /stobs bcu mnga' zhing yon tan tshad med ldan/ /drang srong chen po shAkya dga' mdzad pa/ /'dir spyon rgyal po thugs dang skyed cig dang //
102b6(dkon brtsegs): khyod kyi grags pa tshad med 'jig rten 'byung / /khyod kyi sras ni mi dbang dam pa ste/ /stobs bcu thugs rje thugs brtse che mnga' ba/ /chu khrod pad+ma ji bzhin chags med par/ /
102b7(dkon brtsegs): stobs bcu chags med thugs mnga' spyod pa mdzad/ /srid pa'i chu bo bzhi las brgal gyur nas/ /'gro ba mang po chu bo che las sgrol/ /rkang gnyis gtso bo mi 'jigs thang
103a1(dkon brtsegs): 'don gyi/ /'dren pa mi mchog la ni dad pa skyed/ /srid pa'i zug rngu bzhi po kun bton te/ /sman pa'i gtso bo skye rgu'i zug rngu 'byin/ /gsol
103a2(dkon brtsegs): byed pa mkhas pa dam pa'i mchog / 'dren pa mi mchog la ni dad pa skyed/ /bdud kyi sde chen dpag med pham mdzad de/ /nag po'i phyogs rnams sder bcas yongs
103a3(dkon brtsegs): mnan nas/ /mchog tu zhi ba'i byang chub rnyed gyur gyi/ /'dren pa mi mchog la ni dad pa skyed/ /'gro ba 'grol zhing chos kyang bstan pa dang / /'chi med zhi ba mi la
103a4(dkon brtsegs): bshad gsol zhes/ /mi dbang la ni lha dbang gsol 'debs kyi/ /'dren pa mi mchog la ni dad bskyed/ /phas kyi rgol ba'i tshogs rnams zil mnan te/ /ston pa
103a5(dkon brtsegs): dpag yas 'khor lo rab bskor nas/ /sems can bye ba tshad med 'dul mdzad kyi/ /'dren pa mi mchog la ni dad pa skyed/ /rnam dag spyan mnga' de ni 'gro ba dag /
103a6(dkon brtsegs): mun pa rab rib stug pos bsgribs pa yi/ /mig sbyong rab rib sel cing gsal mdzad kyi/ /'dren pa mi mchog la ni dad pa skyed/ /rga dang 'chi ba'i 'jigs pa nyon
103a7(dkon brtsegs): mongs la/ /rga shi med mchog mi la ston mdzad cing / /'chi med gnas su sems can don mdzad kyi/ /'dren pa mi mchog la ni dad pa skyed/ /me chen gsum gyis
103b1(dkon brtsegs): bsregs pa'i 'jig rten 'di/ /mes tshig sa la sprin chen char pa bzhin/ /bzhi gnyis dam pa'i sprin gyis char 'bebs kyi/ /'dren pa mi mchog la ni dad pa skyed/ /dri
103b2(dkon brtsegs): gsum dri ma spangs shing skyon bsal te/ /dri ma gsum las skye bo grol mdzad cing / /stobs bcu rnam par snang ba skyed mdzad kyi/ /'dren pa mi mchog la ni dad pa
103b3(dkon brtsegs): skyed| |skye rgu kun la pha bzhin thugs brtse bas/ /stobs bcu thugs rje mnga' ba byams par dgongs/ /thugs rje thugs brtses sems can sgrol mdzad kyi/ /'dren pa mi mchog la
103b4(dkon brtsegs): ni dad pa skyed/ /bcom ldan de ni ma dul sems can 'dul/ /thugs rje mnga' ba ma zhi zhi mdzad cing / /rgod pa rnams kyang nyon mongs zhi mdzad kyi/ /'dren pa mi mchog la
103b5(dkon brtsegs): ni dad pa skyed/ /skye bo rnams kyi srid pa'i rgya mtsho skem/ /rgya mtsho la ni lha'i bu ji lta bar/ /stobs bcu thugs rje che mnga' sgrol mdzad kyi/ /'dren pa mi mchog la ni dad pa
103b6(dkon brtsegs): skyed| |tshad med yon tan tshogs kyis mdzes gyur pa/ /thugs rje chen po dang ba'i thugs kyis spyod/ /yun ring 'khrugs pa'i skye bo dad mdzad kyi/ /'dren pa mi mchog la ni
103b7(dkon brtsegs): dad pa skyed/ /nor bu rin chen chu dang byed pa bzhin/ /rgyal ba skye ba dang bar spyod mdzad cing / /mi yi 'thab rnyog rab tu dang mdzad kyi/ /'dren pa mi mchog la ni dad pa skyed//
104a1(dkon brtsegs): nor bu rin chen rang bzhin yongs dag pa/ /mkhas pa'i skye bo dga' ba yongs su skyed/ /rgyal ba de bzhin skyon bsal dag pa'i thugs/ /
104a2(dkon brtsegs): mkhas pa'i skye bo dga' ba yongs su skyed/ /'jig rten gtso la dad pa thob gyur na/ /lha dang mi dag sdug bsngal khur yang 'dor/ /srid pa'i rgyud spangs zhi ba mchog
104a3(dkon brtsegs): tu 'dong / /'dren pa mi mchog la ni dad pa skyed/ /bdag gis yon tan phyogs gcig brjod pa ni/ /nam mkha'i dbyings la mkha' lding rjes bzhin te/ /bdag ni
104a4(dkon brtsegs): rgyal ba'i yon tan mthar phyin min/ /'dren pa mi mchog la ni dad pa skyed/ /de nas rgyal po zas gtsang mas tshe dang ldan pa 'char ka las legs par bshad pa yang
104a5(dkon brtsegs): thos/ bcom ldan 'das byang chub sems dpa' mdzad pa'i yon tan de lta bu yang nyid kyis mngon du mthong / /sngon bdag brgal nas skyes bu khyu mchog khyod kyang
104a6(dkon brtsegs): bsgral bar bgyi'o/ /zhes dam bcas pa yang rjes su dran nas de'i tshe bcom ldan 'das la dad pa thob par gyur to/ /de ltar dad pa thob pa'i sems kyis tshe dang ldan pa
104a7(dkon brtsegs): 'char ka la 'di skad ces smras so/ /dge slong khyod ni/ nga'i bu'i chos las skyes pa'i bu yin na/ khyod bdag zan zo la bcom ldan 'das kyi bshos khyer te song
104b1(dkon brtsegs): zhig / da yang bcom ldan 'das la blta ba'i phyir phyi bzhin 'ong ngo / /de nas tshe dang ldan pa 'char kas de ltar rgyal po zas gtsang ma mngon par dad par byas nas zan zos te
104b2(dkon brtsegs): bcom ldan 'das kyis bshos khyer nas song ngo / /de'i tshe bcom ldan 'das kyis dge slong rnams la bka' stsal pa/ dge slong dag /rgyal po zas gtsang ma ni/ dge slong
104b3(dkon brtsegs): 'char kas dad par byed de/ deng skye bo phal po che'i don du 'gyur ro/ /de nas tshe dang ldan pa 'char ka bcom ldan 'das kyi bshos khyer te bcom ldan 'das ga la ba der
104b4(dkon brtsegs): song nas bdag gis byas pa rnams bcom ldan 'das la gsol to/ /de nas bcom ldan 'das kyis tshe dang ldan pa 'char ka la legs so/ /zhes bya ba gnang ste/ 'char
104b5(dkon brtsegs): ka legs so/ /legs so/ /de ring rgyal po zas gtsang ma dad par byas pas khyod kyis bsod nams mang du bskyed do/ /de'i tshe bcom ldan 'das kyis dge slong rnams
104b6(dkon brtsegs): la bka' stsal pa/ dge slong dag /de ring dge slong 'char kas rgyal po zas gtsang ma mngon par dad par byas pa'i bsod nams kyi phung po bskyed pa de la gal te gzugs
104b7(dkon brtsegs): shig yod na ni/ phyogs bcu'i 'jig rten gyi khams gang+gA'i klung gi bye ma rnyed kyi 'jig rten gyi khams su yang bsod nams kyi phung po de mi shong ste/ bsod nams kyi phung po
105a1(dkon brtsegs): de ni| de tsam du dpag tu med do/ /bam po gnyis pa/ de nas bcom ldan 'das bshos gsol nas phyag bcabs/ lhung bzed bkrus te
105a2(dkon brtsegs): mtshan ma'i rnam pa 'di lta bu mdzad do/ /mtshan ma'i rnam pa de lta bu mdzad pas rgyal po chen po rnam thos kyi bu gnod sbyin bye ba khrag khrig brgya stong gis yongs su bskor
105a3(dkon brtsegs): cing mdun du bdar nas 'di lta ste/ dper na/ skyes bu stobs dang ldan pas lag pa bskum pa las brkyang pa'am/ /brkyang pa las bskum pa tsam gyis rgyal po chen po
105a4(dkon brtsegs): rnam thos kyi bu rang gi gnas nas mi snang bar gyur nas bcom ldan 'das kyi spyan sngar 'dug par gyur te/ des bcom ldan 'das kyi zhabs la mgo bos phyag 'tshal nas
105a5(dkon brtsegs): byang phyogs su brten te steng gi bar snang la gnod sbyin gyi tshogs kyis bskor nas thal mo sbyar te bcom ldan 'das dang / dge slong gi dge 'dun la mchod cing
105a6(dkon brtsegs): 'dug par gyur to/ /rgyal po chen po yul 'khor srung yang dri za bye ba khrag khrig brgya stong du mas yongs su bskor cing mdun du bdar nas snga ma bzhin du bcom ldan
105a7(dkon brtsegs): 'das kyi spyan sngar 'dug par gyur te/ des bcom ldan 'das kyi zhabs la mgo bos phyag 'tshal nas shar phyogs logs su brten te steng gi bar snang la dri za'i
105b1(dkon brtsegs): tshogs kyis bskor nas thal mo sbyar te/ bcom ldan 'das dang / dge slong gi dge 'dun la mchod cing 'dug par gyur to/ /rgyal po chen po 'phags skyes po yang grul
105b2(dkon brtsegs): bum bye ba khrag khrig brgya stong du mas yongs su bskor cing mdun du bdar nas snga ma bzhin du bcom ldan 'das kyi spyan sngar 'dug par gyur te/ des bcom ldan 'das
105b3(dkon brtsegs): kyi zhabs la mgo bos phyag 'tshal nas lho phyogs logs su brten te steng gi bar snang la grul bum gyi tshogs kyis bskor nas thal mo sbyar te/ bcom ldan 'das dang /
105b4(dkon brtsegs): dge slong gi dge 'dun la mchod cing 'dug par gyur to/ /rgyal po chen po mig mi bzang yang klu bye ba khrag khrig brgya stong du mas yongs su bskor cing mdun du
105b5(dkon brtsegs): bdar nas snga ma bzhin du bcom ldan 'das kyi spyan sngar 'dug par gyur te/ des bcom ldan 'das kyi zhabs la mgo bos phyag 'tshal nas nub phyogs logs
105b6(dkon brtsegs): su brten te steng gi bar snang la klu'i tshogs kyis bskor nas thal mo sbyar te/ bcom ldan 'das dang / dge slong gi dge 'dun la mchod cing 'dug par gyur to/ /
105b7(dkon brtsegs): lha'i dbang po brgya byin yang sum cu rtsa gsum ris kyi lha'i bu bye ba khrag khrig brgya stong du mas yongs su bskor cing mdun du bdar nas snga ma bzhin du steng gi bar snang
106a1(dkon brtsegs): la thal mo sbyar te/ bcom ldan 'das dang / dge slong gi dge 'dun la mchod cing 'dug par gyur to/ /de bzhin du lha'i dbang po rab 'thab
106a2(dkon brtsegs): bral dang / yongs su dga' ldan dang / rab 'phrul dga' dang / lha'i rgyal po gzhan 'phrul dbang byed dang / mi mjed kyi bdag po tshangs pa dang / lha'i rgyal po
106a3(dkon brtsegs): 'od gsal dang / dge rgyas dang / 'bras bu che ba dang / gnas gtsang ma'i rigs kyi lha'i bu rnams kyang gnas gtsang ma'i lha'i ris nas mi snang bar gyur te/ bcom
106a4(dkon brtsegs): l dan 'das kyi spyan sngar 'khod par gyur nas bcom ldan 'das kyi zhabs la mgo bos phyag 'tshal te steng gi bar snang la re re zhing yang g.yog lha'i bu bye ba khrag khrig
106a5(dkon brtsegs): brgya stong du ma dang lhan cig tu bcom ldan 'das dang / dge slong gi dge 'dun la mchod cing 'dug par gyur to/ /lha ma yin gyi dbang po thag bzang ris kyang lha
106a6(dkon brtsegs): ma yin bye ba khrag khrig phrag drug cu dang lhan cig tu 'di lta ste/ dper na/ skyes bu stobs dang ldan pa'i lag pa bskum pa las brkyang pa'am/ brkyang pa las bskum
106a7(dkon brtsegs): pa tsam gyis lha ma yin gyi dbang po thag bzang ris lha ma yin gyi gnas nas mi snang bar gyur te/ bcom ldan 'das kyi spyan sngar 'dus par gyur nas bcom ldan
106b1(dkon brtsegs): 'das kyi zhabs la mgo bos phyag 'tshal te/ bcom ldan 'das dang / dge slong gi dge 'dun la mchod cing 'dus par gyur to/ /bya'i rgyal po 'dab bzang brgyad
106b2(dkon brtsegs): khri drug stong yang rang rang gi gnas nas mi snang bar gyur te/ bcom ldan 'das kyi spyan sngar 'khod par gyur nas bcom ldan 'das kyi zhabs la mgo bos phyag
106b3(dkon brtsegs): 'tshal te/ bcom ldan 'das dang / dge slong gi dge 'dun la mchod cing 'dug par gyur to/ /gzhan mu stegs can kun tu rgyu rgyal po'i khab tha dad pa nas lhags
106b4(dkon brtsegs): pa bye ba phrag brgyad cu yang 'dus par gyur to/ /de la 'di skad ces bya ste/ nam mkha' yongs su dag pa'i dbyings dkyil du/ /ma lus rdzogs gyur zla ba nya ba yis/ /
106b5(dkon brtsegs): skar ma'i tshogs rnams zil gyis mnan nas ni/ /nam mkha' zla ba bzhin du rnam par mdzes/ /zla ba dri med dkyil 'khor zhal mnga' ba/ /mun pa rab rib sel cing
106b6(dkon brtsegs): dri gsum 'joms/ /rtog ge can tshogs zil gyis mnan nas ni/ /mkha' la skar ma'i bdag po bzhin du mdzes/ /nyi ma 'od zer brgya yi lus 'dzin pa/ /ston gyi
106b7(dkon brtsegs): dus na mun sel rnam mdzes shing / /lha min tshogs rnams zil gyis mnan nas su/ /nyi ma de ni pad+ma'i kha yang 'byed/ /nyi ma 'od zer brgya 'dra'i sku mnga' bas/ /stong
107a1(dkon brtsegs): gsum po dag zil gyis mnan nas ni/ /mi yi nyi ma rnam par mdzes gyur cing / /nyan thos pad+ma'i tshal mchog kha yang 'byed/ /lha
107a2(dkon brtsegs): yi rgyal po dbang po brgya byin ni/ /'dun sar lha yi tshogs kyis yongs bskor ba/ /lha yi 'khor rnams zil gyis mnan nas ni/ /bde sogs khyim thab sbyin ldan rnam par
107a3(dkon brtsegs): mdzes| |rkang gnyis dbang po dpal stug stobs bcu yang / /dge sbyong tshogs kyis mdun bdar stong gsum ni/ /rtog ge tshogs rnams zil gyis mnan nas ni/ /dge
107a4(dkon brtsegs): sbyong tshogs kyi dbus na rnam par mdzes/ /lha yi rgyal po mtha' bral dbang byed pa/ /mtha' bral bzang po lhas mchod btsun byas ba/ /mtha' bral bzang po lha tshogs
107a5(dkon brtsegs): nang zhugs te/ /mtha' bral rnams kyi nang na 'dug pa mdzes/ /gzi brjid mtha' yas stobs bcu mnga' ba yang / /lam ngan ngan 'gror 'gro ba zil mnan nas/ /yan
107a6(dkon brtsegs): lag brgyad pa rab tu ston mdzad cing / /stobs bcu yon tan rnams kyis rab tu mdzes/ /lha yi rgyal po yongs su dga' ldan de/ /dga' ldan gnas na lha yi tshogs
107a7(dkon brtsegs): kyis bskor/ /lha tshogs mang po zil gyis mnan nas ni/ /sngon gyi dge ba'i rtsa bas rab tu mdzes/ /de bzhin lha dang lha min bla ma yang / /lha dang lha min tshogs kyis
107b1(dkon brtsegs): bla mar byas/ /'khor brgyad po dag zil gyis mnan nas ni/ /skyes bu seng+ge dam pa 'jig rten mdzes/ /lha yi dbang po bdag po rab 'phrul ni/ /lha tshogs mang po zil gyis
107b2(dkon brtsegs): mnan nas su/ /rang gi bsod nams mthu yis lha gnas na/ /gnas shing de ni rab tu rnam par mdzes/ /de bzhin nyon mongs rnams las rnam grol zhing / /stobs bcu
107b3(dkon brtsegs): mnga' ba nyon mongs bral ba po/ /ma dul 'dul mdzad 'dul ba'i rgyal po yang / /skye bo zil gyis mnan nas rnam par mdzes/ /lha yi rgyal po dbang bsgyur byed pa ni/ /lha
107b4(dkon brtsegs): gnas 'dug cing lha tshogs zil mnan te/ /sngon gyi dge ba'i rtsa ba'i gzi brjid kyis/ /rnam par mdzes par gyur pa ji bzhin du/ /de ltar rgyal ba stobs bcu'i spyod pa
107b5(dkon brtsegs): dag / sngon chad spyad pas lha mi zil mnan te/ /sngon gyi dge ba'i rtsa ba'i gzi brjid kyis/ /rgyal ba de ni rab tu rnam par mdzes/ /tshangs pa'i 'jig rten na ni tshangs pa yang / /
107b6(dkon brtsegs): tshangs pa'i 'khor rnams rang gis zil mnan te/ /shin tu snyan pa yan lag brgyad ldan dag /yongs su rjod par byed cing mngon du mdzes/ /de ltar rgyal ba tshangs pa 'drar
107b7(dkon brtsegs): gyur pa| |dge sbyong rgyal po dge sbyong tshogs rnams kyis/ /mdun du bdar te bden pa'i gtam gsung zhing / /'jig rten gsum po dag na mngon du mdzes/ /nyan par 'dod
108a1(dkon brtsegs): pa lha dang mi rnams dang / /lto 'phye chen po dag ni 'dus mkhyen nas/ /skyes bu khyu mchog yan lag brgyad ldan gyi/ /gsung rnams kyis ni
108a2(dkon brtsegs): rab tu ston par mdzad/ /bya lam nam mkha' dpag par nus kyang srid/ /rgya mtsho bum pas gzhal du rung yang srid/ /ri rab srang la gcal du rung yang srid/ /sangs
108a3(dkon brtsegs): rgyas yon tan mtha' rtogs mi nus so/ /rgyal po mngon par dad par byas pa'i le'u ste/ dang po'o// //de nas tshe dang ldan pa 'char ka song nas ring po
108a4(dkon brtsegs): ma lon par rgyal po zas gtsang mas shAkya rnams la bsgo ba/ /grogs po dag /'di lta ste/ dper na/ nyi ma 'char ba'i snga ltas ni/ gang 'di dmar rengs 'char ba'o/ /
108a5(dkon brtsegs): dmar rengs shar na/ nyi ma 'char bar shes so/ /grogs po dag /de bzhin na dge slong 'char ka yang bcom ldan 'das thams cad mkhyen pa'i snga ltas yin te/
108a6(dkon brtsegs): dge slong 'char kas yon tan gang brjod pa de dag ni/ nges par thams cad mkhyen pa'i yon tan yin no/ /grogs po dag /de lta bas na/ gzhon pa'i mchog
108a7(dkon brtsegs): rnams stod de sta gon gyis shig / de ci'i phyir zhe na/ de ring kho na bdag cag bcom ldan 'das mchog tu blta na sdug pa de blta zhing 'dong ngo / /lha/ legs so/ /
108b1(dkon brtsegs): zhes gsol nas shAkya rnams kyis rgyal po zas gtsang ma'i ltar mnyan te/ theg pa'i mchog rnams myur du bstod do/ /de'i tshe rgyal po zas gtsang ma ser skya'i gnas dang / n+ya
108b2(dkon brtsegs): gro d+ha'i kun dga' ra ba'i bar de dag thams cad rgyal po'i gshegs shul du mnyam par byed du bcug cing / bye ma gtsang ma bdal du bcug ste nyams dga' ba dang / me
108b3(dkon brtsegs): tog sil mas gang ba dang / dar gyi lda ldi dang / phreng ba mang pos brgyan te/ skabs skabs su gar mkhan dang / glu mkhan dang / gyad dang / bum rnga thogs pa dang /
108b4(dkon brtsegs): sil snyan dang / rol mo dang / klu'i cha byad dang / yo byad thams cad thogs pa dag bkod par gyur to/ /de nas rgyal po zas gtsang ma bzhon pa'i mchog dang chas pa
108b5(dkon brtsegs): rnams dang / bdag nyid kyang bzhon pa'i mchog la zhon te ser skya'i gnas kyi grong khyer chen po nas byung nas n+ya gro d+ha'i kun dga' ra ba ga la ba der song ngo / /de'i tshe shAkya
108b6(dkon brtsegs): la la'i gzhon pa'i mchog ni/ rnam pa 'di lta ste/ 'di ltar shing rta dag kyang sngo la/ rta sngon po rnams kyis drangs shing / rgyan rnams kyang sngo la dril bu g.yer ka'i dra
108b7(dkon brtsegs): bas brgyan pa/ 'khor rgyan sngon po can gyis bskor ba/ /gdugs dang / ral gri dang / thod dang / nor bu can gyi rnga yab dang / lham rgyan can sngon po dang ldan pa/ kha
109a1(dkon brtsegs): tshar ma bcad pa'i ras sngon po gyon cing / rgyan sngon po thogs pa'i zhal ta ba rnams zhal ta byed pa/ rgyan sngon po can gyi lcags thogs pa dang /
109a2(dkon brtsegs): khrid pa du ma dang ldan pa/ rgyal mtshan sngon po bsgreng ba sha stag ste/ shing rta re re zhing yang rgyan sngon po can gyi mi brgya phrag re res bskor bar gyur to/ /shAkya la la'i
109a3(dkon brtsegs): bzhon pa rnam pa 'di lta bu ste/ 'di ltar shing rta dag kyang thams cad du ser ba nas thams cad du dmar ba dang / thams cad du dkar ba dang / thams cad du khra ba
109a4(dkon brtsegs): dang / shing rta re re zhing yang rgyan khra bo can gyi mi brgya phrag re res bskor ba'i bar du snga ma bzhin no/ /shing rta de dag re res phyi bzhin du yang glang po che brgyad khri gser
109a5(dkon brtsegs): gyi rgyan gyis brgyan pa/ gser gyi rgyal mtshan can/ gser gyi dra bas g.yogs pa sha stag bshams te/ glang po che brgyad khri po de dag gi steng du rin po che sna
109a6(dkon brtsegs): bdun gyi khang pa brtsegs pa/ bkra ba/ blta na sdug pa brgyad khri bzhag nas 'dong bar gyur to/ /glang po che brgyad khri po de dag gi phyi bzhin rta gser gyi rgyan gyis
109a7(dkon brtsegs): brgyan pa/ gser gyi dril bu g.yer kha brgyus pa/ rin po che sna bdun gyi rgyan dang ldan pa brgyad khri bshams te 'dong bar gyur to/ /de nas bcom ldan 'das kyis
109b1(dkon brtsegs): rgyal po zas gtsang ma dang / shAkya rnams rgyang ring po 'ong ba gzigs nas dge slong rnams la bka' stsal pa/ dge slong dag /khyed gang dag gis sum cu rtsa gsum gyi lha
109b2(dkon brtsegs): skyed mos tshal du 'dong ba ma mthong ba de dag gis shAkya ser skya'i gnas nas 'ong ba 'di dag la ltos shig / de ci'i phyir zhe na/ dge slong dag /shAkya rnams ser skya'i
109b3(dkon brtsegs): gnas nas byung ba de dag ni/ sum cu rtsa gsum gyi lha skyed mos tshal du 'dong ba dang rjes su mthun pa'o/ /de la 'di skad ces bya ste/ ser skya zhes bya'i grong khyer dam pa
109b4(dkon brtsegs): nas| / rgyal po zas gtsang mi yi khyu mchog de/ /'khor dang bcas te ji ltar 'ongs gyur pa/ /de ltar bstan gyi khyed rnams de nyon cig /shing rta brgya stong mchog dang
109b5(dkon brtsegs): bcas pa dag / legs par brgyan cing mdzes par spras nas ni/ /ser skya'i gnas kyi grong khyer dam pa nas/ /mi yi dbang po dam pa byung bar gyur/ /shing rta sngo zhing rgyan
109b6(dkon brtsegs): kyang sngo ba dang / /rta yang sngo zhing sngo ba'i 'khor dang bcas/ /mtshan ma lnga po dag kyang sngo ba ste/ /de bzhin gos kyi dam pa dag kyang sngo/ /lcags kyang sngo zhing thag srang rnams
109b7(dkon brtsegs): kyang sngo/ /dril bu g.yer ka'i dra ba rnams dang bcas/ /mi rnams kyang ni sngon po'i gos can te/ /rgyal mtshan sngon po bsgreng bas mdzes par byas/ /shing rta ser zhing
110a1(dkon brtsegs): rgyan yang ser ba dang / rta yang ser zhing ser po'i 'khor dang bcas/ /mtshan ma lnga po dag kyang ser po ste/ /de bzhin gos kyi dam pa dag
110a2(dkon brtsegs): kyang ser/ /lcags kyang ser zhing thag srang rnams kyang ser/ /dril bu g.yer ka'i dra ba rnams dang bcas/ /mi rnams kyang ni ser po'i gos can te/ /rgyal mtshan ser po
110a3(dkon brtsegs): bsgreng bas mdzes par byas/ /shing rta dmar zhing rgyan kyang dmar ba dang / /rta yang dmar zhing dmar po'i 'khor dang bcas/ /mtshan ma lnga po dag kyang dmar po ste/ /de
110a4(dkon brtsegs): bzhin gos kyi dam pa dag kyang dmar/ /lcags kyang dmar zhing thag srang rnams kyang dmar/ /dril bu g.yer ka'i dra ba rnams dang bcas/ /mi rnams kyang ni dmar po'i
110a5(dkon brtsegs): gos can te/ /rgyal mtshan dmar po bsgreng bas mdzes par byas/ /shing rta dkar zhing rgyan kyang dkar pa dang / /rta yang dkar zhing dkar po'i 'khor dang bcas/ /mtshan
110a6(dkon brtsegs): ma lnga po dag kyang dkar po ste/ /de bzhin gos kyi dam pa dag kyang dkar/ /lcags kyang dkar zhing thag srang rnams kyang dkar/ /dril bu g.yer ka'i dra ba rnams dang
110a7(dkon brtsegs): bcas| |mi rnams kyang ni dkar po'i gos can te/ /rgyal mtshan dkar po bsgreng bas mdzes par byas/ /shing rta khra zhing rgyan kyang khra ba dang / /rta yang khra zhing khra ba'i
110b1(dkon brtsegs): 'khor dang bcas/ /mtshan ma lnga po dag kyang khra ba ste/ /de bzhin gos kyi dam pa dag kyang khra/ /lcags kyang khra zhing thag srang rnams kyang khra/ /dril bu g.yer ka'i dra ba rnams
110b2(dkon brtsegs): dang bcas/ /mi rnams kyang ni khra ba'i gos can te/ /rgyal mtshan khra bo bsgreng bas mdzes par byas/ /shing rta de dag rnams kyi phyi bzhin du/ /glang po brgyad khri tshang bar
110b3(dkon brtsegs): bshams pa ni/ /gser gyi rgyal mtshan rnams kyis legs par brgyan/ /glang chen rnams ni gser gyis tshal bar brgyan/ /de dag steng du rin chen sna bdun gyi/ /khang pa
110b4(dkon brtsegs): brtsegs pa dag ni bzhag nas su/ /rnam pa sna tshogs rgyan gyis brgyan pa yi/ /shing rta rnams kyis phyi bzhin 'brang bar bshams/ /de bzhin rta mchog stong phrag brgyad cu
110b5(dkon brtsegs): yang / /rin chen sna bdun rgyan gyis dga' bar brgyan/ /rgyal po'i chas gos rgyal po 'cham stabs can/ /glang po de dag rnams ni phyi bzhin 'brang / /rab tu dri zhim kha
110b6(dkon brtsegs): dog lnga pa yi/ /me tog sil ma rgyal po'i lam du bkram/ /dar gyi lda ldi dag kyang rab tu bres/ /bdug spos snod rnams kyis ni legs par brgyan/ /glu mkhan gar
110b7(dkon brtsegs): mkhan rnams dang gyad rnams dang / /bum rnga thogs pa rnams kyis mdzes par byas/ /rol mo rnam pa sna tshogs byed pa mang / /rab tu dga' zhing rgyal po'i phyi bzhin
111a1(dkon brtsegs): 'brang / /rgyal po gshegs pa'i le'u ste/ gnyis pa'o// //de nas rgyal po zas gtsang ma dang / /shAkya rnams rta babs
111a2(dkon brtsegs): sa'i bar du bzhon pa dang dong ste phyin nas bzhon pa las babs te/ rkang thang gi 'khor gyis yongs su bskor nas mdun du bdar te n+ya gro d+ha'i kun dga' ra bar dong
111a3(dkon brtsegs): ngo| / de'i tshe bcom ldan 'das kyis rgyal po zas gtsang ma nga rgyal che bar mkhyen nas mi gang lhag tsam gyi steng gi bar snang gi nam mkha' la rgyal po zas gtsang
111a4(dkon brtsegs): ma mngon par dad par bya ba'i phyir 'chag cing bzhugs par gyur to/ /de'i tshe bcom ldan 'das de ltar 'chag pa'i g.yas phyogs nas mi mjed kyi bdag po
111a5(dkon brtsegs): tshangs pa zhal 'bring du 'chag cing 'gro'o/ /g.yon phyogs nas lha'i dbang po brgya byin zhal 'bring du 'chag cing 'gro'o/ /de ltar bcom ldan 'das 'chag pa'i
111a6(dkon brtsegs): zhal 'bring du lha'i rgyal po rab 'thab bral dang / yongs su dga' ldan dang / rab 'phrul dga' dang / gzhan 'phrul dbang byed rnams bcom ldan 'das la
111a7(dkon brtsegs): mchod pa bya ba'i phyir gdugs 'dzin cing bsil yab kyis g.yob par gyur to/ /rgyal po chen po rnam thos kyi bu dang / yul 'khor srung gnyis kyang bcom
111b1(dkon brtsegs): l dan 'das 'chag pa'i shar phyogs logs kyi thog ma la bla gos phrag pa gcig tu gzar te pus mo g.yas pa'i lha nga smad nas bcom ldan 'das ga la ba de logs su
111b2(dkon brtsegs): thal mo sbyar ba btud de bcom ldan 'das la phyag 'tshal zhing 'khod par gyur to/ /rgyal po chen po 'phags skyes po dang / mig mi bzang gnyis kyang bcom ldan 'das
111b3(dkon brtsegs): ' chag pa'i nub phyogs logs kyi thog ma la bla gos phrag pa gcig tu gzar te pus mo g.yas pa'i lha nga smad nas bcom ldan 'das ga la ba de logs su thal mo sbyar
111b4(dkon brtsegs): ba btud de bcom ldan 'das la phyag 'tshal zhing 'khod par gyur to/ /de'i tshe rgyal chen bzhi'i ris kyi lha'i bu rnams dang / sum cu rtsa gsum dang / 'thab bral dang /
111b5(dkon brtsegs): dga' ldan dang / 'phrul dga' dang / gzhan 'phrul dbang byed kyi lha'i bu rnams kyang bcom ldan 'das la mchod pa bya ba'i phyir steng gi bar snang la gnas te/ lha'i
111b6(dkon brtsegs): me tog ut+pa la dang / pad+ma dang / ku mu ta dang / pad+ma dkar po dang / lha'i man+dA ra ba dang / man+dA ra ba chen po dang / lha'i spos kyi phye ma rab tu 'thor bar gyur to/ /bcom
111b7(dkon brtsegs): ldan 'das la mchod pa bya ba'i phyir lha'i rol mo'i sil snyan dang / glu dbyangs dag kyang steng gi bar snang la sgra 'byin par gyur to/ /mi'i las 'das pa'i glu'i nga ro yang
112a1(dkon brtsegs): bar snang las byung bar gyur to/ /sprin las spos kyi char zam zim yang bab par gyur to/ /lha'i me tog ut+pa la dang / lha'i tsan+dan gyi phye ma'i
112a2(dkon brtsegs): char yang bab par gyur to/ /de nas de'i tshe bcom ldan 'das kyis rdzu 'phrul gyi rnam pa gang mngon par mdzad pas lha dang mi rnams kyang gcig gis gcig mthong
112a3(dkon brtsegs): bar 'gyur ba de lta bu'i rdzu 'phrul mngon par mdzad do/ /de nas rgyal po zas gtsang mas lha de dag bcom ldan 'das de la mchod pa byed pa yang mthong / lha'i rin
112a4(dkon brtsegs): po che sna bdun gyi rgyu las grub pa'i khang pa brtsegs pas kyang bar snang gang bar mthong nas de 'di snyam du sems te/ ji tsam du bcom ldan 'das kyis legs
112a5(dkon brtsegs): par gsungs pa de ni/ ngo mtshar che ste/ sngon bcom ldan 'das gzhon nur gyur pa'i tshe 'di skad du nga la ni/ gling chen po bzhi'i dbang phyug la dbang bar 'gyur
112a6(dkon brtsegs): ba ngo mtshar mi che ste/ ngas ni/ stong gsum gyi stong chen po'i 'jig rten gyi khams su lha dang mi'i nang du chos kyi dbang phyug la dbang bar bya'o/ /zhes gsungs na/
112a7(dkon brtsegs): bcom ldan 'das kyis chos kyi dbang phyug la dbang ba de ni/ 'di yin par blta ste/ bdag ni/ mi'i 'khor can du zad/ bcom ldan 'das ni/ lha dang mi'i
112b1(dkon brtsegs): 'khor can du gyur to/ /snyam mo/ /de nas rgyal po zas gtsang mas bla gos phyogs gcig tu bgos te pus mo g.yas pa'i lha nga sa la btsugs nas bcom ldan 'das kyi zhabs la spyi
112b2(dkon brtsegs): bos phyag 'tshal te tshig 'di skad ces smras so/ /bcom ldan 'das bltams ma thag tu sus kyang ma brten par sa chen po la gom pa bdun bzhud de phyogs bzhir gzigs nas
112b3(dkon brtsegs): gsung brjod pa/ nga ni/ 'jig rten na mchog /nga ni/ 'jig rten na gtso/ nga ni/ 'jig rten na rab ste/ ngas skye ba dang / rga ba dang / na ba dang / 'chi ba mthar dbyung ngo / /
112b4(dkon brtsegs): zhes gsungs pa de'i tshe yang bdag gis bcom ldan 'das kyi zhabs gnyis la mgo bos gtugs te phyag bgyis so/ /gang gi tshe bcom ldan 'das zhing pa'i grong du bzhud nas
112b5(dkon brtsegs): dzam+bu'i grib ma bsil ba la bzhugs pa'i tshe nyi ma yol yang dzam+bu'i grib mas bcom ldan 'das kyi sku de ma btang ste/ lha'i bu gzhon nu drug thal mo sbyar nas phyag 'tshal zhing 'khod
112b6(dkon brtsegs): par gyur pa de'i tshe yang bdag gis bcom ldan 'das la phyag bgyis so/ /da yang bcom ldan 'das la 'di dang lan gsum du phyag 'tshal lo/ /zhes smras nas de'i tshe tshigs su
112b7(dkon brtsegs): bcad pa 'di dag smras so/ /gang tshe rkang gnyis gtso bo khyod bltams nas/ /sa chen 'di la gom pa bdun bzhud de/ /nga ni 'jig rten 'di na mchog ces gsungs/ /de tshe mkhas
113a1(dkon brtsegs): pa khyod la bdag phyag 'tshal/ /gang tshe thub chen zhing ba'i grong bzhud de/ /dzam+bu'i grib mas bzhugs pa ma btang zhing / /lha bu gzhon nu drug gis
113a2(dkon brtsegs): btud gyur pa/ /de tshe mchod 'os khyod la bdag phyag 'tshal/ /nga yang 'di dang khyod la lan gsum du/ /thub pa khyod kyi zhabs la phyag 'tshal lo/ /thugs rje che mnga' lha
113a3(dkon brtsegs): mis mchod pa gtso/ /khyod 'dra 'jig rten ma mchis lhag ci smos/ /mtshan ni don grub lags zhes sngon brjod pa/ /pha dang ma yis bsam ste btags pa lags/ /khyod kyis bsam
113a4(dkon brtsegs): rdzogs bdud rtsi brnyes pas na/ /don grub lags par bdag gis nga gdod 'tshal/ /de nas 'dod pa na spyod pa'i lha rnams kyis de'i tshe bcom ldan 'das kyi seng+ge'i khri lha'i yid bzhin gyi
113a5(dkon brtsegs): ngas bcos bu bting ba rnam pa sna tshogs su spel ba bshams so/ /thams cad dang ldan pa'i n+ya gro d+ha'i kun dga' ra bar yang lha'i yid bzhin gyi ras bcos bu yog par
113a6(dkon brtsegs): bting ngo / /steng du yang lha'i yid bzhin gyi ras bcos bu'i bla re bres so/ /de nas bcom ldan 'das bar snang gi 'chag sa de nas babs te gdan khri bshams pa la
113a7(dkon brtsegs): bzhugs so/ /rgyal po zas gtsang ma yang 'khor dang bcas pas bcom ldan 'das kyi zhabs la phyag 'tshal te phyogs gcig tu 'dug go /'dod pa na spyod pa'i lha
113b1(dkon brtsegs): rnams kyang bcom ldan 'das kyi zhabs la mgo bos phyag 'tshal te bar snang la 'khod par gyur to/ /'di la 'di ni/ chos nyid yin te/ de la 'di skad ces bya'o/ /ser skya zhes bya
113b2(dkon brtsegs): grong khyer dam pa yi/ /n+ya gro d+ha yi ra ba nyams dga' bar/ /rgyal po zas gtsang de dang gang gi tshe/ /'jig rten mgon po phrad pa de yi tshe/ /skye bo mang po dag ni 'dus gyur te/ /lha
113b3(dkon brtsegs): ma yin dang mkha' lding dbang po dang / /klu tshogs rnams dang de bzhin grul bum dang / /dri za'i rgyal po rnams kyang 'dus par gyur/ /de bzhin gsang ba'i bdag po rnams
113b4(dkon brtsegs): 'dus te/ /mi'am ci yi tshogs dang mi rnams dang / /de bzhin 'dod pa dag na spyod pa'i lha/ /rab tu dga' ba rnams kyang 'dus par gyur/ /de bzhin gzugs kyi khams su
113b5(dkon brtsegs): gtogs pa yi/ /tshangs pa rnams dang tshangs pa'i ris rnams dang / /'od gsal ba dang dge rgyas pa dag dang / /'bras bu che bar gtogs dang gnas gtsang 'dus/ /dge
113b6(dkon brtsegs): sbyong dag dang de bzhin bram ze dang / /spyod pa can dang kun tu rgyu dag dang / /gcer bu pa dang mu stegs gzhan mang po/ /log lam rjes su 'brang ba rnams kyang 'dus/ /sangs rgyas
113b7(dkon brtsegs): nyid kyi gzi brjid dam pa yis/ /rgyal po chen po zas gtsang de yi sems/ /yongs su smin par bya ba'i don gyi phyir/ /de yi tshe na 'dus pa chen por gyur/ /sngon chad bcom ldan
114a1(dkon brtsegs): 'das kyis legs bshad pa'i/ /tshig gis 'khor rnams yongs su tshim par mdzad/ /da ni rgyal ba rgyal po zas gtsang la/ /rgyal ba'i mthu ni rab
114a2(dkon brtsegs): tu bstan par bzhed/ /bcom ldan 'das la rgyal po zas gtsang gis/ /gzhon nu khyod ni sa bdag chen po yi/ /rgyal por 'gyur zhes mkhas pas lung bstan gyi/ /
114a3(dkon brtsegs): khab nas ma byung zhig ces mngon gsol ba/ /gling bzhir dbang ba'i 'khor los bsgyur ba ste/ /srog chags bye ba khrag khrig rnams kyis mchod/ /rin chen sna bdun
114a4(dkon brtsegs): dag dang ldan par 'gyur/ /'byor pa bzhi po dang yang ldan par 'gyur/ /chos la gnas shing sa yang skyong ba ste/ /gling bzhi dbang bar rgyal rigs rgyal chen 'gyur/ /
114a5(dkon brtsegs): mi yi bdag dang mi yi mchod par 'ong / /lto 'phye ches mchod 'gyur zhes gsol ba btab/ /de nas de'i tshe byang chub sems dpa' des/ /bskal pa bye ba khrag khrig dpag
114a6(dkon brtsegs): med nas/ /bdag ni rtag tu bden pa'i tshig smras kyi/ /rgyal po bdag gi tshig la gson ces gsungs/ /'di ltar gling bzhi pa yi rgyal srid kyis/ /bdag la slu ba
114a7(dkon brtsegs): mdzad par bzhed pas na/ /de lta'i tshul las rgyal po chen po khyod/ /bdag la cung zad tsam yang thugs mi re/ /rgyal po chen po sngon tshe byung ba ni/ /rgya mtsho'i rlabs
114b1(dkon brtsegs): kyis rus sbal gcig cig 'phangs/ /rgya mtsho'i rlabs ni phyir log gyur pa na/ /rus sbal de ni khron pa'i nang du lhung / /de la khron pa'i nang gi rus sbal gyis/ /rgya mtsho'i rus sbal
114b2(dkon brtsegs): ga nas 'dir 'ongs kye/ /nga yi the tshom skyes pa gcad pa'i phyir/ /myur du nga la smros zhes de skad smras/ /khron pa'i nang gi rus sbal de nyid la/ /rgya mtsho'i rus sbal blo chen des
114b3(dkon brtsegs): smras pa/ /nga ni rgya mtsho'i rlabs kyis bkur bkur te/ /khron pa 'dir ni de ring bor bar gyur/ /rgya mtsho'i rlabs chen de ni phyir log song / /nga ni slar log 'gro bar ma nus
114b4(dkon brtsegs): te| |nga ni rlabs dang bral bar gyur pas na/ /rus sbal khyod kyi khron par gnas 'cha' 'o/ /de la khron pa'i nang gi rus sbal gyis/ /rgya mtsho de ni khron pa 'di tsam mam/ /'on te
114b5(dkon brtsegs): khron pa 'di bas che ba zhig / dris lan nga la myur du smros zhes smras/ /rgya mtsho'i rus sbal blo chen rgyal po des/ /khron pa'i rus sbal de la tshig smras pa/ /khron pa'i rus sbal khyod
114b6(dkon brtsegs): ni byis pa ste/ /blo rgya chung zhing shes pa rab tu zhan/ /nga ni lan tshwa can gyi chu der btsas/ /yun ring dus nas de na skye skye yang / /rgya mtsho'i mtha' ma shes par mi nus na/ /dbus
114b7(dkon brtsegs): lta shes par ga la nus zhes smras/ /de ltar mi yi bdag po khyod kyis kyang / /bdag gi mthu ni thugs su ma chud de/ /gling bzhi ba yi mchod pa rnams kyis ni/ /khyod kyis bdag
115a1(dkon brtsegs): la slu ba mdzad par bzhed/ /bdag ni chos can chos kyi rgyal por 'gyur/ /chad pas mi gcad mtshon chas bda' med par/ /stong gsum 'jig
115a2(dkon brtsegs): rten khams 'di bskyang bar bya/ /'jig rten 'das pa'i mchod pa thob par 'gyur/ /rdzu 'phrul stobs bsgoms pa yi bdag nyid can/ /bcom ldan 'das kyis sngon tshig sbyang
115a3(dkon brtsegs): bzhed nas/ /de phyir 'khor chen po ni de dag dang / /sems can rnams la thugs kyis dgongs pa mdzad/ /rgyal po zas gtsang sems ni mgu bya'i phyir/ /thugs kyis
115a4(dkon brtsegs): yongs su bskul ba mdzad pa dang / /'jig rten gsum po mtha' dag ma lus par/ /de yi tshe na de ni 'dus par gyur/ /rgyal po 'dun par byas pa'i le'u ste/ gsum
115a5(dkon brtsegs): pa'o|| / /de nas bcom ldan 'das kyis de'i tshe lha ma yin gyi dbang po thag bzang ris bcom ldan 'das la mchod pa bya ba'i sems thog mar skye
115a6(dkon brtsegs): bar 'gyur ba de lta bu'i mtshan ma mdzad do/ /de nas lha ma yin gyi dbang po thag bzang ris lha ma yin khrag khrig phrag drug cu dang / lha ma yin gyi bu mo khrag khrig
115a7(dkon brtsegs): phrag drug cu dang bcas pas bcom ldan 'das la mchod pa thog mar byas te/ de nas rgya mtsho chen po'i nang na rin po che rin thang yod pa dang / rin thang med pa ji
115b1(dkon brtsegs): snyed cig yod pa de dag thams cad bcom ldan 'das la mchod pa'i phyir phul lo/ /rin po che gzhan rgya mtsho chen po de na med pa dag kyang mngon par sprul pa byas te
115b2(dkon brtsegs): mchod pa phul lo/ /rin po che sna bdun gyi rang bzhin can gyi shing rta khrag khrig phrag drug cu yang mngon par sprul to/ /shing rta de dag re re zhing yang rta cang shes khrag
115b3(dkon brtsegs): khrig phrag drug cu drug cu mngon par sprul to/ /rta de dag kyang rin po che sna bdun gyi dril bu g.yer ka'i dra ba can la rkang lag gi rgyan gser las byas pa rin po che sna bdun
115b4(dkon brtsegs): gyis spras pa dang ldan pa/ rin po che sna bdun gyis byas pa'i 'phyar 'dab can/ gser gyi rgyan gyis brgyan pa sha stag go /rta cang shes de dag gi rgyan du bya ba'i phyir
115b5(dkon brtsegs): rin po che sna bdun gyi bla re dag kyang mngon par sprul to/ /shing rta de dag kyang gser gyi rgyal mtshan can gser gyi rgyan gyis brgyan pa sha stag go /yid bzhin gyi nor
115b6(dkon brtsegs): bu'i bla re de dag kyang steng gi bar snang las shing rta de dag gi phyi bzhin du 'brang bar gyur te/ shing rta de dag 'dong na ni/ rjes su 'dong / shing rta de dag sdod na ni/
115b7(dkon brtsegs): sdod pa sha stag go /yid bzhin gyi nor bu'i bla re de dag la yang mdzes par bya ba'i phyir rin po che sna bdun gyi phreng ba'i lda ldi mngon par dbyangs so/ /yid bzhin gyi nor bu'i bla re
116a1(dkon brtsegs): de dag kyang rin po che sna bdun gyi dril bu g.yer ka'i dra ba dang ldan par mngon par sprul te/ /shing rta'i rgyan dang / rta'i rgyan dang / yid
116a2(dkon brtsegs): bzhin gyi nor bu'i bla re'i rgyan de dag rlung gis bskyod na/ sgra snyan cing yid du 'ong la mnyan na bde ba sha stag 'byung bar 'gyur te/ 'di lta ste/ dper na/ rol mo sil
116a3(dkon brtsegs): snyan yan lag brgyad dang ldan pa mkhas pas sgra phyung na/ sgra snyan cing yid du 'ong ba dang / mnyan na bde ba 'byung ba de bzhin du shing rta'i rgyan de dag dang / rta'i rgyan de
116a4(dkon brtsegs): dag dang / yid bzhin gyi nor bu'i bla re'i rgyan de dag rlung gis bskyod na/ sgra snyan cing yid du 'ong la mnyan na bde ba sha stag 'byung bar gyur te/ /shing rta de dag gi 'phang
116a5(dkon brtsegs): gis kyang steng gi bar snang la dpag tshad drug cu bsgribs te 'khod par gyur to/ /shing rta de dag gi phyi bzhin yang rol mo sil snyan sna tshogs rjes su 'brang bar gyur to/ /
116a6(dkon brtsegs): shing rta de dag thams cad la yang lha ma yin gyi bu mo rgyan thams cad kyis brgyan pa dag 'khod do/ /bcom ldan 'das la mchod pa bya ba'i phyir la la ni/ rol mo byed/ la
116a7(dkon brtsegs): la ni| sil snyan dkrol/ la la ni/ glu len/ la la ni/ gar byed/ la la ni/ tsan+dan dang ut+pa la'i phye mas 'thong / la la ni/ a ga ru dang / ta ma la'i lo ma'i phye mas
116b1(dkon brtsegs): 'thor| la la ni/ lha ma yin gyi rdzas kyi phye mas 'thor/ la la ni/ gser dngul gyi phye mas 'thor/ la la ni/ man+dA ra ba dang / man+dA ra ba chen po dang / many+dzu Sha ka dang /
116b2(dkon brtsegs): many+dzu Sha ka chen po dang / pa ru Sha ka dang / pa ru Sha ka chen po dang / mdog dkar dang / mdog dkar chen po dang / skya snar dang / skya snar chen po dang / skya sngar khra bo dang /
116b3(dkon brtsegs): skya snar bkra chen gyi me tog mngon par sprul cing bcom ldan 'das la mngon par 'thor ro/ /la la ni/ gser gyi me tog dang / dngul gyi me tog dang / shel gyi me tog
116b4(dkon brtsegs): dang | bai DUR+Ya'i me tog dang / spug gi me tog dang / mu tig dmar po'i me tog dang / rdo'i snying po'i me tog gis mngon par 'thor to/ /la la ni/ rin po che sna bdun
116b5(dkon brtsegs): dang | dbyig gis snyim pa bkang zhing bcom ldan 'das la mngon par 'thor ro/ /la la ni/ na bza' dang / rgyan 'bul lo/ /la la ni/ sku rags dang / zhabs kyi rgyan dang /
116b6(dkon brtsegs): phyag gi rgyan dang / sor gdub dang / gdu bu dang / gdu bu tham pa dang / dbu rgyan rtse gsum pa dang / dpung rgyan dang / cod pan dang / gser skud dang / mu tig gi do
116b7(dkon brtsegs): shal dang / nor bu'i do shal dang / sen mo do dang / gya do dang / mgul rgyan sna tshogs 'thor bar gyur to/ /la la ni/ tsong tsong gshibs pa/ la la ni/ mgo rgyan/
117a1(dkon brtsegs): la la ni/ rna cha gdub kor/ la la ni/ gser gyi phreng ba rin po ches spras pa/ la la ni/ rin po che'i phreng ba gser gyis spras pa/ la
117a2(dkon brtsegs): la ni/ gser gyi dra ba/ la la ni/ gser gyi phreng ba dang / nor bu'i phreng ba dang / mu tig gi phreng ba thogs so/ /la la ni/ gser gyi gdugs dang / dngul gyi
117a3(dkon brtsegs): gdugs dang / bai DUR+Ya'i gdugs dang / shel gyi gdugs dang / spug gi gdugs dang / rdo'i snying po'i gdugs dang / mu tig dmar po'i gdugs dang / rin
117a4(dkon brtsegs): po che sna bdun gyi gdugs dang / rin po che'i rgyal mtshan sna tshogs tha dad pa dang / rin po che thams cad kyi ba dan kha dog sna tshogs dang / tshon sna tshogs can
117a5(dkon brtsegs): mang po thogs so/ /la la ni/ spos chu'i char 'bebs shing 'khod par gyur to/ /la la ni/ bcom ldan 'das la tshigs su bcad pa 'di dag gis mngon par bstod par
117a6(dkon brtsegs): gyur to| |mi mchog khyod la phyag 'tshal lo/ /mi phul khyod la phyag 'tshal lo/ /rkang gnyis gtso la phyag 'tshal lo/ /khyod la do zla yong ma mchis/ /'jig rten gsal
117a7(dkon brtsegs): la phyag 'tshal lo/ /ye shes mtsho la phyag 'tshal lo/ /dpal dang ldan la phyag 'tshal lo/ /rgyal ba'i 'od la phyag 'tshal lo/ /yon tan rdzogs la phyag 'tshal lo/ /nyon
117b1(dkon brtsegs): mongs sel la phyag 'tshal lo/ /spyod dag khyod la phyag 'tshal lo/ /sems dag khyod la phyag 'tshal lo/ /gnas pa mi mnga' zhum mi mnga'/ /le lo mi mnga' rgod mi mnga'/ /brtson
117b2(dkon brtsegs): 'grus brtsams shing rtul ba nyid/ /nges par rtogs la phyag 'tshal lo/ /rin po che'i pho brang gi rdal blta na sdug pa/ mdzes pa/ rin po che sna bdun gyi rang bzhin can khrag
117b3(dkon brtsegs): khrig phrag drug cu yang mngon par sprul to/ /rin po che'i pho brang gi rdal de dag re re zhing yang bzhugs sa khrag khrig phrag drug cu drug cu mngon par sprul to/ /bzhugs sa de dag
117b4(dkon brtsegs): re re zhing ba gam bkra ba/ blta na sdug pa/ rin po che sna bdun gyi rang bzhin can brgya phrag drug cu drug cu mngon par sprul to/ /ba gam de dag re re la yang khang pa brtsegs
117b5(dkon brtsegs): pa bkra ba/ blta na sdug pa/ rin po che sna bdun gyi rang bzhin can khrag khrig phrag drug cu drug cu mngon par sprul to/ /khang pa brtsegs pa de dag re re zhing yang khyams bkra
117b6(dkon brtsegs): ba| blta na sdug pa/ rin po che sna bdun gyi rang bzhin can khrag khrig phrag drug cu drug cu mngon par sprul to/ /de la gser gyi khyams rnams kyi gdung phyam ni/ dngul/ gral
117b7(dkon brtsegs): bu dang sgo 'phar ni/ bai DUR+Ya/ them pa dang kha khyer ni/ shel/ ka ba ni/ spug /ka zhu ni/ mu tig dmar po/ /sa gzhi ni/ rdo'i snying po'i rang bzhin can sha stag go /dngul
118a1(dkon brtsegs): gyi khyams rnams kyi gdung phyam ni/ gser/ gral bu dang sgo 'phar ni/ bai DUR+Ya/ them pa dang kha khyer ni/ shel/ ka ba ni/ spug /ka zhun/
118a2(dkon brtsegs): mu tig dmar po/ sa gzhi ni/ rdo'i snying po'i rang bzhin can sha stag go /bai DUR+Ya'i khyams rnams kyi gdung phyam ni/ shel/ gral bu dang sgo 'phar ni/ gser/ them pa dang
118a3(dkon brtsegs): 'khyer ni/ dngul/ ka ba ni/ spug /ka zhu ni/ mu tig dmar po/ sa gzhi ni/ rdo'i snying po'i rang bzhin can sha stag go /shel gyi khyams rnams kyi gdung phyam ni/ bai DUR+Ya/
118a4(dkon brtsegs): gral bu dang sgo 'phar ni/ spug/ them pa dang kha khyer ni/ rdo'i snying po/ ka ba ni/ gser/ ka zhu ni/ dngul/ sa gzhi ni/ mu tig dmar po'i rang bzhin can sha stag
118a5(dkon brtsegs): go / spug gi khyams rnams kyi gdung phyam ni/ rdo'i snying po/ gral bu dang sgo 'phar ni/ mu tig dmar po/ them pa dang kha khyer ni/ gser/ ka pa ni/ dngul/ ka zhu
118a6(dkon brtsegs): ni| shel/ sa gzhi ni/ bai DUR+Ya'i rang bzhin can sha stag go /mu tig dmar po'i khyams rnams kyi gdung phyam ni/ spug /gral bu dang sgo 'phar ni/ rdo'i snying po/
118a7(dkon brtsegs): them pa dang kha khyer ni/ dngul/ ka ba ni/ gser/ ka zhu ni/ bai DUR+Ya/ sa gzhi ni/ ke ke ru'i rang bzhin can sha stag go /rdo'i snying po'i khyams rnams kyi gdung
118b1(dkon brtsegs): phyam ni| mu tig dmar po/ gral bu dang sgo 'phar ni/ gser/ them pa dang kha khyer ni/ dngul/ ka ba ni/ bai DUR+Ya/ ka zhu ni/ ke ke ru/ sa gzhi ni/ shel gyi rang bzhin
118b2(dkon brtsegs): can sha stag go / khyams de dag tu yang seng+ge'i khri rin po che sna bdun gyi rang bzhin can/ lha ma yin gyi lha rdzas kyi gos sna tshogs bting ba/ ka tsa linada'i steng g.yogs can/
118b3(dkon brtsegs): mtha' gnyis su rten ma bzang po bkod pa khrag khrig phrag drug cu drug cu mngon par sprul to/ /seng+ge'i khri de dag gi rkang rten rin po che sna bdun gyi rang bzhin can dag la
118b4(dkon brtsegs): ras bcos bu sna tshogs 'di lta ste/ shing bal las byas pa shin tu phra ba dang / srin bal las byas pa shin tu phra ba dang / zar ma'i shun pa las byas pa shin tu phra ba
118b5(dkon brtsegs): dang | shun phrags las byas pa shin tu phra ba dang / ka shi ka las byas pa shin tu phra ba bye ba phrag drug cu drug cu bting bar gyur to/ /seng+ge'i khri de dag gi re re'i ngos
118b6(dkon brtsegs): gnyis su yang lha ma yin gyi bu mo rgyan thams cad kyis brgyan pa/ rin po che sna bdun las byas pa'i bsil yab thogs pa gnyis gnyis mngon par sprul te/ seng+ge'i khri
118b7(dkon brtsegs): de dag la lha ma yin gyi bu mo gzhon nu 'khod pa dag la g.yob bo/ /khyams de dag re re zhing yang rin po che sna bdun las byas pa'i gdugs khrag khrig phrag drug cu drug
119a1(dkon brtsegs): cu mngon par sprul to/ /khyams de dag re re zhing yang rin po che sna bdun gyi rgyal mtshan khrag khrig phrag drug cu drug cu mngon par sprul
119a2(dkon brtsegs): to| |de la gser gyi khyams rnams su ni/ rgyal mtshan sngon po la yu ba ser po shel gyis spras pa dag btsugs/ dngul gyi khyams rnams su ni/ rgyal mtshan ser po yu
119a3(dkon brtsegs): ba dmar po gser gyis spras pa dag btsugs/ bai DUR+Ya'i khyams rnams su ni/ rgyal mtshan dmar po yu ba ser po shel gyis spras pa dag btsugs/ shel gyi khyams
119a4(dkon brtsegs): rnams su ni/ rgyal mtshan dkar po yu ba bai DUR+Ya gser gyis spras pa dag btsugs/ rin po che sna tshogs kyi khyams rnams su ni/ rgyal mtshan khra bo gser gyi yu ba
119a5(dkon brtsegs): bai DUR+Yas spras pa dag btsugs so/ /de la rgyal mtshan sngon po rnams ni/ tog ser po/ /rgyal mtshan ser po rnams ni/ tog sngon po/ rgyal mtshan dmar po rnams ni/ tog
119a6(dkon brtsegs): dkar po/ rgyal mtshan dkar po rnams ni/ tog dmar po/ rin po che sna tshogs kyi rgyal mtshan rnams ni/ tog rin po che sna bdun pa sha stag go /rin po che'i pho brang gi rdal de
119a7(dkon brtsegs): dag bar snang gi nam mkha' la lding zhing bcom ldan 'das la lan gsum bskor ba byed par gyur to/ /de 'di lta ste/ dper na/ sum cu rtsa gsum pa'i lha rnams kyi glang po
119b1(dkon brtsegs): ches srung gi bu ni/ bar snang gi nam mkha' las 'gro zhing sum cu rtsa gsum pa'i lha rnams skyed mos tshal yongs 'dus rtol du nye bar 'jog /de bzhin du pho brang gi rdal de
119b2(dkon brtsegs): dag kyang bar snang gi nam mkha' la lding zhing bcom ldan 'das la lan gsum bskor ba byed do/ /rin po che'i pho brang gi rdal de dag dang / bag ma de dag dang / bzhugs sa
119b3(dkon brtsegs): de dag dang / khang pa brtsegs pa de dag dang / khyams de dag dang / seng+ge'i khri de dag dang / gdugs de dag dang / rgyal mtshan de dag dang / ba dan de dag las
119b4(dkon brtsegs): lha'i tsan+dan dang / ut+pal dang / a ga ru'i phye ma'i char bab par gyur to/ /me tog man+dA ra ba dang / man+dA ra ba chen po dang / many+dzu Sha ka dang / many+dzu Sha ka chen po dang / pa ru
119b5(dkon brtsegs): Sha ka dang / ba ru Sha ka ra chen po dang / mdog dkar dang / mdog dkar chen po dang / skya snar dang / skya snar chen po dang / skya snar khra bo dang / skya snar bkra chen gyi char
119b6(dkon brtsegs): yang mngon par bab par gyur to/ /gser dang / dngul dang / bai DUR+Ya dang / shel dang / spug dang / rdo'i snying po dang / mu tig dmar po dang / rin po che thams cad
119b7(dkon brtsegs): kyi me tog dang / dbyig dang / gser dang / yid bzhin gyi ras bcos bu'i char yang mngon par bab par gyur to/ /yid bzhin gyi nor bu'i bla re de dag gi mthus lha
120a1(dkon brtsegs): ma yin gyi bu de dag rin po che gang dang gang gi char dbab par 'dod pa de dang de dag las mngon par bab par gyur to/ /de'i tshe ser skya'i
120a2(dkon brtsegs): gnas kyi grong khyer chen po nas khor yug tu ni dpag tshad drug khri 'phang du yang dpag tshad drug khrir lha ma yin gyi mchod pa de lta bus rgyas par gang bar gyur to/ /rin po
120a3(dkon brtsegs): che'i pho brang gi rdal de dag gis kyang bcom ldan 'das la lan gsum bskor ba byas te bcom ldan 'das kyi spyan sngar 'khod par gyur to/ /ser skya'i gnas kyi grong khyer
120a4(dkon brtsegs): chen po yang mi 'greng bdun tsam du me tog man+dA ra bas rgyas par gang bar gyur to/ /spos chus kyang rdzab tu gyur to/ /sangs rgyas kyi mthus stong gsum gyi stong chen po'i
120a5(dkon brtsegs): 'jig rten gyi khams kyang spos chu'i rdzab kyi dri des khyab par gyur to/ /stong gsum gyi stong chen po'i 'jig rten gyi khams 'di'i sems can gang dag gis spos chu'i rdzab
120a6(dkon brtsegs): kyi dri de tshor ba de dag thams cad kyang bla na med pa yang dag par rdzogs pa'i byang chub las phyir mi ldog par gyur te/ byang chub tu sems dang po bskyed pa dag ni/ smos
120a7(dkon brtsegs): kyang mi dgos so/ /de nas lha ma yin gyi dbang po thag bzang ris rin po che sna bdun gyi shing rta la zhon te lan gsum bskor ba byas nas bcom ldan 'das la tsan+dan gyi phye
120b1(dkon brtsegs): mas mngon par gtor te tshigs su bcad pa dag gis mngon par bstod pa/ byang chub dam pa don du gnyer slad du/ /skyabs kyi dam pa rab tu mi sgul ba/ /lhar bcas 'jig
120b2(dkon brtsegs): rten mi 'jigs stsol ba po/ /khyod la bdag ni skyabs su nye bar mchi/ /gang la dga' ba'i yid kyis skyabs song na/ /log ltung dag tu ltung bar mi 'gyur ba/ /de la bdag ni
120b3(dkon brtsegs): skyabs su nye bar mchi/ /dpe med byang chub 'tshal ba'i slad du'o/ /'khor ba'i sdug bsngal dag ni bshig bcom zhing / /mya ngan las brgal nyon mongs dag gyur la/ /'dren pa
120b4(dkon brtsegs): gzhan gyi dring la mi 'jog pa/ /khyod la bdag ni skyabs su nye bar mchi/ /rga dang 'chi bas nyen par gyur pa yi/ /lha dang mi rnams 'dren pa bcom ldan 'das/ /gang la skyabs
120b5(dkon brtsegs): song phyis kyang mi skye ba/ /khyod la bdag ni skyabs su nye bar mchi/ /de nas lha ma yin gyi dbang po thag bzang ris kyis bcom ldan 'das la lan gsum bskor ba byas pa'i tshe rta'i
120b6(dkon brtsegs): rgyan de dag dang / shing rta'i rgyan de dag dang / lha ma yin gyi rgyan de dag dang / gdugs dang / rgyal mtshan dang / ba dan gyi rgyan de dag dang / bla re dang dril bu g.yer
120b7(dkon brtsegs): ga'i rgyan de dag rlung gis bskyod pas sgra snyan cing yid du 'ong la mnyan na dga' ba 'di lta bu dag byung bar gyur te/ 'di lta ste/ dper na/ rol mo sil snyan yan lag brgyad
121a1(dkon brtsegs): pa mkhas pas sgra phyung ba bzhin no/ /de ltar lha ma yin gyi dbang po thag bzang ris kyis bcom ldan 'das la lan gsum bskor ba byas pa'i
121a2(dkon brtsegs): tshe steng gi bar snang las lha'i tsan+dan dang / ut+pa la dang / a ga ru dang / ta ma la'i lo ma'i phye ma'i char mngon par bab par gyur to/ /lha ma yin gyi spos kyi phye ma rnam
121a3(dkon brtsegs): pa sna tshogs du ma'i char mngon par bab par gyur to/ /lha'i me tog man+dA ra ba dang / man+dA ra ba chen po dang / many+dzu Sha ka dang / many+dzu Sha ka chen po dang / pa ru Sha ka
121a4(dkon brtsegs): dang / pa ru Sha ka chen po dang / mdog dkar dang / mdog dkar chen po dang / skya snar dang / skya snar chen po dang / skya snar khra bo dang / sna skyar bkra chen gyi me tog rnams
121a5(dkon brtsegs): dang / sprul pa'i me tog sna tshogs kyi char mngon par bab bo/ /steng gi bar snang las gser dang / dngul dang / bai DUR+Ya dang / shel dang / spug dang / rdo'i snying po dang /
121a6(dkon brtsegs): mu tig dmar po dang / rin po che thams cad kyi me tog gi char yang mngon par bab bo/ /lha dang lha ma yin gyi spos chu'i char yang mngon par bab bo/ /spos chu'i char de babs
121a7(dkon brtsegs): pas ser skya'i gnas kyi grong khyer chen po nas 'khor yug tu dpag tshad drug cu tshun chad spos chus rdzab tu gyur to/ /spos chu'i rdzab kyi dri des kyang stong gsum gyi stong chen
121b1(dkon brtsegs): po'i 'jig rten gyi khams thams cad rgyas par gang bar gyur to/ /sems can gang dag gis spos kyi dri de tshor bar gyur pa de dag thams cad kyang bla na med pa yang dag par
121b2(dkon brtsegs): rdzogs pa'i byang chub las phyir mi ldog par gyur to/ /de ltar lha ma yin gyi dbang po thag bzang ris kyis bcom ldan 'das la lan gsum bskor ba byas pa'i tshe bar snang las
121b3(dkon brtsegs): lha ma yin gyi lha rdzas kyi sil snyan gyi sgra dag byung ngo / /sil snyan de dag gi sgras kyang stong gsum gyi stong chen po'i 'jig rten gyi khams su grag par gyur to/ /theg pa chen po
121b4(dkon brtsegs): l a yang dag par zhugs pa'i sems can gang dag gis sgra thos par gyur pa de dag thams cad bla na med pa yang dag par rdzogs pa'i byang chub las phyir mi ldog par gyur
121b5(dkon brtsegs): t o| |de ltar lha ma yin gyi dbang po thag bzang ris kyis bcom ldan 'das la lan gsum bskor ba byas pa'i tshe lha ma yin gyi bu mo brgya stong dag bcom ldan 'das la mchod
121b6(dkon brtsegs): pa bya ba dang / lha ma yin gyi dbang po thag bzang ris kyi 'khor bya ba'i phyir la la ni/ glu len/ la la ni/ sil snyan byed/ la la ni/ gar byed/ la la ni/ lus kyi
121b7(dkon brtsegs): tshul bsgyur/ la la ni/ tsan+dan dang / ut+pa la dang / a ga ru dang / ta ma la'i lo ma'i phye ma 'thor/ /la la ni/ lha'i me tog man+dA ra ba dang / man+dA ra ba chen po dang / many+dzu Sha ka
122a1(dkon brtsegs): dang / many+dzu Sha ka chen po dang / pa ru Sha ka dang / pa ru Sha ka chen po dang / mdog dkar dang / mdog dkar chen po dang / skya snar dang / skya
122a2(dkon brtsegs): snar chen po dang / skya snar khra bo dang / skya snar bkra chen dang / sprul pa'i me tog rnams dang / gser dang / dngul dang / bai DUR+Ya dang / shel dang / spug dang / rdo'i snying
122a3(dkon brtsegs): po dang / mu tig dmar po dang / rin po che thams cad kyi me tog rnams 'thor zhing bcom ldan 'das la mngon par 'thor ro/ /la la ni/ na bza' dang / rkang gdub dang /
122a4(dkon brtsegs): sku rags dang / phyag gi rgyan dang / sor gdub dang / gdu bu dang / gdu bu tham pa dang / dbu rgyan rtse gsum pa dang / dpung rgyan dang / cod pan dang / gser
122a5(dkon brtsegs): skud dang / mu tig gi do shal dang / nor bu'i do shal dang / se mo do dang / gya do dang / mgul rgyan sna tshogs dang / rna cha dang / rna cha gdub kor dang / tshong tshong
122a6(dkon brtsegs): gshibs pa dang / mgo rgyan dang / phreng ba'i lda ldi dang / spos kyi lda ldi dang / nor bu'i lda ldi dag 'thor zhing / me tog gi bla re dang / spos kyi bla re dang / nor bu'i bla re
122a7(dkon brtsegs): dag thogs so/ /la la ni/ spos chu'i char 'bebs so/ /la la ni/ phye ma'i char 'bebs so/ /la la ni/ mu tig dmar pos snyim pa bkang ste bcom ldan 'das la mngon
122b1(dkon brtsegs): par 'thor ro/ /la la ni/ rin po ches snyim pa bkang / la la ni/ gser gyis snyim pa bkang ste bcom ldan 'das la mngon par 'thor ro/ /tshigs su bcad pa 'di yang smras
122b2(dkon brtsegs): so| |gang brten gang la gnas bcas nas/ /gang zag mchog la mchod 'gyur pa/ /de 'dra ba yi grogs po dang / /rtag par rgyun du phrad par shog /lha ma yin gyi dbang po thag
122b3(dkon brtsegs): b zang ris kyis ji ltar byas pa de bzhin du lha ma yin gyi dbang po rab sim gyis kyang bcom ldan 'das la mchod pa byas nas rin po che sna bdun gyi shing rta la zhon te bcom ldan
122b4(dkon brtsegs): 'das la lan gsum bskor ba byed cing tshigs su bcad pa 'di dag gis bcom ldan 'das la mngon par bstod pa/ stobs bcu brtson bden khyod la phyag 'tshal lo/ /me
122b5(dkon brtsegs): 'jigs 'jigs bral khyod la phyag 'tshal lo/ /chos la ma 'dres nges par gyur pa po/ /'gro ba'i 'dren pa khyod la phyag 'tshal lo/ /kun sbyor 'ching ba gcod la phyag
122b6(dkon brtsegs): 'tshal lo/ /'khor brgyud mi gnas pa la phyag 'tshal lo/ /mthar phyin thang gnas khyod la phyag 'tshal lo/ /'gro ba bying ba sgrol la phyag 'tshal lo/ /sems can 'grogs
122b7(dkon brtsegs): kyang rgod pa mi mnga' zhing / /'gro ba kun la thugs ni rnam grol te/ /pad+ma chu yis mi gos 'dra ba po/ /blo zab bsam mi khyab la phyag 'tshal lo/ /sangs rgyas thub pa khyod kyis
123a1(dkon brtsegs): stong nyid mkhyen/ /rnam pa kun tu mtshan ma thams cad bshig /khyod ni gang du 'ang smon pa yong mi mnga'/ /mi gnas nam mkha' mnyam
123a2(dkon brtsegs): la phyag 'tshal lo/ /lha ma yin gyi dbang po rab sim gyis ji ltar byas pa de bzhin du lha ma yin gyi dbang po shing rta bzang gis kyang bcom ldan 'das la mchod pa byas
123a3(dkon brtsegs): n as rin po che sna bdun gyi shing rta la zhon te bcom ldan 'das la lan gsum bskor ba byed cing gser phye dag gis gtor nas tshigs su bcad pa dag gis bcom ldan
123a4(dkon brtsegs): 'das la mngon par bstod pa/ sa dang bar snang dang ni lha yul na'ang / /bde gshegs khyod mnyam ma mchis lhag ma mchis/ /mtshan mar bzung nas phyin ci log zhugs
123a5(dkon brtsegs): pa'i| |'gro ba smig rgyu 'dra bar khyod kyis mkhyen/ /'di ni byed pa tshor ba sems can med/ /gang zag med cing bdag gir bya ba med/ /chos kun stong zhing byed pa kun
123a6(dkon brtsegs): la dben/ /rang bzhin med cing g.yo med zhi zhes bstan/ /su zhig bde gshegs bstan pa 'dir mos te/ /chos kun byas pa med pa'i rjes 'brang ba/ /de 'dir 'dren
123a7(dkon brtsegs): pa'i sras su gyur pa ste/ /ji ltar bstan pa de bzhin yab ltar spyod/ /rnam 'dren khyod la bdag bstod bsod nams gang skyes te/ /ji ltar rgyal ba mkhyen pa yis ni mkhyen
123b1(dkon brtsegs): gyur pa| |dge ba'i rtsa ba de kun ma lus mtha' dag 'dir/ /'gro la rtsal gyis thams cad sangs rgyas 'grub par shog// //bam po gsum pa/ lha ma yin gyi dbang po shing rta bzang
123b2(dkon brtsegs): g is ji ltar byas pa de bzhin du lha ma yin gyi dbang po stobs ldan gyis kyang bcom ldan 'das la mchod pa byas te rin po che sna bdun gyi shing rta la zhon nas bcom ldan 'das la
123b3(dkon brtsegs): lan gsum bskor ba byed cing dngul gyi me tog rnams kyis gtor te tshigs su bcad pa dag gis bcom ldan 'das la mngon par bstod pa/ 'khor ba'i rgya mtsho chu las pha
123b4(dkon brtsegs): rol rnam brgal ba/ /brgal nas skye bo rgyun gyis rjes 'gro sgrol mdzad cing / /bde gshegs pha rol thang bde 'jigs pa med 'jog pa/ /spyan mdzes bde bar gshegs pa
123b5(dkon brtsegs): khyod kyi zhabs la gtugs/ /blo mchog khyod kyis 'gro ba thams cad kun tu mkhyen/ /phyin ci log lta thibs por rab zhen blo ldan te/ /'khrul pa smig rgyu lta bur ma shes gyur
123b6(dkon brtsegs): rnams la/ /mtshungs pa med pa'i thugs rje bskyed nas rtogs par mdzad/ /mi mchog khyod kyis chos rnams thams cad sgyu ma dang / smig rgyu 'dra zhing mig yor mtshungs
123b7(dkon brtsegs): zhes rab tu bstan/ /thub pa dam pa khyod kyis chos kyi sras mchog bskyed/ /srid pa gsum po dag na mi chags spyad pa spyod/ /dngos po log pa'i don gyur rang bzhin bral ba
124a1(dkon brtsegs): dang / /gzhan gyi dngos pos stong par mi dbang khyod kyis mkhyen/ /byis pa rmongs pa'i blo gros rmi lam dga' lta bur/ /mi dbang khyod kyi
124a2(dkon brtsegs): sras kyis 'tshal nas spyad pa spyod/ /lha ma yin gyi dbang po stobs ldan gyis ji ltar byas pa de bzhin du lha ma yin gyi dbang po sgra gcan gyis kyang bcom ldan 'das la
124a3(dkon brtsegs): m chod pa byas nas rin po che sna bdun gyi shing rta la zhon te bcom ldan 'das la lan gsum bskor ba byed cing me tog skya snar khra bo rnams kyis gtor te tshigs su
124a4(dkon brtsegs): bcad pa dag gis bcom ldan 'das la mngon par bstod pa/ mi mchog khyod kyi sku yis ni/ /lhar bcas 'jig rten zil gyis mnan/ /ri rab kyis ni yungs 'bru dang / /rgya
124a5(dkon brtsegs): mtshos ba rjes chu bzhin no/ /gzugs mdzes mtshan gyis rab tu brgyan/ /gzugs kyis gzugs kyi dam pa dang / /gzugs rnams thams cad zil gyis mnan/ /dper na
124a6(dkon brtsegs): nyi mas me khyer bzhin/ /gzi brjid phung po gzi brjid kyis/ /sems can zil ldan zil gyis mnan/ /zil mnan de dag lam me min/ /nyi mas me khyer zil brlags
124a7(dkon brtsegs): bzhin| |ye shes rgya mtsho ye shes kyis/ /'jig rten gsum kun zil gyis mnan/ /zil mnan de dag lam me min/ /nyi mas zla 'od zil brlags bzhin/ /lha ma yin gyi
124b1(dkon brtsegs): d bang po sgra gcan gyis ji ltar byas pa de bzhin du lha ma yin gyi dbang po bde mchog gis kyang bcom ldan 'das la mchod pa byas nas rin po che sna bdun gyi shing rta la zhon te bcom
124b2(dkon brtsegs): ldan 'das la lan gsum bskor ba byed cing me tog skya snar khra bos mngon par gtor te tshigs su bcad pa dag gis bcom ldan 'das la mngon par bstod pa/ /'dren pa'i
124b3(dkon brtsegs): blo gros zhi ba po/ /zhi gnas dgyes pas 'gro ba yi/ /'dod sdang gti mug rdul zhi mdzad/ /char pas rdul rnams zhi bgyid bzhin/ /'bar zhing chos tshul 'bar bar mdzad/ /
124b4(dkon brtsegs): blags sbyin gyis ni me bzhin no/ /nags btang nags mes shing bsregs ltar/ /de bzhin nyon mongs dra ba bsregs/ /bskal pa bye ba khrag khrig ni/ /dpag tu med par dge
124b5(dkon brtsegs): rtsa 'dzin/ /nyon mongs thams cad 'joms mdzad de/ /bdud rtsis lus byugs dug bzhin no/ /mun pa mun nag sel mdzad de/ /mun khung sgron ma 'bar ba bzhin/ /chos
124b6(dkon brtsegs): kyi tshul yang ston mdzad de/ /nor mkhan rin chen yon tan bzhin/ /lha ma yin gyi dbang po bde mchog gis ji ltar byas pa de bzhin du lha ma yin gyi dbang po g.yul la mngon
124b7(dkon brtsegs): p ar dga' bas kyang bcom ldan 'das la mchod pa byas nas rin po che sna bdun gyi shing rta la zhon te bcom ldan 'das la lan gsum bskor ba byed cing rin po che'i me tog
125a1(dkon brtsegs): rnams kyis gtor nas tshigs su bcad pa dag gis bcom ldan 'das la mngon par bstod pa/ gdul dka' mi bzad sems ni khyod kyis
125a2(dkon brtsegs): brtul| |g.yul las dpa' bas g.yul ngor dpa' bo bzhin/ /shin tu tshar bcad rang gi dbang du mdzad/ /thugs dul mi bsnyengs khyod la phyag 'tshal lo/ /khyod kyis dbang po
125a3(dkon brtsegs): thul cing dgra yang bcom/ /gang du'ang mi bsnyengs mi bskyod bde ba brnyes/ /khyod ni nyon mongs rnams kyis yang mi 'khrugs/ /rnam pa kun tu dug ni ma lus bcom/ /
125a4(dkon brtsegs): mthu chen khyod kyis byams pa legs bsgoms te/ /khyod kyi thugs ni dgra dang byams la mnyam/ /thub pa khyod kyis sems can blo gros bshig /'gro ba kun tu khyod
125a5(dkon brtsegs): ni bzhud mi mnga'/ /shes rab rnam grol srid pa'i sred pa bskams/ /shes rab rnam dag khyod kyi thugs kyang dag /chos rnams kun la thugs ni chags mi mnga'/ /
125a6(dkon brtsegs): thams cad zil mnan thub mchog khyod 'dra med/ /lha ma yin gyi dbang po g.yul la mngon par dga' bas ji ltar byas pa de bzhin du lha ma yin gyi dbang po mig bzang gis
125a7(dkon brtsegs): k yang bcom ldan 'das la mchod pa byas nas rin po che sna bdun gyi shing rta la zhon te bcom ldan 'das la lan gsum bskor ba byed cing bcom ldan 'das la gter chen po
125b1(dkon brtsegs): yang phul nas tshigs su bcad pa dag gis bcom ldan 'das la mngon par bstod pa/ dpa' bo chen po khyod kyis ni/ /chos rnams yang dag mtshan nyid mkhyen/ /gang 'di
125b2(dkon brtsegs): chos zhes brjod pa yang / /de ni brdar btags tshig tu zad/ /chos rnams chos kyi ngo bo yis/ /rnam pa kun tu mi dmigs so/ /gang 'di chos zhes brjod pa yang / /de ni
125b3(dkon brtsegs): ming tsam zad ces gsungs/ /ming ni ming gis dben pa ste/ /mtshan nyid kyang ni de bzhin no/ /chos rnams mtshan nyid med pa ste/ /ming yang med ces khyod kyis bshad/ /
125b4(dkon brtsegs): rab tu bshad ces bgyi ba yang / /bshad pa ci yang ma mchis te/ /gang gis kyang ni ma bshad cing / /su la'ang bshad pa ma mchis so/ /khyod kyi sras po mi mchog rnams/ /
125b5(dkon brtsegs): chos rnams de ltar 'tshal nas ni/ /chos rnams la yang mi chags par/ /rnam par spyad do thub pa che/ /lha ma yin gyi dbang po mig bzang gis ji ltar byas pa de bzhin du lha ma
125b6(dkon brtsegs): y in gyi dbang po 'jig rten gsum rnam par gnon pas kyang bcom ldan 'das la mchod pa byas nas rin po che sna bdun gyi shing rta la zhon te bcom ldan 'das la lan gsum
125b7(dkon brtsegs): bskor ba byed cing bcom ldan 'das la mu tig gi do shal yang phul nas tshigs su bcad pa dag gis bcom ldan 'das la mngon par bstod pa/ dgra zla ma mchis
126a1(dkon brtsegs): khyod la bdag bstod do/ /tshul khrims dang ni gzugs dang ye shes stobs/ /des ni 'jig rten gsum na mtshungs ma mchis/ /de phyir
126a2(dkon brtsegs): khyod ni dgra thul mtshungs ma mchis/ /khyod kyi gzugs ni chos kyis bskyed pas na/ /gzugs kyi stobs kyis khams gsum zil gyis mnan/ /sbyin pa'i stobs kyis
126a3(dkon brtsegs): mtshan ni phun sum tshogs/ /dpe byad phun sum tshogs shing gzugs kyang dag /tshul khrims stobs kyis khyod ni mi bskyod de/ /skye bo mkhas pas so sor bsam mi lad//
126a4(dkon brtsegs): khyod ni tshul khrims ldan zhing thugs kyang dag /mi yi seng+ge mdzad pa thams cad 'byor/ /shes rab stobs kyis khyod mtshungs 'ga' ma mchis/ /des na mi bsnyengs 'jig
126a5(dkon brtsegs): rten gsum btul nas/ /'khor du seng+ge lta bur sgra bsgrags te/ /rtog ge tshogs kyi blo gros zil gyis mnan/ /lha ma yin gyi dbang po 'jig rten gsum rnam par gnon
126a6(dkon brtsegs): g yis ji ltar byas pa de bzhin du lha ma yin gyi dbang po rnam par snang byed kyis kyang bcom ldan 'das la mchod pa byas nas rin po che sna bdun gyi shing rta la zhon te bcom
126a7(dkon brtsegs): ldan 'das la lan gsum bskor ba byed cing rin po ches snyim pa bkang ste gtor nas tshigs su bcad pa dag gis bcom ldan 'das la mngon par bstod do/ /thub pa chen
126b1(dkon brtsegs): po skye bo tshogs pa 'di/ /dang ba'i yid kyis khyod kyi zhal du blta/ /kun gyis rgyal ba mdun na bzhugs par mthong / /de ni rgyal ba'i sangs rgyas ma 'dres mtshan/ /bcom ldan
126b2(dkon brtsegs): 'das kyis gsung gcig brjod pa la/ /skye bo bsam pa ji bzhin so sor 'tshal/ /thub pa khyod kyi gsung de de ltar 'byung / /de ni rgyal ba'i sangs rgyas ma 'dres mtshan/ /bcom
126b3(dkon brtsegs): ldan 'das kyis gsung gcig brjod pa la/ /'khor gyi tha dad gsung du rnam 'tshal zhing / /'gro bas rang don ji lta bzhin du'ang 'tshal/ /de ni rgyal ba'i sangs rgyas ma 'dres
126b4(dkon brtsegs): mtshan| |gsung gcig rab tu brjod pa mdzad pas ni/ /gcig la 'jog gi gzhan ni dgag par mdzad/ /'dren pa su dag ma bslab rtogs par mdzad/ /de ni rgyal ba'i sangs
126b5(dkon brtsegs): rgyas ma 'dres mtshan/ /lha ma yin gyi dbang po rnam par snang byed kyis ji ltar byas pa de bzhin du lha ma yin gyi dbang po btang bzung gis kyang bcom ldan 'das la mchod pa byas
126b6(dkon brtsegs): n as rin po che sna bdun gyi shing rta la zhon te bcom ldan 'das la lan gsum bskor ba byed cing mu tig dmar pos snyim pa bkang ste gtor nas tshigs su bcad pa dag gis
126b7(dkon brtsegs): bcom ldan 'das la mngon par bstod pa/ rgyags dang nga rgyal sdig pa'i lta ba spyod pa gang / /yid dga' rab tu dang bas mi dbang bde gshegs kyi/ /blo la mngon par
127a1(dkon brtsegs): dga' ba de dag bag mchis te/ /mtshungs med bsnyen bkur bgyid pa de dag ston pa'i sras/ /chos rnams 'di dag ngo bo nyid kyis ma mchis te/ /
127a2(dkon brtsegs): rmi lam dga' ba thams cad tshad ma ma lags 'dra/ /rmi lam dga' spyod ma mchis kyang ni 'du shes mchis/ /de ltar rgyal bas chos rnams thams cad rab tu gzigs/ /
127a3(dkon brtsegs): ston ka'i sprin dang mtshungs shing chu yi zla ba 'dra/ /byis pa'i blo ldan rnams kyi yid ni rmongs par bgyid/ /gang dag rtag tu bag mchis bde gshegs blo mnga' ba/ /mkhas
127a4(dkon brtsegs): pa'i skye bo dag la 'di ni rmongs mi bgyid/ /rgyal ba khyod kyis bstan la rtag tu bag mchis gang / /mi mchog dam pa de dag mi dal yong mi mchi/ /chos rnams thams
127a5(dkon brtsegs): cad rmi lam 'dra bar rnam brtags nas/ /yang dag mthong ba de dag ting 'dzin thob par 'gyur/ /de nas thag bzang ris la sogs pa lha ma yin gyi dbang po bye ba phrag drug
127a6(dkon brtsegs): cu po de dag gis mchod pa rnam pa 'di lta bu byas nas byang chub tu gzhol ba'i sems kyis tshim zhing mgu la yid rangs te/ rab tu dga' nas dga' ba dang / yid bde
127a7(dkon brtsegs): ba skyes te thal mo sbyar nas bcom ldan 'das nyid la phyag 'tshal zhing bcom ldan 'das kyi spyan sngar 'khod par gyur to/ /de nas bcom ldan 'das kyis lha ma yin gyi dbang
127b1(dkon brtsegs): po'i mchod pa de dag kyang gzigs/ lha ma yin de dag gi lhag pa'i bsam pa yang thugs su chud nas de'i tshe 'dzum pa mdzad do/ /'di ni/ sangs rgyas bcom ldan 'das rnams kyi chos
127b2(dkon brtsegs): nyid de| gang gi tshe 'dzum pa mdzad pa de'i tshe bcom ldan 'das kyi zhal gyi sgo nas 'od zer kha dog sna tshogs kha dog du ma 'di lta ste/ sngon po dang / ser po dang / dmar po dang /
127b3(dkon brtsegs): dkar po dang / leb rgan dang / shel dang / dngul gyi kha dog lta bu dag byung nas de dag gis thams cad dang ldan pa'i 'jig rten snang bas rgyas par bkang ste phyir logs nas
127b4(dkon brtsegs): bcom ldan 'das la lan gsum bskor ba byas te bcom ldan 'das kyi dbu'i gtsug tu nub bo/ /de nas tshe dang ldan pa rta thul stan las langs te bla gos phrag pa cig la gzar
127b5(dkon brtsegs): n as pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar ba btud nas bcom ldan 'das la 'dzum pa mdzad pa'i don tshigs su bcad
127b6(dkon brtsegs): de zhus pa/ 'jig rten phan bzhed rgyu zhig ma mchis par/ /mi yi seng+ge 'dzum pa mi mdzad na/ /drang srong chen po ci slad 'dzum pa mdzad/ /skyes bu mchog gis 'dzum pa'i rgyu yang
127b7(dkon brtsegs): gsungs/ /lha min mchod pa rgya chen gzigs gyur nas/ /'jig rten phan bzhed khyod ni 'dzum mdzad na/ /lha mi rnams la lung bstan bka' stsal gsol/ /de thos bdag cag rnams
128a1(dkon brtsegs): ni dga' bar 'gyur/ /de ring su yis dogs med rgya chen sems/ /'khor 'dir yang dag bskyed par gyur cig gu/ /de bzhin gshegs pas
128a2(dkon brtsegs): gang gi bsam mkhyen nas/ /mi yi seng+ge 'dzum pa mdzad par gyur/ /de ring yongs su dag pa'i yid kyis su/ /mi yi mchog la dad pa gang gis bskyed/ /de bzhin gshegs
128a3(dkon brtsegs): pas gang gi bsam mkhyen te/ /yid du 'ong ba'i 'dzum pa mdzad par gyur/ /bde gshegs zhal nas 'dzum pa de mthong nas/ /'di ltar bde gshegs 'dzum pa mdzad pa
128a4(dkon brtsegs): 'di| |su yis dpung bcas bdud ni deng bcom zhes/ /'khor 'di de ring the tshom 'tshal bar gyur/ /drang srong chen po rgyal ba dgra las rgyal/ /the tshom 'tshal ba'i som nyi
128a5(dkon brtsegs): gcad du gsol/ /mi mchog khyod kyis de ring 'gro ba yi/ /the tshom myur te legs par gcad du gsol/ /de nas tshe dang ldan pa rta thul gyis zhu ba zhus pa'i lan bcom ldan
128a6(dkon brtsegs): 'das kyis tshigs su bcad de tshe dang ldan pa rta thul la slar bka' stsal pa/ rta thul khyod kyis dri ba legs par dris/ /'jig rten phan phyir 'dzum pa ngas byas pa/ /de yi
128a7(dkon brtsegs): 'bras bu ma lus bstan par bya/ /bstan pa de ni rtse gcig yid kyis nyon/ /bla na med pa'i byang chub 'dod pa'i phyir/ /lha min rnams kyis nga mchod 'di byas te/ /de dag sems
128b1(dkon brtsegs): ni ci la'ang chags med pas/ /nam mkha'i ngos la lag mthil chags med bzhin/ /lha min tshogs kyis dad pa'i yid byas te/ /de dag nga la mchod pa 'di byas pas/ /blo can de
128b2(dkon brtsegs): dag lha min ris bor te/ /mtho ris dong nas yun ring dga' bar 'gyur/ /de dag phyi dus rgyal ba mi'i seng+ge/ /gang+gA'i klung gi bye ma bye ba snyed/ /bsnyen bkur byas nas yid 'ong
128b3(dkon brtsegs): bskal pa la/ /de dag thams cad mtshan mthun rgyal bar 'gyur/ /de tshe bde gshegs khrag khrig drug cu rnams/ /'jig rten sgron ma phyogs su grags pa ste/ /de dag mi gnas
128b4(dkon brtsegs): chos ni ston mdzad cing / /lha dang bcas pa'i 'jig rten 'grel par 'gyur/ /'jig rten mkhas pa de dag rnams kyi zhing / /shin tu yangs shing snyigs ma med par 'gyur//
128b5(dkon brtsegs): de tshe khrag khrig drug cur tshang ba yi/ /rgyal ba rnams kyis stong gsum sbyong bar 'gyur/ /de dag ngan song thams cad sel bar mdzad/ /de dag zhing der dga' bar spyod par
128b6(dkon brtsegs): 'gyur| |brtan pa de dag mi khom thams cad sbyong / /bla na med pa'i theg pa ston par 'gyur/ /de dag tshe yi tshad du gyur pa ni/ /bskal pa khrag khrig drug cu tshang bar yang / /rnam
128b7(dkon brtsegs): par 'dren pa de dag 'tsho bar 'gyur/ /chags pa med pa'i chos kyang ston par mdzad/ /thub pa de dag mya ngan 'das gyur te/ /'jig rten mkhas pa rab tu zhi gyur nas/ /bskal
129a1(dkon brtsegs): pa khrag khrig drug cu tshang bar ni/ /rang byung rnams kyi dam chos gnas par 'gyur/ /bde bar gshegs pa de dag 'gro ba'i tshogs/ /
129a2(dkon brtsegs): gang+gA'i bye ma snyed kyi skye bo 'dul/ /dgra las rgyal ba'i rgyal bar mtshan mthun 'gyur/ /zhing dang tshad dang chos gnas 'gyur pa'ang mthun/ /bde gshegs de dag khrag
129a3(dkon brtsegs): khrig drug cu yi/ /skyes pa bud med yongs su smin mdzad de/ /bla na med pa'i theg pas 'doms par 'gyur/ /mkhas pa de dag rgyal ba'i gdung yang 'dzin/ /rgyal bas
129a4(dkon brtsegs): lha min de dag lung bstan pa/ /'jig rten phan phyir drang srong chen pos gsungs/ /lha dang bcas pa'i 'jig rten de thos nas/ /yid rangs gyur cing stobs kyang skyes par
129a5(dkon brtsegs): gyur| |lha ma yin lung bstan pa'i le'u ste/ bzhi pa'o// //de nas tshe dang ldan pa 'od srung chen pos lha ma yin gyi mchod pa rnam pa de lta bu de mthong nas
129a6(dkon brtsegs): ngo mtshar du gyur te/ 'di snyam du de bzhin gshegs pas sngon byang chub sems dpa'i spyad pa spyod pa'i tshe dge ba'i rtsa ba ji lta bu zhig mngon par 'du mdzad na/ 'di lta
129a7(dkon brtsegs): bu'i rnam par smin pa grub snyam nas de'i tshe sems ji ltar mnyam par bzhag pas bskal pa grangs med pa yang rjes su dran zhing / bcom ldan 'das kyis srid pa'i
129b1(dkon brtsegs): rgyud de dang der 'chi 'pho dang skye ba na dge ba'i rtsa ba gang dag mngon par 'du mdzad pa dang / dge ba'i rtsa ba gang dag gis bla na med pa yang dag par rdzogs pa'i byang chub yang
129b2(dkon brtsegs): dag par bsgrubs pa dang / dge ba'i rtsa ba gang dag gis phyir mi ldog pa brnyes par gyur pa de dag thams cad rjes su dran par 'gyur ba de lta bu'i ting nge 'dzin la mnyam par
129b3(dkon brtsegs): bzhag go / de nas tshe dang ldan pa 'od srung chen pos bcom ldan 'das kyi dge ba'i rtsa ba bdag nyid chen po rjes su dran par gyur nas 'di snyam du sems te/ bcom ldan 'das
129b4(dkon brtsegs): kyis dge ba'i rtsa ba bdag nyid chen po de lta bu mdzad na/ de'i thugs bskyed pa gcig la yang 'jig rten gyi khams gang+gA'i klung gi bye ma snyed na sems can gang ji snyed cig 'khod pa
129b5(dkon brtsegs): de dag thams cad mi'i lus thob par gyur te/ lha ma yin gyi mchod pa ji snyed pa de snyed du sems can re res bskal pa gang+gA'i klung gi bye ma snyed du mchod pa byas kyang de dag gi thugs
129b6(dkon brtsegs): bskyed pa gcig la yang lan lon par mi nus so/ /snyam mo/ /de nas tshe dang ldan pa 'od srung chen po ting nge 'dzin de las langs te/ ngo mtshar dang dad pa thob par gyur nas de'i tshe
129b7(dkon brtsegs): bcom ldan 'das la tshigs su bcad de mngon par bstod pa/ thub pa byang chub gzhol ba yi/ /thugs bskyed pa ni re re la'ang / /lha ma yin gyi mchod pa 'dis/ /cha tsam mi spyod
130a1(dkon brtsegs): mi'i seng+ge/ /de lta'i yon tan mthar phyin te/ /lha dang mi yis mchod gyur pa/ /tsan+dan phur ma ri rab tsam/ /mi mchog khyod la mchod par 'os/ /
130a2(dkon brtsegs): mi yi seng+ge khyod la ni/ /gang+gA'i bye ma ches mang ba'i/ /rgya mtsho rab tu bkang ba yi/ /spos chu dag gis mchod par 'os/ /yon tan chen po mnga' ba la/ /gang+gA'i bye ma ches mang
130a3(dkon brtsegs): ba'i| |me tog tshogs ni ri bo mchog / khor yug chen po mnyam mchod 'os/ /rgyal ba sgron ma rang byung ba/ /mar me'i snying po ri rab tsam/ /'bru mar rgya mtsho'i chu snyed kyi/ /mar
130a4(dkon brtsegs): me rnams kyis mchod par 'os/ /mthu chen mnga' ba de lta bur/ /yon tan pha rol phyin gyur pa/ /gang+gA'i bye ma ches mang ba'i/ /me tog mchod rten mchod par 'os/ /mi dbang
130a5(dkon brtsegs): mchod pas thugs brtse ba/ /rin chen gdugs ni che rnams kyis/ /bskal pa khrag khrig rnams su yang / /sems can mchog la mchod par 'os/ /yon tan mtha' yas
130a6(dkon brtsegs): mnga' ba khyod/ /rin po che yi rgyal mtshan gyis/ /phyogs bcu'i 'jig rten khams bkang ste/ /bskal pa bsam yas mchod par 'os/ /mi yi seng+ge khyod la ni/ /bskal pa
130a7(dkon brtsegs): khrag khrig dpag med par/ /gang+gA'i phye ma ches mang ba'i/ /ba dan rnams kyis mchod par 'os/ /drang srong chen po smra ba'i stag /lha rnams dang ni mi dag dang / /gzhan yang
130b1(dkon brtsegs): sems can gang tshogs pa/ /brtag bzung dpe la gsan du gsol/ /gal te gang+gA'i bye snyed kyi/ /phyogs bcu'i 'jig rten khams rnams kyi/ /sems can thams cad sangs rgyas
130b2(dkon brtsegs): su| |mi mchog stobs bcu'i stobs ldan la/ /de dag re re'i mgo bo yang / /gang+gA'i bye ma snyed gyur te/ /mgo bo de dag re re zhing / /de snyed kha dang ldan gyur la/ /kha rnams de dag re
130b3(dkon brtsegs): re zhing / /lce dang kha yi grangs mnyam la/ /gang+gA'i klung gi bye snyed kyi/ /bskal par bstod pa bgyis kyang ni/ /rgyal ba de dag spobs mi bas/ /khyod kyi yon tan mthar mi phyin/ /
130b4(dkon brtsegs): rgyal ba de lta'i yon tan gyi/ /pha rol tu ni phyin par gyur/ /de'i tshe bcom ldan 'das kyis dge slong rnams la bka' stsal pa/ /dge slong dag/ legs so/ /legs so/ /nga'i
130b5(dkon brtsegs): nyan thos rnams ni/ drang por gyur pa/ ye shes dang ldan par gyur pa/ chos su gyur pa/ dbang du gyur pa/ tshad mar gyur pa sha stag gnas te/ de dag ni/ nga'i yon tan
130b6(dkon brtsegs): gyi tshogs la 'jug par sha stag go / de ci'i phyir zhe na/ dge slong dag /de bzhin gshegs pa ni/ yon tan dpag tu med pa dang ldan pa ste/ yon tan bsam gyis mi khyab pa dang
130b7(dkon brtsegs): ldan pa'o/ /dge slong dag /de bzhin gshegs pa'i yon tan rnams dang / de bzhin gshegs pa'i yon tan gyi pha rol tu phyin pa dang / de bzhin gshegs pa'i yon
131a1(dkon brtsegs): tan gyi tshogs ni/ bsam gyis mi khyab pa'o/ /dge slong dag /de bzhin gshegs pa'i yon tan rnams gzugs can zhig yin na ni/ sems
131a2(dkon brtsegs): bskyed pa re re'i yon tan gyi tshogs kyang 'jig rten gyi khams gang+gA'i klung gi bye ma snyed du shong bar mi 'gyur te/ sems bskyed pa re re'i yon tan gyi tshogs kyang de bzhin
131a3(dkon brtsegs): gshegs pa gang+gA'i klung gi bye ma snyed kyis bskal pa gang+gA'i klung gi bye ma snyed du gang 'di grangs kyis tshad gzung bar brjod kyang brjod par mi nus/ bsam yang bsam par mi
131a4(dkon brtsegs): nus so| |de ci'i phyir zhe na/ de bzhin gshegs pa sngon byang chub sems dpa'i spyad pa spyod pa'i tshe sems bskyed pa gang yang sems can du bsdu bar bsdus pa sems can
131a5(dkon brtsegs): gang ji snyed cig yod pa'i sems can de dag thams cad la phan pa dang / bde ba'i don du ma bskyed pa gcig kyang med de/ sems can gyi khams ni/ tshad med pas sems
131a6(dkon brtsegs): can gyi khams ji snyed pa de snyed kyi bsod nams de bzhin gshegs pa'i sems bskyed pa re re las 'byung ngo / /sems can gyi khams ni/ mi zad pa ste/ sems can gyi
131a7(dkon brtsegs): khams ji ltar mi zad pa de ltar mi zad pa'i bsod nams de bzhin gshegs pa'i sems bskyed pa re re las 'byung ngo / /sems de ni/ sems can thams cad la phan
131b1(dkon brtsegs): pa'i don du skyes pas/ sems can thams cad kyis mchod kyang lan lon par mi nus so/ /de ci'i phyir zhe na/ 'jig rten pa'i mchod pa ni/ zang zing dang bcas pa yin la/ byang
131b2(dkon brtsegs): chub sems dpa' sems dpa' chen po'i sems sems can thams cad la phan pa'i don du 'byung ba ni/ sems can 'khor ba la gzhol ba 'di dag mya ngan las 'das pa
131b3(dkon brtsegs): la ji ltar gzhol bar 'gyur zhes te/ zang zing med pa'i phyir ro/ /de bzhin gshegs pa sngon byang chub sems dpa'i spyad pa spyod pa'i tshe sems can rnams kyi don du zang
131b4(dkon brtsegs): zing med pa'i sems dpag tu med pa bskyed par gyur to/ /dge slong dag/ sngon byung ba 'das pa'i 'dus bskal pa dpag tu med pa/ bgrang du med pa/ bsam gyis mi
131b5(dkon brtsegs): khyab pa| mtshungs pa med pa/ gzhal du med pa/ brjod du med pa 'das pa de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas rig pa
131b6(dkon brtsegs): dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan
131b7(dkon brtsegs): 'das dbang po'i tog ces bya ba 'jig rten du byung ste/ dge slong dag /de bzhin gshegs pa dbang po'i tog des sems bskyed pa re re zhing gang+gA'i klung gi bye ma snyed kyi 'jig
132a1(dkon brtsegs): rten gyi khams kyi sems can rnams la phan par dgongs par gyur te/ don kyang mdzad do/ /de bzhin gshegs pa dbang po'i tog gi sangs
132a2(dkon brtsegs): rgyas kyi zhing yang 'jig rten gyi khams gang+gA'i klung gi bye ma snyed la sangs rgyas kyi zhing gcig tu gyur te yongs su dag cing ngan song dang / mi khom pa thams cad yongs
132a3(dkon brtsegs): su chad pa ste/ de bzhin gshegs pa dbang po'i tog de'i sangs rgyas kyi zhing de na log par nges pa'i sems can gyi skye bo yod med par gyur to/ /lta ba'i rnam pa yod med
132a4(dkon brtsegs): par gyur to/ /mngon pa'i rgyal can yod med par gyur to/ /lus dang / ngag dang / yid kyi las kyi mtha' yongs su ma dag pa dang ldan pa'i sems can yod med par
132a5(dkon brtsegs): gyur to/ /ngan song gi rgyur 'gyur ba'i nyon mongs pa dang / las 'byung ba yod med par gyur to/ /der ci'i phyir zhe na/ de bzhin gshegs pa des yun ring po nas sems
132a6(dkon brtsegs): can rnams dge ba'i chos rnams la btsud cing gdams te/ rjes su bstan cing bslab pa'i phyir ro/ /de bzhin gshegs pa dgra bcom pa yang dag par rdzogs pa'i
132a7(dkon brtsegs): sangs rgyas dbang po'i tog gi sangs rgyas kyi zhing de na 'khod pa'i sems can rnams kyang bde ba lnga thob par gyur te/ 'di ltar la la ni/ 'dod pa'i bde ba dang ldan par
132b1(dkon brtsegs): gyur to| |la la ni/ khyim nas 'byung ba'i bde ba dang ldan par gyur to/ /la la ni/ bsam gtan gyi bde ba dang ldan par gyur to/ /la la ni/ snyoms par 'jug pa'i bde ba dang ldan par
132b2(dkon brtsegs): gyur to| |la la ni/ bla na med pa yang dag par rdzogs pa'i byang chub kyi bde ba dang ldan par gyur te/ /de dag bde ba de la yang spyod la/ bde ba de dag la yang mngon par zhen pa med
132b3(dkon brtsegs): par gyur te/ /'di lta ste/ dper na/ bung ba me tog gi khu bas nye bar 'tsho yang de la mngon par zhen pa med do/ /de bzhin du sems can de dag kyang bde ba de la yongs su spyod
132b4(dkon brtsegs): kyang de la mngon par zhen pa med do/ /'di lta ste/ dper na/ bar snang la yang rgyu ba'i bya ni/ bar snang la yang rgyu la/ de la mngon par chags pa yang med do/ /de bzhin du sems
132b5(dkon brtsegs): can de dag kyang bde ba de la yongs su spyod kyang de la mngon par zhen par med do/ /de bzhin gshegs pa dbang po'i tog de'i sangs rgyas kyi zhing de na 'khod pa'i sems can
132b6(dkon brtsegs): rnams la yid mi bde bar 'gyur ba'i mi dga' ba med/ rmongs par 'gyur ba med de/ gzhan du na yid bde bar 'gyur ba'i dga' ba sha stag la yongs su spyad de/ de ni/
132b7(dkon brtsegs): 'di ltar sngon dge ba'i rtsa ba de lta bu bskyed pa'i phyir ro/ /de ci'i phyir zhe na/ sems can de dag ni/ de bzhin gshegs pa dbang po'i tog des sngon byang chub sems dpa'i
133a1(dkon brtsegs): s pyad pa spyod pa'i tshe mi dge ba las yongs su bzlog ste dge ba'i rtsa ba la btsud pas de dag la las gang gis sdug bsngal gyi tshor ba myong bar
133a2(dkon brtsegs): 'gyur ba'i rnam par smin pa dbang med par 'byung ba mi dge ba'i las de lta bu yod med de/ de ma bsags pa'i phyir sdug bsngal tshor bar 'gyur ba'i rnam par smin pa mi
133a3(dkon brtsegs): 'byung ngo / /de dag gis rmongs pa'i sems tsam gyis kyang las gang gis rmongs pa rnams la sdug bsngal yang ma yin/ bde ba yang ma yin pa'i tshor ba 'byung bar 'gyur
133a4(dkon brtsegs): ba de lta bu mngon par 'du ma byas te/ de ma bsags pa'i phyir rmongs par 'gyur ba'i tshor ba sdug bsngal yang ma yin/ bde ba yang ma yin pa de mi 'byung ngo / /de bzhin
133a5(dkon brtsegs): g shegs pa dbang pa dbang po'i tog de'i sangs rgyas kyi zhing de na rgyu gang gis sems can de dag dus gyur pa las byung ba'i sdug bsngal mi 'byung bas nyams su mi bde ba'i nyi ma
133a6(dkon brtsegs): mi 'char ro/ /rlung nyams su mi bde ba mi ldang ngo / /char nyams su mi bde ba mi 'bab bo/ /de bzhin gshegs pa dbang po'i tog de sngon byang chub sems dpa'i spyad pa spyod
133a7(dkon brtsegs): pa'i tshe sems can de dag la lus dang / ngag dang / yid kyi las thams cad shes pa sngon du 'gro zhing shes pa'i rjes su 'brel ba bstan cing bshad pas sems can de
133b1(dkon brtsegs): dag gis kyang byang chub sems dpa' de las bstan pa de thos nas lus dang / ngag dang / yid kyi las thams cad shes pa mngon du 'gro zhing shes pa'i rjes su 'brang
133b2(dkon brtsegs): bar yongs su bsgrubs pas las de'i rnam par smin pas de dag la rmongs par 'gyur ba'am/ yid mi dga' bar 'gyur ba med do/ /rmongs pa rnams la rgyu gang gis
133b3(dkon brtsegs): bde ba yang ma yin/ sdug bsngal yang ma yin pa'i tshor ba 'byung ba med do/ /de ltar sangs rgyas kyi zhing de na sems can de dag la sdug bsngal gyi tshor ba med cing bde
133b4(dkon brtsegs): ba yang ma yin/ sdug bsngal ba yang ma yin pa med do/ /sangs rgyas kyi zhing der skyes pa'i sems can de bzhin gshegs pa des gdams pa de dag ni/ chos la
133b5(dkon brtsegs): rim gro bya ba chen pos nye bar gnas par gyur to/ /de dag 'chag na yang chos nyid la sems shing chos la mos pas zhen pas yid kyis 'chag ste/ chos la mos
133b6(dkon brtsegs): shing zhen pa'i yid kyis 'chag pa de dag la sdug bsngal gyi tshor ba mi 'byung ngo / /de bzhin du 'greng ba dang / 'dug pa dang / nyal ba dang / sad pa dang / spyod
133b7(dkon brtsegs): lam thams cad du yang sdug bsngal mi 'byung ngo / /sangs rgyas kyi zhing de'i sems can de dag la yang ba ma spangs pa med de/ de'i phyir yang ba ma spangs pa'i sdug bsngal
134a1(dkon brtsegs): gyi tshor ba mi 'byung ngo / /yang dag pa'i spang pa yod pas de dag la skyo ba med de/ de'i phyir de dag la yang dag par spang bar bya ba'i sdug
134a2(dkon brtsegs): bsngal yang med do/ /sems can de dag la 'gyur ba'i sdug bsngal yang med de/ de ni/ 'di ltar sems can de dag chos thams cad la mngon par zhen pa med
134a3(dkon brtsegs): pa'i phyir ro/ /de dag la mi sdug pa dang phrad pa'i sdug bsngal yang med de/ de ni/ 'di ltar sems can de dag sems can thams cad la mnyam pa nyid kyi sems
134a4(dkon brtsegs): nye bar gnas pa'i phyir ro/ /de dag la sdug pa dang bral ba'i sdug bsngal yang med de/ de ci'i phyir zhe na/ 'di ltar de dag chos thams cad la mngon par zhen pa
134a5(dkon brtsegs): med pa'i phyir ro/ /sdug pa dang bral ba'i sdug bsngal ni/ sdug pa las 'byung ste/ de'i phyir de la sdug pa dang bral ba'i sdug bsngal yang med do/ /sems can
134a6(dkon brtsegs): de dag la sdug bsngal ba'i sdug bsngal yang mi 'byung ngo / /'di ltar de na sdug bsngal gyi tshor ba rgyu ba med pa'i phyir ro/ /gzhan du na 'du byed kyi sdug bsngal gcig
134a7(dkon brtsegs): pu yod de/ 'di lta ste/ mi rtag pa'i sdug bsngal nyid do/ /de bzhin gshegs pa de ni/ don dam pa'i chos ston to/ /de bzhin gshegs pa dbang po tog de
134b1(dkon brtsegs): bskal pa gang+gA'i klung gi bye ma snyed du bzhugs pa'i tshe des gsungs pa la phyir smra ba'i sems can gang yang sangs rgyas kyi zhing der ma byung ste/ de ni/ 'di ltar sngon sems
134b2(dkon brtsegs): can de dag legs par yongs su smin par byas pa'i phyir ro/ /dge slong dag /de la ji snyam du sems/ dge ba'i rtsa ba zhan pa dang / dma' ba dang / zhum pa dang /
134b3(dkon brtsegs): chung ba dang / sdug bsngal gyis yongs su bsgrubs pa dang / sdug bsngal dang 'dres pa dang / sdug bsngal dang ldan pa dang / sdug bsngal gyis yongs su bzung ba
134b4(dkon brtsegs): dang / nyes par brtsams pa dang / nyes par bsgrubs pa'i dge ba'i rtsa bas sems can de snyed cig gi don bya ba'am/ de dag la phan par bsam pa'am/ bde ba sgrub
134b5(dkon brtsegs): pa'am| sdug bsngal bsal ba'am/ de ltar tha gru che ba'i sangs rgyas kyi zhing yongs su dag par bya ba'am/ sems can de snyed yongs su smin par bya bar nus sam/ gsol
134b6(dkon brtsegs): pa| bcom ldan 'das/ de ni/ ma lags so/ /bka' stsal pa/ dge slong dag /de la ji snyam du sems/ sems zhen pa dang / sems dma' ba nas nyes par
134b7(dkon brtsegs): bsgrubs pa'i bar gyi sems kyis sems can de snyed cig gi don bya ba'am/ de dag la phan par bsam pa'am/ bde ba sgrub pa'am/ sdug bsngal bsal ba'am/ de
135a1(dkon brtsegs): ltar tha gru che ba'i sangs rgyas kyi zhing yongs su dag par bya ba'am/ sems can de snyed yongs su smin par bya bar nus sam/ gsol pa/
135a2(dkon brtsegs): bcom ldan 'das/ de ni/ ma lags so/ /bka' stsal pa/ dge slong dag /de la ji snyam du sems/ dad pa zhan pa nas nyes par bsgrubs pa'i dad pa'i bar dang / tshul
135a3(dkon brtsegs): khrims zhan pa nas nyes par bsgrubs pa'i tshul khrims kyi bar dang / thos pa zhan pa nas nyes par bsgrubs pa'i thos pa'i bar dang / brtson 'grus zhan pa nas nyes par
135a4(dkon brtsegs): bsgrubs pa'i brtson 'grus kyi bar dang / dran pa zhan pa nas nyes par bsgrubs pa'i dran pa'i bar dang / ting nge 'dzin zhan pa nas nyes par bsgrubs pa'i ting nge 'dzin
135a5(dkon brtsegs): gyi bar dang / shes rab zhan pa nas nyes par bsgrubs pa'i shes rab kyi bar gyis sems can de snyed cig gi don bya ba'am/ de dag la phan par bsam pa'am/ bde
135a6(dkon brtsegs): bsgrub pa'am/ sdug bsngal bsal ba'am/ de ltar tha gru che ba'i sangs rgyas kyi zhing yongs su dag par bya ba'am/ sems can de snyed yongs su smin par bya bar nus
135a7(dkon brtsegs): sam| gsol pa/ bcom ldan 'das/ de ni/ ma lags so/ /bcom ldan 'das kyis bka' stsal pa/ dge slong dag /legs so/ /legs so/ /de ni/ dge
135b1(dkon brtsegs): ba'i rtsa ba zhan pa dang / sems zhan pa dang / dad pa dang / tshul khrims dang / thos pa dang / brtson 'grus dang / dran pa dang / ting nge 'dzin dang / shes rab zhan
135b2(dkon brtsegs): pa dang / dma' ba dang / zhum pa dang / chung ba dang / sdug bsngal gyis yongs su bsgrubs pa dang / sdug bsngal dang 'dres pa dang / sdug bsngal dang ldan pa dang /
135b3(dkon brtsegs): sdug bsngal gyis yongs su bzung ba dang / nyes par bsam pa dang / nyes par bsgrubs pa'i shes rab kyis sems can de snyed kyi don bya ba'am/ de dag phan par
135b4(dkon brtsegs): bsam pa'am/ bde ba sgrub pa'am/ sdug bsngal bsal ba'am/ de ltar tha gru che ba'i sangs rgyas kyi zhing yongs su dag par bya ba'am/ sems can de snyed yongs
135b5(dkon brtsegs): su smin par bya bar mi nus so/ /dge slong dag /de la ji snyam du sems/ de'i tshe de'i dus na/ de bzhin gshegs pa dbang po'i tog ces bya ba byung ba de gang zhig yin
135b6(dkon brtsegs): snyam| de skad ces bka' stsal pa dang / dge slong de dag cang mi zer bar 'khod do/ /de'i tshe shar phyogs logs su 'jig rten gyi khams gang+gA'i klung gi bye ma snyed 'das
135b7(dkon brtsegs): pa na 'jig rten gyi khams zla ba'i 'od zer gyis rab tu brgyan pa zhes bya ba yod de/ de na de bzhin gshegs pa gzi brjid 'phags pa'i rgyal po zhes bya ba da ltar bzhugs te
136a1(dkon brtsegs): 'tsho zhing gzhes la chos kyang ston te/ der 'jam dpal gzhon nur gyur pa 'dus shing 'dug par gyur pa des bcom ldan 'das kyi
136a2(dkon brtsegs): dgongs pa sems kyis shes nas bcom ldan 'das de bzhin gshegs pa gzi brjid 'phags pa'i rgyal po de la 'di skad ces gsol to/ /bcom ldan 'das/ 'di ltar
136a3(dkon brtsegs): mi mjed kyi 'jig rten gyi khams na de bzhin gshegs pa shAkya thub pa chos ston gyi/ bcom ldan 'das shAkya thub pa de la bsnyen bkur bgyi ba'i slad du bdag kyang mchi'o//
136a4(dkon brtsegs): de skad ces gsol pa dang / bcom ldan 'das de bzhin gshegs pa gzi brjid 'phags pa'i rgyal pos 'jam dpal gzhon nur gyur pa la 'di skad ces bka'
136a5(dkon brtsegs): stsal to| |'jam dpal/ de'i dus la bab par shes na song zhig /de nas 'jam dpal gzhon nur gyur pa stan las langs te bcom ldan 'das de bzhin gshegs
136a6(dkon brtsegs): pa gzi brjid 'phags pa'i rgyal po'i zhabs la mgo bos phyag 'tshal te lan gsum bskor ba byas nas 'di lta ste/ dper na/ skyes bu stobs dang ldan pa'i lag pa bskum
136a7(dkon brtsegs): p a las brkyang ba'am brkyang pa las bskum pa tsam gyis 'jam dpal gzhon nur gyur pa 'jig rten gyi khams zla ba'i 'od zer gyis rab tu brgyan pa de nas mi snang bar gyur
136b1(dkon brtsegs): te bcom ldan 'das shAkya thub pa'i spyan snga 'dir gnas par gyur to/ /des bcom ldan 'das kyi zhabs la mgo bos phyag 'tshal te phyogs gcig tu 'dug go /phyogs gcig
136b2(dkon brtsegs): tu 'dug nas 'jam dpal gzhon nur gyur pas bcom ldan 'das la 'di skad ces gsol to/ /bcom ldan 'das kyis gang 'di skad du dge slong dag /de la ji snyam du
136b3(dkon brtsegs): sems| de'i tshe de'i dus na de bzhin gshegs pa dbang po'i tog ces bya ba byung ba de gang zhig yin snyam zhes bka' stsal pa ni/ bcom ldan 'das/ bcom ldan 'das
136b4(dkon brtsegs): nyid ni| de'i tshe de'i dus na dbang po'i tog ces bgyi ba'i de bzhin gshegs par gyur to/ /de ci'i slad du zhe na/ 'di ltar bcom ldan 'das ni/ bsam gyis mi khyab pa'i
136b5(dkon brtsegs): thabs mkhas pa dang ldan pa ste/ sems can yongs su smin par bgyi ba la chog pa mi mnga'/ sangs rgyas kyi zhing yongs su dag par bgyi ba la rgyun chad par bgyi ba ma mchis/
136b6(dkon brtsegs): sems can rnams byang chub sems dpa'i chos rnams la dgod pas chog pa mi mnga' ste/ la la zhig yang dag par smra bas yang dag par smra na/ rgyal ba gtso bo/ /rgyal
136b7(dkon brtsegs): ba dam pa/ rgyal ba mchog /rgyal ba rab ces brjod pa de ni/ bcom ldan 'das nyid lags par yang dag par brjod pas yang dag par brjod do/ /de skad ces smras
137a1(dkon brtsegs): nas 'jam dpal gzhon nur gyur pas de'i tshe tshigs su bcad pa 'di dag smras so/ /dpa' bo rnams ni thabs mkhas te/ /sems can
137a2(dkon brtsegs): rnams la thugs brtse zhing / /sems can yongs su smin mdzad phyir/ /dpa' bo chen po rnam par 'phrul/ /bye ba brgyad cur rgyal ba nyid/ /sangs rgyas nyid du bstan
137a3(dkon brtsegs): gyur kyang / /da dung chog pa'i 'du shes bsal/ /byang chub mchog tu thugs kyang 'jug /stong gsum drug cu rtsa gcig gi /sangs rgyas zhing rnams dag mdzad
137a4(dkon brtsegs): pas| |ji ltar thub pa thabs mkhas pa/ /rgyal ba khyod ni kun gyis 'tshal/ /da dung dang po thugs bskyed par/ /de dang der ni yongs bstan te/ /da dung du yang
137a5(dkon brtsegs): 'dren pa khyod/ /sangs rgyas mang po ston pa mdzad/ /rnam pa sna tshogs gzugs rnams kyis/ /gang zag mchog ni spyod pa mdzad/ /chos kyi dbyings la chags mi
137a6(dkon brtsegs): mnga'| |khyod kyis gang yang mkhyen mdzad de/ /brgya byin tshangs pa'i cha byad dang / /la lar bdud kyi cha byad kyis/ /sems can rnams kyi don mdzad de/ /'jig
137a7(dkon brtsegs): rten rnams kyis rtogs mi nus/ /bud med cha byad spyod pa mdzad/ /dud 'gro'i skye gnas rnams na'ang gda'/ /'jig rten chos kyis mi gos te/ /pad+ma chus mi
137b1(dkon brtsegs): mi chags pa bzhin/ /'dren pa sna tshogs khams can gyi/ /'jig rten 'di yi rjes 'jug mdzad/ /des na skye rgu 'di dag rnams/ /gdugs mtshan khyod kyi yon tan
137b2(dkon brtsegs): brjod| |la lar bltams pa yongs su bstan/ /la lar mya ngan 'das pa bstan/ /la la na ni 'khor lo bskor/ /la lar spyad pa spyod pa mdzad/ /sems can 'dul ba'i
137b3(dkon brtsegs): don slad du/ /dgyes shing mgur len rol pa mdzad/ /bshums mo dag kyang 'byin par mdzad/ /sems can sus kyang yod ma 'tshal/ /'dod chags mi mnga' chags
137b4(dkon brtsegs): pa'i tshul/ /'jigs pa mi mnga' 'jigs pa ltar/ /sems can rnam par 'dul don du/ /'dren pa rnam par 'phrul pa mdzad/ /rmongs med rmongs pa'i tshul bstan te//
137b5(dkon brtsegs): byis pa ma lags byis tshul gyis/ /sems can rnam par gdul don du/ /'dren pa rnam par 'phrul pa mdzad/ /smyos pa ma lags smyos pa'i tshul/ /zha ba ma lags
137b6(dkon brtsegs): zha ba ltar/ /rnam par 'phrul pa sna tshogs kyis/ /sems can rnams ni 'dul ba mdzad/ /de ltar bsam yas mgon po khyod/ /dam pa'i chos kyang bsam mi khyab/ /
137b7(dkon brtsegs): dpa' chen khyod la phyag kyang 'tshal/ /sems can thub chen 'drar gyur cig /sngon byung ba 'od srung chen pos zhus pa'i le'u ste/ lnga pa'o// //de nas
138a1(dkon brtsegs): bya'i rgyal po 'dab bzang brgyad khri drug stong gis lha ma yin gyi dbang po de dag gi mchod pa yang mthong / lung bstan pa yang thos nas
138a2(dkon brtsegs): b com ldan 'das la gzhal du med pa'i dad pa skyes te bcom ldan 'das la mchod pa'i phyir brtson par gyur nas bcom ldan 'das la mchod pa'i don du rin po
138a3(dkon brtsegs): che sna bdun gyi khang pa brtsegs pa shin tu bkra ba/ blta na sdug pa brgyad khri drug stong mngon par sprul to/ /lha'i rin po che sna bdun ni/ 'di lta ste/ gser
138a4(dkon brtsegs): dang / dngul dang / bai DUR+Ya dang / shel dang / spug dang / mu tig dmar po dang / rdo'i snying po dang bdun no/ /khang pa brtsegs pa de dag kyang rin po che
138a5(dkon brtsegs): sna bzhi'i lan kan gyi dra ba ris bkra ba/ blta na sdug pa rim pa bdun gyis kun nas bskor to/ /rin po che sna bzhi ni/ /'di lta ste/ gser dang / dngul dang /
138a6(dkon brtsegs): baiDUR+Ya dang / shel lo/ /gser gyi lan kan rnams kyi ka ba dang gdang bu rnams ni/ gser/ shar bu rnams ni/ dngul/ dngul gyi lan kan rnams kyi ka
138a7(dkon brtsegs): pa dang gdang bu rnams ni/ dngul/ shar bu rnams ni/ gser/ baiDUR+Ya'i lan kan rnams kyi ka ba dang gdang bu rnams ni/ bai DU R+Ya/ shar bu rnams ni/ shel/
138b1(dkon brtsegs): shel gyi lan kan rnams kyi ka ba dang gdang bu rnams ni/ shel/ shar bu rnams ni/ dngul las byas pa'o/ /khang pa brtsegs pa de dag dril bu g.yer ka'i dra ba
138b2(dkon brtsegs): bkra ba| blta na sdug pa rin po bdun gyis kun nas bskor to/ /de dag kyang rin po che sna bdun las byas pa sha stag ste| 'di ltar gser dang / dngul dang / bai DUR+Ya
138b3(dkon brtsegs): dang | shel dang / spug dang / mu tig dmar po dang / rdo'i snying po dang bdun no/ /khang pa brtsegs pa de dag rin po che sna bdun gyi dra ba bkra ba/ blta na sdug
138b4(dkon brtsegs): pa 'di lta ste/ gser gyi dra ba dang / dngul gyi dra ba dang / bai DUR+Ya'i dra ba dang / shel gyi dra ba dang / mu tig dmar po'i dra ba dang / spug gi dra ba dang / rdo'i snying po'i
138b5(dkon brtsegs): dra bas kun nas bkab par 'gyur ro/ /gdugs bkra ba/ blta na sdug pa brgyad khri drug stong mngon par sprul to/ /de dag kyang 'di ltar gser nas rdo'i snying po'i bar gyi rin
138b6(dkon brtsegs): po che sna bdun las bsgrubs pa sha stag go / rgyal mtshan bkra ba/ blta na sdug pa brgyad khri drug stong yang mngon par sprul te/ rgyal mtshan de dag kyang gser dang / dngul
138b7(dkon brtsegs): dang / bai DUR+Ya dang / shel dang / rin po che sna bzhi'i rgyu las bsgrubs pa sha stag ste/ rgyal mtshan sngon po rnams ni/ tog ser po can/ rgyal mtshan ser po rnams
139a1(dkon brtsegs): ni| tog sngon po can/ rgyal mtshan dmar po ni/ tog dkar po can sha stag sngon por sprul to/ /ba dan kha dog sna tshogs can bkra
139a2(dkon brtsegs): ba| blta na sdug pa brgyad khri drug stong yang mngon par sprul bar gyur to/ /bla re bkra ba/ blta na sdug pa brgyad khri drug stong yang mngon par sprul bar gyur te/
139a3(dkon brtsegs): bla re de dag kyang gser skud kyi bla re dang / dngul skud kyi bla re dang / bai DUR+Ya'i bla re dang / shel gyi bla re dang / mu tig dmar po'i bla re dang / spug gi bla re dang /
139a4(dkon brtsegs): rdo'i snying po'i bla re ste/ rin po che sna bdun las bsgrubs pa sha stag go /de nas bya'i rgyal po 'dab bzang de dag gis khang pa brtsegs pa brgyad khri drug stong po de
139a5(dkon brtsegs): dag dang / gdugs brgyad khri drug stong po de dag dang / rgyal mtshan brgyad khri drug stong po de dag dang / ba dan brgyad khri drug stong po de dag dang / bla re brgyad khri
139a6(dkon brtsegs): drug stong po de dag bcom ldan 'das la phul ba dang / de dag thams cad steng gi bar snang la lding zhing bcom ldan 'das la lan gsum bskor ba byas so/ /'di lta
139a7(dkon brtsegs): ste| dper na/ glang po che'i rgyal po sa srung gi bu ni/ sum cu rtsa gsum gyi lha rnams mgo la khyer zhing nam mkha' las song ste yongs 'dus rtol du gzhog go /de
139b1(dkon brtsegs): bzhin du khang pa brtsegs pa de dag dang / gdugs de dag dang / rgyal mtshan de dag dang / ba dan de dag dang / bla re de dag bar snang gi nam mkha' la lding zhing bcom
139b2(dkon brtsegs): ldan 'das la lan gsum bskor ba byed par gyur to/ /de nas 'dab bzang brgyad khri drug stong po de dag gis bcom ldan 'das la mchod pa byas te bcom ldan 'das la
139b3(dkon brtsegs): lan gsum bskor ba byas nas phyogs gcig tu 'khod de thal mo sbyar nas phyag 'tshal zhing tshigs su bcad pa dag gis bcom ldan 'das la mngon par bstod pa/ rga dang
139b4(dkon brtsegs): 'chi las rnam grol khyod la phyag 'tshal lo/ /rga dang 'chi las rnam 'grol khyod la phyag 'tshal lo/ /sems can gzhal yas kha lo sgyur la phyag 'tshal lo/ /khyod dang
139b5(dkon brtsegs): mtshungs pa ma mchis lhag pa'ang ma mchis so/ /bdag cag rnams kyang sred med bu yi lus ldan zhing / /sum cu rtsa gnyis mtshan gyis yan lag brgyan pa dang / dpe byed
139b6(dkon brtsegs): bzang po brgyad cus shin tu mdzes byas pa'i/ /sangs rgyas rnam par 'dren pa khyod 'drar 'gyur bar shog /bdag cag 'dom gang 'od kyi gzi ldan zhing / /mngon 'phags
139b7(dkon brtsegs): gzugs kyi dam pas mdzes gyur te/ /spyod lam mchog dang bdag cag ldan gyur cing / /'gro ba rnam spyod mya ngan zlo bar shog /bdag cag tshul khrims ting 'dzin rab ldan
140a1(dkon brtsegs): zhing / /shes rab ldan pas mchog tu 'gyur bar shog /da ltar rnam par 'dren pa khyod lta bur/ /skye bo rab 'grel sangs rgyas 'grub par
140a2(dkon brtsegs): shog / 'dren pa 'jig rten mkhas pa khyod lta bur/ /bdag cag 'dren pa stobs bcu ldan pa dang / /ma 'dres bco brgyad chos kyi mthar phyin cing / /'jig rten mkhas
140a3(dkon brtsegs): pa thams cad mkhyen du shog / bdag cag kun kyang 'gro ba dngos med dang / /rmi 'dra sgyu 'dra gnas pa med pa dang / /brag ca nam mkha' 'dra bar ston byed cing / /
140a4(dkon brtsegs): ji ltar rnam 'dren khyod ston bzhin du shog /de nas bcom ldan 'das kyis bya'i rgyal po 'dab bzang de dag gi lhag pa'i bsam pa mkhyen nas 'dzum pa mdzad do/ /de
140a5(dkon brtsegs): nas tshe dang ldan pa rta thul gyis bcom ldan 'das la tshigs su bcad de gsol pa/ rgyal ba rnam 'dren gtso bo sangs rgyas rnams/ /rgyu ma mchis par 'dzum pa mi
140a6(dkon brtsegs): mdzad na/ /'dzum mdzad 'di yi rgyu rkyen gang lags pa/ /'jig rten phan mdzad thugs rje mnga' bas gsungs/ /'dab bzang rnams kyis rgyal ba mchod bgyis te/ /bla
140a7(dkon brtsegs): re nam mkha' rgyas par gang bar bstan/ /lhar bcas 'jig rten 'di la ngo mtshar bskyed/ /rkang gnyis dam pas de dag lung bstan gsol/ /'gro ba thams cad thal
140b1(dkon brtsegs): mo rab sbyar cing / /dga' ba'i sems dang mgu ba'i sems kyis 'khod/ /mkha' lding 'gro ba cir 'gyur nyan par 'tshal/ /rkang gnyis dam pas de dag lung bstan gsol//
140b2(dkon brtsegs): mi mchog khyod la 'khor dag mchi ba ni/ /'gro ba thams cad the tshom med 'gyur zhing / /the tshom med pas 'khor du 'jigs med 'gyur/ /'dis ni sangs rgyas mnyes par
140b3(dkon brtsegs): bgyis zhes mchis/ /'khor 'di 'jigs med rab tu dga' bar 'gyur/ /yongs su sbyangs shing shin tu skyon bsal nas/ /rgyal bas lung bstan de dag mngon dga'
140b4(dkon brtsegs): ste| |slob ma mchog la bla mas bstan pa bzhin/ /the tshom 'tshal ba'i the tshom gcad du gsol/ /rab tu dga' mdzad rjes su smon pa mdzod/ /dga' ba'i sems kyis
140b5(dkon brtsegs): 'khor 'di 'dus gyur gyi/ /rang byung mkha' lding 'gro ba cir 'gyur gsungs/ /de nas bcom ldan 'das kyis tshe dang ldan pa rta thul la tshigs su bcad de slar bka'
140b6(dkon brtsegs): stsal pa| thams cad zil gnon stobs bcu brtson 'grus bden/ /rgyal ba dbang po thub pa de bzhin gshegs/ /'dren pas yan lag brgyad ldan gsung dbyangs kyis//
140b7(dkon brtsegs): 'dab bzang 'gro ba rta thul bka' stsal pa/ /rta thul khyod kyis dri ba legs par dris/ /'jig rten phan phyir 'dzum gang ngas bstan pa/ /de yi 'bras bu dga' ba'i yid
141a1(dkon brtsegs): kyis nyon/ /the tshom sol la rab tu dga' ba skyed/ /bla na med pa'i byang chub zhi tshol zhing / /stobs dang mi 'jigs bzhi po gang rnams kyis/ /
141a2(dkon brtsegs): 'dren pa 'jigs med 'gyur ba btsal ba'i phyir/ /'dab chags dbang pos nga la mchod legs byas/ /ma 'dres bco brgyad chos ni smra ba yi/ /sred med bu lus
141a3(dkon brtsegs): shin tu mkhregs pa dang / /sum cu gnyis mtshan dpe byad bzang po rnams/ /yongs su btsal phyir nga la mchod pa byas/ /rgyal ba'i tshul khrims ting 'dzin btsal
141a4(dkon brtsegs): ba dang / /gzhan yang sangs rgyas spyod yul shes rab dang / /phun tshogs zhing dang 'gro ba rnam dgrol ba/ /'di dag kun btsal don du mchod pa byas/ /de dag
141a5(dkon brtsegs): nga la dga' bas mchod byas pas/ /dud 'gro'i gnas nas de dag shi 'phos nas/ /lha dang brtul zhugs mthun par de dag 'dong / /'di ni ngan song srid pa'i tha
141a6(dkon brtsegs): ma yin| |bskal pa bye ba gang+gA'i bye snyed du/ /de dag lha mi'i nang na gnas gyur cing / /rnam 'dren khrag khrig mtha' yas mchod byas nas/ /de dag dbang po thul
141a7(dkon brtsegs): ba'i rgyal bar 'gyur/ /de dag zhing du ngan song mi 'byung ste/ /mi khom mi 'byung mtshan dang mi ldan med/ /rgyal ba de dag mtshan ni kun tu mdzes/ /ri rab
141b1(dkon brtsegs): rgyal mtshan bskal la rab byung 'gyur/ /lo ni bye ba brgyad cu bzhi bgrangs par/ /'jig rten phan phyir 'dren pa de dag bzhugs/ /'jig rten phan phyir rnam 'dren
141b2(dkon brtsegs): mnyam bzhag pas/ /lus can rnams la mnyam pa'i don mdzad 'gyur/ /skyob pa rdul med gyur pa de dag gi /'dus pa nga rgyal spangs pa brgyad cu 'gyur/ /de tshe
141b3(dkon brtsegs): skyob pa rdul dang bral rnams kyi/ /shin tu sems dul bye ba brgyad cu 'byung / /'dren pa de dag 'gro ba'i ngal bsal phyir/ /chos kyi 'khor lo rab tu bskor bar 'gyur/ /mi
141b4(dkon brtsegs): dag de ltar 'di rnams nga rgyal che/ /'dab bzang lus su gyur nas stobs po che/ /'di dag sngon tshe 'das pa'i dus shig na/ /drang srong dka' thub drag po'i tshogs chen gyur/ /
141b5(dkon brtsegs): stong phrag brgyad cu rtsa drug tshang ba ste/ /dka' thub spyad de rdzu 'phrul phun sum btsal/ /de dag rdzu 'phrul thob nas nga rgyal gyis/ /dga' bas dka' thub drag dang ldan par
141b6(dkon brtsegs): gyur| |tshul khrims ma zhig de dag nags 'dabs su/ /tshe zad shi 'phos gyur te lus kyang zhig /nga rgyal des ni mkha' lding mkha' 'gror gyur/ /rdzu 'phrul sems kyis
141b7(dkon brtsegs): rdzu 'phrul ldan par skyes/ /tshul khrims dag pas rgyal ba'i bstan la dad/ /nga rgyal gyis ni byang chub sems kyang bskyed/ /nam mkha' lding lung bstan pa'i le'u ste /drug
142a1(dkon brtsegs): pa'o|| / /bam po bzhi pa/ de nas klu'i bu mo bye ba phrag dgu bcu rtsa drug gis lha ma yin gyi dbang po de dag dang / nam mkha'
142a2(dkon brtsegs): lding gi dbang po de dag gi mchod pa yang mthong / lung bstan pa yang thos nas mchog tu dga' ba chen po skyes te de dag dga' mgu yi rangs nas rab tu dga'
142a3(dkon brtsegs): ste| dga' ba dang / yid bde ba skyes nas bcom ldan 'das la mchod pa'i phyir brtson par gyur to/ /de dag gis rin po che sna bdun gyi gdugs baiDUR+Ya'i dra
142a4(dkon brtsegs): ba lda ldir bkye ba/ mu tig dmar po'i dra bas bskor ba/ gser gyi yu ba can/ bai DUR+Ya'i thur ma brgyad stong bkye ba/ rin po che'i chun po dbyangs pa bye ba phrag dgu
142a5(dkon brtsegs): bcu rtsa drug mngon par sprul to/ /rta sngon po/ kha dog sngon po/ /sngon po lta bur ston pa/ 'od sngon po 'byung ba/ rgyan sngon pos brgyan pa/ bai DUR+Ya'i srab kyis bsrabs
142a6(dkon brtsegs): pa bye ba phrag dgu bcu rtsa drug mngon par sprul to/ /nor bu skar mdog gi bla re kho ra khor yug tu dpag tshad drug cu yod pa/ des 'khor de dag thams cad yog
142a7(dkon brtsegs): pa gcig kyang steng gi bar snang la mngon par sprul to/ /de la rin po che sna bdun gyi lda ldi bkra ba/ mig tu mdzes pa/ blta na sdug pa bye ba phrag dgu bcu rtsa drug
142b1(dkon brtsegs): bres par mngon par sprul to/ /bla re de'i kho ra khor yug tu rin po che sna bdun gyi dril bu g.yer kha'i dra ba mngon par sprul te bres so/ /rin po che sna bdun gyi khrung khrung rkang
142b2(dkon brtsegs): dag mngon par sprul to/ /klu'i rol mo sil snyan bye ba phrag dgu bcu rtsa drug mngon par sprul to/ /de nas klu'i bu mo de dag rta sngon po de dag la zhon nas rin po che sna bdun gyi
142b3(dkon brtsegs): g dugs steng gi bar snang la bres te nam mkha' las 'dong zhing rol mo'i sgra bye ba phrag dgu bcu rtsa drug po de dag len cing bcom ldan 'das la lan gsum bskor ba
142b4(dkon brtsegs): byed la| lha'i tsan+dan gyi phye ma dag kyang bcom ldan 'das la mngon par 'thor/ lha'i a ga ru dang / ta ma la'i lo ma dang / ut+pa la'i phye ma dang / me tog sna tshogs
142b5(dkon brtsegs): kyang bcom ldan 'das la mngon par 'thor/ me tog ut+pa la dang / tsam pa ka'i phreng ba dag kyang 'thor/ me tog rnam pa sna tshogs kyi phreng ba dag kyang 'thor/ spos sna
142b6(dkon brtsegs): tshogs kyi phreng ba dang / na bza' dang rgyan dag kyang 'bul te/ lha ma yin gyis ji ltar byas pa de bzhin du mchod pa rgya cher byas so/ /de nas de dag gis rol mo sil snyan
142b7(dkon brtsegs): bye ba phrag dgu bcu rtsa drug po de dag byas pa'i sgras stong gsum gyi stong chen po'i 'jig rten gyi khams rgyas par gang bar gyur te/ sems can gang dag gis rol mo'i
143a1(dkon brtsegs): sgra de thos pa de dag thams cad kyang bla na med pa yang dag par rdzogs pa'i byang chub las phyir mi ldog par gyur to/ /nor bu'i skar mdog gi
143a2(dkon brtsegs): bla re dag dang / rin po che sna bdun gyi lda ldi de dag dang / dril bu g.yer ka'i dra ba dag dang / khrung khrung rkang de dag rlung gis bskyod pa las 'di lta ste/ /
143a3(dkon brtsegs): dper na/ rol mo sil snyan yan lag brgyad dang ldan pa mkhas pas dkrol ba de lta bur snyan la/ de lta bu'i yid du 'ong zhing mnyan na bde ba'i sgra byung bar gyur to/ /
143a4(dkon brtsegs): sgra des kyang stong gsum gyi stong chen po'i 'jig rten gyi khams rgyas par gang bar gyur te/ sems can gang gis rgyan gyi sgra de dag thos par gyur pa de dag thams
143a5(dkon brtsegs): cad kyang bla na med pa yang dag par rdzogs pa'i byang chub las phyir mi ldog par gyur to/ /de nas klu'i bu mo de dag gis me tog rnam pa sna tshogs kyi char dang / spos
143a6(dkon brtsegs): chu rnam pa sna tshogs kyi char mngon par phab par gyur te/ me tog gi char de bab pa'i tshe spos kyi dri zhim po'i ngad byung ste 'gro zhing ldog go /spos chu'i char de bab pas
143a7(dkon brtsegs): kyang ser skya'i gnas kyi grong khyer chen po'i kho ra khor yug tu dpag tshad drug cu tshun chad spos chus rdzab tu gyur te/ spos kyi dri des kyang stong gsum gyi stong chen
143b1(dkon brtsegs): po'i 'jig rten gyi khams rgyas par gang bar gyur to/ /sems can gang gis spos kyi dri de tshor bar gyur pa de dag thams cad kyang bla na med pa yang dag par rdzogs pa'i byang chub
143b2(dkon brtsegs): las phyir mi ldog par gyur to/ /de nas klu'i bu mo de dag gis gdugs bye ba phrag dgu bcu rtsa drug dang / rta bye ba phrag dgu bcu rtsa drug dang / rol mo sil snyan bye ba phrag
143b3(dkon brtsegs): dgu bcu rtsa drug po de dag gis bcom ldan 'das la mchod pa byas nas rgyan thams cad dang ldan pa de dag bar snang gi nam mkha' la 'khod de/ bcom ldan 'das kyi zhabs
143b4(dkon brtsegs): la mgo bos phyag 'tshal nas bcom ldan 'das la lan gsum bskor ba byas te thal mo sbyar nas bcom ldan 'das la phyag 'tshal zhing phyogs gcig tu 'khod par gyur to/ /de'i
143b5(dkon brtsegs): tshe tshigs su bcad pa 'di dag kyang smras so/ /klu yi bu mo mkhas pa de dag yid rangs dga' mgu yid kyis su/ /byang chub zhi ba tshol zhing shAkya thub la der ni mchod pa chen po
143b6(dkon brtsegs): byas| |rgyan gyis legs brgyan bye ba dgu bcu drug gi gdugs rnams mngon sprul te/ /bde bar gshegs la mchod cing rab tu dul ba'i yid kyis chags dang bral/ /rgyan gyis
143b7(dkon brtsegs): legs brgyan bye ba dgu bcu drug gi rta rnams mngon sprul te/ /kha dog sngo zhing rgyan kyang sngo ba'i rta la rgyal mtshan sngon pos brgyan/ /de dag thams cad bar snang dong nas thub
144a1(dkon brtsegs): la rta yis mchod pa byed/ /klu yi bu mo de dag dang ba'i yid kyis thub la mgos phyag 'tshal/ /mchog la mchod pa'i don du klu yi gnas nas klu yi sil
144a2(dkon brtsegs): snyan gyis/ /mchod pa'i 'os gyur 'dren pa shAkya thub la der ni mchod pa byas/ /sil snyan de dag bde bar gshegs la mchod pa'i sgra de khams gsum grag /sgra de
144a3(dkon brtsegs): thos pa'i sems can khrag khrig dag ni byang chub yang dag zhugs/ /de dag rnams kyis der sprul mkha' la bla re chen po gcig tu gyur/ /phyogs bcu'i dpag tshad
144a4(dkon brtsegs): drug bcur rgyas shing 'gro ba thams cad khebs par gyur/ /nor bu rin chen skar ma'i mdog gi gzi brjid phyogs su 'bar zhing gsal/ /klu yi bu mo dga' nas 'gro
144a5(dkon brtsegs): ba'i don du rgyal la mchod pa byas/ /gzhal du med pa'i sems bskyed dga' nas byang chub zhi ba tshol byed cing / /'jig rten don byed bde gshegs sangs rgyas 'jig
144a6(dkon brtsegs): rten mkhas pa grub par shog / ji ltar stobs bcu mnga' ba khyod ni sems can sdug bsngal 'gro ba ltar/ /chos kyang bstan te sems can nyon mongs sdug bsngal
144a7(dkon brtsegs): bsgribs pa khrag khrig dgrol/ /chos rnams sgyu ma smig sgyu 'dra zhing lbu ba lta bur nyam chung la/ /char rgyun chu la phog pa'i chu bur lta bur 'jig cing bdag po med/ /me
144b1(dkon brtsegs): long nang gi gzugs brnyan 'dra bar 'gro ba thams cad btags nas ni/ /'gro ba dag la chos kyi rang bzhin yang dag de nyid bstan par bgyi/ /sgyu ma bkod pa lta bur ma mchis
144b2(dkon brtsegs): rdzun pa byis pa rmongs bgyid pa/ /skye bo mi mkhas ji bzhin ma 'tshal ba dag ma rung rab bgyid pa/ /byis pa rmongs bgyid chos rnams sdig med khyod kyis de ltar legs par
144b3(dkon brtsegs): gzigs/ /de dag ji ltar gzigs ba de bzhin de dag sems can rnams la bstan/ /ji ltar sa chen 'di la sprin 'khrigs gyur na ri ltar gda' ba yang / /yang dag tu na
144b4(dkon brtsegs): ri ltar ngo bo nyid kyis de la gnas ma mchis/ /de ltar 'gro ba thams cad rang bzhin ma mchis dbang po rmongs par bgyid/ /shes pas brtags nas skye bo mkhas pa dag ni
144b5(dkon brtsegs): rmongs par 'gyur ma mchis/ /yang dag tu na 'gro ba thams cad rang bzhin ma mchis khyod ston pas/ /des na 'dren pa rgyal ba khyod la skye bo mkhas pa mi phyed 'gyur/ /khyod
144b6(dkon brtsegs): kyi sras rnams chos kyis yongs su tshim nas rdza ba la zam pa 'dra/ /'di ni byis pa'i skye bo'i yul ma ni 'gro ba 'di ni sgra phyir 'brang / /de lta lags pas sdig med yang dag ston
144b7(dkon brtsegs): pa byis pa'i skye bo'i mgon/ /skyabs dang dpung gnyen gnas dang rten dang rtsa lag khyod la skyabs su mchi/ /gzhal yas byang chub de btsal slad du rnam par 'dren pa khyod la
145a1(dkon brtsegs): mchod/ /sangs rgyas gyur nas rtogs bgyid sdig bral 'jig rten don rnams bgyid par shog /de nas bcom ldan 'das kyis klu'i bu mo
145a2(dkon brtsegs): de dag gi lhag pa'i bsam pa thugs su chud nas 'dzum pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol pa/ /'jig rten na
145a3(dkon brtsegs): ni 'jig rten mkhas pa rnam par 'dren mchog khyod 'dzum mdzad/ /dpal stug 'dzum pa mdzad la rgyu ma mchis pa bdag gis yod ma mthong / /mi yi dbang po dam pa 'dzum
145a4(dkon brtsegs): pa mdzad pa'i rgyu ni yang dag gsungs/ /de thos lha mi lha min tshogs dang klu yi bu mo gsang ba pa/ /dri ba rnams kyang skyob pa'i dgongs pa thos nas yid ni dga' bar 'gyur/ /
145a5(dkon brtsegs): 'jig rten dag na 'jig rten rnam 'dren khyod kyis rgyu rnams thams cad mkhyen/ /rgyal bas chos gang rgyu dang rnam pas mkhyen par ma gyur yod ma mchis/ /de ltar bde gshegs
145a6(dkon brtsegs): rgyal ba khyod kyis ji ltar thugs chud 'dzum rgyu gsungs/ /de thos nas ni 'gro ba thams cad yid rangs dogs pa chad par 'gyur/ /thub pa bde bar gshegs kyi bstan pa mchog
145a7(dkon brtsegs): la don kyang thob par mchi/ /'khor rnams 'di dag don myong gyur nas yid ni rab tu zhi bar 'gyur/ /kun rtog dbang du mi 'gyur byang chub yid kyis rgyal ba'i spyod nyan 'gyur/ /
145b1(dkon brtsegs): bde gshegs khyod kyis 'dzum mdzad don thos rang byung nyid du nges par 'byung / /'khor 'di rgyal ba khyod kyi zhal nas 'dzum mthong the tshom 'tshal gyur te/ /sdug bsngal dogs
145b2(dkon brtsegs): bcas yid mi bde zhing chos la som nyi gang 'tshal ba/ /de dag la ni thub pa ston pas dogs bsal the tshom dgum du gsol/ /drang srong khyod kyis gang slad 'dzum bstan myur
145b3(dkon brtsegs): du bka' stsol the tshom khum/ /rgyal ba gang gis de ring yid ni rnam par sbyangs shing bdud bcom thul/ /su zhig yid rab tshim nas bcom ldan 'das la mchod pa dam pa bgyis/ /
145b4(dkon brtsegs): 'di ni su yi mthu lags ston pa 'gro ba'i mdun du 'di bka' stsol/ /thos nas bdag cag yid rangs mchog tu dga' ba skyes nas bde bar 'gyur/ /khyod kyi zhabs kyi drung du 'dus
145b5(dkon brtsegs): pa'i gro ba 'di dag the tshom 'tshal/ /'dzum rgyu dga' ba bskyed pa bka' stsol thub pa the tshom bsal du gsol/ /de thos lha dang bcas pa'i 'gro ba 'di dag the tshom ma mchis 'gyur/ /rgyal
145b6(dkon brtsegs): pa'i gsung sgra yang dag thos nas de dag yid dga' 'gyur/ /de nas bcom ldan 'das kyis tshe dang ldan pa rta thul la tshigs su bcad de slar bka' stsal pa/ /rta thul legs so rgyal ba'i
145b7(dkon brtsegs): dgongs pa 'dzum pa 'di ni legs par dris/ /klu yi bu mos mchod de 'jig rten phan phyir ngas ni 'dzum pa bstan/ /de yi 'bras bu bstan gyi yid gnyis tha ba spangs pa'i sems kyis
146a1(dkon brtsegs): nyon| |gang gi don du ngas ni 'dzum pa 'dir mdzad nga yi tshig la nyon/ /klu yi bu mo 'di dag chags med yid kyis byang chub yang dag zhugs/ /'gro ba thams
146a2(dkon brtsegs): cad stong bar rnam gzhig blo ldan dogs med legs par gnas/ /'di ni byed med tshor med gang zag med cing skye ba po yang med/ /chos rnams 'di dag rdzun zhing smig rgyu
146a3(dkon brtsegs): mtshungs la me long gzugs brnyan 'dra/ /'di dag rnams kyis mchod byas byas gzo blo gros yang dag nas shes so/ /rgyal ba'i chos nyid dang ni 'gro ba stong zhing bdag po med
146a4(dkon brtsegs): mthong legs/ /mchod pa rnam par phye zhing legs par bkod pa 'di dag sgyu ma 'dra/ /byang chub gzhal yas gang du smon lam btab pa de yang 'di 'drar stong / /nga la gzhal
146a5(dkon brtsegs): yas mchod pa de byas pa dang 'gro ba stong skyes pas/ /klu las shi 'phos nas ni lha gnas brgya byin gnas su 'gro bar 'gyur/ /sum cu rtsa gsum song ste lha yi nang du dga' bar
146a6(dkon brtsegs): tshe rdzogs nas/ /ma smad grags dang ldan pa'i lha gnas 'thab bral gnas su 'gro bar 'gyur/ /'thab bral lha nang gnas te lha yi dga' ba spyod/ /lha 'gyur bde gshegs
146a7(dkon brtsegs): sras rnams de ni tshe yi tshad du gnas par 'gyur/ /rgyal ba'i sras rnams 'thab bral dga' ba spyad nas che tshad zad pa dang / /dga' ldan gnas su lha yi grong khyer lha dang brtul
146b1(dkon brtsegs): zhugs 'dra bar 'gyur/ /de dag de ni lha yi bu mos bskor nas lha yi dga' ba spyod/ /pad+ma chus mi chags pa bzhin du bde gshegs mi gnas blo can gnas/ /'gro ba thams cad stong
146b2(dkon brtsegs): par rtogs rig blo las nyams par yong mi 'gyur/ /skyob pa rnams kyi dran pa rdo la brkos pa bzhin du yong mi nyams/ /de dag dga' ldan gnas der gnas te lha yi dga' ba spyad nas
146b3(dkon brtsegs): ni| |tshe tshad yongs su zad nas de tshe rab 'phrul dag tu 'gro bar 'gyur/ /bde gshegs ma smad grags ldan der yang lha mo'i tshogs kyis mchod 'gyur te/ /mi gnas blo gros ldan
146b4(dkon brtsegs): pa tshe chad bar du gnas na gnas par 'gyur/ /de dag gnas der rab 'phrul gyur te lha yi dga' ba spyad nas ni/ /mkhas pa che zad blo gros ldan pas chos kyi mthar ni phyin gyur nas/ /
146b5(dkon brtsegs): 'dren pa bsam pa dag pa chags med yid ldan chos kyi bsam pa can/ /chos dang ldan rnams gzhan 'phrul gnas su lha 'du bar ni 'gro bar 'gyur/ /de dag la gnas de na gnas shing lha yi
146b6(dkon brtsegs): dga' ba spyod par 'gyur/ /bde gshegs ma rmongs blo ldan de dag rang gi tshe tshad gnas par 'gyur/ /mya ngan 'das ltar lha yi 'dod pa'i yon tan mnyam nyid zhi bar rtogs/ /bsam gtan
146b7(dkon brtsegs): bsam pas tshangs gnas ma smad grags dang ldan par 'gro bar 'gyur/ /tshangs pa'i gnas su bsam gtan mkhas shing bsam gtan 'bras bu spyad gyur nas/ /der gnas dpe med
147a1(dkon brtsegs): gyur cing byang chub yid kyis bskal par gnas par 'gyur/ /de dag bskal par tshangs gnas mthun par ye shes don gnyer brtul zhugs
147a2(dkon brtsegs): bzang / /thub pa mkhas pa thabs mkhas de dag 'jig rten don ni mtha' yas byed/ /mkhas thub de dag de na bsam gtan spyod yul bsam gtan chags pa med/ /bsam
147a3(dkon brtsegs): gtan bde ba mnyam nyid 'drar rig byang chub phyir ni dbang po zhi/ /kun du grol yid drang srong byang chub phyir ni byang chub blo dang ldan/ /mya ngan 'das pa lta bur bsam gtan blo
147a4(dkon brtsegs): gcig zhi ba'i mtshan nyid 'gyur/ /bde bar gshegs pa dang bcom ldan sras po byang chub zhi ba yongs tshol ba/ /tshang pa'i yid ldan 'jig rten don byed de dag tshangs
147a5(dkon brtsegs): gnas de na gnas/ /kun kyang tshangs pa'i blo ldan mthar phyin sha stag byang chub don gyi phyir/ /rang byung dgongs pa khams gsum la ma las 'das pa'i nges par 'byung
147a6(dkon brtsegs): ba ston| |tshangs pa la ni gus pa bskyed nas 'gro ba byang chub tshol bar 'gyur/ /tshangs pa'i bsam pa rang byung bsam pa nyes 'byung mthar thug shes nas ni/ /bde bar
147a7(dkon brtsegs): gshegs kyi bstan pa mchog la brtson pa de dag 'gro ba la/ ci nas chos tshul 'bras bu myur du shes 'gyur de ltar chos kyang ston/ /de dag tshangs gnas de na gnas/
147b1(dkon brtsegs): shing 'jig rten dag la byang chub phyir/ /phan pa byas nas srog chags bye ba khrag khrig mang po byang chub bkod/ /rgyal ba kun la mchod phyir 'jig rten khams mang khrag khrig
147b2(dkon brtsegs): 'gro bar 'gyur/ /dbang po zhi ba de dag bskal pa skar ma 'dra la rgyal bar 'gyur/ /lha dang mi dang klu dang 'dab bzang dag dang lha min bcas pa dang / /dri za grul bum mi'am ci
147b3(dkon brtsegs): tshogs gnod sbyin 'gror bcas dga' zhing mgu/ /bcom ldan 'das kyis byang chub tu ni yongs sbyang chos kyi stobs rnyed pa/ /de dag thams cad yi rang thal sbyar bde bar
147b4(dkon brtsegs): gshegs la ma gos phyag 'tshal/ /klu'i bu mo lung bstan pa'i le'u ste/ bdun pa'o// //de nas klu'i bu mo de dag gi mchod pa yang mthong / lung bstan pa
147b5(dkon brtsegs): yang thos/ yongs su rdzogs par rig nas klu'i rgyal po dga' bo dang nye dga' la sogs pa klu bye ba phrag dgu bcu ngo mtshar thob par gyur te/ 'di ltar de bzhin gshegs pa
147b6(dkon brtsegs): de sems can thams cad kyi bsam pa mkhyen cing / bcom ldan 'das de la mi mkhyen pa'am/ ma gzigs pa'am/ ma gsan pa'am/ mngon du ma mdzad pa
147b7(dkon brtsegs): gang yang med cing / bcom ldan 'das kyi chos ni/ legs par gsungs pa/ yang dag par mthong ba/ rims nad med pa/ dus chad pa med pa/ nye bar gtod pa/ 'di mthong
148a1(dkon brtsegs): ba la don yod pa/ mkhas pa rnams kyis rang gis rig par bya ba ni/ ngo mtshar rmad du byung ba ste/ de bzhin gshegs pa de ni/ rdzu 'phrul
148a2(dkon brtsegs): che zhing mthu che ba mnga' ba'o/ /'di ltar bud med du gyur pa rgod pa mi brtan pa mi gnas pa rnams kyis kyang bcom ldan 'das kyis chos bstan pa yongs su shes pa
148a3(dkon brtsegs): dang / de ltar bcom ldan 'das kyi slob ma dge 'dun yang legs par zhugs pa/ drang por zhugs pa/ rigs par zhugs pa/ mthun par zhugs pa 'di ltar bud med
148a4(dkon brtsegs): du gyur pa 'dod chags dang / zhe sa dang dang / gti mug mi bzad pa dang ldan pa rnams kyang bcom ldan 'das kyi gsung rab la 'jug pa ni/ ngo mtshar che'o/ /snyam ste/ ngo
148a5(dkon brtsegs): m tshar thob pa de dag gis bcom ldan 'das la mchod pa'i phyir dzam+bu'i gling rgya mtsho'i ri'i mthas gtugs pa thams cad spos kyi sprin chen pos kun nas yog par byas
148a6(dkon brtsegs): te thams cad dang ldan pa'i 'jig rten 'di spos kyi ngad kyis khyab par byas so/ /spos kyi dri'i ngad des kyang sangs rgyas kyi zhing thams cad rgyas par gang bar gyur nas sems
148a7(dkon brtsegs): can gang dag gis spos kyi dri de tshor bar gyur pa de dag thams cad bla na med pa yang dag par rdzogs pa'i byang chub las phyir mi ldog par gyur to/ /bcom ldan 'das la
148b1(dkon brtsegs): mchod pa bya ba'i phyir ser skya'i gnas kyi grong khyer chen po thams cad kyang dpag tshad drug cu tshun chad mu tig dmar pos pus mo nub tsam du rgyas par gang bar byas so/ /n+ya gro d+ha'i
148b2(dkon brtsegs): kun dga' ra ba de yang rin thang med pa'i nor bu rin po ches chal bar bkang ngo / /klu'i me tog gi 'dun khang rgyar dpag tshad drug cu yod pa rin po che sna bdun gyi ka ba dang ldan pa
148b3(dkon brtsegs): dag mngon par sprul to/ /klu'i rol mo sil snyan dpag tu med pa dag kyang mngon par sprul te sgra phyung ngo / /klu'i me tog gi 'dun khang de la yang me tog rnam pa sna tshogs kyi lda
148b4(dkon brtsegs): ldi bye ba phrag dgu bcu bres so/ /rin po che sna bdun gyi ka ba de dag kyang bai dUr+ya'i dra bas legs par brgyan te/ /'dun khang de'i gzhi yang rin thang med pa'i nor bu rin po ches
148b5(dkon brtsegs): yog par byas par gyur to/ /'dun khang de'i gzhi ni/ 'jam pa bsgyur du rung ba ste/ 'di lta ste/ dper na/ sum cu rtsa gsum pa'i lha rnams kyi rdo leb ar mo ni ga ltar
148b6(dkon brtsegs): 'jam pa/ kha dog bai dUr+ya ltar 'dug pa/ ka tsa len+di ka ltar reg na bde ba/ nyams dga' ba/ sems can mthong ba rnams kyi mig mya ngan las 'da' bar 'gyur ba mi
148b7(dkon brtsegs): dang / lha rnams kyi yid du 'ong ba lta bu'o/ /nor bu rin po che sna tshogs de dag gi nang nas nor bu la la las ni/ me 'byung / la la las ni/ chu 'byung ba sha stag ste/ de
149a1(dkon brtsegs): la'ang la la las ni/ chu kha dog sngon po 'byung / la la las ni/ chu kha dog ser po 'byung / la la las ni/ chu kha dog dmar po 'byung / /
149a2(dkon brtsegs): la la las ni/ chu kha dog dkar po 'byung / la la las ni/ chu kha dog sna tshogs 'byung ngo / /nor bu la la las ni/ bde bar bsil ba'i rlung 'byung / nor bu la
149a3(dkon brtsegs): la las ni/ de ma yin pa'i yo byad gzhan dag bsam pa bzhin du 'byung / la las ni/ snum gyi bya ba byed/ la las ni/ me long gi bya ba byed de/ 'khor de dag
149a4(dkon brtsegs): thams cad kyang nor bu rin po che de'i nang du snang bar gyur to/ /ser skye'i gnas nas sems can gang ji snyed cig rgyu ba de dag thams cad kyang nor bu rin po che de dag gi
149a5(dkon brtsegs): nang du snang bar gyur te/ thams cad dang ldan pa'i 'khor gyis bcom ldan 'das rnam par sprul pa'i cho 'phrul de dag rnam par sprul pa mdzad pa/ nyan thos kyi dge
149a6(dkon brtsegs): 'dun dang bcas pa yang nor bu rin po che dag gi nang na bzhugs par mthong bar gyur to/ /'dun khang gi gzhi de'i 'og nas kyang klu'i mthus gdugs rnam pa sna tshogs
149a7(dkon brtsegs): mngon par thon par gyur to/ /rgyal mtshan rnam pa sna tshogs dang / ba dan rnam pa sna tshogs dang / me tog gi lda ldi rnam pa sna tshogs dang / spos kyi lda ldi rnam pa sna tshogs
149b1(dkon brtsegs): dang / rin po che'i lda ldi rnam pa sna tshogs dang / mu tig gi phreng ba rnam pa sna tshogs dang / me tog brtsegs ma'i lda ldi rnam pa sna tshogs dang / rta rnam pa sna tshogs dang / dril
149b2(dkon brtsegs): bu g.yer ka'i dra ba rnam pa sna tshogs kyang thon par gyur to/ /de nas klu'i rgyal po dga' bo dang nyer dga' bo la sogs pa klu bye ba phrag dgu bcus rta de rnams sngon du dkri ste
149b3(dkon brtsegs): rkang gis dong na bcom ldan 'das la lan gsum bskor ba byas te nor bu rin po che ka tsa lin+di ka ltar reg na bde ba dag gis bcom ldan 'das la gtor/ mngon par
149b4(dkon brtsegs): gtor/ mngon par rab tu gtor to/ /'dun khang gi gzhi de nas rin po che gang dag mngon par thon pa de dag thams cad kyang bcom ldan 'das nyan thos kyi dge 'dun dang
149b5(dkon brtsegs): bcas pa'i steng du char bzhin du bab par gyur to/ /klu'i rol mo sil snyan dpag tu med pa de dag kyang steng gi bar snang las sgra 'byin par gyur to/ /de nas klu bye ba phrag dgu
149b6(dkon brtsegs): b cu po de dag gis bcom ldan 'das la lan gsum pa bskor ba byas te bcom ldan 'das kyi zhabs la mgo bos phyag 'tshal nas thal mo sbyar te cang mi zer bar bcom
149b7(dkon brtsegs): ldan 'das rnam par rjes su dran par byed cing mig mi 'dzum par blta la/ 'di ltar sangs rgyas kyi yon tan 'dod pa'i phyir lhag pa'i bsam pas byang chub tu yang dag
150a1(dkon brtsegs): par zhugs par gyur to/ /de nas de dag gis cung zad cig tu mi smra bar bcom ldan 'das kyi yon tan rjes su dran par byas nas so so nas bla gos
150a2(dkon brtsegs): p hrag pa gcig la gzar te pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar ba btud de bcom ldan 'das la yan
150a3(dkon brtsegs): lag lngas phyag 'tshal nas tshigs su bcad pa dag gis mngon par bstod pa/ mtshan brgya rdzogs pa brtul zhugs legs spyad pa/ /dka' thub dgyes pa dri med thugs
150a4(dkon brtsegs): rje can| |rin chen 'byung gnas bcas pa'i sa spangs te/ /bde gshegs khyed ni grong khyer mngon par byung / /lo drug par du dka' thub dka' mdzad de/ /rgyal ba khyod kyis
150a5(dkon brtsegs): bdud rtsi ma brnyes kyang / /bde gshegs khyod kyi thugs ni zhum ma gyur/ /thub pa khyod kyis byang chub thugs kyis spyad/ /ji ltar 'dren pa lha mi'i bla ma khyod/ /'gro la phan
150a6(dkon brtsegs): bzhed dka' thub spyad mdzad de/ /'jig rten mgon po sdug bsngal btang gyur pa/ /de thos pas kyang bdag cag yid mi dga'/ /thub pa dbu dang spyan ni btang ba dang / byang chub
150a7(dkon brtsegs): sems ni ji ltar sgrub mdzad pa/ /bde bar gshegs kyi dka' spyad thos gyur na/ /de thos pas kyang bdag cag bde mi 'gyur/ /gang tshe ka ling rgyal po bzod smra bas/ /zhabs
150b1(dkon brtsegs): dang phyag dang snyan rnams gtubs gyur te/ /de bzhin shangs bcad rgyal ba mi 'khrugs pa/ /de thos pas kyang bdag cag yid mi dga'/ /phug ron skyabs su mchis pa ma
150b2(dkon brtsegs): btang ste/ /gang tshe 'dren khyod srang la bcal gyur pa/ /rgyal ba'i de thos pas kyang mi bde ste/ /bde gshegs byang chub spyod pa sdug bsngal che/ /bdag cag mi 'tshal ma lags
150b3(dkon brtsegs): ci zhe na| |bde bar gshegs la 'gro ba gnod bgyis pa/ /ngan song mun par lhung bas bde gshegs kyi/ /sdug bsngal spyod pa dran sa pa mi dga' lags/ /ji ltar 'jig
150b4(dkon brtsegs): rten 'dren pa blo 'phags dang / /bde gshegs spyod pa mi 'tshe blor gyur dang / /sgrub pa'i tshe na de la mi gnod pa/ /'jig rten 'dren pa spyod bde bka' stsal gsol/ /mtha'
150b5(dkon brtsegs): yas blo mnga' bde gshegs spyod pa la/ /thub pa klu tshogs 'di dag rab tu brtson/ /ji ltar khyod kyi bzhin du spyod 'gyur ba/ /de ltar bde gshegs byang chub lam bstan
150b6(dkon brtsegs): gsol| |rga shi ma mchis go 'phang mthor 'tshal zhing / /klu tshogs 'di rnams thub pa skom par gnas/ /'gro ba 'di dag bde bar 'dul 'gyur ba'i/ /brtul zhugs spyod
150b7(dkon brtsegs): pa bde gshegs bka' stsal gsol/ /de nas bcom ldan 'das kyis klu'i mchod pa de dag kyang gzigs/ lhag pa'i bsam pas smon lam btab pa de dag kyang thugs
151a1(dkon brtsegs): su chud nas de'i tshe 'dzum pa mdzad do/ /'di ni/ chos nyid de/ sangs rgyas bcom ldan 'das rnams gang gi tshe 'dzum pa mdzad pa de'i tshe kha dog
151a2(dkon brtsegs): sna tshogs dang / kha dog du ma'i 'od zer bcom ldan 'das kyi zhal gyi sgo nas byung ste/ tshangs pa'i 'jig rten gyi bar du mngon par 'phags nas phyir log ste bcom
151a3(dkon brtsegs): ldan 'das kyi dbu'i gtsug tu nub bo/ /de nas tshe dang ldan pa rta thul gyis de'i tshe bcom ldan 'das la tshigs su bcad de gsol pa/ brtul zhugs bzang po dge
151a4(dkon brtsegs): sbyong thub pa rnams/ /rgyu med rgyal ba 'dzum pa mi mdzad na/ /'dren pa bde gshegs thugs rje che mnga' ba/ /mtshungs med bcom ldan 'dzum rgyu bka' stsal gsol//
151a5(dkon brtsegs): tshogs kyi slob dpon skye bo 'di dag ni/ /'dzum rgyu nyan 'tshal khyod kyi zhal du blta/ /yid ni zhum gyur the tshom 'tshal zhing mchis/ /mkhas pa the tshom rnam par
151a6(dkon brtsegs): bsal du gsol/ /'jig rten mkhas pa ston pa shAkya thub/ /de ring su zhig yid ni yongs su dga'/ /gang gis bdud kyi dbang po mthong gyur te/ /rmongs par bgyis nas
151a7(dkon brtsegs): yid ni mi dgar bgyis/ /tshogs kyi slob dpon 'dren pa su zhig gis/ /bde gshegs chos nyid yab la bsnyen bkur bgyis/ /bde bar gshegs la mchod pa dam
151b1(dkon brtsegs): pa bgyis/ /shAkya seng+ge bka' stsal the tshom khum/ /sor bcu thal mo sbyar ba mgor bzhag cing / /'gro ba 'di dag thub pa'i zhal du blta/ /tshogs kyi slob dpon the tshom bsal
151b2(dkon brtsegs): du gsol/ /'dren pa 'dzum pa mdzad pa'i rgyu yang gsung / /de thos skye bo 'di dag dgar 'gyur te/ /rgyal bas dgongs pa'i tshul yang rtogs par 'gyur/ /bde bar gshegs
151b3(dkon brtsegs): pa 'khor rnams tshim bgyis na/ /gzhan du mi sems nan tan gnas par 'gyur/ /de nas bcom ldan 'das kyis tshe dang ldan pa rta thul la tshigs su bcad de slar bka' stsal
151b4(dkon brtsegs): pa| thub mkhas 'dren pa tshogs kyi slob dpon gyis/ /tshangs 'dra yan lag brgyad ldan gsung brjod kyi/ /rta thul skyon med sems kyis dad byos la/ /'dzum pa mdzad pa'i
151b5(dkon brtsegs): rgyu de mnyan par gyis/ /klu yi bdag po 'di dag dad gyur te/ /'gro ba zil gyis mnan nas mchod pa byas/ /skye bo bde bar yongs smin bya ba'i phyir/ /sangs rgyas byang chub 'di
151b6(dkon brtsegs): ni yongs su tshol/ /snying rje chen pos rnam 'dren med pa yi/ /'gro ba bltas nas sdug bsngal cis mi bsten/ /'gro ba byang chub rgya chen thob bya la/ 'dren pa dag ni skyo bar
151b7(dkon brtsegs): yong mi 'gyur/ /zhi gnas dge ba ye shes stobs ldan stobs/ /mtshan med stong pa de bzhin smon med pa/ /rnam thar sgo gsum yongs su bsgoms nas su/ /shin tu yongs
152a1(dkon brtsegs): dag yid can be bar 'gro/ /'gro ba mtha' dag mnyam pa nyid rtogs te/ /gang tshe rgyal bas shes rab mtshan thos nas// mnyam pa'i
152a2(dkon brtsegs): sems dang byams dang snying rje thob/ /'gro la snying rje chen po rab bskyed nas/ /snying brtse ldan pa mchog tu snying rje can/ /'jig rten mkhas pa bla na med par 'gyur//
152a3(dkon brtsegs): rgyal ba de dag 'gro 'di mtshungs bsgral nas/ /de dag dgra bcom rnam par 'dren par 'gyur/ /rtag tu bdag med tshig ni nyan byed cing / /'jig rten gtam gyi
152a4(dkon brtsegs): rgyud la 'jug pa ste/ /de dag bde bar gshegs kyi 'chi med thob/ /de na bdud med mu stegs tshogs kyang med/ /'dren pa bde gshegs snying rje ldan pa yi/ /rgyal
152a5(dkon brtsegs): ba de dag 'gro ba kun mos byed/ /bde gshegs bka' dang tshig rnams thams cad dang / /bde bar gshegs kyi dgongs la mos byed 'gyur/ /srid par bde gshegs
152a6(dkon brtsegs): rnams kyi spyad spyod cing / /rab bder 'gro ba yongs smin byed par 'gyur/ /mtshungs med thub pa bde bar myur du yang / /yongs su 'tshang rgya 'chi med thob par 'gyur/ /thob
152a7(dkon brtsegs): nas 'gro ba dag kyang mos par 'gyur/ /skye bo kun kyang gzugs kyi mchog dang ldan/ /'gro ba thams cad bde gshegs de dag gi/ dgongs pa'i tshig ni mngon du shes
152b1(dkon brtsegs): par 'gyur/ /phyugs dang bya dang gnod sbyin mi de dag /rang byung dgongs min cung zad byed mi 'gyur/ /de dag kun tu chos rtogs dran dang ldan/ /bde bar gshegs rnams
152b2(dkon brtsegs): 'chi med thob par 'gyur/ /de dag tshig thos sems can gang yang ni/ /bstan pa de la mi dgar 'gyur ba med/ /bde gshegs de dag gsung la dga' ba yi// 'gro ba 'chi
152b3(dkon brtsegs): med yang dag thob par 'gyur/ /de tshe 'gro bas rgyal ba'i dgongs legs rtogs/ /rga ba dang ni na dang 'chi ba dang / /mya ngan smre sngags 'don las yongs su dgrol/ /
152b4(dkon brtsegs): tshig de thos nas ngar 'dzin med par 'gyur/ /klu yi bsam pa shAkya seng+ge la/ /yongs su zhus nas ji ltar de dag rnams/ /gzhal yas byang chub thob nas thub rnams kyi/ /
152b5(dkon brtsegs): ye shes 'jug 'gyur de skad sras la bstan/ /klu rnams lung bstan yid du 'ong ba yi/ /rgyal ba'i gsung thos 'khor rnams yid dga' ste/ /de la yid ni rab tu zhi gyur
152b6(dkon brtsegs): nas| |dga' ba'i yid kyis rgyal ba'i skyabs su song / /klu lung bstan pa'i le'u ste/ brgyad pa'o// //de nas grul bum bye ba phrag bco brgyad kyis lha ma
152b7(dkon brtsegs): yin rnams dang / nam mkha' lding rnams dang / klu'i bu mo rnams dang / klu rnams kyi mchod pa yang mthong / /lung bstan pa yang thos nas tshim zhing mgu la yid rangs te
153a1(dkon brtsegs): rab tu dga' zhing dga' ba dang / yid bde ba skyes nas ngo mtshar thob par gyur to/ /'di ltar de bzhin gshegs pa la shes rab kyi mnga'
153a2(dkon brtsegs): rgya chen po mnga' zhing / 'di ltar bcom ldan 'das la mchod pa chen po 'di lta bu byas pas kyang ngo mtshar du mi dgongs te/ 'di lta ste/ dper na/ rgya mtsho chen po ni/
153a3(dkon brtsegs): rgya che zhing yongs su rgyas pa yin pas mtho ba'am dma' bar mi 'gyur ro/ /de bzhin du bcom ldan 'das kyang chos thams cad la the tshom mi mnga' zhing yon tan thams
153a4(dkon brtsegs): cad yongs su rdzogs la/ thams cad mkhyen pa'i ye shes yangs pa mnga' bas mchod pa 'di lta bu dag bzhes kyang mtho ba'am dma' bar mi 'gyur zhing / ngo
153a5(dkon brtsegs): mtshar du mi dgongs pa ni/ ngo mtshar shin tu che'o/ /snyam mo/ /de nas grul bum bye ba phrag bco brgyad po de dag gis bdag cag nyid kyi mchod pas bcom ldan 'das
153a6(dkon brtsegs): la mchod pa'i phyir rin po che sna bdun gyi bla re bye ba phrag bco brgyad mngon par sbrul te/ 'di lta ste/ gser gyi skud pa'i bla re dang / dngul gyi skud pa'i bla re dang / bai
153a7(dkon brtsegs): DUR+Ya'i skud pa'i bla re dang / shel gyi bla re dang / mu tig dmar po'i bla re dang / spug gi bla re dang / rdo'i snying po'i bla re sha stag go /rin po che'i bla re de dag la yang
153b1(dkon brtsegs): me tog sna tshogs kyi phreng ba'i lda ldi mngon par sprul te/ gser gyi skud pa'i bla re rnams la ni/ dngul gyi me tog gi phreng ba'i lda ldi bkye/ dngul gyi skud pa'i bla re rnams
153b2(dkon brtsegs): la ni| gser gyi me tog gi phreng ba'i lda ldi bkye/ bai DUR+Ya'i bla re rnams la ni/ shel gyi me tog gi phreng ba'i lda ldi bkye/ shel gyi bla re rnams la ni/ bai DUR+Ya'i me tog
153b3(dkon brtsegs): gi phreng ba'i lda ldi bkye/ mu tig dmar po'i bla re rnams la ni/ spug gi me tog gi phreng ba'i lda ldi bkye/ spug gi bla re rnams la ni/ mu tig dmar po'i me tog gi phreng ba'i
153b4(dkon brtsegs): lda ldi bkye/ rdo'i snying po'i bla re rnams la ni/ shel gyi me tog gi phreng ba'i lda ldi bkye ba sha stag mngon par sprul to/ /shing rta bkra ba blta na sdug pa bye ba phrag bco brgyad
153b5(dkon brtsegs): kyang mngon par sprul te/ de dag kyang gser nas rdo'i snying po'i bar du shing rta de dag gi steng du rin po che sna bdun gyi gdugs thur ma brgya pa gser gyi yu ba can dang / bai
153b6(dkon brtsegs): DUR+Ya'i yu ba can dang / shel gyi yu ba can bye ba phrag bco brgyad mngon par sprul to/ /gdugs de dag la rin po che rnam pa sna tshogs kyi lda ldi mngon par sprul te/ 'di lta
153b7(dkon brtsegs): ste| gser gyi me tog gi lda ldi dang / dngul gyi me tog gi lda ldi dang / bai DUR+Ya'i me tog gi lda ldi dang / shel gyi me tog gi lda ldi dang / mu tig dmar po'i me tog gi lda ldi
154a1(dkon brtsegs): dang / klu'i nor bu'i me tog gi lda ldi sha stag go /mu tig dmar po'i dra ba dag kyang mngon par sprul to/ /de dag gis gdugs de dag dang / me tog gi phreng ba de dag gi
154a2(dkon brtsegs): gzugs byas so/ /grul bum gyi rol mo'i sil snyan dag kyang mngon par sprul to/ /shing rta de dag re re zhing yang bla re de dag re re rjes su 'brang bar 'gyur to/ /de nas grul
154a3(dkon brtsegs): dum de dag rin po che sna bdun gyi shing rta de dag la zhon te/ rin po che sna bdun gyi gdugs dang / bla re dang / me tog de dag gis bcom ldan 'das la mngon par gtor
154a4(dkon brtsegs): te mchod pa byed cing bcom ldan 'das la steng gi bar snang las lan gsum bskor to/ /bskor nas shing rta de dag las babs te/ bcom ldan 'das kyi zhabs la
154a5(dkon brtsegs): mgo bos phyag 'tshal nas phyogs gcig tu 'khod de/ bcom ldan 'das la tshigs su bcad pa dag gis mngon par bstod pa/ thams cad du yang mi bsnyengs
154a6(dkon brtsegs): mnga' dbang can/ /thub pa chen po mi mtho mi dma' ste/ /ri yi rgyal po lhun po'i ri 'dra ba/ /mchod pa rgya chen 'di dag bzhes su gsol/ /'gro ba thams cad ming
154a7(dkon brtsegs): dang mtshan ma dang / /tha snyad tsam mkhyen thub pa chags mi mnga'/ /'dren pa khyod kyis ting 'dzin zhi bsgrubs pas/ /shes rab ldan pa dregs pa yong mi mnga'/ /
154b1(dkon brtsegs): rgyal ba khyod kyis 'gro ba sgyu 'drar mkhyen/ /rang bzhin stong ste rmi lam dag 'dra dang / /chu zla nam mkha'i smig rgyu lta bur ni/ /bde bar gshegs pas 'gro ba 'di dag gzigs/ /
154b2(dkon brtsegs): dri za'i grong khyer ji ltar snang gyur kyang / /grong khyer de ni phyogs bcu kun na med/ /gzhan du grong khyer de ni ming tsam ste/ /de bzhin bde bar gshegs pas 'gro 'di gzigs/ /mchod
154b3(dkon brtsegs): pa 'di kun brag ca ji bzhin te/ /shing rta gdugs dang bla re sil snyan dang / /me tog rgyal mtshan thal mo sbyar bgyis pa/ /brag ca ji bzhin de dag de ltar gda'/ /'dren pa
154b4(dkon brtsegs): mchod pa 'di bgyis bdag cag kyang / /sangs rgyas rkang gnyis mchog tu myur 'gyur shog /rmi lam 'dra bar 'gro ba bdag cag gis/ /rtogs bgyis rgyal ba khyod bzhin
154b5(dkon brtsegs): bstan par bgyi/ /nad dang rga shis yongs su gtses gyur pa'i/ /skye bo mthong nas bdag cag rnams kyis kyang / /byang chub myur thob rga shi med pa'i gnas/ /gang thos grol 'gyur
154b6(dkon brtsegs): 'gro la bstan par gyis/ /bdag cag byang chub lam mchog sangs rgyas nas/ /sems can blo stor rnams la bstan par bgyi/ /thub pa'i 'khrugs med chos rnams rab stan
154b7(dkon brtsegs): pa| |mya ngan 'das mchog sems can bstan par bgyi/ /de nas bcom ldan 'das kyis grul bum de dag gi lhag pa'i bsam pa thugs su chud nas 'dzum pa mdzad do/ /de
155a1(dkon brtsegs): nas tshe dang ldan pa rta thul gyis bcom ldan 'das la tshigs su bcad de gsol pa/ ston pa rgyu med 'dzum pa mi mdzad de/ /rnam 'dren 'jig
155a2(dkon brtsegs): rten mkhas la mtshar mi mnga'/ /ngo mtshar 'gyur med rgyal bas 'dzum mdzad na/ /'dzum rgyu legs par bka' stsal nyan par 'tshal/ /rgyal ba'i zhal nas 'dzum pa
155a3(dkon brtsegs): mdzad mthong nas/ /'gro ba 'di dag the tshom som nyi 'tshal/ /the tshom 'tshal ba rnams kyi the tshom khum/ /mi yi dbang po 'dzum pa'i rgyu yang gsungs/ /gang gis de ring
155a4(dkon brtsegs): chos la yid bzhag 'gyur/ /de ring gang gis chos kyi rgyal yab mthong / /deng sus sangs rgyas bsngags pa'i mchod pa bgyis/ /mi yi dam pa bdag ni nyan par 'tshal/ /
155a5(dkon brtsegs): de ring 'dus byas sdug bsngal shes gyur nas/ /gang gis 'du byed gyur pa'i yid gcig bcom/ /gang zhig yang dag mtha' la mi g.yo gnas/ /rnam dag thugs mnga'
155a6(dkon brtsegs): bdag ni nyan par 'tshal/ /de ring su yis 'khor bcas bdud rnams bcom/ /thub pa ston pa deng sus mnyes par gyis/ /'dren pa su zhig de ring gting rnyed gyur/ /the
155a7(dkon brtsegs): tshom mchis te deng bdag de nyan 'tshal/ /'dzum mdzad de yi don ni mnyan slad du/ /'gro ba kun kyang thal mo sbyar cing gnas/ / 'dren pa the tshom 'tshal ba'i the tshom
155b1(dkon brtsegs): sol| |rkang gnyis dam pas lung yang bstan du gsol/ /de nas bcom ldan 'das kyis tshe dang ldan pa rta thul la tshigs su bcad de slar bka' stsal ba/ rta thul khyod kyis dri ba
155b2(dkon brtsegs): legs par dris/ /'dzum pa'i rgyu 'di yongs su dris pas na/ /'gro ba'i don yang khyod kyis byas par 'gyur/ /de don bstan byas rta thul mnyan par gyis/ /grul bum tshogs
155b3(dkon brtsegs): kyis nga la mchod byas te/ /zhi ba'i chos la de dag yid kyang bzhag /mtshar med nga mthong nas ni ngoms gyur te/ zhi ba'i chos la de dag yid kyang bzhag /de dag rnams kyis
155b4(dkon brtsegs): de ring nga mchod de/ /zhi ba'i chos la blo gros rnam par btang / /lam stor skye bo rnams la snying brtse zhing / /bsam pa thag pas snying rje chen po bskyed/ /snying rje bas ni nga la
155b5(dkon brtsegs): mchod pa byas/ /rab tu lam stor rnams la byams par bsam/ /mkhas pa de dag las de byas pas na/ /grul bum skye gnas shi 'phos brtul zhugs bzung / /brgya byin
155b6(dkon brtsegs): lha yi drung du 'gro bar 'gyur/ /thugs thub byams don mdzad ston drung du 'dod/ /des ni cung zad yang dang yang bstan te/ /phyir zhing chos la the tshom med par 'gyur/ /de dag
155b7(dkon brtsegs): bskal pa gang+gA'i bye snyed du/ /zhing nas zhing du rnam par rgyu byed cing / /bdag nyid chen po'i chos la mchod pa byed/ /go cha chen po rab tu bgo byed kyi/ /de dag skye bo med par
156a1(dkon brtsegs): 'jig rten khams/ /khrag khrig mtha' yas rnam par spyad par 'gyur/ /skye bo mang po'i don byed 'dren 'gyur te/ /ngo mtshar med ces bya ba'i rgyal
156a2(dkon brtsegs): bar 'gyur/ /de dag zhing rnams gang du 'gro rgyu ba/ /der ni 'gro bas rgyal ba byung bar shes/ /de dag thabs kyis ma 'ongs dus dag na/ /ngo mtshar med par skye bo rnam
156a3(dkon brtsegs): grol byed/ /rgyal ba ngo mtshar med pa zhing sbyong zhing / /rdzogs pa'i byang chub bla med zhi ba tshol/ /de dag tshol ba la yang mi gnas te/ /'di ltar bla med byang chub
156a4(dkon brtsegs): gnas phyir ro/ /de ltar 'dzum rgyu rgyal bas lung bstan cing / /bde bar gshegs pas 'jig rten dogs bsal te/ /grub bum mchod pa'i 'bras bu des thob
156a5(dkon brtsegs): nas| |'gro ba the tshom bsal te dga' bar 'gyur/ /grul bum lung bstan pa'i le'u ste/ dgu pa'o// //de nas de'i tshe dri za bye ba phrag sum cu rtsa
156a6(dkon brtsegs): drug gis lha ma yin rnams dang / nam mkha' lding rnams dang / klu'i bu mo rnams dang / klu rnams dang / grul bum rnams kyi mchod pa yang mthong / lung bstan
156a7(dkon brtsegs): pa yang thos nas tshim zhing mgu la yid rangs te rab tu dga' zhing dga' ba dang / yid bde ba skyes nas ngo mtshar thob par gyur te/ 'di ltar de bzhin gshegs pas
156b1(dkon brtsegs): chos kyi dbyings 'gyur ba med pa yang dag par bka' stsal/ bya ba rnams kyang yang dag par bstan te/ dge ba'i rtsa ba 'phel ba yang bstan la/ chos gang la yang lung
156b2(dkon brtsegs): bstan pa med par yang yang dag par bstan pa 'di ni/ ngo mtshar rmad do/ /snyam nas de dag gis chos de lta bu khong du chud de/ de bzhin gshegs pa la rim gro bya
156b3(dkon brtsegs): ba'i sems rgya chen po skyes nas bla na med pa yang dag par rdzogs pa'i byang chub tu mos par gyur te/ rab tu dga' ba'i yid dang ldan pa de dag bcom ldan 'das la
156b4(dkon brtsegs): mchod pa'i phyir brtson par gyur te/ glang po che'i rgyal po sa srung gi bu bye ba phrag sum cu rtsa drug mngon par sprul to/ /glang po che sa srung gi bu de dag re re zhing mgo bye ba
156b5(dkon brtsegs): phrag sum cu rtsa drug drug / mgo bo re re zhing so bye ba phrag sum cu rtsa drug drug/ so re re la rdzing bu bdun bdun/ rdzing bu re re zhing yang pad+ma bdun bdun/ pad+ma re re zhing yang
156b6(dkon brtsegs): 'dab ma bye ba phrag stong stong / 'dab ma re re zhing lha'i bu mo bdun bdun/ lha'i bu mo re re zhing yang 'khor rgyan thams cad kyis brgyan pa lha'i bdug spos thogs pa
156b7(dkon brtsegs): bdun bdun zhing pad+ma'i lo ma'i mtha' mtha' na 'khod pas bskor ba mngon par sprul te/ glang po che sa srung gi bu de dag gi mgo re re la yang rin po che sna bdun gyi gdugs
157a1(dkon brtsegs): nas rin po che sna bdun gyi dra ba dag gis gdugs byas pa dang / rin po che sna bdun gyi lda ldi bres pa'i bar dang ldan pa bye ba phrag sum cu rtsa
157a2(dkon brtsegs): drug drug mngon par sprul to/ /glang po che'i mgo thams cad la yang lha'i spos kyi bla re sna tshogs rin po che sna tshogs kyi lda ldi bres pa sha stag mngon par sprul to/ /de
157a3(dkon brtsegs): nas dri za de dag glang po che sa srung gi bu bye ba phrag sum cu rtsa drug po de dag la zhon te lha'i rol mo'i sil snyan len cing nam mkha' las rgyu ste/ bcom ldan 'das la
157a4(dkon brtsegs): lan sum cu rtsa drug tu bskor ba byas nas lha'i tsan+dan gyi phye mas bcom ldan 'das la gtor/ mngon par gtor/ mngon par rab tu gtor to/ /lha'i a ga ru'i phye ma
157a5(dkon brtsegs): dang / lha'i ta ma la'i phye ma dang / ut+pa la'i phye ma dang / lha'i gser phye dang / lha'i me tog man+dA ra ba dang / man+dA ra ba chen po dang / many+dzu sha ka dang / many+dzu sha ka
157a6(dkon brtsegs): chen po dang / pa ru sha ka dang / pa ru sha ka chen po dang / mdog dkar dang / mdog dkar chen po dag gis bcom ldan 'das la gtor/ mngon par gtor/ mngon
157a7(dkon brtsegs): par rab tu gtor to/ /gser dang / dngul dang / bai DUR+Ya dang / shel dang / spug dang / mu tig dmar po dang / rdo'i snying po'i me tog rnams dang / sprul pa'i me tog
157b1(dkon brtsegs): rnams kyis bcom ldan 'das la gtor/ mngon par gtor/ mngon par rab tu gtor to/ /spos kyi bla re de dag la spos kyi ngad 'byung ste 'gro zhing ldog go /lha'i spos chu
157b2(dkon brtsegs): rnam pa sna tshogs kyi char yang steng gi bar snang las mngon par bab bo/ /spos chu'i char de mngon par bab pas kyang ser skya'i gnas kyi grong khyer chen po 'khor yug tu dpag
157b3(dkon brtsegs): tshad drug cu tshun chad spos chus rdzab tu gyur te/ spos chu'i rdzab de'i dris stong gsum gyi stong chen po'i 'jig rten gyi khams thams cad rgyas par gang bar gyur nas sems
157b4(dkon brtsegs): can gang dag gis spos kyi dri de tshor bar gyur pa dang / rol mo sil snyan de dag gi sgra thos par gyur pa de dag thams cad kyang bla na med pa yang dag par rdzogs pa'i byang chub
157b5(dkon brtsegs): las phyir mi ldog par gyur to/ /de ltar dri za re res kyang bcom ldan 'das la mchod pa'i phyir glang po che sa srung gi bu mgo bye ba phrag sum cu rtsa drug la lha'i bu mo glu len
157b6(dkon brtsegs): pa dang / gar byed pa 'khod pa dag gi mchod de skye bo thams cad kyang 'dun par byas so/ /lha'i bu mo de dag las la la ni/ lus kyi tshul bsgyur/ la la ni/ tsan+dan dang /
157b7(dkon brtsegs): a ga ru dang / ta ma la'i lo ma'i bye ma 'thor/ la la ni/ lha ma yin gyi lha rdzas kyi phye ma dang spos rnam pa sna tshogs kyi phye ma 'thor/ /la la ni/ me tog man+dA ra ba dang /
158a1(dkon brtsegs): man+dA ra ba chen po nas skya snar khra bo dang / skya snar bkra chen gyi bar gyi me tog dang / sprul ba'i me tog rnams 'thor/ la la ni/ gser gyi me
158a2(dkon brtsegs): tog nas rdo'i snying po'i bar gyi me tog dang / dbyig dang / gser dang / rin po che snyim pas blangs te bcom ldan 'das la mngon par 'thor/ la la ni/ na bza'
158a3(dkon brtsegs): dag 'thor/ la la ni/ zhabs kyi rgyan dang / sku rags dang / gser gyi phreng ba rin po ches spras pa'i bar dag 'bul lo/ /la la ni/ gser gyi dra ba dag 'dzin/
158a4(dkon brtsegs): la la ni| rin po che thams cad kyi rgyal mtshan dang / rin po che'i ba dan kha dog sna tshogs dang tshon sna tshogs can 'dzin/ la la ni/ lha'i spos chu'i char 'bebs
158a5(dkon brtsegs): te| lha ma yin gyi bu mos tshigs su bcad pa dag gis bcom ldan 'das la mngon par bstod pa'i bar snga ma bzhin no/ /de nas dri za de dag glang po che'i rgyal po sa
158a6(dkon brtsegs): srung gi bu de dag la zhon nas bcom ldan 'das la bskor ba byed byed pa las glang po che sa srung gi bu de dag las babs te/ yang bcom ldan 'das la lan gsum
158a7(dkon brtsegs): bskor ba byas nas zhabs la mgo bos phyag 'tshal te thal mo sbyar nas phyogs gcig tu 'khod do/ /bcom ldan 'das la tshigs su bcad pa dag gis mngon par
158b1(dkon brtsegs): bstod pa/ bcom ldan bde gshegs srid pa mthar 'byin pa/ /srid pa'i bcings las 'gro ba rnam grol mdzad/ /khyod 'dra srid gsum gang na'ang ma mchis te/ /khyu
158b2(dkon brtsegs): mchog khyod ni gzugs dang mtshan mchog mnga'/ /mi mchog khyod kyis sa chen 'di steng du/ /grags pa mtha' yas mnga' bas ngo mtshar bstan/ /'gyur bgyid chos ni gang
158b3(dkon brtsegs): yang ma mchis la/ /dge ba'i tshogs la 'gro ba rab tu bkod/ /bde gshegs 'gyur ba med pa'i de bzhin nyid/ /brjod pa tsam ste gzhan ni ci ma mchis/ /tha snyad
158b4(dkon brtsegs): gdags dang tha snyad 'dogs ma mchis/ /'on kyang bde gshegs khyod kyis 'gro ba sbyong / /bde bar gshegs pas song med 'ong med dang / /gnas med rang bzhin
158b5(dkon brtsegs): gyis ni stong pa dang / /chos rnams 'di dag rang bzhin med ces bstan/ /rgyal ba mchog gis bya ba rnams kyang bstan/ /chos rnams gang yang bya ba med ma mchis/ /'jig
158b6(dkon brtsegs): rten gtso bo bya ba'ang yongs su bstan/ /bdag dang gzhan gyi yon tan mi dgongs la/ /bcom ldan 'das kyis bgyi ba kun kyang bstan/ /shing rta yan lag rnam pa sna tshogs/
158b7(dkon brtsegs): dag /bdag dang gzhan gyi yon tan mi sems kyang / /shing rta'i bgyi ba dag kyang bgyid par 'gyur/ /de bzhin chos kun bde bar gshegs pas gsungs/ /chos ni chos
159a1(dkon brtsegs): la yongs su bskul mi bgyid/ /chos ni chos la dran par bgyid ma mchis/ /chos rnams chos la nye bar mi brten te/ /chos rnams gang
159a2(dkon brtsegs): yang ma skyes mchi ma mchis/ /'gro ba 'di dag kun rdzob mngon par gsungs/ /kun rdzob de yang de ni ma mchis te/ /'gro ba 'di kun kun rdzob ji bzhin zhes/ /tshogs
159a3(dkon brtsegs): kyi slob dpon khyod kyis yongs dag gsungs/ /mig gi rang bzhin gang na'ang ma mchis la/ /bde bar gshegs pas bya ba rnam par bzhag /chos tshul 'di 'dra
159a4(dkon brtsegs): yongs su bstan pa na/ /'jig rten mkhas pas shin tu ngo mtshar mdzad/ /de bzhin bdag cag bde gshegs nyid gyur te/ /nor ba'i 'gro ba blo gros stor ba rnams/ /
159a5(dkon brtsegs): chos kyis chos kyi tshul la bzung bgyis te/ /zhi ba'i go 'phang 'chi med thob par bgyi/ /rnam par 'dren pa khyod ni ci 'dra bar/ /'dren pa bde gshegs grags pa mtha'
159a6(dkon brtsegs): yas pa| |thugs rje ldan pa phan bzhed 'jig rten mkhas/ /bsod nams brgya yi mtshan dang ldan par shog /ji ltar bde gshegs khyod bzhin bdag cag gis/ /
159a7(dkon brtsegs): nga rgyal bsgrubs pa'i 'gro ba sdug bsngal ba/ /'dod pa'i yon tan rgyun gyi rjes 'gro ba/ /mngon dga' sdug bsngal brgya las yongs su dgrol/ /ji ltar bde gshegs
159b1(dkon brtsegs): khyod bzhin bdag cag gis/ /'gro ba sdug bsngal gnod pa myong 'gyur la/ /g.yo yi zhags pas zin cing mu ma mthong / /yongs 'thob spre'u ltar rgod pa yongs su
159b2(dkon brtsegs): dgrol| |ji ltar bde gshegs khyod bzhin bdag cag gis/ /'gro ba mi mkhas mig dang bral ba yi/ /sna tshogs yongs skyo gnyid kyis log gyur cing / /bdag nyid
159b3(dkon brtsegs): las kyi 'bras bu chud zin dgrol/ /de nas bcom ldan 'das kyis dri za bye ba phrag sum cu rtsa drug po de dag gi lhag pa'i bsam pa thugs su chud nas 'dzum pa mdzad
159b4(dkon brtsegs): do| |de nas tshe dang ldan pa rta thul gyis bcom ldan 'das la tshigs su bcad de gsol pa/ bde gshegs mtha' yas gzigs pas 'dzum pa mdzad/ /'dren pa
159b5(dkon brtsegs): rgyu ma mchis par mi 'dzum na/ /bde gshegs 'dzum pa'i rgyu ni myur du gsungs/ /nem nur gnod gyur rnams kyi the tshom sol/ /bde gshegs khyod kyi zhal gyi 'dzum
159b6(dkon brtsegs): mthong nas/ /skye bo 'di dag the tshom rnyed par gyur/ /'dzum pa'i don ni de dag nyan par 'tshal/ /thub chen 'gro ba'i the tshom bsal du gsol/ /bde bar gshegs kyi
159b7(dkon brtsegs): bstan la su zhig zhugs/ /the tshom bral zhing som nyi bsal bar gyur/ /bcom ldan 'das kyis gang gi bsam mkhyen nas/ /mi yi mchog gis 'dzum pa bstan pa
160a1(dkon brtsegs): mdzad| |su zhig bde gshegs bka' stsal tshul bzhin du/ /blo gros rtogs pa chos bzhin gnas par gyur/ /gang gi blo gros dran rtogs blo
160a2(dkon brtsegs): mkhyen nas/ /bde gshegs 'gro ba'i nang du 'dzum pa mdzad/ /'gro ba 'di dag blo gzhan yongs btang ste/ /bde gshegs 'dzum don zhal nas thos par dga'/ /sor
160a3(dkon brtsegs): bcu thal sbyar mgo la bzhag bgyis shing / /dga' ba'i yid kyis ston pa'i zhal du blta/ /nyon mongs bral zhing mya ngan rab spangs pa/ /dgyes pa'i thugs mnga'
160a4(dkon brtsegs): thub chen 'jig rten mig / 'gro ba yid gnyis som nyi bsal du gsol/ /rgyal ba thugs rje ldan pas 'dzum rgyu gsungs/ /de nas bcom ldan 'das kyis tshe dang ldan pa
160a5(dkon brtsegs): rta thul la tshigs su bcad de slar bka' stsal pa/ 'gro ba'i don du 'dzum pa ngas bshad pa/ /khyod kyis don dris mthun zhing legs pa ste/ /'dzum pa de yi don ni lung
160a6(dkon brtsegs): bstan pa/ /skye bo'i tshogs chen don ni de ring 'phel/ /'dzum mdzad rgyu de rta thul mnyan par gyis/ /rnam par 'dren pa 'dzum pa 'di mdzad pa/ /de ni ma log par yang
160a7(dkon brtsegs): ngas bstan gyis/ /bstan pa de la dga' ba'i sems kyis nyon/ /dri za 'di rnams chos kyi rjes bsnyegs shing / /bde bar gshegs la mchod pa 'di dag byas/ /chos nyid
160b1(dkon brtsegs): 'byung bar 'gyur ba med pa ste/ /chos nyid zad par 'gyur ba'ang med pa yin/ /rgyal ba rnam rtog sgyu ma lta bur gnas/ /rtog par mi byed de dag rmongs par 'gyur/ /gang gis
160b2(dkon brtsegs): chos gang rjes su brjod bya ba/ /des ni de nyid stong zhes bde gshegs gsungs/ /de dag nga yi tshig de rtogs gyur nas/ /rta med glang po mchog gis mchod pa byas/ /byang chub
160b3(dkon brtsegs): rga med 'chi med tshol byed cing / /dri za'i rgyal po rnams kyis nga mchod do/ /nor ba'i 'gro la snying rje bskyed nas ni/ /thams cad mkhyen pa nyid du 'di dag mos/ /'di dag nga la
160b4(dkon brtsegs): mchod pa 'di byas pa/ /dri za'i ris bor dga' ba'i yid gyur te/ /blo gros bzang rnams lha rnams lha yul pa/ /brgya byin lha 'dus par ni 'gro bar 'gyur/ /de dag sangs
160b5(dkon brtsegs): rgyas bde gshegs rdul med pa/ /bye ba khrag khrig mang la mchod byed 'gyur/ /zhing nas zhing du rjes su rgyu byed cing / /de dag la ni mkhas pa chos kyang nyan/ /de dag bde gshegs
160b6(dkon brtsegs): spyod pa yongs su skyong / /de dag zhing yang rtag par yongs dag 'gyur/ /rgyal ba'i gdung 'dzin de dag sems can ni/ /khrag khrig mang po dag la byang chub ston/ /'gro ba
160b7(dkon brtsegs): 'di dag rang bzhin stong rig nas/ /bde gshegs 'gro ba dag la ston par 'gyur/ /rgyal ba thams cad mkhyen cing kun gzigs pa/ /rdul med bskal pa khrag khrig bzhugs
161a1(dkon brtsegs): par 'gyur/ /sangs rgyas mtshan ni mtha' yas rtogs pa ste/ /sangs rgyas re re khrag khrig phrag mang ba'i/ /bskal pa rnams su rdul med gnas
161a2(dkon brtsegs): par 'gyur/ /thams cad mkhyen pa'i lam 'di rjes su ston/ /rgyal ba thub pa nyon mongs bcom pa yis/ /de ltar de tshe dri zas mchod lung bstan/ /rta thul gyis ni 'dzum
161a3(dkon brtsegs): pa'i don zhus pa/ /dri za lung bstan pa ni bshad pa mdzad/ /dri za lung bstan yid du 'thad 'gyur ba/ /de thos nas ni 'gro ba thams cad dga'/ /der ni bde bar gshegs
161a4(dkon brtsegs): kyi gsung thos na/ /shAkya thub la thams cad skyabs su dong / /dri za lung bstan pa'i le'u ste/ bcu pa'o// //bam po lnga pa/ de nas gnod sbyin bye ba
161a5(dkon brtsegs): phrag brgyad cus lha ma yin rnams nas dri za'i bar de dag gi mchod pa yang mthong / lung bstan pa yang thos nas tshim zhing mgu la yid rangs te rab tu dga' zhing
161a6(dkon brtsegs): dga' ba dang / yid bde ba skyes nas bcom ldan 'das kyi shes rab kyi rnam pa la rim gro chen po bskyed de chos nyid la 'jug pa yang thos nas ston pa'i 'du
161a7(dkon brtsegs): shes skyes par gyur to/ /bcom ldan 'das kyang blo zad mi shes pa'i 'du shes skyes par gyur te/ de dag gis bcom ldan 'das blo zad mi shes pa zhes bya bar
161b1(dkon brtsegs): rig nas sangs rgyas kyi chos rnams la 'dod pa skyes par gyur to/ /sangs rgyas kyi chos rnams la 'dod pa skyes par gyur nas bcom ldan 'das la mchod pa'i phyir
161b2(dkon brtsegs): brtson par gyur te tshigs su bcad pa dag gis bcom ldan 'das la mngon par bstod pa/ mngon shes stobs ni kun tu mtha' yas te/ /rgya mtsho'i chu 'dzin pad+ma
161b3(dkon brtsegs): 'tshal dang 'dra/ /de bas mtshungs med 'jig rten phan mdzad pa/ /mi yi seng+ge khyod la 'di ltar bstod/ /ri rab srang la gzhal bar nus kyang gda'/ /gzi brjid chen
161b4(dkon brtsegs): po nam mkha' gzhal rung gda'/ /shes rab mchog mnga' bde gshegs ye shes stobs/ /tshad gzung dag par nus pa yong ma mchis/ /'gro ba kun gyi bsam pa
161b5(dkon brtsegs): thugs su chud/ /skye bo drang rung mi rung btul min pa/ /de dag las kyi rnam pa mngon par mkhyen/ /de bas mtshungs med kun tu mtha' yang yas/ /de dag ci 'dra'i khams
161b6(dkon brtsegs): la brten pa dang / /de dag sems rgyud ci 'drar 'byung ba dang / /de dag mos pa ci 'dra ma lus mkhyen/ /de bas mtshungs med kun tu mtha' yang yas/ /'dod chags spyod
161b7(dkon brtsegs): dang de bzhin zhe sdang spyod/ /mi yi gti mug spyod pa de bzhin mkhyen/ /phrag dog rnam pa'ang de bzhin mkhyen pa ste/ /de bas mtshungs med kun tu mtha' yang yas/ /'gro ba 'di
162a1(dkon brtsegs): dag lam rgyud gar 'khyams pa/ /de dag mtshungs med rnams kyis rab tu mkhyen/ /de la ye shes rgyun du rab 'byung bas/ /de bas mtshungs med
162a2(dkon brtsegs): kun tu mtha' yang yas/ /bde bar gshegs pas 'gro kun rab tu gzigs/ /chud za'i lam rgyud gang du 'khyams gyur cing / /byams pa'i stobs las rab tu
162a3(dkon brtsegs): nyams gyur ba/ /de dag ma lus khyod kyis rab tu gzigs/ /'gro ba rnams ni ji srid dus gnas shing / /ci 'dra'i sdug bsngal de dag reg 'gyur dang / /lus kyi rnam
162a4(dkon brtsegs): pa ci 'dra 'chang ba rnams/ /de dag 'dren pa khyod kyis rab tu gzigs/ /mi yi seng+ges lta ba ci 'dra dang / /gang gis sdug bsngal rnam pa 'thob 'gyur bar/ /gang la
162a5(dkon brtsegs): brten cing las rnams bgyid 'gyur ba/ /de dag rnams kyang 'dren pas rab tu gzigs/ /de dag rgyal ba'i bstan la rab byung ste/ /rnam par thar pa'i sgo ni gang zhig
162a6(dkon brtsegs): gis| |ci 'dra'i lam la de dag brten bgyis shing / /ci 'dra'i zhi ba 'thob 'gyur khyod kyis mkhyen/ /byis pa gang rnams bde gshegs bstan pa la/ /rab tu
162a7(dkon brtsegs): byung zhing 'jig rten mkhas pa yi/ /bstan pa rab phra ji ltar spong 'gyur ba/ /de dag rnams kyang 'dren pas rab tu gzigs/ /'jig rten phan pa'i bstan la brnyas
162b1(dkon brtsegs): bgyis pas/ /dmyal ba chen po ji srid gnas pa dang / /ci 'dra sdug bsngal de dag myong 'gyur ba/ /de dag rnams kyang 'dren pas rab tu gzigs/ /gang dag rgyal ba rnams la
162b2(dkon brtsegs): dad bskyed de/ /rab tu byung nas rgyal ba'i bstan 'dzin cing / /chos kun stong pa nyid du yongs brtags nas/ /mtshan ma thams cad rnam par gzhig bgyis shing / /'gro rgyud kun
162b3(dkon brtsegs): tu smon pa rnams spangs te/ /lus 'di sgyu ma 'dra bar rab brtags nas/ /phung po brag ca 'dra bar rtogs gyur te/ /byang chub sems ldan de dag rab tu gzigs/ /mgon po
162b4(dkon brtsegs): khyod la bstod pa'i bsod nams gang / /mtshungs med khyod kyis ji ltar thugs chud pa/ /de yis bla med sangs rgyas grub par shog /'gro ba kun kyang rang byung thob gyur
162b5(dkon brtsegs): cig / de nas bcom ldan 'das kyis de'i tshe gnod sbyin bye ba phrag brgyad cu po de dag gi lhag pa'i bsam pa thugs su chud nas 'dzum pa mdzad do/ /de nas tshe dang ldan pa
162b6(dkon brtsegs): rta thul gyis bcom ldan 'das la tshigs su bcad de gsol pa/ mi yi seng+ges 'dzum pa 'di mdzad pa/ /mi yi zla ba rang byung gyur pa ni/ /rgyu ma mchis par 'dzum pa mi
162b7(dkon brtsegs): mdzad na/ /'dzum pa de yi rgyu ni bka' stsal gsol/ /ston pa'i zhal nas 'dzum pa de mthong nas/ /bcom ldan 'jig rten 'di dag the tshom 'tshal/ /mgon pos de dag
163a1(dkon brtsegs): the tshom bsal du gsol/ /'jig rten 'di dag dga' ba'i yid du 'gyur/ /de ring su zhig rgyal la dad pa bskyed/ /gang gis chos rgya chen po
163a2(dkon brtsegs): rnam par rtogs/ /gang gis sems ni bsgul nas gnas par gyur/ /de dag rgyal bas 'gro ba bstan du gsol/ /de ring 'khor rnams the tshom che 'tshal zhing / /kun kyang
163a3(dkon brtsegs): rgyal ba'i zhal du blta zhing sdod/ /ci nas the tshom ma mchis kun 'gyur ba/ /de ltar dpa' bos the tshom bsal du gsol/ /de ring 'di ni gang gi rnam 'phrul lags/ /
163a4(dkon brtsegs): gang gis brtson 'grus bzang po 'di bstan lags/ /gang zhig khyod dang 'dir mjal don mchis 'gyur/ /de ni legs par 'gro la bka' stsal gsol/ /rgyal ba
163a5(dkon brtsegs): 'gro ba dag la phan bzhed pa/ /the tshom 'tshal ba yid gnyis legs bsal gsol/ /de thos lha dang bcas pa'i 'jig rten rnams/ /dga' zhing mgu ba dag kyang 'thob
163a6(dkon brtsegs): par 'gyur/ /de nas bcom ldan 'das kyis tshe dang ldan pa rta thul la tshigs su bcad de slar bka' stsal pa/ rta thul khyod kyis dri ba legs par dris/ /de ring
163a7(dkon brtsegs): 'gro ba dag gi don chen byas/ /rang byung 'dzum mdzad rgyu ni dris pas na/ /ston pa'i dgongs pa'ang khyed kyis legs par mthong / /de dag lung bstan ma lus bstan
163b1(dkon brtsegs): par byas/ /gnod sbyin tshogs kyi yid ni gzigs gyur nas/ /'gro la phan pa'i don du 'dzum mdzad pa/ /dad pa'i yid kyis rta thul mnyan par gyis/ /rgyal ba'i byang chub
163b2(dkon brtsegs): zhi ba shes gyur nas/ /gnod sbyin tshogs kyis mos pa'i sems bskyed de/ /'byung po'i tshogs dbus sangs rgyas bstod byas nas/ /byang chub dam pa mchog tu yid kyang
163b3(dkon brtsegs): btang / /chos rnams stong pa nyid du shes bya dang / /mtshan ma thams cad rnam par gzhig pa'i phyir/ /'gro ba kun tu smon pa rnams spangs shing / /byang chub mchog tu de
163b4(dkon brtsegs): dag yid kyang btang / /rnal 'byor stobs kyis phung po rnams bshig cing / /kun rdzob tsam du rig nas mi chags te/ /srid pa kun tu chu la pad+mo bzhin/ /byang chub mchog tu
163b5(dkon brtsegs): de dag yid kyang btang / /de dag srid pa gang du chags 'gyur ba/ /stong par bshig ste thams cad legs rtogs pa/ /de nyid rgyal ba'i bla med byang chub ste/ /byang chub phyir ni
163b6(dkon brtsegs): dben pa'i brtul zhugs shes/ /skye dang rga shi yong gis stong pa ste/ /de ni rgyal ba'i bla med byang chub yin/ /dngos po'i rang bzhin stong par shes gyur nas/ /zhi ba bla med byang
163b7(dkon brtsegs): chub thob par 'gyur/ /phung po'i rang bzhin dben zhing stong pa nyid/ /byang chub rang bzhin dben zhing stong pa nyid/ /gang spyod de yang rang bzhin stong pa ste/ /ye shes ldan pas
164a1(dkon brtsegs): shes kyi byis pas min/ /ye shes rang bzhin stong par rig gyur te/ /shes bya'i rang bzhin stong par rig gyur nas/ /shes pa po dang 'dra bar
164a2(dkon brtsegs): rtogs gyur na/ /byang chub lam la de dag spyod ces bya/ /stong pa'i rang bzhin stong par shes par bya/ /mtshan ma med pa'ang rang bzhin nyid kyis stong / /smon pa med pa'ang
164a3(dkon brtsegs): rang bzhin stong pa ste/ /de ltar spyod na gzhan min spyod pa yin/ /de thos lha dang bcas pa'i 'jig rten rnams/ /dga' zhing de dag stobs dang ldan par gyur/ /rang byung
164a4(dkon brtsegs): chos la de dag yid ches te/ /zhi ba'i gnas shes byang chub yid ldan gyur/ /gnod sbyin tshogs rnams deng mos yid gyur te/ /'di ltar nga la mchod pa rab byas pas//
164a5(dkon brtsegs): gnod sbyin rgyud nas shi 'phos blo chen rnams/ /mtho ris dong zhing yun ring dga' bar 'gyur/ /de dag ma 'ongs dus na rdzu 'phrul gyis/ /zhing du dong zhing skad cig gcig
164a6(dkon brtsegs): la yang / /blo can de dag rgyal ba bye ba mchod/ /de dag bzod mkhyen rgyal ba gdams ngag ston/ /de dag 'jig rten phyogs bcur rdzu 'phrul gyis/ /mtshan ma med
164a7(dkon brtsegs): par spyod cing dong gyur te/ /'jig rten 'di dag sprul pa 'drar shes nas/ /'jig rten chags med mkhas pa spyad pa spyod/ /de ltar bstan pas rgyal ba rab mchod nas/ /
164b1(dkon brtsegs): byang chub bla med de yang thob gyur te/ /de dag rnams kyi zhing ni mtha' yas 'gyur/ /sems can mtha' yas pa dag rnam par 'grel/ /sangs rgyas mkhyen pa mtha' yas grags
164b2(dkon brtsegs): pa can| |de dag ming ni 'jig rten mkhas zhes bya/ /zhi ba'i blo ldan rgyal ba de dag gi /tshe tshad bskal pa stong ni tshang bar 'gyur/ /de dag nyan thos dge 'dun 'byung ba ni/ /rgyal
164b3(dkon brtsegs): sras mang po skar ma'i tshogs rnyed de/ /kun kyang bde bas bsam pa thos par 'gyur/ /'jig rten mkhas pa rnams la sdug bsngal med/ /de skad thos nas lhar bcas 'jig
164b4(dkon brtsegs): rten dag / rab tu dga' ba'i sems kyis byang chub tshol/ /ngoms par gyur nas brtson pa brtan brtsams te/ /kun kyang brtson 'grus stobs kyis brtan par 'gyur/ /gnod sbyin
164b5(dkon brtsegs): lung bstan pa'i le'u ste/ bcu gcig pa'o// //de nas mi'am ci'i rgyal po ljon pa la sogs pa mi'am ci bye ba phrag brgyad kyis lha ma yin gyi mchod pa
164b6(dkon brtsegs): de dag dang / gnod sbyin gyi mchod pa'i bar dag kyang mthong / lung bstan pa yang thos nas shin tu ngo mtshar thob par gyur to/ /khyod 'di ltar sems can yang mi dmigs
164b7(dkon brtsegs): la| srog dang / skye ba po dang / shed las skyes dang / shed bu dang / gang zag dang / bdag dang / bdag gi yang gang yang med la/ phung po dang / khams dang / skye mched
165a1(dkon brtsegs): gang la sems can zhes gdags pa'i phung po dang / khams dang / skye mched de dag kyang mi dmigs/ las gang yod pas rnam par smin pa gdags
165a2(dkon brtsegs): par bya ba'i las de yang mi dmigs/ byang chub kyang mi dmigs/ byang chub sems dpa' yang mi dmigs/ sangs rgyas kyang mi dmigs la/ 'on kyang bcom ldan
165a3(dkon brtsegs): 'das kyis byang chub sems dpa' lung bstan pa mdzad pa 'di ni/ ngo mtshar rmad do/ /ci zhig las dgongs te bcom ldan 'das kyis byang chub sems dpa' rnams
165a4(dkon brtsegs): sangs rgyas su 'gyur ro/ /zhes lung bstan pa mdzad/ ci zhig las dgongs te byang chub sems dpas yang dag par sgrub pa dang / sangs rgyas kyi che ba nyid dang / sems
165a5(dkon brtsegs): can yongs su smin pa dang / zhing gi bkod pa dang / der skye zhing yongs su dag pa dang / byang chub sems dpa' rnams zhing nas zhing du 'dong ba dang / de bzhin gshegs pa mchod
165a6(dkon brtsegs): pa dang / mchod pa de'i mthu dang / sems can rnam par dgod pa dang / bskal pa 'di snyed cig gis sangs rgyas su 'gyur ro/ /zhes bya ba dang / bskal pa 'di snyed
165a7(dkon brtsegs): cig tu sangs rgyas bcom ldan 'das rnams bzhugs par 'gyur ro/ /zhes bya ba dang / sangs rgyas bcom ldan 'das de dag gi nyan thos 'dus pa ni/ 'di snyed cig tu
165b1(dkon brtsegs): 'gyur ro/ /zhes bya ba dang / de dag yongs su mya ngan las 'das nas dam pa'i chos bskal pa 'di snyed cig tu gnas par 'gyur ro/ /zhes de bzhin gshegs pas lung bstan
165b2(dkon brtsegs): pa mdzad/ ci zhig las dgongs te sems can rnams nye bar len pa med pas mya ngan las 'da' bar 'gyur ro/ /zhes bcom ldan 'das kyis dgongs pa mdzad snyam ste/ de
165b3(dkon brtsegs): nas mi 'am ci'i rgyal po ljon pa de lta bu'i the tshom skyes nas bcom ldan 'das ga la ba de logs su thal mo sbyar ba btud de/ bcom ldan 'das la tshigs su bcad pa'i
165b4(dkon brtsegs): dbyangs kyis zhu ba zhus pa/ rgyal ba'i gsung ni thos gyur nas/ /shes rab che mnga' bdag dogs skyes/ /stong pa nyid dang lung bstan pa/ /bde gshegs bdag gis ma 'tshal
165b5(dkon brtsegs): ba| |gsung ba'i zla ba thos kyi dbyings/ /'gyur ma mchis la stong ba dang / /rang bzhin med gzung ji lta bu/ /mchod pa 'di ni gang zag mchog /skye ba'ang ma mchis byang chub tu/ /
165b6(dkon brtsegs): sems bskyed pa ni ji lta bu/ /skyes bu mchog gis bka' stsal pa'i/ /ldem po dag de bdag ma 'tshal/ /mi dbang bdag po ji ltar na/ /'gag pa ma mchis 'chi 'pho gsung / /
165b7(dkon brtsegs): de ni yang dag lung bstan pas/ /thub pa bdag gi the tshom khum/ /sgyu ma 'dra la lha skye zhes/ /gsungs pa de ni 'di lta bu/ /ldem por gsungs pa 'di dag kyang / /shAkya seng+ge bdag ma
166a1(dkon brtsegs): 'tshal| |gnas pa'ang mchis pa ma lags la/ /dge bshes bsten gsum ji lta bu/ /ldem por gsungs pa 'di dag kyang / /skyes bu khyu mchog
166a2(dkon brtsegs): bdag ma 'tshal/ /g.yo ba'ang ma mchis bgyi ba rnams/ /rkang gnyis mchog gsungs ji lta bu/ /ldem por gsungs pa 'di dag kyang / /dgra bsal bcom ldan bdag ma 'tshal//
166a3(dkon brtsegs): rang bzhin stong ste stong pa yang / /rtogs zhes mgon gsung ji lta bu/ /the tshom rnam pa 'di 'dra skyes/ /shes rab dpe med bdag ma 'tshal/ /zhi ba yod ces bka' stsal pa/ /
166a4(dkon brtsegs): chos kun zhi gsungs ji lta bu/ /mtshungs med 'di 'dra'i ldem po dag /bdag la rnam par bstan du gsol/ /sku mdzes gyur kyang chos kyi rnams/ /nam mkha' 'drar gsungs
166a5(dkon brtsegs): ji lta bu| |chos ni rab tu spangs bgyis na/ /mi mkhas dmyal lhung ji lta bu/ /brtan pa mtho ris 'jig rten dang / /'gro ba gzhan yang gsungs pa dang / /las de bgyis pa ma
166a6(dkon brtsegs): mchis la/ /rang las can gsungs ji lta bu/ /bka' stsal tshul 'di rnam pa yang / /zil gyis mi gnon bdag ma 'tshal/ /mgon po de la bdag dogs na/ /bde gshegs
166a7(dkon brtsegs): bdag gi the tshom sol/ /dge ba'i tshogs 'gyur ma mchis la/ /byang chub yang dag sgrub pa'ang gsungs/ /dge sbyong rgyal po'i gsung gi tshul/ /de skad bka' stsal bdag
166b1(dkon brtsegs): ma 'tshal/ /chos rnams zad pa med gsungs la/ /spong byed las ni zad bstan pa/ /tshad med blo mnga' 'di la yang / /bdag ni yid gnyis the tshom 'tshal/ /yang dag mtha' yang
166b2(dkon brtsegs): bka' stsal la/ /ma nor sbyin pa'ang bstan mdzad pa/ /'di yang rab rib bral ba yi/ /spyan mnga' sdig spangs bstan du gsol/ /thams cad gzigs pa ma gtogs pa/ /gzhan
166b3(dkon brtsegs): gyis bdag gi the tshom 'di/ /sel nus ma mchis de lta bas/ /bdag ni rgyal ba mchog la dad/ /de nas bcom ldan 'das kyis mi 'am ci'i rgyal po ljon pas the tshom dris pa 'di
166b4(dkon brtsegs): dag gsan nas de la lan gdab pa'i phyir mi 'am ci'i rgyal po ljon pa la tshigs su bcad de slar bka' stsal pa/ stong pa nyid dang lung bstan pa/ /bdag gis ma 'tshal ces
166b5(dkon brtsegs): smras pa| |gal te 'ga' zhig mi ston na/ /rgyal bas de lung bstan mi gsung / /ci'i phyir zhe na 'di lta bu/ /rang gi rang bzhin gnas gyur na/ /'gyur ba med cing ther zug ste/ /de la
166b6(dkon brtsegs): 'phel med 'grib pa med/ /me long shin tu yongs dag la/ /ji ltar rang bzhin med pa yi/ /gzugs brnyan snang ba de bzhin du/ /ljon pa chos rnams shes par gyis/ /chos kyi dbyings
166b7(dkon brtsegs): ni 'gyur med na/ /mchod pa'i yan lag 'gyur gang zhes/ /yan lag rnams la brtags byos la/ /ljon pa mchod pa 'di la spyod/ /chos dbyings rnam pa thams cad du/ /'gyur med skye
167a1(dkon brtsegs): bo mkhas pas rtogs/ /byis pa rnams ni 'di la 'khrul/ /blo sbyangs pas ni med par shes/ /skye ba'ang ma mchis sems kyang bskyed/ /de ni ma 'tshal
167a2(dkon brtsegs): ces smras pa/ /stobs bcu mnga' ba'i ldem po dag /gzhan du ma sems mnyan par gyis/ /byis pa 'khor bar dga' ba rnams/ /'khor bar mngon dga' sems zhen pa/ /
167a3(dkon brtsegs): log pa'i sems dang 'du shes can/ /'khor ba'i sdug bsngal myong bar 'gyur/ /de dag sngon chad ma thos pa'i/ /sems med chos ni ngas bshad na/ /byis pa'i blo dang ldan
167a4(dkon brtsegs): pa rnams/ /'di la kun tu rmongs par 'gyur/ /byang chub gzhol ba'i sems nyid dang / /byang chub phan yon thos gyur nas/ /zil gyis ma non rang byung sems/ /rgya chen de ni thob
167a5(dkon brtsegs): par 'gyur/ /'gag pa ma mchis 'chi 'pho ba/ /de yang ma 'tshal ces smras pa/ /'chi 'pho yang dag lung bstan gyi/ /gzhan du ma sems mnyan par gyis/ /gang dag rtag
167a6(dkon brtsegs): 'dzin de dag la/ /'di la mi 'gyur ther zug med/ /dngos po 'di dag mi rtag ces/ /bde gshegs 'chi 'pho rnam par ston/ /sgyu ma 'dra la lhar skyes pa/ /ji lta bu zhes dogs
167a7(dkon brtsegs): gyur pa| |mthar phyin ma gyur slob pa dang / /skye bo rnams la mtho ris bshad/ /gnas pa'ang yod pa ma yin la/ /dge bshes bsten ces gang smra ba/ /gnas dang bral bar bya ba'i
167b1(dkon brtsegs): phyir| |gnas pa med pa'i dge bshes bsten/ /g.yo ba ma mchis bgyi ba rnams/ /bstan pa ma 'tshal ces smras pa/ /shing rta'i yan lag 'dus pa dang / /shing rta'i bya ba bzhin du
167b2(dkon brtsegs): rtogs| |mi gang bdag yid khas len cing / /bya ba'ang bdag gis byas zin pa/ /de dag la ni bya ba dang / /g.yo ba med par bde gshegs bshad/ /rang bzhin stong ste stong pa yang / /
167b3(dkon brtsegs): rtogs shes nga yis gang smras pa/ /byis pa log pa'i blo can rnams/ /rang bzhin stong par mi shes pa/ /de dag rnams la bstan pa'i phyir/ /rang bzhin stong zhes bde gshegs
167b4(dkon brtsegs): ston| |kun tu rtog pa'i rtog pas bskyed/ /yang dag ma yin rtog pas bcings/ /zhi ba yod cing chos kun kyang / /zhi bar mthong zhes smras pa ni/ /mi shes rmongs par gyur rnams
167b5(dkon brtsegs): kyi| |kun tu rtog las sred pa skye/ /skom pas ji ltar smig rgyu la/ /kun tu rtog pas skom pa skye/ /mi mkhas de ni rtog pa'i rgyu/ /yod pa min la log par brtags/ /chu yan par ni mthong
167b6(dkon brtsegs): gyur kyang / /smig rgyu la ni chu med do/ /de bzhin yongs su rtog pas dkrugs/ /sdug pa min la sdug par rtogs/ /byis pa 'dod chags ldan pa dag /sdug dang ldan pa rang bzhin gyis//
167b7(dkon brtsegs): sdug med smig rgyu chu bzhin te/ /smig rgyu la ni chu med do/ /de bzhin gzugs la sdug pa med/ /gzugs de sdug pa ma yin na/ /byis pa log pa'i 'du shes can/ /sdug par rtog pas
168a1(dkon brtsegs): bcings par gyur/ /chos rnams nam mkha' 'dra ba dang / /spong ba dmyal ltung zhes smras pa/ /med pa mthong bar ma gyur pa/ /mi mkhas rnams ni skrag
168a2(dkon brtsegs): par 'gyur/ /rang bzhin ngo bo nyid stong na/ /bdag zhen dus ni mi shes pa/ /de dag stong zhes thos gyur na/ /bdag med 'gyur zhes skrag pa skye/ /de dag bdag tu mngon zhen te/ /
168a3(dkon brtsegs): nam mkha' la ni mdud bor nas/ /stong pa gya nom spong byed de/ /mi mkhas sems dmyal chen por ltung / /mtho ris 'jigs pa ngas bstan dang / /skye ba'i 'gro rgyud gzhan
168a4(dkon brtsegs): dag dang / /las kyang ngas ni bstan byas te/ /byed pa po ni rab tu bkag /yang dag tu na 'gro ba dag /rmi 'drar bshad par shes par gyis/ /rmi lam gang la'ang dngos po med/ /
168a5(dkon brtsegs): log pa'i blo ldan mngon par zhen/ /ngas ni las kyi rnam pa bstan/ /byed pa phyogs bcu rnams na med/ /shing rnams rlung gis bsgul ba las/ /me 'byung 'gyur ba ji bzhin
168a6(dkon brtsegs): no| |bdag cag me 'di bskyed bya zhes/ /rlung dang shing la sems pa med/ /'on kyang me ni 'byung ba ltar/ /las kyi byed po de bzhin no/ /bsod nams tshogs ni yod min la/ /
168a7(dkon brtsegs): byang chub yang dag sgrub pa dang / /legs spyad yod ces zer ba ni/ /de tshul yang dag mnyan par byos/ /mi yi tshe tshad lo brgya ste/ /de srid 'tsho zhes brjod mod kyi/ /lo la phung
168b1(dkon brtsegs): por spungs pa med/ /sgrub pa de yang de dang mtshungs/ /zad pa med ces gang smras dang / /las zad ces ni ngas smras pa/ /stong pa'i tshul du zad pa med/ /tha snyad tshul du zad par bstan/ /yang dag mtha'
168b2(dkon brtsegs): ni ngas bshad pa/ /phyin ci log de'ang yang dag mtha'/ /log pa'i blo can byis pa rnams/ /gang dag mtha' ni mi shes so/ /mtshan nyid thams cad gcig nyid de/ /mtshan nyid med par shes
168b3(dkon brtsegs): pa yi/ /ye shes lam du zhugs rnams kyi/ /nges par ljon pa khyod nyon cig /yi ge gcig gis 'jug pa yi/ /byang chub blo ldan rnams la ston/ /chos rnams thams cad ma byas pa/ /
168b4(dkon brtsegs): a yi sgo yi gzungs su bstan/ /de ltar spyod pa byed rnams la/ /mtshan nyid mtha' yas ngas bstan te/ /'di 'dra'i tshul la 'jug pa ni/ /a yi sgo yi gzungs su bstan/ /chos
168b5(dkon brtsegs): rnams thams cad 'gag med pa/ /a yi chos la 'jug par bstan/ /a yi sgo yi gzungs bstan pa/ /de yang ljon pas shes par gyis/ /chos rnams rnam par rtog med pa/ /de yang
168b6(dkon brtsegs): chos la 'jug par gsungs/ /chos kun 'gyur ba med par yang / /a ni chos kun sgo mor bstan/ /a yi sgo yi gzungs 'di dag /ljon pas de ltar shes par gyis/ /mi zad
168b7(dkon brtsegs): pa dang zad smras pa/ /chos kun mi zad brjod bya ste/ /stobs bcu mnga' ba thams cad kyis/ /mi zad sgo yi gzungs su bstan/ /chos rnams kun la sgo med de/ /de dag med pas sgo mi 'byung / /
169a1(dkon brtsegs): 'di yang gzungs kyi sgo yin te/ /a la brten nas 'jug par bya/ /chos kun bsam gyis mi khyab ces/ /yang dag ji bzhin bde gshegs bstan/ /
169a2(dkon brtsegs): a yi sgo yi gzungs bstan pa/ /de yang ljon pas shes par gyis/ /chos kun lus med byang chub ces/ /blo ldan rnams la ngas bstan pa/ /'di yang gzungs kyi sgo yin te/ /
169a3(dkon brtsegs): a la brten nas 'jug par bya/ /chos rnams 'ong ba med pa ste/ /med pas de dag 'ong ba'ang med/ /'di yang gzungs kyi sgo yin te/ /a la brten nas 'jug par bya/ /chos
169a4(dkon brtsegs): rnams gdags pa med pa ste/ /med pas de dag gdags pa med/ /'di yang gzungs kyi sgo yin te/ /a la brten nas 'jug par bya/ /chos rnams rang bzhin med pa ste/ /med
169a5(dkon brtsegs): pas de dag rang bzhin med/ /'di yang gzungs kyi sgo yin te/ /bde bar gshegs pas gzungs su bstan/ /gzungs kyi sgo mo nga la nyon/ /chos kun yid la bya ba med/ /'di yang
169a6(dkon brtsegs): gzungs kyi sgo yin te/ /bde bar gshegs pas gzungs su bstan/ /med phyir chos kun sgrib med ces/ /de bzhin gshegs pas bstan mdzad pa/ /'di yang gzungs kyi sgo
169a7(dkon brtsegs): yin te| |a la brten nas shes par bya/ /chos kun thogs pa med pa ste/ /thogs par bya ba de mi dmigs/ /'di yang gzungs kyi sgo yin te/ /a la brten nas 'jug par bya//
169b1(dkon brtsegs): chos rnams thams cad ma skyes par/ /mkhas pas mtshan nyid gcig shes bya/ /chos rnams gang dag ma skyes pa/ /de dag ming med shes par bya/ /chos rnams yang dag ma yin te/ /
169b2(dkon brtsegs): de dag ma lus rang bzhin med/ /'di yang gzungs kyi sgo yin te/ /a la brten nas shes par bya/ /gang dag ma skyes ma byung ba/ /de dag mthong med bstan par bya/ /lta ba po ni med pa
169b3(dkon brtsegs): dang / /de dag rnams kyang med phyir ro/ /chos kun mnyam med de bas na/ /mtshan nyid gcig cing mtshan gzhi med/ /nam mkha' dang ni 'dra ba ste/ /chos kun yod pa ma yin no/ /
169b4(dkon brtsegs): de lta lhag med chad pa med/ /mnyam gzhag med cing gnyis su med/ /gdung med bsil med tsha ba'ang med/ /blta ba'i lam min med phyir ro/ /drang po ma yin yon po min/ /
169b5(dkon brtsegs): mun pa ma yin snang ba min/ /mthong ba med cing thos med de/ /med pas gzungs su shes par gyis/ /g.yo med drang po'ang med pa ste/ /chos rnams gsal med g.yo ba med/ /'khrug
169b6(dkon brtsegs): pa med cing khro ba med/ /ci yang mi byed nyer zhi byed/ /skye ba med cing gnas kyang med/ /'gro min ldog med 'gro sems med/ /nyal ba med cing mi nyal med/ /sad pa med par shes
169b7(dkon brtsegs): par gyis/ /mig can ma yin long ba min/ /lta ba ma yin mun bsgribs min/ /sbas pa ma yin bzhag pa min/ /dul ba ma yin ma dul min/ /rgod pa ma yin zhi ba min/ /'khor
170a1(dkon brtsegs): min mya ngan 'das pa min/ /bden min rdzun min de lta bur/ /rgyal ba'i spyod yul shes par gyis/ /'jig rten 'dul ba'i phyir yin gyi/ /'di la the
170a2(dkon brtsegs): tshom gang yang med/ /gang gcad bya ba'i the tshom med/ /dam pa'i don du byung ba med/ /de nas mi 'am ci'i rgyal po ljon pa bcom ldan 'das kyis zhus pa lung bstan pa dang /
170a3(dkon brtsegs): gzungs nges par bstan pas yongs su tshim par gyur nas bcom ldan 'das la mchod pa'i phyir brtson par gyur te/ khang pa brtsegs pa shing la brten pa dang / pad+ma la brten
170a4(dkon brtsegs): pa dang / ri la brten pa dang / rin po che sna bdun gyi rang bzhin can rin po che'i gdugs kyis mdzes par byas pa/ gdugs kyi lda ldis mdzes par byas pa/ rgyal mtshan dang /
170a5(dkon brtsegs): ba dan gyis brgyan pa/ bla re dang / lda ldis brgyan pa bye ba phrag brgyad mngon par sprul te/ mi 'am ci'i rol mo'i sil snyan bye ba phrag brgyad kyang mngon par sprul nas ri spos kyi
170a6(dkon brtsegs): ngad ldang las skyes pa dang / thang las skyes pa dang / chu las skyes pa'i me tog thams cad kyis kyang bcom ldan 'das la mchod pa byas nas mi'am ci'i tshogs dang lhan cig
170a7(dkon brtsegs): tu khang pa brtsegs pa bye ba phrag brgyad po de dag tu 'khod nas bcom ldan 'das la lan gsum bskor ba byas te thang las skyes pa dang / chu las skyes pa'i me tog de dag gis
170b1(dkon brtsegs): bcom ldan 'das la gtor/ mngon par gtor/ mngon par rab tu gtor to/ /de nas khang ba brtsegs pa de dag las babs te rkang pas dong nas bcom ldan 'das la lan gsum
170b2(dkon brtsegs): bskor ba byas te/ bcom ldan 'das kyi zhabs la mgo bos phyag 'tshal nas thal mo sbyar te bcom ldan 'das la mig mi 'dzum par blta zhing rnam pas sangs rgyas kyi yon tan
170b3(dkon brtsegs): rjes su dran par byed cing phyogs gcig tu 'khod par gyur to/ /de nas bcom ldan 'das kyis mi 'am ci'i rgyal po ljon pa 'khor dang bcas pa'i lhag pa'i bsam pa thugs su chud
170b4(dkon brtsegs): nas 'dzum pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol pa/ bde gshegs dri bral spyan mnga' ba/ /rgyu ma mchis par 'dzum mi
170b5(dkon brtsegs): mdzad| |lha mis mchod pa yang dag tu/ /'dzum mdzad rgyu de bka' stsal gsol/ /thams cad mkhyen pa 'dzum mdzad pa/ /'khor gyis mthong nas the tshom 'tshal/ /zla ba tshes la
170b6(dkon brtsegs): mi bzhin du/ /smra ba'i zla ba'i zhal du blta/ /bde gshegs mdzes pa deng su zhig /gnyis med chos la shes mchog skyes/ /bdag ni the tshom 'tshal bar gyur/ /mi mchog dam pa
170b7(dkon brtsegs): the tshom 'tshal/ /bde gshegs gang gis chos nyid la/ /dad pa thob na bcom ldan 'das/ /ji ltar 'dzum pa mdzad par gyur/ /smra mchog bdag gi the tshom khum/ /thams cad ldan pa'i
171a1(dkon brtsegs): 'khor 'di yis/ /bcom ldan stan thos yid dga' zhing / /the tshom ma mchis som nyi chad/ /ji ltar bstan bzhin gnas par 'gyur/ /de ltar
171a2(dkon brtsegs): rkang gnyis rnams kyi mchog / 'gro la thugs brtse mdzad pa dang / /the tshom gcad slad ljon pa dang / /mi ci rnams kyi lung bstan gsungs/ /de nas bcom ldan 'das kyis tshe
171a3(dkon brtsegs): dang ldan pa rta thul la tshigs su bcad de slar bka' stsal ba/ /skye bo tshogs chen rnams nang du/ /sangs rgyas yon tan bsten 'gyur ba/ /ljon pa'i lung bstan gang dris pa/ /rta
171a4(dkon brtsegs): thul khyod kyis legs par dris/ /ye shes mthong ba sgrib med pa/ /bde gshegs ye shes ngo mtshar can /de khyod dang ba'i yid kyis nyon/ /skye med yid kyis nga la nyon/ /
171a5(dkon brtsegs): 'jig rten phan dang bde ba'i phyir/ /ljon pas the tshom gang dris pa/ /de yi 'bras bu brjod par bya'i/ /the tshom gcad pas nga la nyon/ /ljon pa la sogs mi 'am ci/ /bye ba
171a6(dkon brtsegs): phrag brgyad 'dir lhags pa/ /de dag nga la mchod byas nas/ /'di nas shi 'phos mtho ris 'dong / /bskal pa bye ba dgu bcu der/ /mi yi nang na 'khor bar 'gyur/ /
171a7(dkon brtsegs): mngon par shes pa lnga bsgoms nas/ /sems la dbang bsgyur dbang ldan 'gyur/ /mi yi seng+ge de dag gis/ /sangs rgyas zhing phrag khrag khrig tu/ sprul bkye rang ni lha gnas
171b1(dkon brtsegs): na| |bsam gtan dga' ba'i bde ba myong / /bskal pa bye ba dgu bcur yang / /de dag lha mir 'khor 'khor nas/ /rang rang zhing rnams sna tshogs su/ /byang chub rnam par 'tshang rgyar 'gyur//
171b2(dkon brtsegs): rtag tu snang ba'i bskal pa la/ /mi yi seng+ge 'jig rten mgon/ /chags med ye shes mthong dpag yas/ /stobs bcu gzi brjid mtha' yas 'gyur/ /de dag zhing du sems can gang / /
171b3(dkon brtsegs): yongs su ma smin 'ga' mi skye/ /nyan thos theg pas gang 'byung ba/ /kun kyang srid pa tha ma pa/ /mi yi seng+ge zhing der ni/ /byang chub sems dpa' gang skye ba/ /de dag tshe gcig thogs pa
171b4(dkon brtsegs): ste| |mi mchog byang chub thob par 'gyur/ /gang dag gtso bor gyur pa rnams/ /bdag cag dpag med sangs rgyas zhing / /yongs su sbyang bar bya'o zhes/ /de 'dra'i bsam pas rab tu
171b5(dkon brtsegs): zhugs| |sems can rlabs chen de dag ni/ /smon lam rgya chen yun ring btab/ /de dag 'di nas shi 'phos nas/ /bsam pas rang bzhin rnam pa spyod/ /nyon mongs 'joms pa de dag
171b6(dkon brtsegs): gi / zhing gi bkod par 'gyur ba ni/ /dga' ldan gnas kyi longs spyod rnams/ /ngan song kun kyang yongs su dag /de dag zhing du rnam kun tu/ /mi khom gang yang 'byung mi 'gyur/ /zhing rnams
171b7(dkon brtsegs): yongs sbyangs de dag ni/ /sems can rnams kyang bde bar 'dren/ /de ltar 'jig rten mgon po yis/ /mi ci rnams kyi lung bstan bshad/ /lung bstan de thos 'khor rnams ni/ /kun
172a1(dkon brtsegs): kyang yid ni rangs par gyur/ /mi 'am ci lung bstan pa'i le'u ste/ bcu gnyis pa'o// //de nas lha phreng ldan glang po can brgyad khris lha
172a2(dkon brtsegs): ma yin rnams nas mi 'am ci'i bar dag gi mchod pa yang mthong / /lung bstan pa yang thos nas tshim zhing mgu la yid rangs te rab tu dga' zhing dga' ba dang yid bde ba skyes
172a3(dkon brtsegs): nas sangs rgyas kyi chos rnams la mos zhing bcom ldan 'das la mchod pa'i phyir brtson par gyur te/ de dag gis ser skye'i gnas kyi grong khyer chen po thams cad kyi khor yug
172a4(dkon brtsegs): tu dpag tshad drug cu tshun chad me tog man+dA ra bas pus mo nub tsam du gang bar byas so/ /de nas de dag gis bcom ldan 'das la lan gsum bskor ba byas nas tshigs su bcad pa
172a5(dkon brtsegs): dag gis mngon par bstod pa/ zhi ba'i dbang po 'dzum pa'i zhal/ srog chags kun la thugs brtse ba/ /bde bar gshegs pa thugs rje can/ /'jig rten bdag po mi yi stag/
172a6(dkon brtsegs): sangs rgyas chos la mos pa yi/ /'khor 'di ji srid 'dir gnas par/ /zhabs mchog mdzes shing dga' ldan par/ /thugs rjes can la mgos phyag 'tshal/ /ji ltar dgung zla nya
172a7(dkon brtsegs): ba'i tshe/ /mi rnams zla ba phyag 'tshal dang / /de bzhin lha tshogs 'di rnams kyang / /bcom ldan 'das kyi zhal du blta/ /dpag tu med pa'i dge spyod pa/ /dpag med ye shes phung po
172b1(dkon brtsegs): ldan| |gzi brjid dpag yas phung po can/ /blo mchog khyod la mgos phyag 'tshal/ /stobs bcu mnga' zhing dpal stug pa/ /de bzhin mi bsnyengs dri gsum sel/ /rgyal ba bco brgyad chos
172b2(dkon brtsegs): dang ldan/ /the tshom mi mnga' smra ba'i mchog /sum cu rtsa gnyis mtshan mnga' zhing / /dpe byad bzang po brgyad cu ldan/ /dbang po'i rgyal mtshan mtshungs med thugs/ /bde gshegs
172b3(dkon brtsegs): khyod la phyag 'tshal lo/ /tshul khrims stobs kyis mthar phyin pa/ /ting 'dzin stobs gnas mi bskyod pa/ /ye shes stobs kyi mtshon cha can/ /bdud stobs bcom thub rgyal ba lags/
172b4(dkon brtsegs): ye shes stobs mchog rgyas gyur pa/ /ser sna mi mnga' nyan thos btul/ /zhi ba'i thugs kyis spyod mdzad cing / /lha dang bcas pa'i 'jig rten 'dul/ /skyes bu seng+ge bde gshegs khyod//
172b5(dkon brtsegs): gti mug zhi bgyid chos brnyes pa/ /bdag cag rnams kyang stobs bcu yi/ /chos rnams 'dir ni thos par shog /ji ltar thub khyod sems can gyi/ /bsam mkhyen dad mdzad de bzhin
172b6(dkon brtsegs): du| |'jig rten snang mdzad bdag cag kyang / /lha mir bcas pa'i 'gro dad bgyid/ /de ltar 'gro ba'i don slad du/ /snying brtse nye bar bzung nas ni/ /'gro ba 'khor ba'i mtshor bying ba/ /
172b7(dkon brtsegs): srid pa'i rgyud las bsgral bar bgyi/ /bdag cag lhar bcas 'jig rten gyi/ 'dren dang rab tu 'dren gyur cig/ 'gro ba sdug bsngal rgyas nyen pa/ /srid pa'i rgyud las dgrol bar
173a1(dkon brtsegs): bgyid| |de nas bcom ldan 'das kyis lha phreng ldan glang bo can rnams kyi bsam pa thugs su chud nas de'i tshe 'dzum pa mdzad do/ /de nas tshe dang ldan
173a2(dkon brtsegs): ba rta thul gyis bcom ldan 'das la tshigs su bcad de gsol pa/ bde gshegs rnam par 'dren pa po/ /rgyu ma mchis par 'dzum mi mdzad/ /stobs bcu khyod ni 'dzum
173a3(dkon brtsegs): mdzad pa'i/ /rgyu gang lags pa bka' stsal gsol/ /rgyal ba'i zhal nas 'dzum mdzad pa/ /'gro ba dang bgyid byung mthong nas/ /'khor kun the tshom 'tshal gyur te/ /'dzum
173a4(dkon brtsegs): pa'i don ni nyan par 'tshal/ /don chen 'dzum pa mdzad pa'i don/ /bka' stsal bka' stsal 'dren pa mchog /dge sbyong rnams kyi rgyal po khyod/ /the tshom chad 'gyur bka'
173a5(dkon brtsegs): stsal gsol/ /gang gis rgyal ba mnyes par gyis/ /gang gis deng mchod bla med gyis/ /su zhig de ring gting thob gyur/ /bde gshegs bdag gi the tshom khum/ /de ring
173a6(dkon brtsegs): gang gis bdud kyi gnas/ /dkrugs g.yeng kun tu dkrugs par bgyis/ /deng sus lha gnas thams cad kyang / /rab tu dga' yid ldan par gyis/ /rgyal ba thub pa de lung ston/ /
173a7(dkon brtsegs): 'gro ba'i the tshom myur du khum/ /de thos bde gshegs 'khor 'di rnams/ /kun kyang rab tu yid dga' 'gyur/ /de nas bcom ldan 'das kyis tshigs su bcad de tshe dang ldan
173b1(dkon brtsegs): ba rta thul la slar bka' stsal pa/ phreng ldan glang po can lha yi/ /lung bstan rta thul khyod dris pa/ /dris na 'gro ba mang po yi/ /don chen shin tu deng byas gyur/ /stobs bcu rgyal
173b2(dkon brtsegs): ba ma dris par/ /sras mchog byang chub lung mi ston/ /de ni 'gro ba mang don du/ /de ring khyod kyis rgyal la zhus/ /phreng ldan glang po lha tshogs kyis/ /nga la sems dad nga mchod pas/ /
173b3(dkon brtsegs): bskal pa grangs med 'das 'og tu/ /nyon mongs pham byas rgyal bar 'gyur/ /de dag 'di nas shi 'phos nas/ /mthun par mi yi nang skyes te/ /rgyal ba bye ba dpag med la/ /me tog
173b4(dkon brtsegs): mchog gi mchod par 'gyur/ /kun tu bde bar gshegs kyi sems/ /bskyed par 'gyur zhing 'phel byed 'gyur/ /rang byung mi yi seng+ge la/ /tshigs su bcad pas bstod par 'gyur//
173b5(dkon brtsegs): ma 'ongs dus na 'di kun gyis/ /rgyal ba khrag khrig dpag yas mang / /me tog gis mchod tshigs bcad kyis/ /mi mchog rnams la bstod byas te/ /de dag bde gshegs rnams
173b6(dkon brtsegs): mchod cing / /mthu po che yi sku bstod nas/ /rab tu dga' ba'i bskal pa la/ /rnam par 'dren par 'jig rten 'byung / /grags pa ma smad nags rgyu ba/ /brgyad khri bo rnams de dag
173b7(dkon brtsegs): kun| |bskal pa gcig la bde gshegs 'gyur/ /me tog rgyal mtshan ldan zhes bya/ /de na dmyal dang dud 'gro dang / /ngan song gshin rje'i 'jig rten med/ /zhing de na ni lha
174a1(dkon brtsegs): min med/ /mi khom thams cad rab tu bcom/ /phreng ldan glang po can lha yi/ /longs spyod sum cu rtsa gsum gyi/ /ci 'dra ba ni de 'drar 'gyur/ /'gro ba'i
174a2(dkon brtsegs): tshe tshad dpag tu med/ /de tshe mi dge sgra mi grag /mi dge byed pa smos ci dgos/ /de na rnam 'dren mchog rnams kyi/ /skye bo rnams kyang chos can 'gyur/ /srog chags bye ba khrag khrig
174a3(dkon brtsegs): phrag / gang+gA'i bye ma rab mang snyed/ /'gro bar byed 'gyur stobs bcu rnams/ /gnas pa med pa'i chos kyang ston/ /grags pa ma smad de dag gi /ring bsrel dag kyang rgyas par
174a4(dkon brtsegs): 'gyur| |de dag rnams kyi ring bsrel la'ang / /rgyal ba'i sku mang 'byung bar 'gyur/ /grags pa mtha' yas ldan rnams kyi/ /ring bsrel cho 'phrul sku mthong nas/ /srog
174a5(dkon brtsegs): chags bye ba khrag khrig mang / /byang chub tu ni sems bskyed 'gyur/ /phreng ldan gling po can rnams kyi/ /lung bstan 'dren pas bka' stsal pa/ /thos shing shes nas 'khor
174a6(dkon brtsegs): kun kyang / /de tshe sems ni rab tu dga'/ /phreng ldan glang po can lung bstan pa'i le'u ste/ bcu gsum pa'o// //de nas rgyal po chen po bzhi'i ris kyi lha dgu
174a7(dkon brtsegs): khris lha ma yin rnams nas phreng ldan glang po can gyi lha'i bar de dag gi mchod pa yang mthong / /lung bstan pa yang thos nas tshim zhing mgu la yid rangs te rab tu dga' zhing /
174b1(dkon brtsegs): dga' ba dang / yid bde ba skyes nas sangs rgyas kyi chos rnams thob par bya ba'i phyir mos pa drag po ba skyed de/ 'di lta ste/ dper na/ kham pa'i gru la zhon pa'i mi zhig chu yi dbus su
174b2(dkon brtsegs): phyin na| gru chag tu 'ong zhes tshu rol nas pha rol tu 'gro bar bya ba'i phyir mos pa drag po skye ba de bzhin du/ rgyal chen bzhi'i ris kyi lha dgu khri po dag kyang sangs rgyas kyi che ba nyid la dad pa
174b3(dkon brtsegs): s kyes nas sangs rgyas kyi chos rnams thob par bya ba'i phyir mos pa drag po skyes par gyur nas de dag sangs rgyas kyi chos tshol zhing bcom ldan 'das la mchod pa'i phyir brtson par gyur
174b4(dkon brtsegs): te| de dag rgyal po chen po bzhi dang lhan cig tu rin po che'i bla re bkra ba blta na sdug pa dgu khri mngon par sprul to/ /de dag kyang phal cher mu tig dmar po dang / skar mdog dang / bai
174b5(dkon brtsegs): DUR+Ya dang / gser dang / rdo'i snying po'i rang bzhin can sha stag go /lha'i rol mo'i sil snyan dgu khri yang mngon par sprul te/ de dag nor bu rin po che sna tshogs kyi bla re dgu khri po de dag
174b6(dkon brtsegs): thogs nas rol mo'i sil snyan dgu khri po de dag byed cing steng gi bar snang las dong ste/ bcom ldan 'das la lan gsum bskor ba byed cing me tog man+dA ra ba dang / man+dA ra ba chen po dang /
174b7(dkon brtsegs): many+dzu sha ka dang / many+dzu sha ka chen po dang / pa ru sha ka dang / pa ru sha ka chen po dang / sprul pa'i me tog rnams kyis bcom ldan 'das la gtor/ mngon par gtor/ mngon par rab
175a1(dkon brtsegs): tu gtor te de dag gis mchod pa byas nas bcom ldan 'das la lan gsum bskor ba byas te tshigs su bcad pa dag gis mngon par bstod pa/ rgyal ba'i
175a2(dkon brtsegs): yon tan mthong ba yi/ /lha ni dgu khri tham pa dag /'dren pa khyod kyi spyan snga na/ /thal mo rab tu sbyar nas mchis/ /rgod pa ma mchis zhum ma mchis/ /'dod pa ma mchis 'gyod ma
175a3(dkon brtsegs): mchis| |mi blun ngo mtshar ma mchis par/ /rkang gnyis mchog la phyag kyang 'tshal/ /khyod ni srid pa'i rgyud rnams bkum/ /mi shes pa ni rnam par sbyangs/ /sred pa'i phur pa rab
175a4(dkon brtsegs): tu phyung / /nga rgyal rgyal mtshan khyod kyis bsnyal/ /khyod ni zug rngu phyung ba ste/ /rma la gdug pa khyod kyis spangs/ /khyod ni mkhyen bzhin spyod pa ste/ /'dren pa khyod ni rma rnams
175a5(dkon brtsegs): sos| |khyod kyis nyon mongs thams cad spangs/ /bcing ba dag ni thams cad bcad/ /sbyor ba kun dang bral ba ste/ /thub pa chags pa kun las 'das/ /rgyal ba khyod kyi spyod yul
175a6(dkon brtsegs): ni| |stong pa nyid dang mtshan ma med/ /bcom ldan khyod la smon pa yang / /rnam pa kun tu mi mnga' 'o/ /khyod kyis sred pa drungs nas phyung / /ma rig pas ni thugs kyang byung / /rnam pa bzhi
175a7(dkon brtsegs): po'i phyin ci log / rnam pa kun tu yongs su spangs/ /gang du 'jig rten mi chud de/ /ri dwags rngon pas ji bzhin du/ /'jigs shing skrag par 'gyur ba yi/ /yang dag mtha' ni khyod
175b1(dkon brtsegs): kyis gzigs/ /sems can 'jig tshogs ltar lhung ste/ /stong pa nyid ni ma 'tshal bas/ /ma rig pa yi mun pas gtibs/ /'khor ba'i brtson rar dga' bar bgyid//
175b2(dkon brtsegs): khyod kyis yang dag ji bzhin du/ /'gro de chang bstod 'drar gzigs/ /gang gis rnam dag mig 'gyur ba'i/ /ye shes snang ba rab tu bstan/ /phung po stong par rnam
175b3(dkon brtsegs): par bshig / mig dang gzugs kyang gsog 'dra zhing / /khams rnams dang ni skye mched dag /bdag med stong par rnam par bshig /chos gang dang ni ming gang gis/ /chos
175b4(dkon brtsegs): gang mngon par brjod bgyi ba/ /chos de chos des stong pa ste/ /thub pa khyod kyis stong par bstan/ /sgyu ma'i mkhan pos med pa la/ /skye bo'i tshogs chen mngon sprul na/ /de la sems can
175b5(dkon brtsegs): gdags ma mchis/ /srog dang gang zag ma mchis ltar/ /de bzhin phung po khams rnams dang / /dbang po dag dang skye mched kyang / /yang dag ma yin sgyu ma zhes/ /skyes bu dam pas bstan
175b6(dkon brtsegs): pa mdzad/ /ji ltar ri mo mkhan zhig gis/ /bud med gzugs ni rnam bris shing / /mnyam pa dang ni mi mnyam dang / /lci dang yang ba bstan bgyis na/ /byis pa'i mig ni bslus pa ste/ /de la mi
175b7(dkon brtsegs): mnyam ci ma mchis/ /de bzhin chos dbyings nyams lags na/ /byis pa rnams ni de la rmongs/ /gang shes khyod kyi bslab pa la/ /legs bslab rmongs par mi 'gyur ba/ /lag mthil
176a1(dkon brtsegs): skyu ru ra bzhin du/ /de ni kun mkhyen khyod kyis bstan/ /shes rab chen po khyed kyis ni/ /ye shes sgron ma rab bus te/ /chos kyi 'khor lo rab bskor nas//
176a2(dkon brtsegs): sems can rnams la chos bstan pa/ /de ltar bdag cag myur du ni/ /bla med byang chub zhi thob ste/ /de ltar 'dren pa khyod bzhin du/ /chos kyi 'khor lo bskor bar bgyi/ /'khor ba'i lam
176a3(dkon brtsegs): log 'di dag tu/ /'khyams gyur pa yi sems can la/ /ji ltar 'dren pas bstan pa bzhin/ /bdag cag gis kyang chos myur bstan/ /de nas bcom ldan 'das kyis rgyal chen
176a4(dkon brtsegs): bzhi'i ris kyi lha rnams kyi lhag pa'i bsam pa thugs su chud nas 'dzum pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol pa/ rgyu
176a5(dkon brtsegs): ma mchis par rdzogs sangs rgyas/ /'dren pa 'dzum pa mi mdzad na/ /'dzum pa mdzad pa'i 'dzum gyi rgyu/ /dpa' bo chen pos lung bstan gsol/ /skyes bu dam pa 'khor 'di
176a6(dkon brtsegs): dag / bde gshegs deng bzhad mthong nas ni/ /yid gnyis chen po 'tshal gyur te/ /kun kyang the tshom 'tshal bar gyur/ /de ring su yis bdud pham bgyid/ /nem nur gang
176a7(dkon brtsegs): gis gcod par 'gyur/ /su zhig de ring chos rtogs 'gyur/ /skyes bu mchog gis lung bstan gsol/ /de ring khyod la su yis mchod/ ston pa gang gis bsnyen bkur bgyis//
176b1(dkon brtsegs): 'gro kun nem nur 'tshal gyur na/ /rnam par 'dren pas lung bstan gsol/ /ji ltar rkang gnyis mchog khyod kyis/ /lung bstan 'di dag thos gyur na/ /'gro ba the tshom chad 'gyur
176b2(dkon brtsegs): ba| |'dren pas de ltar lung bstan gsol/ /ci nas rnam pa thams cad du/ /kun mkhyen lam la gnas pa rnams/ /myur du byang chub thob 'gyur ba/ /de ltar 'dren pas bstan
176b3(dkon brtsegs): du gsol/ /de nas bcom ldan 'das kyis tshe dang ldan pa rta thul la tshigs su bcad de slar bka' stsal pa/ /'gro ba rnams la phan pa'i phyir/ /rdzogs pa'i sangs rgyas mgon
176b4(dkon brtsegs): po la| |'dzum pa'i rgyu rnams dri bya zhes/ /rta thul khyod kyis dris pa legs/ /'jig rten kun la phan pa'i phyir/ /bstan pa yid du 'ong 'gyur zhing / /nyams dga' byed pa de
176b5(dkon brtsegs): bshad kyi/ /dran pa mngon byos mnyan par gyis/ /dgu khri tham pa'i lha rnams kyis/ /mchod pa'i rnam pa 'di lta bu/ /de ring de bzhin gshegs pa la/ /shin tu dad pa'i yid
176b6(dkon brtsegs): kyis byas/ /sangs rgyas mngon par bstod par byas/ /stong pa nyid kyang shes par 'gyur/ /chos rnams la ni nges pa rnyed/ /nga yi bstan la rab tu gnas/ /sngon yang sangs rgyas
176b7(dkon brtsegs): bye ba phrag / brgyad cu dag la 'di dag mchod/ /ma 'ongs dus na'ang sangs rgyas ni/ /bye ba mtha' yas mchod par 'gyur/ /'dren pa de dag ji srid du/ /sangs rgyas bye ba ma mchod
177a1(dkon brtsegs): cing / /bsnyen bkur byas par ma gyur pa/ /de srid byang chub 'tshang mi rgya/ /de bas shin tu 'phyi ba na/ /kun kyang gang zag mchog tu 'gyur/ /mtshan ni
177a2(dkon brtsegs): 'od zer 'chang ba ste/ /'jig rten kun mkhyen thub par 'gyur/ /'jig rten sgron ma de dag gi /nyan thos 'dus par 'gyur ba ni/ /blo yi mchog dang ldan pa dag /'dus pa
177a3(dkon brtsegs): brgyad cu 'byung bar 'gyur/ /sgrib med gzigs pa de dag gi /mi rnams de yi dus kyi tshe/ /lo grangs bye ba brgyad cu tham/ /srog gi dbang po gnas par 'gyur/ /shes rab
177a4(dkon brtsegs): mtha' yas de dag gi / nyan thos 'dod chags bral ba rnams/ /lus kyi tha ma 'dzin pa dang / /bye ba tshad med 'byung bar 'gyur/ /sems can rnams la thugs brtse ba'i/ /'jig
177a5(dkon brtsegs): rten mgon po dpal ldan rnams/ /mya ngan 'das pa'i ring bsrel yang / /shin tu rgya chen 'byung bar 'gyur/ /mi dbang mya ngan 'das gyur nas/ /rnam par 'dren pa dpal
177a6(dkon brtsegs): ldan pa| |rgyal ba'i mchod rten rnams kyis ni/ /sangs rgyas zhing rnams legs rgyas 'gyur/ /'jig rten mgon po skyob rnams kyi/ /mchod rten de dag thams cad la/ /
177a7(dkon brtsegs): srog chags brgya dang stong rnams dang / /khrag khrig rnams kyis mchod byas nas/ /byang chub mchog tu sems bskyed de/ /mya ngan 'das pa thob par 'gyur/ /rang byung mya ngan
177b1(dkon brtsegs): 'das nas kyang / /de dag dam chos gnas 'gyur ba/ /lo grangs bye ba khrag khrig phrag /brgyad cu tshang bar gnas par 'gyur/ /chos kyi rgyal po'i sras rnams kyis/ /bzung zhing yongs
177b2(dkon brtsegs): su bsrungs par gnas/ /'jig rten thugs brtse mdzad pa dang / /shAkyas yongs su smin mdzad pa/ /rgyal chen bzhi yi ris rnams la/ /'jig rten sgron mas lung bstan mdzad/ /de
177b3(dkon brtsegs): thos nas ni skye bo kun/ /kun tu dga' zhing rab dga' ste/ /sems mgu yid kyang rangs gyur nas/ /ston pa la ni mngon par bstod/ /rgyal chen bzhi'i ris lung bstan pa'i le'u ste/
177b4(dkon brtsegs): bcu bzhi pa'o// //bam po drug pa/ de nas lha'i dbang po brgya byin la sogs pa sum cu rtsa gsum ris kyi lha bye ba phrag brgyad cus lha ma yin dag dang / nam
177b5(dkon brtsegs): mkha' lding dag dang / klu'i bu mo dag dang / klu dag dang / grul bum dag dang / dri za dag dang / gnod sbyin dag dang / mi 'am ci dag dang / phreng ldan glang po can dag dang /
177b6(dkon brtsegs): rgyal chen bzhi'i ris kyi lha dag gi mchod pa yang mthong / lung bstan pa yang thos nas sangs rgyas kyi chos rnams la tshim zhing mgul yid rangs te/ rab tu dga' zhing dga' ba
177b7(dkon brtsegs): dang / yid bde ba skyes nas yid byung ba chen po skyes te/ 'dod pa'i tshul gyis lha'i dbang po brgya byin la sogs pa bcom ldan 'das la mchod pa'i phyir brtson par gyur te/ de
178a1(dkon brtsegs): dag gis rin po che'i khang pa bkra ba/ blta na sdug pa/ rin po che sna bdun gyi rang bzhin can/ mu tig dmar po'i phreng ba dang / bai DUR+Ya'i phreng bas
178a2(dkon brtsegs): brgyan pa/ gser gyi phreng ba sna tshogs dang / nor bu rin po che skar mdog gi phreng bas brgyan pa/ sa gnas rim pa brgya dang / ba gam dang / khang pa brtsegs pa dang / skar
178a3(dkon brtsegs): khung gis brgyan pa/ gdugs dang / rgyal mtshan dang / ba dan dag gis brgyan pa/ lha rdzas kyi seng+ge'i khris brgyan pa/ bla re chen po dang / dril bu g.yer ka'i dra bas
178a4(dkon brtsegs): brgyan pa/ lha'i rol mo'i tshogs kyis mdzes par byas pa/ lha'i rol mo sil snyan sgra rab tu 'byung ba bye ba phrag brgyad cu mngon par sprul to/ /rta cang shes kyis drangs pa'i
178a5(dkon brtsegs): shing rta lha rdzas kyi rnam pas legs par brgyan pa/ gdugs dang / rgyal mtshan dang / ba dan dag gis mdzes par byas pa bye ba phrag brgyad cu yang mngon par sprul to/ /
178a6(dkon brtsegs): ser skye'i gnas kyi grong khyer thams cad dang ldan pa'i khor ra khor yug tu dpag tshad drug cu tshun chad me tog man+dA ra ba dang / lha'i mchod pa dag gis rgyas par gang bar
178a7(dkon brtsegs): byas so| |glang po che sa srung gi bu bye ba phrag brgyad cu yang mngon par sprul te/ glang po che sa srung gi bu de dag re re zhing yang mgo bo bye ba phrag brgyad cu brgyad cu/ glang po che sa
178b1(dkon brtsegs): srung gi bu'i mgo de dag re re zhing yang so drug drug / so de dag re re zhing rdzing bu bdun bdun/ rdzing bu de dag re re zhing yang pad+ma stong phrag bdun bdun/ pad+ma re re zhing yang 'dab ma brgyad khri
178b2(dkon brtsegs): brgyad khri/ 'dab ma re re zhing yang lha'i bu mo bdun bdun/ lha'i bu mo de dag re re zhing yang 'khor bdun bdun yod pa/ rgyan thams cad kyis brgyan pa sha stag mngon par sprul nas rin
178b3(dkon brtsegs): po che'i khang pa de dag mdun du byas te/ dbus su glang po che sa srung gi bu dag btsud nas phyi bzhin shing rta de ltar bshams pa de dag bkye nas bcom ldan 'das la mchod pa byas so/ /
178b4(dkon brtsegs): rin po che'i khang pa de dag las kyang lha'i tsan+dan dang / a ga ru dang / ut+pa la dang / ta ma la'i lo ma'i phye ma dang / gser phye'i char mngon par bab par gyur to/ /lha'i me tog man+dA ra ba
178b5(dkon brtsegs): dang / man+dA ra ba chen po dang / many+dzu sha ka dang / many+dzu sha ka chen po dang / pa ru sha ka dang / pa ru sha ka chen po dang / mdog dkar dang / mdog dkar chen po dang / sprul pa'i me tog
178b6(dkon brtsegs): dag gi char yang mngon par bab par gyur te/ gser dang / dngul dang / bai DUR+Ya dang / shel dang / mu tig dmar po dang / spug dang / rdo'i snying po dang / rin po che sna bdun gyi me tog gi char
178b7(dkon brtsegs): yang mngon par bab par gyur to/ /lha'i bu mo de dag las la la ni/ glu len/ la la ni/ gar byed/ la la ni/ rol mo byed/ la la ni/ lus kyi tshul sgyur zhing lha ma yin gyi mchod
179a1(dkon brtsegs): pa lta bu dang / glang po che sa srung gi bu de dag dang / rin po che'i khang pa rnams kyis mchod pa byas nas de'i 'og tu rta cang shes kyis drangs pa'i shing rta bye
179a2(dkon brtsegs): ba phrag brgyad cu la zhon te bcom ldan 'das la lan gsum bskor ba byas nas lha'i yo byad rnam pa sna tshogs mang po yang phul bar gyur to/ /lha'i rol mo sil snyan bye ba phrag
179a3(dkon brtsegs): brgyad cu yang bar snang las sgra 'byin par gyur to/ /shing rta bye ba phrag brgyad cu po de dag la yang lha'i bu mo gzhan bye ba phrag brgyad cu brgyad cu mngon par sprul te/ lha'i bu mo de
179a4(dkon brtsegs): dag kyang la la ni/ glu len/ la la ni/ gar byed/ la la ni/ rol mo byed/ la la ni/ lus kyi tshul sgyur zhing lha ma yin gyi mchod pa ji lta ba bzhin du byas so/ /de
179a5(dkon brtsegs): nas sum cu rtsa gsum ris kyi lha bye ba phrag brgyad cu po de dag 'di snyam du sems te/ ji ltar sprul pa'i lha'i bu mo 'di dag bcom ldan 'das la mchod pa byed pa las na/ chos
179a6(dkon brtsegs): thams cad sprul pa dang 'dra ba yin du nges so/ /snyam nas de dag 'di snyam du chos 'di dag thams cad ni/ ji ltar de bzhin gshegs pas bstan pa de bzhin te/ sprul pa dang
179a7(dkon brtsegs): 'dra ba yin no/ /snyam du sems par gyur cing / de dag gis chos thams cad sprul pa dang 'dra bar shes nas chos la the tshom med pa thob par gyur to/ /de dag de ltar the tshom
179b1(dkon brtsegs): med cing nem nur med par gyur nas bcom ldan 'das la lan gsum bskor ba byas te bcom ldan 'das kyi zhabs la mgo bos phyag 'tshal nas phyogs gcig tu 'khod do/ /de dag
179b2(dkon brtsegs): chos thams cad sprul pa dang 'dra bar rtog cing / bdag cag kyang sprul pa dang 'dra bar mthong / mchod pa de dag kyang sprul pa dang 'dra bar mthong / bcom ldan 'das kyang sprul
179b3(dkon brtsegs): pa dang 'dra bar mthong nas bcom ldan 'das kyis chos gang bstan pa de dag kyang sprul pa dang 'dra bar yang dag par shes te/ de dag gis chos thams cad sprul pa lta bu'o/ /zhes
179b4(dkon brtsegs): bya bar shes nas the tshom med cing nem nur med par gyur te/ de'i tshe bcom ldan 'das la tshigs su bcad pa dag gis mngon par bstod pa/ 'gro ba kun gyis mchod pa gang bgyis
179b5(dkon brtsegs): dang / /sprul pa'i mchod pa 'di dag gang bgyis dang / /lha rnams kyis ni sangs rgyas mchod byas pa/ /'di ltar chos 'di thams cad sprul pa nyid/ /'dren pas chos kun gsungs pa
179b6(dkon brtsegs): gang lags dang / /de bzhin gshegs pas lung bstan mtha' dag kyang / /'di dag thams cad sprul pa 'dra'o zhes/ /de ltar lha tshogs de dag blo gros skyes/ /bcom ldan sprul pa 'di dag
179b7(dkon brtsegs): ji bzhin du/ /ston pa'ang de bzhin sprul dang 'dra ba ste/ /rgyal bas lung bstan bdag cag 'tshal gyur pas/ /'di la bdag cag the tshom ma mchis so/ /rgyal bas so so'i skye bo rnams mkhyen nas//
180a1(dkon brtsegs): byis pa'i sa thob tha snyad gang btags pa/ /de dag kun kyang sprul pa ji bzhin te/ /bde gshegs 'gro ba lung bstan de bzhin no/ /slob pa rnams dang gang
180a2(dkon brtsegs): dag mi slob dang / /bcom ldan nyan thos dul ba'i sa thob pa/ /de dag kun kyang bcom ldan sprul dang 'dra/ /bcom ldan bstan la the tshom ma mchis so/ /bcom ldan gang rnams mi smra
180a3(dkon brtsegs): lhur len cing / /bse ru lta bur gnyis med nyon mongs spangs/ /de dag rnams kyang sprul 'drar bcom ldan 'das/ /bde gshegs bstan la the tshom ma mchis so/ /gang rnams
180a4(dkon brtsegs): 'gro ba kun la bde phan phyir/ /rgyal ba'i byang chub spyad spyod bag yod pa'i/ /byang chub sems dpa' bde gshegs sras dag kyang / /khyad par ma mchis sprul pa 'di dang 'dra/ /bde gshegs
180a5(dkon brtsegs): rang byung rnam par 'dren pa mchog / stobs bcu shes rab mtha' yas thugs rje can/ /ye shes stobs 'phags 'jig rten gtso bo dag /sprul pa 'di 'dra de dag rang bzhin
180a6(dkon brtsegs): mtshungs/ /'dren pas 'di la chos rnams gang gsungs pa/ /gnas med zhi bsil nyon mongs med gyur cing / /sdug bsngal zhi byed mthar thug grangs med pa/ /de yang sprul pa
180a7(dkon brtsegs): 'di dag ji bzhin no/ /bcom ldan 'di la chos rnams gang dag dag kyang / /sprul pa'i rang bzhin ma lags de ma mchis/ /gang tshe go 'u ta ma'i bstan pa 'di/ /bdag cag rtogs
180b1(dkon brtsegs): nas the tshom thams cad spangs/ /sprul pa 'di 'drar chos rnams kun mthong nas/ /bdag cag rnams kyang 'jig rten mgon por 'gyur/ /bde gshegs spyod yul 'di la spyod pa
180b2(dkon brtsegs): rnams| |the tshom ma mchis rang byung 'dren par 'gyur/ /de nas bcom ldan 'das kyis de'i tshe sum cu rtsa gsum ris kyi lha'i bu bye ba phrag brgyad cu po de dag gi lhag pa'i bsam pa thugs
180b3(dkon brtsegs): su chud nas 'dzum pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol pa/ gzhal med grags mang mtha' yas gzi brjid can/ /bde
180b4(dkon brtsegs): gshegs rnams ni rgyu med 'dzum mi mdzad/ /rnam par 'dren pas 'dir ni 'dzum mdzad na/ /rgyal bas 'dzum pa'i tshig gsungs the tshom khum/ /rang byung bde gshegs zhal nas
180b5(dkon brtsegs): 'dzum pa 'di/ /byung bar rigs nas 'jig rten the tshom 'tshal/ /'gro ba'i the tshom thub pas bsal du gsol/ /'gro ba 'di dag the tshom ma mchis mdzod/ /lha tshogs 'di rnams
180b6(dkon brtsegs): rab tu yid dga' bas/ /rgyal ba bstod de lha rdzas rnams kyis mchod/ /bde gshegs de dag don du 'dzum pa mdzad/ /rgyal ba 'khor 'di dga' mdzad bka' stsal to/ /zla 'drar dri
180b7(dkon brtsegs): med 'od mnga' mtha' yas gzi/ /ci nas bde gshegs bka' ni 'di thos pas/ /mgon po 'gro ba thams cad dgar 'gyur bar/ /rgyal ba lha tshogs mchod mkhyen bka' stsal
181a1(dkon brtsegs): gsol| |bde gshegs lha tshogs 'di yis chos rnams kun/ /sprul pa lta bur rnam par rtogs gyur na/ /stobs bcu mnga' bas don 'di bka'
181a2(dkon brtsegs): stsal te| |rab rib bral ba lha yi bslab pa gsungs/ /skye bo 'di dag the tshom bral gyur nas/ /thub pa de ltar byang chub spyod rtsom 'gyur/ /rab tu dpa' ba 'khor 'dis thos gyur
181a3(dkon brtsegs): te| |dgongs pa rig nas rgyal chen rtsom par 'gyur/ /de nas bcom ldan 'das kyi tshe dang ldan pa rta thul la tshigs su bcad de slar bka' stsal pa/ lha tshogs 'di dag rab tu
181a4(dkon brtsegs): dga' shes nas/ /rta thul khyod kyis dus dang ldan pa'i tshig /smras pa de ni dus la bab pa ste/ /'dzum pa dris pa de ni lung bstan to/ /lha rnams bsam shes 'dzum pa de dris
181a5(dkon brtsegs): pa| |des ni khyod kyis 'gro ba'i don chen byas/ /'dzum pa mdzad pa'i rgyu de ngas bstan gyi/ /dga' zhing dang ba'i sems kyis nga la nyon/ /lha tshogs rnams kyis chos rnams 'di
181a6(dkon brtsegs): dag ni| |ma lus sprul pa lta bur shes gyur nas/ /chags med ye shes mthong ba dpag med cing / /rab rib bral ba'i 'jig rten mgon por 'gyur/ /srid pa'i rgyud na sngon yang
181a7(dkon brtsegs): 'khor ba'i tshe/ /mi yi gtso bo gang+gA'i bye snyed mchod/ /sring rgyud de na 'di dag thub pa las/ /chos rnams sprul pa lta bur ma mthong ngo / /'di dag nga la mchod mchog 'dir
181b1(dkon brtsegs): byas pas/ /chos rnams sprul pa 'dra bar mngon du mthong / /bde gshegs bstan pa 'di la byas pa ni/ /chud zos mi 'gyur bar chad yod mi 'gyur/ /lha tshogs 'di yis nga la mchod
181b2(dkon brtsegs): byas te| |chos rnams thams cad sprul pa 'drar shes pas/ /bskal pa pad+ma zhes bya byung ba'i tshe/ /smra ba'i zla ba mi yi mchog tu 'gyur/ /khyu mchog ldan pa'i ming mchog 'gyur ba ni/ /
181b3(dkon brtsegs): bde gshegs rab mkhas dbang po'i tog rgyal po/ /chos rnams thams cad sprul pa 'drar ston cing / /'gro ba khrag khrig dpag med 'grol bar 'gyur/ /bde gshegs de dag bstan
181b4(dkon brtsegs): la bag yod pa/ /chos rnams 'di dag sprul pa 'dra bar sems/ /zhi gnas de la su brten bag yod pa/ /myur du bla med byang chub mchog zhi thob/ /sum cu rtsa gsum pa lung bstan
181b5(dkon brtsegs): pa'i le'u ste/ bco lnga pa'o// //de nas de'i tshe 'thab bral gyi lha bye ba phrag bzhi bcus lha ma yin rnams nas sum cu rtsa gsum ris kyi lha'i bar du de dag gis mchod pa
181b6(dkon brtsegs): yang mthong / lung bstan pa yang thos nas tshim zhing mgu la yid rangs te/ rab tu dga' zhing dga' ba dang / yid bde ba skyes nas bcom ldan 'das kyang lung bstan pa la thogs
181b7(dkon brtsegs): pa mi mnga' bar shes shing / sangs rgyas kyi chos rnams ni/ nyams dga' ba ste/ de dag thob na/ ma shes pa'am/ ma mthong ba'am/ ma rtogs pa'am/ mngon du ma byas
182a1(dkon brtsegs): pa'am| skye ba'am/ 'gag pa'am/ las sam/ las kyi rnam par smin pa gang yang med do/ /zhes sangs rgyas kyi chos rnams la 'dod pa bskyed do//
182a2(dkon brtsegs): 'di ltar de bzhin gshegs pas kun rdzob dang / don dam pa gnyis thugs su chud de/ shes par bya ba yang kun rdzob dang / don dam pa 'dir zad do/ /de yang bcom ldan
182a3(dkon brtsegs): 'das kyis stong pa nyid rab tu gzigs/ rab tu mkhyen/ legs par mngon du mdzad pas/ de'i phyir thams cad mkhyen pa zhes bya'o/ /de la kun rdzob ni/ 'jig rten gyi
182a4(dkon brtsegs): spyod par de bzhin gshegs pas gzigs so/ /don dam pa gang yin pa de ni/ brjod du med pa ste/ shes par bya ba ma yin pa/ rnam par shes par bya ba ma yin pa/ yongs
182a5(dkon brtsegs): su shes par bya ba ma yin pa/ ma bstan pa/ rab tu ma bstan pa/ ma thos pa/ thos par ma byas pa/ ma shes pa/ rnam par ma shes pa/ ma bstan pa/ ma mthong ba/ ma brtags
182a6(dkon brtsegs): pa| 'dzin du ma bcug pa/ rtogs par ma byas pa/ thob par ma byas pa/ ma thob pa/ nye bar ma bsnyen pa/ ma bor ba/ ma bzhag pa/ ma spangs pa/ bya ba med pa/ byad pa
182a7(dkon brtsegs): med pa| rab tu zhi ba med pa/ ma smad pa/ ma bstod pa/ thob pa ma yin pa/ ma thob pa ma yin pa/ bde ba ma yin pa/ sdug bsngal ma yin pa/ snyan pa ma yin pa/ mi snyan pa ma
182b1(dkon brtsegs): yin pa| gzugs ma yin pa/ gzugs med pa ma yin pa/ grangs med pa/ bgrang ba med pa/ 'jig rten med pa/ 'jig rten dang bral ba med pa/ kun nas nyon mongs pa med pa/
182b2(dkon brtsegs): rnam par byang ba med pa/ 'gro ba med pa/ ldog pa med pa/ ma brtags pa/ rnam par ma brtags pa/ ma g.yos pa/ ma bsam pa/ ma bskyod pa/ mngon par 'dus ma byas pa/
182b3(dkon brtsegs): ma spros pa/ spros pa dang bral ba ste/ 'di ltar gzugs kyi mtshan ma mi dmigs pa/ tshor ba dang / 'du shes dang / 'du byed dang / rnam par shes pa'i mtshan ma mi dmigs
182b4(dkon brtsegs): pa| mig dang / rna ba dang / sna dang / lce dang / lus dang / yid kyi mtshan ma mi dmigs pa/ gzugs dang / sgra dang / dri dang / ro dang / reg bya dang / chos kyi mtshan ma mi
182b5(dkon brtsegs): dmigs pa/ mig gi rnam par shes pa dang / rna ba dang / sna dang / lce dang / lus dang / yid kyi rnam par shes pa'i mtshan ma mi dmigs pa/ mig gi 'dus te reg pa dang / rna ba
182b6(dkon brtsegs): dang / sna dang / lce dang / lus dang / yid kyi 'dus te reg pa'i mtshan ma mi dmigs pa/ mig gi 'dus te reg pa las byung ba'i tshor ba'i mtshan ma mi dmigs pa/ yid kyi 'dus
182b7(dkon brtsegs): te reg pa las byung ba'i chor ba'i bar gyi mtshan ma mi dmigs pa/ gzugs kyi 'du shes kyi mtshan ma mi dmigs pa/ chos kyi bar gyi 'du shes kyi mtshan ma mi dmigs pa/ gzugs
183a1(dkon brtsegs): su sems pa'i mtshan ma mi dmigs pa/ chos kyi bar du sems pa'i mtshan ma mi dmigs pa/ yid la bya ba'i mtshan ma mi dmigs pa/ sa dang /
183a2(dkon brtsegs): chu dang / me dang / rlung dang / nam mkha' dang / rnam par shes pa'i khams kyi mtshan ma mi dmigs pa/ 'dod pa dang / gzugs dang / gzugs med pa'i khams kyi
183a3(dkon brtsegs): mtshan ma mi dmigs pa/ 'dus byas dang / 'dus ma byas pa'i mtshan ma mi dmigs pa ste/ 'di ltar chos gang dang gang brjod pa'i rang bzhin gang dang gang gis brjod
183a4(dkon brtsegs): pa'i chos de dang de brjod pa'i rang bzhin de dang des mi brjod pa ste/ sangs rgyas kyi chos rnams ni/ de ltar nyams dga' ba yin na/ de byis pa so so'i skye bo thos pa dang mi
183a5(dkon brtsegs): ldan pa mi shes pa rnams kyis thos na/ 'jigs shing sngangs pa dang / skrag par 'gyur te/ des 'jigs par gyur pas/ thams cad mkhyen pa'i ye shes las nyams par
183a6(dkon brtsegs): 'gyur te/ de dag ni/ lha dang bcas pa'i 'jig rten gyis mya ngan du bya ba ste/ 'khor ba na yod pa'i sdug bsngal gyi rgyun to/ /zhes te/ de dag gis 'di ltar sangs rgyas kyi chos
183a7(dkon brtsegs): rnams la 'dod pa bskyed nas sangs rgyas kyi chos rnams kyi don du bcom ldan 'das la mchod pa'i phyir brtson par gyur te/ de dag gis sum cu rtsa gsum pa'i mchod pa las
183b1(dkon brtsegs): k hyad par du 'phags pas bcom ldan 'das la mchod de bcom ldan 'das kyi zhabs la mgo bos phyag 'tshal nas bcom ldan 'das la lan gsum bskor ba byas te phyogs
183b2(dkon brtsegs): gcig tu 'khod do/ /phyogs gcig tu 'khod nas 'thab bral gyi lha de dag bcom ldan 'das la tshigs su bcad pa dag gis mngon par bstod pa/ rgyal ba khyod kyis phung po
183b3(dkon brtsegs): dben par gzigs/ /khams dang skye mched rnams kyang de bzhin te/ /dbang po'i grong ni mtshan mas dben pa dag /kun kyang thub pa khyod kyis ji bzhin gzigs/ /'jig rten mkhas
183b4(dkon brtsegs): pa'i bden pa de gnyis te/ /khyod kyis gzhan las ma gsan rang gis gzigs/ /de ni kun rdzob bden dang don dam ste/ /bden pa gsum pa gang yang ma mchis so/ /gang gis bde
183b5(dkon brtsegs): bar gshegs la 'gro ba rnams/ /bde ba'i don du dad pa skye 'gyur ba/ /rgyal bas 'gro ba rnams kyi don slad du/ /'jig rten phan phyir kun rdzob de bstan to/ /sems can tshogs kyi
183b6(dkon brtsegs): 'gro drug gang bstan pa/ /sems can dmyal dang dud 'gro yi dwags dang / /lha min ris dang mi dang lha yi rnams/ /mi yi seng+ges kun rdzob btags pa mdzad/ /rigs dma' de bzhin
183b7(dkon brtsegs): mtho ba'i rigs rnams dang / /phyug po'i khyim dang dbul ba'i khyim rnams dang / /bran gyi tshogs dang de bzhin g.yo gi tshogs/ /bud med tshogs dang skyes pa ma ning dang / /'gro
184a1(dkon brtsegs): ba'i khyad par ji snyed gang yang rung / /mtshungs med khyod kyis 'jig rten bstan mdzad pa/ /kun rdzob bden par mkhas pas thugs chud nas/ /'jig
184a2(dkon brtsegs): rten phan pas mi la de bstan to/ /de la dga' ba'i 'gro ba 'khor ba ni/ /'gro ba'i chos brgyad de la mi 'byung ste/ /thob dang ma thob snyan dang mi snyan dang / /bstod dang smad dang bde
184a3(dkon brtsegs): dang sdug bsngal lo/ /thob pa rnyed na de la chags pa skyed/ /ma thob gyur na des kyang 'khrug par 'gyur/ /gang gzhan ma bstan tshul 'dis shes par bya/ /nad rnams brgyad
184a4(dkon brtsegs): kyis de rgyud gnod par 'gyur/ /kun rdzob de la don dam su smra ba/ /de dag nor ba'i blo ldan shes par bya/ /mi sdug sdug dang sdug bsngal bde ba dang / /bdag med rang bzhin bdag tu smra
184a5(dkon brtsegs): pa dang / /mi rtag chos la rtag ces smra bgyid cing / /de ltar dga' ste mtshan mar gang gnas pa/ /de dag bder gshegs gsungs ni thos gyur na/ /'jigs shing ji bzhin
184a6(dkon brtsegs): mi rtogs spong bar bgyid/ /de dag bde gshegs gsung ni spangs gyur pas/ /sems can dmyal bar sdug bsngal mi bzad myong / /de dag tshul min bde ba tshol bgyid
184a7(dkon brtsegs): kyang / /sdug bsngal brgyad dag byis pas myong bar 'gyur/ /'jig rten phan pa'i bstan pa su zhig gis/ /ma log blos ni rnam par rtogs gyur na/ /sbrul gyi pags pa rnying ltar rab
184b1(dkon brtsegs): spangs te/ /srid pa kun las 'das nas zhi bar 'gyur/ /chos 'di thams cad rang bzhin dben pa ste/ /stong pa mtshan ma med pa don dam zhes/ /gang gis thos nas dga' ba skye
184b2(dkon brtsegs): 'gyur ba/ /de dag bla med byang chub thob par 'gyur/ /ji ltar bde bar gshegs pas gsungs pa'i chos/ /de la lha rnams the tshom ma mchis te/ /'gro ba thams cad yongs su
184b3(dkon brtsegs): dgrol ba'i phyir/ /de dag bla na med pa'i byang chub tshol/ /byang chub blo can rnam dag blo can rnams/ /skyes bu mchog gis dga' ba bskyed du gsol/ /de thos 'gro ba kun la sman
184b4(dkon brtsegs): slad du| |bla na med pa'i byang chub thob par 'gyur/ /de nas de'i tshe bcom ldan 'das kyis 'thab bral ris kyi lha bye ba phrag bzhi bcu po de dag gi lhag pa'i bsam pa thugs su chud
184b5(dkon brtsegs): nas de'i tshe 'dzum pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol ba/ 'jig rten phan pas 'dzum pa gang mdzad des/ /khyod kyi
184b6(dkon brtsegs): 'khor ni the tshom 'tshal bar 'gyur/ /mi mchog 'dzum pa'i rgyu de bka' stsal gsol/ /des ni 'khor 'di rab tu dga' bar 'gyur/ /lha rnams lung bstan de ni thos gyur na/ /'khor
184b7(dkon brtsegs): 'di shin tu dga' zhing mgu bar 'gyur/ /rigs pa ldan pa bstan pa 'di nyid la/ /bde ba nan tan bgyid cing rtsom par 'gyur/ /rgyal ba khyod 'khor 'dir ni mchog ldan te/ /drang
185a1(dkon brtsegs): srong chen po sangs rgyas yon tan snod/ /'gro ba 'di rnams bsdu ba mdzad slad du/ /snyan pa'i gsung ni legs par brjod du gsol/ /sangs rgyas
185a2(dkon brtsegs): yon tan mthu dag thos gyur na/ /skye rgu kun la rab tu sman par 'gyur/ /bde bar gshegs pas lung bstan de thos na/ /mkhas pa rnams ni tshul bzhin rtsom par 'gyur/ /
185a3(dkon brtsegs): mi yi dam pa smra ba'i mchog gis 'dir/ /the tshom 'tshal ba'i nem nur legs par gsol/ /'khor rnams thams cad thos par dga' zhing bstod/ /lha rnams lung
185a4(dkon brtsegs): bstan pa ni bka' stsal gsol/ /kun kyang rim gror gus par rna blags te/ /khyod kyi lung bstan rab tu dga' ba la/ /sgrib pa rab tu spangs shing de dag nyan/ /'jig rten
185a5(dkon brtsegs): phan phyir skyes bu mchog gis gsungs/ /de nas bcom ldan 'das kyis tshe dang ldan pa rta thul la tshigs su bcad de slar bka' stsal pa/ 'jig rten phan phyir mkhas pas
185a6(dkon brtsegs): 'dzum mdzad pa/ /rta thul khyod kyis dris pa dus dang ldan/ /sangs rgyas yon tan mthu ni thos gyur na/ /skye bo tshogs chen rnams kyi don du 'gyur/ /sangs rgyas yon tan tshogs la
185a7(dkon brtsegs): blo zhan cing / /'dod chags blo dang zhe sdang blo ldan dang / /tshe rabs brgyar ni rtsod pa'i blo can dang / /gti mgu blo can dga' ba skyer mi 'gyur/ /gang rnams rgyal bas bstan la
185b1(dkon brtsegs): dga' ba dang / gang gis rgyal ba rnams la sngon dris dang / /gang rnams snying rje che dang ldan pa dag /de kun sangs rgyas yon tan ldan par 'gyur/ /gang gis 'gro ba gnod zin mthong
185b2(dkon brtsegs): gyur te| |mi yi seng+ge snying rje skyed byed pa/ /de dag sangs rgyas yon tan 'di thos na/ /ut+pal phreng bzhin mgo la khyer bar 'gyur/ /nga yi 'khor 'di rab tu dga' gyur pa/ /sngon gyi
185b3(dkon brtsegs): rgyal la bsnyen bkur sngon byas te/ /de dag sangs rgyas yon tan yid 'ong 'di/ /me tog phreng bzhin de dag yang dag lta/ /'thab bral lha rnams sngon gyi rgyal kun la/ /bsnyen
185b4(dkon brtsegs): bkur byas shing chags pa spangs pa ste/ /nyon mongs smad cing sangs rgyas blo ldan 'gyur/ /snying rje ldan zhing nyon mongs med blo ldan/ /rgyal ba mi yi seng+ge gang+gA yi/ /bye snyed kun la
185b5(dkon brtsegs): sngon chad bsnyen bkur byas/ /byang chub bla na med par smon byed cing / /dge ba mtha' yas 'di dag kun gyis byas/ /sems can nyon mongs 'dam bying rig gyur nas/ /sdug bsngal
185b6(dkon brtsegs): gyur pa rnams la snying rje bskyed/ /de dag mi mchog sems can yang mdzad la/ /chos tshul mtha' yas yongs su dris par gyur/ /gang thos nas ni rnam par 'dren gyur pa/ /rnam 'dren
185b7(dkon brtsegs): chos la 'jug pa 'chad par gyur/ /mi yi nyon mongs spyod pa rab mkhyen nas/ /de dag rnams la rgya chen chos kyang 'chad/ /rnam 'dren skyes bu dam pa'i mchog de dag /rang bzhin med
186a1(dkon brtsegs): pa stong pa nyid kyang 'chad/ /de dag rgyal ba'i gsung de thos gyur nas/ /'gro ba thams cad stong par rab tu rtogs/ /cis stong zhe na mtshan ma'i rnam
186a2(dkon brtsegs): pas stong / /rang bzhin med cing mtshan ma med pa smra/ /rgyal ba'i chos rnams de ltar shes gyur nas/ /kun kyang sangs rgyas yon tan rnams la gnas/ /de dag nga la mchod pa
186a3(dkon brtsegs): rgya chen byas/ /bdag gis chos bzhin du ni lung bstan nas/ /skar tshogs mnyam pa'i bskal ba dam pa la/ /bla na med pa'i byang chub thob par 'gyur/ /bde gshegs
186a4(dkon brtsegs): mnyam pa med pa bye ba phrag / nyi shu nyi shus yongs su gang bar 'gyur/ /blo gros dag ces bya ba'i grangs su 'gro /sems can bsam yas yongs su sbyong bar 'gyur/ /
186a5(dkon brtsegs): 'thab bral 'khod pa'i lha yi bsam pa rnams/ /rta thul gyis ni yongs su zhus byas pa/ /rgyal ba dgra rgyal drang srong chen po yis/ /lung bstan lha dang bcas pa'i 'jig rten
186a6(dkon brtsegs): dga'| |'thab bral ba lung bstan pa'i le'u ste/ bcu drug pa'o// //de nas dga' ldan ris kyi lha bye ba phrag brgyad cus lha ma yin rnams nas 'thab bral gyi
186a7(dkon brtsegs): ris kyi lha'i bar de dag gi mchod pa yang mthong / lung bstan pa yang thos nas 'di snyam du sems te/ gang bcom ldan 'das kyis bla na med pa yang dag par rdzogs pa'i
186b1(dkon brtsegs): byang chub tu lung bstan pa'i chos de gang zhig / ci gzugs sam/ 'on te tshor ba'am/ 'on te 'du shes sam/ 'on te 'du byed dam/ 'on te rnam par shes pa zhig bcom
186b2(dkon brtsegs): ldan 'das kyis bla na med pa yang dag par rdzogs pa'i byang chub tu lung bstan snyam nas de dag 'di snyam du sems te/ gzugs ni|bcom ldan 'das kyis bla na med pa yang
186b3(dkon brtsegs): dag par rdzogs pa'i byang chub tu lung ma bstan to/ /tshor ba dang / 'du shes dang / 'du byed dang / rnam par shes pa ni/ bcom ldan 'das kyis bla na med pa yang dag
186b4(dkon brtsegs): par rdzogs pa'i byang chub tu lung ma bstan to/ /de ci'i phyir zhe na/ gzugs kyang ma skyes pa/ byang chub kyang ma skyes pa na/ ji ltar ma skyes pas ma skyes pa mngon par rdzogs par
186b5(dkon brtsegs): 'tshang rgya bar bya/ tshor ba dang / 'du shes dang / 'du byed dang / rnam par shes pa yang ma skyes pa/ byang chub kyang ma skyes pa na/ de la ji ltar ma skyes pas ma skyes pa mngon
186b6(dkon brtsegs): par rdzogs par 'tshang rgya bar bya/ gzugs kyang 'gag pa med pa/ byang chub kyang 'gag pa med pa/ rnam par shes pa'i bar yang 'gag pa med pa/ byang chub kyang 'gag
186b7(dkon brtsegs): pa med pa/ gzugs kyang spros pa med pa/ byang chub kyang spros pa med pa/ rnam par shes pa'i bar yang spros pa med pa/ byang chub kyang spros pa med pa/ gzugs kyang gnyis
187a1(dkon brtsegs): su med pa/ byang chub kyang gnyis su med pa/ rnam par shes pa'i bar yang gnyis su med pa/ byang chub kyang gnyis su med pa/ gzugs kyang g.yo ba
187a2(dkon brtsegs): med pa| byang chub kyang g.yo ba med pa/ rnam par shes pa'i bar yang g.yo ba med pa/ byang chub kyang g.yo ba med pa/ gzugs kyang dmigs su med pa/ byang chub kyang dmigs
187a3(dkon brtsegs): su med pa/ rnam par shes pa'i bar yang dmigs su med pa/ byang chub kyang dmigs su med pa na/ ji ltar 'gag pa med pa dang / spros pa med pa dang / gnyis su med pa
187a4(dkon brtsegs): dang / g.yo ba med pa dang / dmigs su med pas 'gag pa med pa dang / dmigs su med pa'i bar du mngon par rdzogs par 'tshang rgya bar bya/ de ltar chos thams cad mi
187a5(dkon brtsegs): dmigs na/ 'di la sangs rgyas ni/ gang / byang chub sems dpa' ni/ gang / byang chub ni/ gang / lung bstan pa ni/ gang / gzugs ni/ gzugs kyis stong / tshor
187a6(dkon brtsegs): ba dang / 'du shes dang / 'du byed dang / rnam par shes pa ni/ rnam par shes pas stong / sangs rgyas ni/ sangs rgyas kyi ngo bo nyid kyis stong / byang chub sems dpa' ni/
187a7(dkon brtsegs): byang chub sems dpa'i ngo bo nyid kyis stong / byang chub ni/ byang chub kyi ngo bo nyid kyis stong / lung bstan pa ni/ lung bstan pa'i ngo bo nyid kyis stong ste/ de ltar chos thams cad
187b1(dkon brtsegs): rang bzhin gyis stong pa la gzugs zhes bya ba dang / rnam par shes pa'i bar zhes bya ba dang / sangs rgyas zhes bya ba dang / lung bstan pa'i bar zhes bya ba de dag ni/ tha snyad tsam/ ming
187b2(dkon brtsegs): tsam| brda tsam/ kun rdzob tsam/ brjod pa tsam/ gdags pa tsam ste/ de la mkhas pa rnams kyis mngon par zhen par bya ba'i mi cha'o/ /'di lta ste/ dper na/ mi zhig nyal ba'i
187b3(dkon brtsegs): rmi lam na 'dod pa'i yon tan lnga dang ldan zhing rtse rtse ba las/ de la nyal ba las sad na/ 'dod pa'i yon tan de dag mi mthong ste/ de rjes su dran na yang mi rnyed cing / de ltar ma rnyed
187b4(dkon brtsegs): pa'i phyir sdug bsngal du 'gyur ba de bzhin du byang chub sems dpa'i theg pa la yang dag par zhugs pa rnams kyang byang chub tshol na/ de dag byang chub dang phrad par mi 'gyur te/ byang chub
187b5(dkon brtsegs): ma rnyed cing ro ma myong bas sdug bsngal du 'gyur ro/ /de ci'i phyir zhe na/ 'di ltar chos thams cad ni/ rmi lam lta bu nor ba ste/ chos de dag gi don ni/ rnam pa gzhan la/ so so'i skye bo
187b6(dkon brtsegs): de dag kyang rnam pa gzhan du zhen to/ /chos de dag ni/ de ltar shes par bya ba yin na/ de la chos gang zhig sangs rgyas yin/ gang zhig byang chub sems dpa' yin/ gang zhig byang chub
187b7(dkon brtsegs): yin| gang zhig lung bstan pa yin/ /de ltar chos thams cad dmigs su med de/ so so'i skye bo yang dmigs su med de/ so so'i skye bo'i chos kyang dmigs su med/ nyan thos kyang
188a1(dkon brtsegs): dmigs su med/ nyan thos kyi chos kyang dmigs su med/ rang sangs rgyas kyang dmigs su med/ rang sangs rgyas kyi chos kyang dmigs su med
188a2(dkon brtsegs): byang chub sems dpa' yang dmigs su med/ byang chub sems dpa'i chos kyang dmigs su med/ sangs rgyas kyang dmigs su med/ sangs rgyas kyis chos kyang dmigs su
188a3(dkon brtsegs): med/ byang chub kyang dmigs su med/ mya ngan las 'das pa yang dmigs su med do/ /bcom ldan 'das/ de la ni/ bdag cag the tshom ma mchis/ yid gnyis ma
188a4(dkon brtsegs): mchis so/ /zhes gsol nas dga' ldan ris kyi lha'i bu de dag chos de dag la the tshom med cing nem nur med par gyur te/ bcom ldan 'das la mchod pa bya ba'i phyir
188a5(dkon brtsegs): b rtson par gyur nas de dag gis 'thab bral gyi mchod pa las khyad par du 'phags pas bcom ldan 'das la mchod pa byas te bcom ldan 'das kyi zhabs la mgo bos
188a6(dkon brtsegs): phyag 'tshal nas bcom ldan 'das la lan gsum du bskor ba byas te phyogs gcig tu 'khod do/ /phyogs gcig tu 'khod nas bcom ldan 'das la tshigs su bcad pa dag
188a7(dkon brtsegs): gis mngon par bstod pa/ gang dag sangs rgyas yon tan rab gnas pa/ de dag 'jug pa de bzhin gshegs pas gsungs/ /rnam thar sgo gsum de ni rnyed gyur pas/ /mtshungs
188b1(dkon brtsegs): pa med pa'i spyod yul spyod par 'gyur/ /gzugs dang tshor ba 'du shes ma mchis te/ /sems dang bsam pa de bzhin ma mchis pa/ /chags med blo mnga' rnams kyi spyod
188b2(dkon brtsegs): yul lags/ /mi yi seng+ge phung po dben la dgyes/ /skyes bu dam pa mkhas pa de dag gi /byang chub sems kyang nam yang 'byung ma mchis/ /phung po dben pa'i yon tan myong
188b3(dkon brtsegs): gyur nas/ /sangs rgyas dgongs la nem nur spangs blo ldan/ /de dag byang chub smon pa ma mchis shing / /byang chub sems la'ang de dag mi smon de/ /dga' dang zhum par 'gyur
188b4(dkon brtsegs): ba ma mchis par/ /bde gshegs sras rnams spyad pa spyod byed pas/ /bde gshegs rnams kyis chos rnams mnyam par gzigs/ /de la rgyal sras 'jigs dang bral ba rnams/ /
188b5(dkon brtsegs): yang dang nyid du sangs rgyas legs spyod cing / /mkhas pa de dag 'jig rten 'di na spyod/ /gzugs kyi mtshan ma rnam par gzhig bgyis shing / /mtshan ma'i rnam pa thams
188b6(dkon brtsegs): cad rab spangs te/ /srid pa gsum la de dag yong mi smon/ /dngos po stong par smon lam de dag bgyid/ /phung po 'di dag ma skyes rtogs gyur cing / /lung bstan bde gshegs
188b7(dkon brtsegs): nyid kyang ma skyes la/ /byang chub sems dpa' byang chub kyang ma skyes/ /de ltar gang 'tshal de la rmongs ma mchis/ /skye bo'i chos dang sangs rgyas yon tan rnams/ /de dag
189a1(dkon brtsegs): kun dang bde gshegs ma skyes te/ /mi yi seng+ge de ltar gang 'tshal ba/ /de ni khyod sras khyod ni de yi yab/ /gang zhig phung po 'gag pa ma mchis shing
189a2(dkon brtsegs): khams dang skye mched de bzhin rgyal ba'i chos/ /byang chub rgyal ba de bzhin lung bstan pa/ /bcom ldan 'das 'di kun 'gag med 'tshal ba dang / /gang rnams byang chub 'tshal
189a3(dkon brtsegs): cing spyod bgyid pa/ /'jig rten mkhas pa de dag 'gag ma mchis/ /'gro ba thams cad 'gag med blor gyur na/ /de 'dra'i blo can byang chub rnyed mi dka'/ /phung po skye mched
189a4(dkon brtsegs): dag dang khams rnams dang / /byang chub rgyal ba rgyal las mi g.yo bar/ /gang gis 'tshal ba de dag rgyal sras te/ /de dag rgyal ba'i chos 'di 'dzin pa lags/ /phung po
189a5(dkon brtsegs): sems med de bzhin skye mched dang / /khams dang byang chub rgyal ba rgyal sras dang / /lung bstan de bzhin sems dpa' ma mchis par/ /gang gis 'tshal ba de dag rgyal
189a6(dkon brtsegs): ba'i sras/ /rang byung phung po dngos nyid stong pa ste/ /khams dang skye mched dag dang rgyal ba dang / /byang chub dang ni lung bstan rgyal sras rnams/ /ngo bo nyid kyis stong par gang
189a7(dkon brtsegs): spyod dang / /phung po spros 'dra de bzhin khams rnams dang / /skye mched rkang gnyis mchog dang byang chub dang / /lung bstan spros pa med par gang spyod cing / /de ltar gang 'tshal de
189b1(dkon brtsegs): dag rgyal ba'i sras/ /gnas pa ma mchis mi gnas ma lags te/ /mchis pa ma lags ma mchis yod ma lags/ /'dus byas ma lags 'dus ma byas ma lags/ /de ltar gang
189b2(dkon brtsegs): 'tshal de dag rgyal ba'i sras/ /rgyal dang 'gro 'di de ltar yongs mthong zhing / /ston pa'i dgongs pa de ltar 'tshal gyur la/ /de ltar bgyis na gang zag mchog mchod cing / /'dren
189b3(dkon brtsegs): pa 'khor dang bcas la bsnyen bkur lags/ /rnam par 'dren pa bstod pa'i bsod nams gang / /ji snyed 'jig rten phan mdzad mkhyen pa yi/ /dge ba 'di yis 'gro ba rang byung
189b4(dkon brtsegs): pa| |rgyal ba mtshan mchog ldan par 'grub par shog / de nas bcom ldan 'das kyis dga' ldan ris kyi lha de dag gi lhag pa'i bsam pa thugs su chud nas 'dzum pa mdzad do/ /
189b5(dkon brtsegs): de nas tshe dang ldan pa rta thul gyis bcom ldan 'das la tshigs su bcad de gsol pa/ 'dren pa rgyu yi stobs ni gang zhig gis/ /stobs chen brnyes pa 'di ltar 'dzum mdzad pa//
189b6(dkon brtsegs): 'dzum pa'i rgyu de 'dren pas bka' stsal gsol/ /des ni 'jig rten 'di dag dga' bar 'gyur/ /shAkya thub pa'i zhal nas 'dzum mdzad pa/ /'gro ba 'dis mthong the tshom 'tshal
189b7(dkon brtsegs): gyur te| |nyan par 'tshal zhing gzhan du mi sems par/ /kun kyang 'jig rten phan pa'i zhal du lta/ /'di ltar dper na nad pa nad skyo ba/ /sman pas bsgo ba bzhin du 'dzin bgyid pa/ /de
190a1(dkon brtsegs): bzhin 'khor 'di lung bstan thos 'tshal zhing / /rkang gnyis dbang po bde gshegs zhal du lta/ /'khor 'di thams cad rgya chen ldan pa ste/ /sangs
190a2(dkon brtsegs): rgyas dgongs la zhen pa'i yid dang ldan/ /rgyal bas lung bstan de dag thos 'tshal te/ /kun kyang bde gshegs zhal du lta zhing sdod/ /de la rgyal bas thugs rje che bskyed cing //
190a3(dkon brtsegs): ci nas 'khor 'di rab tu dga' 'gyur dang / /sangs rgyas dgongs la bsam pa gzhog 'gyur bas/ /ye shes stobs kyis the tshom gcad du gsol/ /mi yi khyu mchog lung
190a4(dkon brtsegs): bstan dus la bab/ /the tshom 'tshal ba'i the tshom bsal du gsol/ /sangs rgyas slar bsdo'i dgra ni mi mnga' na/ /rtog ge'i tshogs kyi sde ni gzhig tu gsol/ /de nas
190a5(dkon brtsegs): bcom ldan 'das kyis tshe dang ldan pa rta thul la tshigs su bcad de slar bka' stsal pa/ rta thul khyod kyis 'jig rten sgron mdzad la/ /'dzum pa'i don dris de ni dus dang ldan//
190a6(dkon brtsegs): de ltar 'jig rten mkhas la dris pas na/ /de ring 'gro ba 'di yi don chen byas/ /'jig rten phan phyir 'dzum pa 'di mdzad pa/ /gang gis chos rab 'di dag shes gyur te/ /
190a7(dkon brtsegs): nga la mchod pa rgya chen 'di byas pa'i/ /dga' ldan lha yi bsam pa mkhyen nas mdzad/ /'gro ba yang dag rtogs pa bzhin du mthong / /rgyal ba'i dgongs pas chos nyid brnyes
190b1(dkon brtsegs): par gyur/ /gang la 'gro ba thams cad rmongs gyur pa'i/ /rnam par thar pa'i sgo gsum rab tu rtogs/ /sngon gyi rgyal ba rnams la lhag bya byas/ /bsam pa gcig gis zhu ba legs
190b2(dkon brtsegs): par zhus/ /de nyid du ni stong nyid legs par bsgoms/ /sngon chad byas pa de ni 'dir yang bstan/ /de dag de bzhin gshegs dang deng phrad cing / /skyes bu mchog dang 'grogs
190b3(dkon brtsegs): pa thob gyur nas/ /stong pa nyid kyis 'dren pa bstod byas pas/ /de ring 'gro ba'i don chen shin tu byas/ /'gro ba thams cad skye med ji bzhin du/ /byang chub rgyal ba de bzhin lung bstan
190b4(dkon brtsegs): dang / /gang dag zhi ba thob nas spyod pa dang / /byang chub de bzhin de dag skye ba med/ /'gro ba kun gyi chos nyid de 'dra ba/ /de shes byang chub thob par 'gyur ro zhes/ /lha rnams gang yang
190b5(dkon brtsegs): de la the tshom med/ /byang chub sems kyis rtag par de ltar spyod/ /de bzhin 'gro ba 'gag med ji bzhin du/ /lha tshogs 'di dag rtog pa'i blo ldan te/ /mkhas pa 'di dag nem nur
190b6(dkon brtsegs): med pas na/ /de phyir 'di dag rgyal ba rang byung 'gyur/ /gnas pa med pa la ni nges gyur nas/ /g.yo ba med pa de la nem nur med/ /'gro ba kun la sems pa yod min pa/ /de la'ang
190b7(dkon brtsegs): lha rnams the tshom yod med do/ /chos rnams ngo bo nyid kyis rang bzhin med/ /byang chub sems dang de bzhin byang chub kyang / /thams cad ngo bo nyid kyis rang bzhin med/ /de la'ang lha rnams
191a1(dkon brtsegs): the tshom rnam par dag / blo mchog ldan pa'i dga' ldan lha 'di rnams/ /kun kyang gnas med de la rab gnas te/ /de phyir lha rnams byang chub rnyed mi
191a2(dkon brtsegs): dka'| |rang byung nyid ni myur du thob par 'gyur/ /'dren pa skar ma 'dra ba'i bskal pa la/ /'gro ba mtha' yas rnam par 'grol bar 'gyur/ /rgyal ba de dag mtshan du
191a3(dkon brtsegs): 'gyur ba ni/ /rang byung chos la rnam nges rgyal po'o/ /de ltar rgyal bas dga' ldan lha rnams kyi/ /bsam pa mkhyen te 'gro la bstan mdzad pa/ /de thos nas ni lhar bcas
191a4(dkon brtsegs): 'jig rten yang / /yi rang gyur cing stobs kyang thob par gyur/ /dga' ldan pa lung bstan pa'i le'u ste/ bcu bdun pa'o// //de nas de'i tshe rab
191a5(dkon brtsegs): 'phrul la sogs pa 'phrul dga' ba bye ba phrag bdun cus lha ma yin rnams nas dga' ldan ris kyi bar gyi lha de dag gi mchod pa yang mthong / /lung bstan pa yang thos
191a6(dkon brtsegs): nas tshim zhing mgu la yid rangs te/ rab tu dga' zhing dga' ba dang / yid bde ba skyes nas yang dag pa'i mtha' la gnas shing / de bzhin nyid la the tshom med par gyur
191a7(dkon brtsegs): n as stan las langs te bcom ldan 'das kyi zhabs la mgo bos phyag 'tshal nas bcom ldan 'das ga la ba de logs su thal mo sbyar ba btud de bcom ldan 'das la
191b1(dkon brtsegs): 'di skad ces gsol to/ /bcom ldan 'das kyis gsungs pa'i don bdag cag gis 'tshal ba ltar na/ chos thams cad ni/ yang dag pa'i mtha' dang / sgrib pa ma mchis pa'i
191b2(dkon brtsegs): mtha' dang / mtha' yas pa'i mtha' dang / mi gnas pa'i mtha' dang / mi zad pa'i mtha' dang / mi gnyis pa'i mtha' ste/ mtha' ma mchis pa'o/ /bcom ldan 'das/ de
191b3(dkon brtsegs): la ma nor ba'i slad du yang dag pa'i mtha' zhes bgyi'o/ /tshad ma mchis pa'i slad du mtha' yas pa'i mtha' zhes bgyi'o/ /chags pa ma mchis pa'i slad du sgrib pa ma mchis pa'i
191b4(dkon brtsegs): mtha' zhes bgyi'o/ /ngo bo nyid ma mchis pa'i slad du mi gnas pa'i mtha' zhes bgyi'o/ /'byung ba ma mchis pa'i slad du mi zad pa'i mtha' zhes bgyi'o/ /ro gcig pa'i slad du mi
191b5(dkon brtsegs): gnyis pa'i mtha' zhes bgyi'o/ /ma mchis pa'i slad du mtha' ma mchis pa zhes bgyi'o/ /bcom ldan 'das/ yang dag pa'i mtha' 'di ni/ thams cad kyi rjes su song ba lags
191b6(dkon brtsegs): te| chos gang yang dag pa'i mtha' ma lags pa'i chos de gang yang ma mchis so/ /bcom ldan 'das/ /byang chub ces bgyi ba 'di ni/ yang dag pa'i mtha' ste/ byang chub
191b7(dkon brtsegs): gang zhe na/ bcom ldan 'das/ chos thams cad rang bzhin ma mchis pa ni/ byang chub lags par rig par bgyi'o/ /tha na mtshams med pa rnams kyang byang chub bo/ /de ci'i
192a1(dkon brtsegs): slad du zhe na/ bcom ldan 'das/ byang chub ni/ rang bzhin ma mchis pa ste/ mtshams med pa rnams kyang rang bzhin ma mchis pa lags pas/
192a2(dkon brtsegs): de'i slad du mtshams med pa rnams kyang byang chub ces bgyi'o/ /bcom ldan 'das/ phung po ma lus pa'i mya ngan las 'das pa'i dbyings ni/ rang bzhin ma mchis pa ste/ mtshams
192a3(dkon brtsegs): med pa rnams kyang de'i rang bzhin no/ /de ci'i slad du zhe na/ bcom ldan 'das/ chos thams cad ni/ phung po ma lus pa'i mya ngan las 'das pa'i dbyings te/ mtshams
192a4(dkon brtsegs): med pa rnams kyang de'i rang bzhin no/ /bcom ldan 'das/ gang su dag yongs su mya ngan las 'das par 'tshal ba de dag ni/ gnod par 'gyur ba'i chos can te/ de ci'i
192a5(dkon brtsegs): slad du zhe na/ gal te 'khor bar zhugs pa zhig mchis na ni/ mya ngan las 'das pa yang 'tshal bar 'gyur na/ yang dag pa'i mtha' la ni/ 'khor bar zhugs pa gang
192a6(dkon brtsegs): yang ma mchis na/ de mya ngan las 'das pa ci zhig tshol bar 'gyur/ bcom ldan 'das/ yang dag pa'i mtha' ni/ gnyis su ma mchis pa ste/ bcom ldan 'das/ de la bdag
192a7(dkon brtsegs): cag som nyi ma mchis/ the tshom ma mchis so/ /bcom ldan 'das/ /gang la la zhig chos 'di la nem nur dang / the tshom ma mchis na/ de ni/ sngon gyi de bzhin gshegs pa
192b1(dkon brtsegs): dgra bcom pa yang dag par rdzogs pa'i sangs rgyas rnams kyi bla na med pa yang dag par rdzogs pa'i byang chub tu lung bstan par 'tshal bar bgyi'o/ /de nas bcom ldan 'das kyis de'i tshe
192b2(dkon brtsegs): l ha'i rgyal po rab 'phrul la sogs pa 'phrul dga'i ris kyi lha bye ba phrag bdun cu po de dag rang gis rang lung bstan pa gsan nas 'gro ba thams cad rab tu dga' bar bya ba'i phyir de'i tshe
192b3(dkon brtsegs): 'dzum pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol pa/ 'jig rten phan par bzhed pas 'dzum pa mdzad/ /'dzum pa'i rgyu ni khyod
192b4(dkon brtsegs): kyis ma bstan te/ /rang byung skyes bu dam pa gang dag kyang / /rgyu ma mchis par 'dzum pa mi mdzad pas/ /khyod kyi zhal nas 'dzum pa de mdzad pa/ /mthong nas lhar bcas 'jig rten
192b5(dkon brtsegs): the tshom 'tshal/ /'dzum pa'i rgyu de gang lags rang byung gsungs/ /the tshom 'tshal ba'i the tshom bsal du gsol/ /khyod kyis 'dzum mdzad rgyu de thos gyur na/ /'khor 'di thams
192b6(dkon brtsegs): cad ngo mtshar thob par 'gyur/ /byang chub mchog ni yongs su bsgrub slad du/ /de dag lam mchog shin tu rnam dag 'gyur/ /the tshom 'tshal ba dag ni nam du yang / /byang chub yid
192b7(dkon brtsegs): bzhin bde bar mi 'grub ste/ /the tshom som nyi bsal nas mkhas pa rnams/ /byang chub mchog gi rgyu dang skal ldan 'gyur/ /rkang gnyis dbang po khyod kyi 'khor 'di dag /sdig pa yongs
193a1(dkon brtsegs): spangs byang chub sems dang ldan/ /lha rnams lung bstan de dag thos gyur na/ /rgyal ba'i go 'phang rgya chen thob par 'gyur/ /de bas rgyal ba thugs rje
193a2(dkon brtsegs): che bskyed cing / /the tshom 'tshal ba rnams la thugs brtse bas/ /lha tshogs 'di dag thams cad lung bstan cing / /'gro ba 'di dag thams cad dga' bar mdzod/ /de nas
193a3(dkon brtsegs): bcom ldan 'das kyis tshe dang ldan pa rta thul la tshigs su bcad de slar bka' stsal pa/ ngas ni 'jig rten phan phyir 'dzum pa mdzad/ /rta thul khyod kyis zhu ba de zhus
193a4(dkon brtsegs): pa| |lung bstan de ni khyod la ma lus par/ /bstan par ngas bya'i dang bas kun kyang nyon/ /'phrul dga'i ris kyi lha tshogs 'di rnams kyis/ /thams cad mkhyen par bdag
193a5(dkon brtsegs): cag lung bstan te/ /mu stegs tshogs kyi bsam pa zil mnan nas/ /'khor 'dir seng+ge'i nga ro chen po bsgrags/ /gnam du rdo 'phangs sa la lhung ba ltar/ /de la the tshom za
193a6(dkon brtsegs): bar mi 'gyur te/ /de ltar the tshom med pa'i tshul thob pa/ /bdag cag nyid ni stobs bcur 'gyur bar shes/ /nyi ma nub gyur nam sros gyur pa'i tshe/ /mi rnams zla ba myur du
193a7(dkon brtsegs): 'char bar shes/ /de bzhin rgyal ba'i sras po tshul thob dag /bdag cag nyid ni stobs bcur 'gyur bar shes/ /skar tshogs dbus na zla ba gnas pa ni/ /sems can mtshungs
193b1(dkon brtsegs): par 'di la the tshom med/ /de bzhin rgyal ba'i sras po tshul thob dag /bdag cag thams cad mkhyen du 'gyur bar shes/ /ji ltar nyi ma nub par gyur pa'i tshe/ /nyi ma mi mthong sems
193b2(dkon brtsegs): can de dag shes/ /de bzhin bde gshegs sras po tshul shes pa/ /ye shes dam pa thob par 'gyur du shes/ /chu klung ji ltar gzhol bar 'bab 'gyur zhing / /rgya mtshor 'bab par
193b3(dkon brtsegs): mkhas pa rnams kyis shes/ /de bzhin bde gshegs sras po tshul shes pa/ /byang chub rgya chen thob par 'gyur bar shes/ /ji ltar gnam du bong ba 'phangs pa ni/ /sa la ltung
193b4(dkon brtsegs): bar 'gyur du the tshom med/ /de bzhin rgyal sras mkhas pa de dag kyang / /'jig rten mkhas par myur 'gyur ye shes 'jug /gang thos nas ni the tshom med 'gyur zhing / /sangs rgyas
193b5(dkon brtsegs): yon tan gnas par bdag shes la/ /rang gi sar nye lag stong ma yin par/ /mkhas pa rnams kyis chos nyid rab tu mthong / /gal te bdud kyi tshogs ni bye ba dag /sangs rgyas gzugs
193b6(dkon brtsegs): bsgyur bar chad smra byas kyang / /chos la mkhas pa chos nyid rab mthong ba/ /de dag byang chub las ni bzlog mi nus/ /de ltar sangs rgyas yon tan rab gnas shing / /bdag gis
193b7(dkon brtsegs): bdag nyid lung bstan rjod byed pa/ /de la 'dren pa chog tshul mkhyen pa/ /mi dbang lung bstan de la yi rang mdzad/ /de ltar lha tshogs 'di dag tshul 'di la/ /gzhan gyi dring la mi
194a1(dkon brtsegs): 'jog mngon shes shing / /de bas bde gshegs 'gyur zhes rang smra la/ /'jig rten mkhas pa rjes su yi rang mdzad/ /rta thul de bas mkhas pa gang
194a2(dkon brtsegs): gi rnams/ /bla med byang chub thob par byar sems pa/ /de dag tshul 'di shes par gang gyur ba'i/ /'phags pa'i skye bo mkhas la bsten par bya/ /gang dag tshul la 'jug par rab
194a3(dkon brtsegs): mthong zhing / /mkhas pa gang dag bde gshegs bsnyen bkur ba/ /de dag byang chub lag mthil 'dra bar gsal/ /tshul shes de dag rang gis rang 'byung 'gyur/ /gang gis
194a4(dkon brtsegs): bskal pa stong du dka' thub spyad/ /sha khrag pags la mi lta byas pa bas/ /gang gis tshul 'di skad cig rtogs gyur na/ /de ni khyad 'phags dka' thub de lta min/ /'das pa'i
194a5(dkon brtsegs): rang byung gang rnams byung ba dang / /ma 'ongs sems can phan bzhed gang 'byung dang / /da ltar dus na 'dren pa gang bzhugs pa/ /kun kyang tshul gyis bde bar gshegs pa thob/ /rab
194a6(dkon brtsegs): 'phrul lha tshogs thub pa'i tshul shes pa/ /'di dag nga la mchod pa mchog byas shing / /'dren pa thams cad bsnyen bkur rab byas nas/ /tshul gyis su ni rang byung thob par
194a7(dkon brtsegs): 'gyur| |'jig rten mkhas pa'i ting nge 'dzin gang yin pa/ /de yis rgyal ba rang byung gnas pa'i rnams/ /de dag thams cad rgyal ba'i spyod yul pa/ /tshul thob rnams kyis sngon
194b1(dkon brtsegs): bsten myur du thob/ /de la rta thul sangs rgyas sras rnams ni/ /sangs rgyas gnas pa de la nem nur med/ /sangs rgyas tshul la sems can rnams rtse ba/ /tshul shes pa dag ston pa'i lam
194b2(dkon brtsegs): la spyod/ /de ltar tshul la dang ba'i yid byas te/ /brtsam par bya yi sdug bsngal spyod la min/ /rtag tu dge bshes mkhas pa bsten byas na/ /bla med byang chub myur du thob par 'gyur//
194b3(dkon brtsegs): bde bar gshegs pa'i gsung mchog thos nas ni/ /'khor kun rgyal ba'i byang chub yid rangs te/ /rjes su yi rang the tshom med gyur nas/ /mthar phyin blo gros la ni zhugs par gyur/ /
194b4(dkon brtsegs): 'phrul dga' ba lung bstan pa'i le'u ste/ bco brgyad pa'o// //bam po bdun pa/ de nas de'i tshe lha'i rgyal po dbang sgyur la sogs pa gzhan 'phrul dbang byed kyi
194b5(dkon brtsegs): ris kyi lha khrag khrig phrag brgyad cus lha ma yin rnams nas 'phrul dga'i lha'i bar dag gi mchod pa yang mthong / /lung bstan pa yang thos nas tshim zhing mgu la yid rangs te rab tu
194b6(dkon brtsegs): dga' zhing dga' ba dang / yid bde ba skyes nas bcom ldan 'das la 'di skad ces gsol to/ /bcom ldan 'das/ 'phrul dga'i lha rnams kyis yang dag pa'i mtha' zhes gang
194b7(dkon brtsegs): smras pa de la bdag cag gis ni/ yang dag pa yang ma dmigs na/ de'i mtha' lta smos kyang ci 'tshal/ /de ci'i slad du zhe na/ bcom ldan 'das/ gang la la zhig gis yang dag pa
195a1(dkon brtsegs): dmigs na ni/ mtha' yang des dmigs par 'gyur te/ de ni/ gnyis kyis spyod pa'o/ /de lta bu de ni/ theg pa la yang dag par zhugs pa'i
195a2(dkon brtsegs): rigs kyi bu dang / rigs kyi bu mo rnams kyi spyod yul ma lags so/ /bcom ldan 'das/ gang la la zhig gnyis su ma mchis pa'i chos rnams la chos rnams ni/ gnyis
195a3(dkon brtsegs): su med do/ /zhes mi spyod ma mos na/ de 'di snyam du bdag gis byang chub mngon par rdzogs par 'tshang rgya bar bya'o/ /snyam du sems su lags kyang de ni/ lam log par zhugs
195a4(dkon brtsegs): par 'tshal bar bgyi'o/ /de ci'i slad du zhe na/ bcom ldan 'das/ gang 'di byang chub tu smon pa de ni/ lam log par zhugs pa lags te/ bcom ldan 'das/ gang
195a5(dkon brtsegs): mngon par rdzogs par 'tshang rgya bar bgyi ba'i chos de gang yang ma mchis so/ /de ci'i slad du zhe na/ bcom ldan 'das/ chos 'ga' zhig dmigs par gyur na/ byang chub
195a6(dkon brtsegs): mngon par rdzogs par 'tshang rgya bar mi nus so/ /bcom ldan 'das/ chos ni/ 'das pa ma lags/ ma 'ongs pa lags/ da ltar byung ba ma lags/ 'dus byas ma
195a7(dkon brtsegs): lags| 'dus ma byas ma lags/ dngos po ma lags/ dngos po ma mchis pa ma lags/ mngon par shes par bgyi ba ma lags/ yongs su shes par bgyi ba ma lags/
195b1(dkon brtsegs): spang bar bgyi ba ma lags/ bsgom par bgyi ba ma lags/ mngon du bgyi ba ma lags so/ /bcom ldan 'das/ byang chub ces bgyi ba de yang chos gang gi gnyen po yang ma lags
195b2(dkon brtsegs): la| chos gang yang chos de'i gnyen po ma lags so/ /de ci'i slad du zhe na/ chos de ni/ kun nas nyon mongs pa ma lags/ rnam par byang ba ma lags te/ gang gis chos gzhan
195b3(dkon brtsegs): gyi gnyen por gyur pa'i chos de yang rang bzhin gyis mi dmigs la/ gang chos de'i gnyen por gyur pa'i chos gzhan de gang yang rang bzhin gyis mi dmigs so/ /de ci'i slad du
195b4(dkon brtsegs): zhe na| bcom ldan 'das/ chos thams cad ni/ mtshan ma dang bral ba ste/ de dag ni/ mngon par shes par bgyi ba ma lags/ yongs su shes par bgyi ba ma lags/ spang bar
195b5(dkon brtsegs): bgyi ba ma lags/ bsgom par bgyi ba ma lags/ mngon du bgyi ba ma lags te/ bcom ldan 'das/ gzugs ni/ gzugs kyi mtshan ma dang bral ba'o/ /tshor ba dang / 'du
195b6(dkon brtsegs): shes dang / 'du byed dang / rnam par shes pa ni/ rnam par shes pa'i mtshan ma dang bral ba'o/ /gzugs kyi skye ba'i mtshan ma nas rnam par shes pa'i bar gyi skye ba gang lags
195b7(dkon brtsegs): pa de yang skye ba'i mtshan ma dang bral ba'o/ /gzugs kyi 'gag pa nas rnam par shes pa'i bar gyi 'gag pa gang lags pa de yang 'gag pa'i mtshan ma dang bral ba'o/ /bcom ldan
196a1(dkon brtsegs): 'das| 'das pa dang / ma 'ongs pa dang / da ltar byung ba yang 'das pa dang / ma 'ongs pa dang / da ltar byung ba dang bral ba'o/ /'dus byas kyang
196a2(dkon brtsegs): 'dus byas kyi mtshan ma dang bral ba'o/ /'dus ma byas kyang 'dus ma byas kyi mtshan ma dang bral ba'o/ /bcom ldan 'das/ de ltar ji tsam du phung pos bzung ba'am/ skye ba
196a3(dkon brtsegs): dang 'gag pas bzung ba'am/ 'das pas bzung ba'am/ ma 'ongs pas bzung ba'am/ da ltar byung bas bzung ba'am/ 'dus byas kyi bzung ba'am/ 'dus ma byas
196a4(dkon brtsegs): kyis bzung ba de dag ni/ rnam pa thams cad du mi dmigs te/ de ltar mi dmigs pa de ni/ mngon par shes par bgyi ba ma lags/ yongs su shes par bgyi ba ma
196a5(dkon brtsegs): lags| spang bar bgyi ba ma lags/ bsgom par bgyi ba ma lags/ mngon du bgyi ba ma lags te/ bcom ldan 'das/ gang dag de ltar zhugs pa'i rigs kyi bu
196a6(dkon brtsegs): dang / rigs kyi bu mo de dag ni/ byang chub sems dpa'i theg pa la yang dag par zhugs pa zhes bgyi'o/ /de nas gzhan 'phrul dbang byed ris kyi lha de dag gis ji ltar
196a7(dkon brtsegs): shes pa'i chos de ltar lung bstan nas de'i tshe bcom ldan 'das la tshigs su bcad pa dag gis mngon par bstod pa/ bcom ldan srid pa mthar phyin legs par gsungs/ /
196b1(dkon brtsegs): 'dren pas srid pa'i snying po ma brnyes na/ /skye bo mi mkhas de dag 'jigs pa yis/ /'khor ba'i pha rol bgrod phyir rab tu zhugs/ /phung po rnams ni kun tu mi dmigs te/ /phung
196b2(dkon brtsegs): po'i mtshan mas phung po stong pa nyid/ /chos gang gang gi gnyen por 'gyur ba ni/ /mtshan mas stong ste gang yang ma mchis so/ /ngo bo nyid kyis stong phyir dngos po gang / /yongs
196b3(dkon brtsegs): shes bya dang spang bsgom mngon bya ba/ /gang yang ma mchis gang du'ang mi dmigs te/ /dngos po rnams ni dngos med rang byung gsung / /byang chub gang yang mtshan mar mi
196b4(dkon brtsegs): dmigs te/ /byang chub phyogs kyi chos rnams de bzhin no/ /sangs rgyas gang yang mtshan mar mi dmigs te/ /byang chub sems dpa' mtshan mas rtogs mi 'gyur/ /mi mkhas
196b5(dkon brtsegs): gang dag mtshan mar mngon zhen pa/ /de dag byang chub 'tshang rgyar sems bskyed kyang / /mtshan mar spyod cing spyod yul lag pa ste/ /blo gros ngan pas byang chub lam mi spyod/ /
196b6(dkon brtsegs): mtshan ma sus spangs sangs rgyas spyod yul la/ /spyod pa de dag sangs rgyas bstan la mkhas/ /mtshan ma de bzhin mtshan ma med spangs te/ /stong dang mi stong de bzhin dmigs
196b7(dkon brtsegs): med pa| |mkhas pa de dag byang chub lam la spyod/ /de dag byang chub dam pa zhi ba 'thob/ /phas kyi rgol ba kun gyi spyod yul min/ /gnas de nyan thos rnams kyis bgrod bya min//
197a1(dkon brtsegs): rang rgyal rnams kyang de la mi 'gro ste/ /rnam grol sems ldan zag med tha ba med/ /dgra bcom bstan pa 'di la gang brtson dang / /de bzhin rang rgyal
197a2(dkon brtsegs): skyob par gyur pa dag / mkhas pa'i spyod yul de la spyod yul med/ /go 'phang de ni mtshan ma spyod pa dang / /nyi tshe'i stong pa nyid la sgom pa dang / /gang rnams stong pas stong zhes
197a3(dkon brtsegs): stong smra dang / /chos kun rang bzhin yod smras 'thob mi nus/ /sangs rgyas ma smad rnams kyi bslab pa la/ /slob dang rnam bral slob pa slob pa'i rnams/ /mkhas te rtogs pa med
197a4(dkon brtsegs): pas byang chub rtogs/ /ston pas bstan pa bzhin du dgyes byed lags/ /sangs rgyas rkang gnyis gtso bo bstod pas na/ /bdag cag bsod nams mi chung gang thob des/ /
197a5(dkon brtsegs): 'gro ba byang chub dam pa 'tshang rgya zhing / /mi shes ston mdzad sangs rgyas grub par shog /de nas bcom ldan 'das kyis de'i tshe lha'i rgyal po dbang sgyur la sogs pa gzhan 'phrul
197a6(dkon brtsegs): d bang byed kyi ris kyi lha khrag khrig brgyad cu po de dag gi lhag pa'i bsam pa thugs su chud nas skye bo phal po che de dag gi dge ba'i rtsa ba bskyed pa'i phyir de'i tshe 'dzum pa mdzad
197a7(dkon brtsegs): do| |de nas tshe dang ldan pa rta thul gyis bcom ldan 'das la tshigs su bcad de gsol pa/ gzhan 'phrul dbang byed lha yi bsam mkhyen nas/ /rkang gnyis gtso bo khyod
197b1(dkon brtsegs): kyis 'dzum mdzad la/ /thub pas 'dzum pa'i rgyu ni ma gsungs na/ /rgyal ba 'dzum pa'i rgyu ni bstan du gsol/ /'dren pa rgyu med 'dzum pa mi mdzad ces/ /rgyal ba khyu mchog dam
197b2(dkon brtsegs): pas de skad gsungs/ /'jig rten don slad 'dzum pa mdzad pa'i rgyu/ /'dren pa bka' stsol the tshom bsal du gsol/ /drang srong chen po'i zhal nas 'dzum rig nas/ /thub
197b3(dkon brtsegs): chen khyod ni 'khor rnams the tshom 'tshal/ /gau tam rgyal ba 'dren pas de dag la/ /'jig rten sman slad 'dzum rgyu lung bstan gsol/ /'di dag 'khor ba'i rgyud la rgyab phyogs te//
197b4(dkon brtsegs): mya ngan 'das pa'i sems kyis thal sbyar sdod/ /'khor 'di yangs pa'i sems ldan the tshom 'tshal/ /don yod grags mnga' som nyi bsal du gsol/ /bde gshegs bstan
197b5(dkon brtsegs): la the tshom ma mchis te/ /phyir zhing dad bskyed rim gror cher bgyid de/ /the tshom mi 'tshal sems ni grol 'gyur bar/ /rgyal bas skye bo'i the tshom legs par khum/ /bde
197b6(dkon brtsegs): gshegs bstan la 'di dag bder gnas shing / /gang lam rang byung rgyal ba gshegs gyur pa/ /lam de nas ni the tshom ma mchis mchi/ /de bas skye bo'i the tshom gcad du
197b7(dkon brtsegs): gsol| |de nas bcom ldan 'das kyis tshe dang ldan pa rta thul tshigs su bcad de slar bka' stsal pa/ skye bo tshogs chen don dbang brten byas nas/ /tshigs su bcad de dus su
198a1(dkon brtsegs): gang smras shing / /'dzum pa'i don gyi rgyu ni yongs zhus pa/ /khyod kyi tshig ni dus dang ldan pa yin/ /rta thul dri ba de yi don dris pas/ /skye bo tshogs
198a2(dkon brtsegs): chen 'di yi don byas gyur/ /khyod kyis de dris skye bo tshogs chen don/ /byang chub mchog tu yang dag zhugs par 'gyur/ /gzhan 'phrul dbang byed bsam pa ngas mkhyen
198a3(dkon brtsegs): te| |rta thul 'dzum pa de ni ngas bstan to/ /'jig rten mkhyen pas bstan pa'i lam de nas/ /don du gnyer ba 'di dag de bzhin 'dong / /gang gis 'gro ba 'di dag mtshan
198a4(dkon brtsegs): med par/ /smig rgyu la ni ji ltar chu bzhin mthong / /byis pa rmongs pa mkhas pa'i tshul bzhin te/ /de dag rjes su byang chub 'dod pas bslab/ /mtshan ma'i 'du shes spang
198a5(dkon brtsegs): phyir mi rnams gang / /rtag tu mtshan ma mngon dga' 'jig 'gyur zhing / /mtshan ma'i 'du shes log pa'i lam du 'dong / /mtshan ma med pas byang chub mchog thob
198a6(dkon brtsegs): 'gyur| |med pa'i rtog ldan mtshan mar rnam brtags nas/ /ji ltar brtags pa de ltar 'ching ba yin/ /mtshan ma stong par rnam mthong mkhas pa yi/ /zhi ba dag ni
198a7(dkon brtsegs): grags ldan dam pa 'thob/ /'du shes mtshan can mi mnyam sems rgyud kyis/ /sdig pa brgya dag mi mkhas de dag byed/ /'gro ba kun tu sdug bsngal mi chung myong / /de ltar
198b1(dkon brtsegs): mi mkhas mtshan mar brtag pa byas/ /mtshan mar 'du shes pa ni phung po dang / /sangs rgyas byang chub byang chub sems dpa' 'thob/ /de ltar mtshan ma med cing stong mthong na/ /byang chub
198b2(dkon brtsegs): gzhal med bla na med pa 'thob/ /'du shes mtshan ma can la nyon mongs 'phel/ /mtshan ma med pa kun tu sbyor ba spong / /mtshan ma las ni kun sbyor gzhan med de/ /kun tu sbyor ba de
198b3(dkon brtsegs): nyid mtshan med yin/ /gang rnams byang chub 'thob par bya rtog pa/ /rtog pa de nyid mi mkhas par chad yin/ /mkhas pa'i longs spyod rnam par thob byed na/ /longs spyod de nyid
198b4(dkon brtsegs): mtshan ma med par 'gyur/ /chos rnams gang yang rang bzhin nyid kyis med/ /rnam par rtogs pas chos 'byung kun kyang stong / /rtog pa med pas mtshan ma med par 'gyur/ /de nyid
198b5(dkon brtsegs): byang chub gzhan du mkhas mi smra/ /rgyal bas gsungs pa de dag thos gyur nas/ /mi 'jigs ldan pa'i 'khor ni the tshom bsal/ /dper na tsam pa'i phreng ba 'dzin pa ltar/ /mkhas
198b6(dkon brtsegs): rnams thub pas gsungs la legs zhes 'dzin/ /'jigs pa med pa'i lha tshogs 'di dag gis/ /mchod pa 'phags pa bla na med byas shing / /rgyal ba'i spyod yul chos kyang rnam
198b7(dkon brtsegs): shes nas/ /'gro ba rnam par 'dren pa kun mkhyen 'gyur/ /gzhan 'phrul dbang byed pa lung bstan pa'i le'u ste/ bcu dgu pa'o// //de nas tshangs ris kyi lha bye ba phrag
199a1(dkon brtsegs): drug cus lha ma yin rnams nas gzhan 'phrul dbang byed ris kyi lha'i bar dag gi mchod pa yang mthong / lung bstan pa yang thos nas tshim zhing
199a2(dkon brtsegs): mgu la yid rangs te/ rab tu dga' zhing dga' ba dang / yid bde ba skyes nas sngon dge ba'i rtsa ba bsags pa dang / sngon gyi rgyal ba la bsnyen bkur byas pa dang / bsam
199a3(dkon brtsegs): pa yongs su dag pa'i phyir 'jig rten pa'i bsam gtan la mi 'dod pa skyes shing / de bzhin gshegs pa'i bstan pa 'di la ni/ snang ba thob ste/ chos zab mo la bzod
199a4(dkon brtsegs): pa thob par gyur nas de dag gis chos thams cad byas pa yang ma yin/ ma byas pa yang ma yin zhes bya bar shes par gyur to/ /de bzhin du skyes pa yang ma yin/ ma skyes pa
199a5(dkon brtsegs): yang ma yin/ /byung ba yang ma yin/ ma byang ba yang ma yin/ grub pa yang ma yin/ ma grub pa yang ma yin/ 'gag pa yang ma yin/ ma 'gag pa yang ma yin /
199a6(dkon brtsegs): gnas pa yang ma yin/ mi gnas pa yang ma yin/ kun nas nyon mongs pa yang ma yin/ rnam par byang ba yang ma yin/ rjes su chags pa yang ma yin/ khong khro ba yang
199a7(dkon brtsegs): ma yin| rmongs pa yang ma yin/ ma rmongs pa yang ma yin/ shes pa po yang ma yin/ shes pa po med pa yang ma yin/ mthong ba po yang ma yin/ mthong ba po med pa
199b1(dkon brtsegs): yang ma yin/ tshor ba po yang ma yin/ tshor ba po med pa yang ma yin/ ston pa po yang ma yin/ ston pa po med pa yang ma yin/ yod pa yang ma yin/ med pa yang ma yin/
199b2(dkon brtsegs): dngos po yod pa yang ma yin/ dngos po med pa yang ma yin/ dmigs pa yang ma yin/ mi dmigs pa yang ma yin/ 'gro ba yang ma yin/ 'ong ba yang ma yin/ song
199b3(dkon brtsegs): ba yang ma yin/ ma song ba yang ma yin/ stong pa yang ma yin/ mi stong pa yang ma yin/ mtshan ma yod pa yang ma yin/ mtshan ma med pa yang ma yin/ smon pa yod pa
199b4(dkon brtsegs): yang ma yin/ smon pa med pa yang ma yin no/ /zhes bya bar shes par gyur to/ /de dag de ltar chos thams cad la yang mi gnas pa'i yid kyis de dag ming la mi gnas/ tha
199b5(dkon brtsegs): snyad la yang mi gnas/ brjod pa la yang mi gnas te/ de dag ni/ brjod pa'i 'du shes can yang ma yin/ brjod du med pa'i 'du shes can yang ma yin/ bya ba'i 'du
199b6(dkon brtsegs): shes can yang ma yin/ bya ba med pa'i 'du shes can yang ma yin/ so so'i skye bo'i 'du shes can yang ma yin/ so so'i skye bo ma yin pa'i 'du shes can yang ma yin /
199b7(dkon brtsegs): so so'i skye bo'i chos kyi 'du shes can yang ma yin/ so so'i skye bo ma yin pa'i chos kyi 'du shes can yang ma yin/ nyan thos kyi 'du shes can yang ma yin/ nyan thos
200a1(dkon brtsegs): ma yin pa'i 'du shes can yang ma yin/ nyan thos kyi chos kyi 'du shes can yang ma yin/ nyan thos ma yin pa'i chos kyi 'du shes can
200a2(dkon brtsegs): yang ma yin/ rang sangs rgyas kyi 'du shes can yang ma yin/ rang sangs rgyas ma yin pa'i 'du shes can yang ma yin/ rang sangs rgyas kyi chos kyi 'du shes can yang
200a3(dkon brtsegs): ma yin| rang sangs rgyas ma yin pa'i chos kyi 'du shes can yang ma yin/ byang chub sems dpa'i 'du shes can yang ma yin/ byang chub sems dpa' ma yin pa'i
200a4(dkon brtsegs): 'du shes can yang ma yin/ byang chub sems dpa'i chos kyi 'du shes can yang ma yin/ byang chub sems dpa' ma yin pa'i chos kyi 'du shes can yang ma yin /
200a5(dkon brtsegs): sangs rgyas kyi 'du shes can yang ma yin/ sangs rgyas ma yin pa'i 'du shes can yang ma yin/ sangs rgyas kyi chos kyi 'du shes can yang ma yin/ sangs rgyas ma yin
200a6(dkon brtsegs): pa'i chos kyi 'du shes can yang ma yin/ mya ngan las 'das pa'i 'du shes can yang ma yin/ mya ngan las 'das pa ma yin pa'i 'du shes can yang ma yin/ 'khor
200a7(dkon brtsegs): ba'i 'du shes can yang ma yin/ 'khor ba med pa'i 'du shes can yang ma yin te/ de ltar thams cad kyi thams cad du rtog pa med pa'i blo can nam mkha' bzhin du dag
200b1(dkon brtsegs): cing gos pa med par gyur nas de rnams dag pa dang gos pa med pa'i phyir de'i tshe de dag zhi bas bcom ldan 'das la tshigs su bcad pa dag gis mngon par bstod pa/ zhi la zhi ba'i
200b2(dkon brtsegs): thugs mnga' zhi ba spyad cing zhi ba'i pha rol byon/ /zhi ba bsten par mdzad cing 'gro la zhi ba ston pa rjes su ston/ /zhi ba'i spyod yul dgyes shing byang chub zhi la dri bral 'khrug ma mchis//
200b3(dkon brtsegs): khyod kyis 'chi med zhi ba 'gro rgyud thams cad zad pa myur du brnyes/ /zhi ba thob par bgyid pa'i zhi ba'i lam mchog zhi ba yang dag bsten/ /yan lag brgyad pas nyon mongs klong rnams
200b4(dkon brtsegs): zhi mdzad 'gro ba thams cad bton/ /sngon gyi rgyal bas bsten pa'i byang chub gzhal yas zhi ba de la 'god/ /de ston sangs rgyas 'phags pas bsten pa'i grong khyer zhi bar deng
200b5(dkon brtsegs): zhes gsung / /'dren pa de ltar 'gro ba 'di la rgyal bas bsten pa'i bslab pa bstan/ /gal te bslab pa de slob 'gro ba 'di dag byang chub gzhal yas 'thob/ /bslab nas zhi
200b6(dkon brtsegs): zhing yid zhi zhi ba'i lam dong dbang po zhi ba dag / 'jig rten mkhas pa 'gro ba zhi byed mthu chen zhi ba shes par 'gyur/ /'dren pa khyod kyi sras mchog zhi ba 'gro ba zhi bgyid gang
200b7(dkon brtsegs): dag gis/ /'chi med zhi ba mtshan ma thams cad zad pa rnam par rtogs gyur pa/ /de dag 'dren pa tshul la mchod pa'i mchod pa mchog gis mchod par 'gyur/ /nyon mongs zhi zhing
201a1(dkon brtsegs): mtshan ma kun spangs zhi ba rtag tu ston par 'gyur/ /'gro ba thams cad zhi zhing mtshan ma bral ba de nyid mya ngan 'das/ /thub pa gang dag zhi las
201a2(dkon brtsegs): zhi 'dod sems pa de dag nyon mongs 'gyur/ /rgyal ba khyod kyi byang chub dang ni 'gro kun chos kun bsam mi khyab/ /thub pa blo ldan 'dam las rgal ba de la bdag cag dogs
201a3(dkon brtsegs): ma mchis/ /gang dag phung po bor te byang chub zhi tshol de la zhi bar rtogs/ /phung pos 'jigs pa de dag shAkya thub pa'i bstan la dga' ma lags/ /dben pa'i blo gros ldan
201a4(dkon brtsegs): pa zhi tshol de dag blo 'khrugs gyur pa ste/ /chos kyi mtshan ma spyod yul 'di dag byis pa zhes ni ston pas gsungs/ /thams cad mkhyen pas zhi dang mtshan ma'i 'ching ba
201a5(dkon brtsegs): 'di dag rab tu gsungs/ /thub pa gang dag phung po rnams la rnam pa kun tu mtshan mi rnyed/ /de dag shAkya thub pa'i bstan pa mdzes byed gang dag mtshan med dga'/ /de
201a6(dkon brtsegs): dag byang chub skyon bral zhi ba mkhas pa'i spyod yul thob par 'gyur/ /bdud kyi rtsod las rgyal nas nyon mongs zhi ba thams cad mkhyen pa thob/ /rnam 'dren zhi ba mdzad la
201a7(dkon brtsegs): bstod pas bdag cag bsod nams gang rnyed pa/ /chags med thugs mnga' bde bar gshegs pas 'di tsam zhes ni mkhyen gyur pa/ /des ni 'gro ba thams cad lam
201b1(dkon brtsegs): mchog thams cad mkhyen pas bsten gyur pa/ /zhi byed zhi ba bsten nas mkhas pa mchod pa'i rang byung sdig med shog /de nas mi mjed kyi bdag po tshangs pas tshangs pa rnams dang
201b2(dkon brtsegs): lha rnams kyis bcom ldan 'das la bstod par rig nas bdag nyid kyis tshul dang 'dra ba'i tshigs su bcad pa dag gis bcom ldan 'das la mngon par bstod pa/ mi dbang
201b3(dkon brtsegs): khyod kyis chos rnams thams cad ni/ /log par rmongs byed chang pa stong 'dra zhing / /ston gyi sprin 'dra mig 'khrul 'dra bar mkhyen/ /rgyal bas 'dod pa'i yon tan med par mkhyen//
201b4(dkon brtsegs): ji ltar mi zhig rmi lam bkres gyur pas/ /kha zas ro brgya zos kyang ma 'grangs pa/ /de la bkres med zas med sems can med/ /rmi lam de 'drar chos rnams thams cad gzigs//
201b5(dkon brtsegs): skom pa'i mi zhig nyal ba'i rmi lam na/ /chu bsil dang zhing rnyog med 'thungs gyur kyang / /ngoms med tsha ba zhi bar mi 'gyur te/ /de bzhin khyod kyis chos rnams thams cad gzigs//
201b6(dkon brtsegs): 'di la byed med tshor med sems can med/ /byas pa de bzhin med cing rnam smin med/ /'bras bu myong bar 'gyur pa de med ces/ /'di 'dra'i chos mkhyen the tshom yong mi mnga'/ /
201b7(dkon brtsegs): mi zhig yid du 'ong ba'i tshig smra na/ /dga' bar 'gyur yang tshig la 'pho ba med/ /tshig nyid med cing dgar 'gyur dngos med kyang / /de mkhyen de la the tshom yong mi mnga'/ /
202a1(dkon brtsegs): pi wang sgra snyan mnyan na rnar snyan te/ /sgra de rang bzhin gang yang yod ma yin/ /de ltar mkhas pas phung po 'di gzigs na/ /phung po'i rang bzhin gang yang
202a2(dkon brtsegs): dmigs mi mnga'/ /nor bu rin chen rang bzhin gsal dag pa/ /gos gyi drung bzhag sna tshogs tshon du 'gyur/ /de ltar rang bzhin yongs dag chos rnams kyang / /log pa'i rnam
202a3(dkon brtsegs): par rtog pas de ltar 'gyur/ /tsan+dan dri med skyon dang bral ba yang / /rkyen dang sbyar na dri zhim gzhan du 'gyur/ /de ltar rang bzhin yongs dag chos rnams kyang / /so sor rang gis
202a4(dkon brtsegs): brtags pa'i rnam pa bzhin/ /ji ltar mi yi dung gi sgra thos te/ /sgra 'di ga las byung zhes brtags byas kyang / /rang bzhin stong pa'i dngos po de mi dmigs/ /mi dbang khyod kyis
202a5(dkon brtsegs): de bzhin chos kun gzigs/ /ji ltar mi zhig bsod pa'i kha zas la/ /yan lag srog phan ji ltar 'gyur brtags na/ /dngos med yan lag srog kyang de bzhin te/ /drang srong
202a6(dkon brtsegs): chen pos de bzhin chos kun gzigs/ /ji ltar mi zhig nam mkha'i 'ja' mthong na/ /yan lag gzhigs brtags rang bzhin med cing stong / /nam mkha'i 'ja' bzhin khyod
202a7(dkon brtsegs): kyis yan lag stong / /drang srong chen pos de bzhin chos kun gzigs/ /grong khyer mchog kyang yan lag rnam gzhigs na/ /grong khyer rang bzhin de bzhin ming mi dmigs/ /grong
202b1(dkon brtsegs): khyer ji bzhin de ltar yan lag stong / /mi dbang khyod kyis de bzhin chos kun gzigs/ /skyes bu dga' bar rnga zhig brdungs bgyis na/ /dga' ba skyed kyang sgra yi rang bzhin stong / /ji ltar
202b2(dkon brtsegs): sgra bzhin de ltar yan lag stong / /mi dbang khyod kyis de bzhin chos kun gzigs/ /skyes bus ji ltar rnga de brdungs pa'i tshe/ /sgra ni phyogs su mi 'gro 'byung ba med/ /phyogs su de
202b3(dkon brtsegs): bzhin 'gags par mi 'gyur te/ /mi dbang khyod kyis de bzhin chos kun gzigs/ /skyes bus ji ltar rnga de brdungs pa'i tshe/ /thogs pa med cing snyan pa'i rang bzhin te/ /khyod kyi
202b4(dkon brtsegs): yan lag rnga sgra de dang 'dra/ /mi dbang khyod kyis de bzhin chos kun gzigs/ /skyes bus ji ltar rnga de brdungs pa'i tshe/ /sgra de 'jig rten dga' bar rtog pa med/ /ji ltar sgra bzhin
202b5(dkon brtsegs): khyod kyis yan lag stong / /mi dbang khyod kyis chos kun de ltar gzigs/ /skyes bus ji ltar rnga de brdungs pa'i tshe/ /g.yo ba med cing zhi ba'i dngos kyang med/ /ji ltar rnga bzhin
202b6(dkon brtsegs): khyod kyi yan lag stong / /mi dbang khyod kyis de bzhin chos kun gzigs/ /skyes bus ji ltar rnga de brdungs pa'i tshe/ /sgra de yan lag ma byung rang dbang min/ /ji ltar sgra bzhin
202b7(dkon brtsegs): khyod kyi yan lag stong / /mi dbang khyod kyis de bzhin chos kun gzigs/ /de nas bcom ldan 'das kyis tshangs ris kyi lha de dag dang / mi mjed kyi bdag po tshangs pa de'i lhag pa'i
203a1(dkon brtsegs): bsam pa thugs su chud cing zhi gnas dang ye shes mthong ba'i bstod pa des de ltar bstod pas/ 'khor de yang dge ba'i rtsa ba bsags par gyur par gzigs
203a2(dkon brtsegs): nas de'i tshe 'dzum pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol pa/ shAkya thub pa'i zhal nas 'dzum mdzad dri med dag mthong
203a3(dkon brtsegs): nas| |lhar bcas mir bcas klu dang gnod sbyin bcas pa'i 'jig rten kun/ /skyob pa'i 'dzum mthong thams cad ldan pa'i 'gro ba the tshom 'tshal/ /bde gshegs zhal
203a4(dkon brtsegs): bzang de la blta zhing thos par dga' ste sdod/ /rgyal ba 'dzum mdzad legs par bka' stsol the tshom dgum du gsol/ /rnam par 'dren pa thub mchog kun mkhyen sangs
203a5(dkon brtsegs): rgyas 'dren pa rnams/ /rgyu ma mchis par 'jig rten don byed 'dzum mdzad ma mthong na/ /bde gshegs khyod kyis gang slad 'dzum mdzad the tshom rgyu de gsungs/ /rgyal ba
203a6(dkon brtsegs): 'dzum mdzad rgyu thos 'gro ba rnams ni dga' bar 'gyur/ /'khor 'di the tshom 'tshal nas thal mo sbyar te khyod la sems/ /bde gshegs thub pa'i gsung mchog the tshom
203a7(dkon brtsegs): gcod pa nyan 'tshal na/ /rnam 'dren thub pa 'dzum mdzad rgyu de de dag rnams la gsungs/ /thos nas 'gro ba dga' zhing the tshom ma mchis 'phel bar 'gyur/ /
203b1(dkon brtsegs): 'khor 'di snying po ldan zhing rnyog med sangs rgyas yon tan 'tshal/ /ston pa khyod kyi zhal mdzes zla ba mdzes pa 'dra la blta/ /'dren pa chags med rdzogs pa tshangs pa 'dra ba'i
203b2(dkon brtsegs): gsung bsgrag gsol/ /de thos 'khor rnams the tshom chad cing chos la gnas par 'gyur/ /khyod kyi tshangs pa'i gsung mchog don ldan 'jig rten 'das rig nas/ /skye bo dga'
203b3(dkon brtsegs): zhing mgu ba'i yid ldan thams cad mkhyen pas tshim/ /de dag dogs bsal sbyangs pa'i yid kyis thams cad mkhyen du sgrub/ /brtson 'grus stobs chen bskyed nas 'dun pa stobs
203b4(dkon brtsegs): ldan rtsom par bgyid/ /de lta lags pas 'jig rten 'dren pa phan mdzad gsung bsgrag gsol/ /rkang gnyis dam pa'i gsung mchog mi g.yo thos nas de yis ni/ /dge ba thob
203b5(dkon brtsegs): pa'i 'khor 'di thams cad mkhyen du sems 'gyur bar/ /stobs bcu mnga' ba 'gro ba kun la phan pa lags par dgongs/ /de nas bcom ldan 'das kyis tshe dang ldan pa rta thul la
203b6(dkon brtsegs): tshigs su bcad de slar bka' stsal pa/ rta thul nga yis phan ched 'dzum pa 'gro ba kun la gang bstan pa/ /rtse gcig yid kyis snyan cing bsngags pa mdzes pa de ni mnyan par byos/ /
203b7(dkon brtsegs): de thos 'gro ba yon tan bsags pa myur du 'jig rten don byed pa/ /phan dang ldan pa'i bya ba sangs rgyas bka' stsal de la brtson 'grus rtsom/ /tshangs pa kun 'khor 'di dag dga'
204a1(dkon brtsegs): zhing chos rnams la ni the tshom med/ /bskal pa khrag khrig gang+gA'i bye ma snyed du dge ba legs par spyad/ /kun tu rnam par dge la ma chags yid
204a2(dkon brtsegs): gyur 'du shes mkha' 'dra ste/ /de ltar gyur kyang bde gshegs byang chub rdzogs par 'tshang rgya sems ma bskyed/ /'di dag ma 'ongs dus na bskal pa bye ba brgya phrag gzhal
204a3(dkon brtsegs): yas pa| |gang+gA'i bye ma snyed na rdul bsal thams cad mkhyen pa'i stobs la gnas/ /de dag phyi nas bde bar gshegs pa tshe ldan sangs rgyas 'dren che ba/ /sred pa sel cing
204a4(dkon brtsegs): 'gro ba stong par ston pa'i bcom ldan 'das su 'gyur/ /skyob pa de dag ji ltar spyod pa sku tshe'i tshad kyang de ltar 'gyur/ /bde gshegs mtha' yas grags ldan 'jig rten
204a5(dkon brtsegs): sdug bsngal 'grel cing gnas par 'gyur/ /de dag rnams kyi sangs rgyas zhing ni zhing gi 'byor pa gzhal yas te/ /'dren pa chen po rnams kyis bskal pa khrag khrig rnam pa du
204a6(dkon brtsegs): mar ni| |sangs rgyas mtha' yas rnams kyis gsungs kyang de dag bkod pa zas mi nus/ /de tshe de dag ye shes stobs ldan zhes bya'i rgyal bar mthun par 'gyur/ /g.yo ba med
204a7(dkon brtsegs): cing sems med mi gnas chos ni 'gro la ston par 'gyur/ /de dag zhing mchog rnams su skyob pa'i thams cad mkhyen lam ma sbyangs pa'i/ /sems can gcig kyang mi 'byung
204b1(dkon brtsegs): srid pa de la phal cher mya ngan 'da'/ /de dag na ni de tshe 'gro ba de dag sdug bsngal gcig shes te/ /mi rtag 'du byed sdug bsngal rab tu 'jigs pa sems can yid 'byung ba'o/ /
204b2(dkon brtsegs): de na 'gyur ba'i sdug bsngal dang ni sdug bsngal sdug bsngal yod mi 'gyur/ /de dag thams cad blo mthun 'gyur zhing sla yi lam la myur bar 'gyur/ /de na mi rnams dag gi sgra
204b3(dkon brtsegs): skad rang bzhin gzhan ni 'byung mi 'gyur/ /mi sdug mi rtag de bzhin nyid dang sdug bsngal de bzhin bdag med dang / /zhi ba stong nyid mtshan med 'chi med mya ngan 'das dang byang chub zhi/ /sgra
204b4(dkon brtsegs): skad de dag yang dang yang 'byung de dag rna la gnas par 'gyur/ /sgra gang thos nas de dag 'khor ba grol gnas thob par mi 'gyur ba/ /de 'dra'i sgra de shing ngam rtsig pa dag dang
204b5(dkon brtsegs): gang na'ang yod mi 'gyur/ /bla gab med dang mkha' dang gtsug lag khang dang gnas dang gnas khang rnams na med/ /de tshe sangs rgyas mthu yis yan lag brgyad dang ldan pa'i
204b6(dkon brtsegs): sgra dbyangs 'byung / /de tshe 'dren pa'i nyes pa med cing 'dod chags dang ni zhe sdang dang / /gti mug dag gis gzir ba rnams kyi rnar ni dge ba'i sgra grag 'gyur/ /'gro ba thams
204b7(dkon brtsegs): cad 'khor ba las ni 'byung zhing mya ngan 'das 'gror 'gyur/ /de tshe zhing mchog stong pa thams cad dga' ba'i skye bos gang bar 'gyur/ /skyes bu dam pa de dag bskal ba khrag khrig byang
205a1(dkon brtsegs): chub brtson byas nas/ /drang srong chen po de dag smon lam gyis ni 'byor pa 'di brtsams te/ /zhing mchog de na sems can tshogs gang yod pa de
205a2(dkon brtsegs): kun bde gshegs 'gyur/ /tshangs pa'i smon lam yangs pa rgya cher zhi ba 'gro bas mthong gyur na/ /ji ltar sangs rgyas bka' stsal bzhin du tshangs pa'i tshogs kyis
205a3(dkon brtsegs): bsten gyur pa/ /de la bslab nas 'gro ba thams cad thogs pa med pa'i 'dren par 'gyur/ /de dag rgyal ba thob nas 'gro ba 'di kun dngos po med ces ston/ /de lta bas na
205a4(dkon brtsegs): tshul kun 'jug la mkhas pa'i spyod pa bsten par gyis/ /tshangs pa lung bsten pa'i le'u ste/ nyi shu pa'o// //de nas 'od gsal gyi lha bye ba phrag lnga bcu
205a5(dkon brtsegs): rtsa brgyad kyis lha ma yin rnams nas tshangs pa'i bar gyi lha dag gi mchod pa yang mthong / lung bstan pa yang thos nas tshim zhing mgu la yid rangs te/ rab tu dga' zhing dga'
205a6(dkon brtsegs): ba dang / yid bde ba skyes nas stan las langs te bla gos phrag pa gcig tu bgos nas pus mo g.yas pa'i lha nga sa la btsugs te bcom ldan 'das ga la ba de logs su thal
205a7(dkon brtsegs): mo sbyar ba btud nas bco ldan 'das la 'di skad ces gsol to/ /bcom ldan 'das/ byang chub sems dpas tshul la 'jug pa'i slad du gang la bslab pas chos thams
205b1(dkon brtsegs): cad snang bar 'gyur ba'i ting nge 'dzin chos thams cad snang ba zhes bgyi ba mchis te/ des chos thams cad kyi tshul la 'jug pa rtogs par bgyid do/ /de rtogs pas bsam gyis
205b2(dkon brtsegs): mi khyab pa'i spobs pa dang / thogs pa ma mchis pa'i spobs pa dang / byin gyis brlabs pa'i spobs pa dang / sna tshogs kyi spobs pa dang / 'jam pa'i spobs pa dang / dge ba'i
205b3(dkon brtsegs): spobs pa dang / rig pa'i spobs pa dang / grol ba'i spobs pa dang / nye bar gyur pa'i spobs pa dang / /zab pa'i spobs pa dang / phra ba'i spobs pa dang / thun mong ma yin pa'i spobs
205b4(dkon brtsegs): pa can du 'gyur te/ sangs rgyas kyi spobs pa yang thob par 'gyur ro/ /chos thams cad snang ba zhes bgyi ba'i ting nge 'dzin de gang zhe na/ bcom ldan 'das/ 'di la byang chub
205b5(dkon brtsegs): sems dpa' sems dpa' chen po chos thams cad kyi tshul la 'jug pa'i slad du rnam par rtog pa dang / rnam par dpyod pa thams cad yid la mi bgyid de/ de 'di snyam du chos
205b6(dkon brtsegs): thams cad ni/ rnam par rtog pa med de/ rnam par rtog pa yongs su chad pa'o/ /gang rnam par mi rtog pa de ni/ thams cad du song ba ste/ chos gang yang rnam par rtog par
205b7(dkon brtsegs): nus pa ma mchis so/ /de ci'i slad du zhe na/ rang bzhin ma mchis pa'i slad du ste/ chos gang la rang bzhin ma mchis pa de la ji ltar rnam par rtog par 'gyur zhes chos thams cad
206a1(dkon brtsegs): la rnam par mi rtog par a la 'jug pa'i spobs pa rab tu thob cing / /de dag a'i sgo la zhugs pas spobs pa mtha' yas par 'gyur te/ a zhes
206a2(dkon brtsegs): bgyi ba ni/ mtha' yas pa/ kun tu mtha' yas pa/ ma bgyis pa/ mngon par 'dus ma bgyis pa/ yongs su ma grub pa/ dngos po ma mchis pa/ mi gnas pa/ mi g.yo
206a3(dkon brtsegs): ba| 'dus pa ma mchis pa/ 'phro ba ma mchis pa/ rtog pa ma mchis pa/ rnam par rtog pa ma mchis pa/ ma bsgrubs pa/ yongs su grub pa ma mchis pa/ ma brtags pa/
206a4(dkon brtsegs): gzugs ma mchis pa/ bstan du ma mchis pa/ bltar ma mchis pa/ ma mthong ba/ bsam du ma mchis pa/ rnam par mi gnas pa/ ma shes pa/ rnam par ma shes pa/
206a5(dkon brtsegs): ma smos pa/ ma bstan pa/ bsam gyis mi khyab pa/ bsam du ma mchis pa/ song ba ma mchis pa/ 'ong ba ma mchis pa/ nye ba ma lags pa/ ring ba ma lags pa/ ma
206a6(dkon brtsegs): btags pa/ gdags pa ma mchis pa'i chos can/ ming ma mchis pa/ tha snyad ma mchis pa/ gnyen po ma mchis pa/ sgrib pa ma mchis pa/ 'pho ba ma mchis pa /
206a7(dkon brtsegs): 'khrug pa ma mchis pa/ brtag tu ma mchis pa/ mi zad pa/ gnyis su ma mchis pa/ ma byung ba/ rdzun pa ma lags pa/ bden pa ma lags pa/ sho be ma lags pa /
206b1(dkon brtsegs): ma skyes pa/ ma 'gags pa/ sbyangs pa ma lags pa/ sbyang bar 'os pa ma lags pa/ gdags su ma mchis pa/ mtshan mas ma bskyod pa/ ma bzung ba/ ma bor ba/ 'dzin pa
206b2(dkon brtsegs): ma mchis pa/ yongs su 'dzin pa ma mchis pa/ gtan du ma mchis pa/ yongs su gtan du ma mchis pa/ ma btang ba/ yongs su ma btang ba ste/ a zhes bgyi ba ni/ sus kyang
206b3(dkon brtsegs): ma bgyis pa/ chos gang gi byed pa po yang ma lags so/ /a ni/ ma skyes pa ste/ chos gang yang skye bar bgyid pa ma lags so/ /a ni/ /a ni/ ma skyes pa ste/ chos gang gi skye ba'i rgyur
206b4(dkon brtsegs): 'gyur ba'ang ma lags so/ /a ni/ ma 'gag pa ste/ chos gang gi 'gag pa'i rgyur 'gyur ba'ang ma lags so/ /a ni/ ma 'gag pa yang ma lags te/ chos gang gis mi 'gag
206b5(dkon brtsegs): pa'i rkyen du 'gyur ba ma lags so/ /a ni/ gnas pa yang ma lags/ mi gnas pa yang ma lags/ a ni/ btags pa yang ma lags/ ma btags pa yang ma lags/ a ni/
206b6(dkon brtsegs): spangs pa yang ma lags/ ma spangs pa yang ma lags/ a ni/ shes pa yang ma lags/ ma shes pa yang ma lags/ a ni/ dmigs pa yang ma lags/ mi dmigs pa
206b7(dkon brtsegs): yang ma lags/ a ni/ stong pa yang ma lags/ mi stong pa yang ma lags/ a ni/ dmigs su mchis pa yang ma lags/ dmigs su ma mchis pa yang ma lags/ a ni/
207a1(dkon brtsegs): mtshan ma yang ma lags/ mtshan ma ma mchis pa yang ma lags/ a ni/ smon pa yang ma lags/ smon pa ma mchis pa yang ma lags te/
207a2(dkon brtsegs): bcom ldan 'das/ de ltar na/ chos thams cad kyi mtshan nyid ni/ a'i tshul lo/ /chos thams cad ni/ tshul gcig pa ste/ a'i tshul lo/ /chos thams cad ni /
207a3(dkon brtsegs): 'gro ba gcig pa ste/ a'i 'gro ba'o/ /chos thams cad ni/ 'jug pa gcig pa ste/ a la 'jug pa'o/ /chos thams cad ni/ gdags pa gcig pa ste/ as
207a4(dkon brtsegs): gdags pa'o/ /chos thams cad ni/ tha snyad gcig pa ste/ a'i tha snyad do/ /chos thams cad ni/ brjod pa gcig pa ste/ as brjod pa'o/ /bcom ldan 'das/
207a5(dkon brtsegs): chos gang ma skyes pa de dag ni/ rtogs par bgyi ba ma mchis pa'i tshul gyis rtogs par bgyi'o/ /chos gang ma byung ba de dag ni/ dngos po ma mchis pa'i tshul gyis rtogs
207a6(dkon brtsegs): par bgyi'o/ /chos gang ma grub pa de dag ni/ ma grub pa'i tshul gyis rtogs par bgyi'o/ /chos gang ma 'gags pa de dag ni/ 'gag pa ma mchis pa'i tshul gyis
207a7(dkon brtsegs): rtogs par bgyi'o/ /bcom ldan 'das/ chos gang mngon par 'du ma bgyis pa de dag ni/ 'dus ma bgyis pa'i tshul gyis rtogs par bgyis te/ de ni/ chos
207b1(dkon brtsegs): thams cad kyi tshul lo/ /bcom ldan 'das/ chos gang ma skyes pa de dag gi tha snyad ji ltar rtogs par bgyi zhe na/ 'di lta ste/ dper na/ rmi lam na bya ba sna tshogs 'byung ba de bzhin
207b2(dkon brtsegs): du chos thams cad blta bar bgyi'o/ /de ci'i slad du zhe na/ bcom ldan 'das/ rmi lam gyi bya ba ni/ ma skyes pa/ ma byung ba/ dngos po ma mchis pa ste/ 'on kyang de dag la
207b3(dkon brtsegs): gdags par gsungs so/ /de bzhin du chos thams cad kyi byed pa yang 'tshal bar bgyi'o/ /bcom ldan 'das/ 'di lta ste/ dper na/ brag ca la tha snyad mchis pa bzhin du
207b4(dkon brtsegs): chos thams cad kyi tha snyad kyang blta bar bgyi'o/ /bcom ldan 'das/ 'di lta ste/ dper na/ sgyu ma'i skyes bu la gdags pa ma mchis pa de bzhin du chos thams cad kyi gdags
207b5(dkon brtsegs): par blta'o/ /bcom ldan 'das/ 'di lta ste/ dper na/ smig rgyu la chab tu gdags pa'i tha snyad mchis pa de bzhin du chos thams cad kyi tha snyad blta bar bgyi'o/ /bcom ldan
207b6(dkon brtsegs): 'das| 'di lta ste/ dper na/ me long gi dkyil 'khor la bud med kyi gzugs sam/ skyes pa'i gzugs kyi tha snyad mchis pa de bzhin du chos thams cad kyi tha snyad blta bar bgyi
207b7(dkon brtsegs): ste| bcom ldan 'das/ byis pa rnams dga' bar bgyi ba'i slad du rmi lam gyi bya ba tha snyad du bgyi yi/ rmi lam gyi bya ba de dag ni/ ma mchis so/ /bcom ldan 'das/ de bzhin
208a1(dkon brtsegs): du byis pa dga' bar bgyi ba'i slad du mig yor dang / smig rgyu dang / brag ca'i bya ba dag kyang tha snyad du bgyi ste/ brag ca la bya ba ma mchis so/ /
208a2(dkon brtsegs): bcom ldan 'das/ de ltar bdag cag gis bcom ldan 'das kyis gsungs pa'i don 'tshal to/ /bcom ldan 'das/ 'di ni/ chos thams cad snang ba zhes bgyi
208a3(dkon brtsegs): ba'i ting nge 'dzin to/ /de skad ces gsol nas 'od gsal gyi lha rnams kyis bcom ldan 'das la tshigs su bcad pa dag gis mngon par bstod pa/ bde gshegs
208a4(dkon brtsegs): khyod kyis tshul gcig mkhyen te 'on kyang gzhan dang gzhan du gsungs/ /thub pa 'jig rten mkhas pa'i sras rnams rnam par rol pa'ang de bzhin no/ /de la 'jig rten
208a5(dkon brtsegs): blo med bdag tu lta ba rnams kyis khong mi chud/ /bdag gi don de phyogs bcur ma mchis bdag nyid kyis ni 'gro ba stong / /sgyu ma gsog dang smig rgyu chu ma mchis la chab
208a6(dkon brtsegs): kyi 'du shes can/ /byis pa de dag blo log de bzhin 'khrul te bdag tu sbyor ba bgyid/ /de dag yang dag ma 'tshal mi mkhas gnas min dngos la brten kyang 'tshal/ /de
208a7(dkon brtsegs): bzhin byis pa'i skye bo smig rgyu 'dra ba'i phung po yong ma 'tshal/ /'khor bar dga' bas zug rngus zug cing sdug bsngal de yis dbang po 'das/ /gang la mi mkhas nges par sdug
208b1(dkon brtsegs): bsngal myong ba de la dngos ma mchis/ /blo stor yid nor sdug bsngal rnams la bde bar 'du shes nor pa la/ /nyon mongs 'jigs pa che dang dug gsum rnams kyang rjes su 'gro
208b2(dkon brtsegs): zhing 'brang / /'dod chags zhe sdang gti mug dug chen nyon mongs mtshungs med rjes su 'brang / /blo stor de dag sdug bsngal gang gis sdug bsngal gyur ba'i sdug bsngal ba/ /de rnams
208b3(dkon brtsegs): de dag rjes 'brang byis pa mi mkhas gnod pa khur yang khyer/ /de dag rgyal ba'i tshul sgo thar par bgyid pa stong pa 'di thos nas/ /skyes bu ngan pa blo zhan de dag bstan dag bde ba
208b4(dkon brtsegs): nyid kyis 'jigs/ /bde gshegs khyod kyis a yi yi ge tshul chen sgo gcig de ltar bstan/ /de la yang dag blo can sa las shing skye bzhin du yid bskyed cing / /bdud rnams bye
208b5(dkon brtsegs): ba dpung dang bcas btul byang chub zhi ba mngon 'tshang rgya/ /yan lag brgyad pa'i grur bcas skye bo nyon mongs rgya mtsho che las sgrol/ /bde bar gshegs pa cang mkhyen nges pa
208b6(dkon brtsegs): rnams ni tshul gyi dam pa des/ /myur du nyon mongs dug bsal byang chub dpag yas zhi ba thob 'gyur zhing / /grol nas dug med gyur pa skye bo gzhan mthong nges pa'i mkhyen brnyes
208b7(dkon brtsegs): nas| |pha rol myur phyin dug med bde zhing gdug pa thams cad 'joms par mdzad/ /bde gshegs thams cad stong yang bdag tu rtog rnams tshul dang tshul min rtog /'gro ba
209a1(dkon brtsegs): kun gyi nang nas mkhas pa tshul dang tshul min bslab pa dag / grol nas 'gro ba kun la chags med yid kyis ngo bo nyid kyi chos/ /de yi tshul
209a2(dkon brtsegs): mthong tshul la mkhas pa de dag mthu chen mgon por 'gyur/ /'ching dang bcings pa med cing bde bar gshegs pa chos rnams chos nyid med/ /de bzhin nyid dang ma nor
209a3(dkon brtsegs): de bzhin nyid zhi mi dga' nyon mi mongs/ /nyon mongs mtshan ma med cing zhi byed med la nyon mongs rnams kyang med/ /gang gis tshul chen dam pa 'di mthong de dag thams
209a4(dkon brtsegs): cad mkhyen du 'gyur/ /grol zhing 'grol mdzad zhi ba'i chos can zhi mdzad ngo mtshar 'gyur mi mnga'/ /bcom ldan 'das lhar bcas 'jig rten dpyid kyi smig rgyu bzhin du 'khrul
209a5(dkon brtsegs): ba de| |kun rtogs bdag nyid zil gnon bdag dang gzhan med skyes pa bud med rtog / 'gro ba sdug bsngal de na sna tshogs kyis bskyed sems kyis sems kyang ni/ /las dang
209a6(dkon brtsegs): 'bras bu med cing de myong gang gyur de yang med/ /bde gshegs de ltar sangs rgyas rnams kyi spyod yul tshul ni bdag cag 'tshal/ /des na de ltar bde gshegs zhi thugs
209a7(dkon brtsegs): dbang po zhi zhing nges pa ste/ /dge ba'i blo mnga' dgra gtsang dri med chos kyis rab tu mchod par 'gyur/ /sangs rgyas 'jig rten 'phags pa'i gtso bo bstod pas bsod nams
209b1(dkon brtsegs): gang byung ba/ /ji snyed dpal stug rkang gnyis gtso bo rnam smin yongs su mkhyen gyur pa'i/ /bdag cag dge rtsa de yis 'gro ba 'di kun kun mkhyen nyid thob shog /bsod nams 'di
209b2(dkon brtsegs): kun 'gro ba kun gyi don bsngo kun kyang rgyal bar shog / de nas bcom ldan 'das kyis 'od gsal gyi lha de dag gi lhag pa'i bsam pa yongs su dag pa dang / /tshul gyi rjes su
209b3(dkon brtsegs): 'gro ba'i spobs pa phun sum tshogs pa yang thugs su chud la/ 'khor de dag gis kyang khyad par thob par 'gyur bar mkhyen nas de'i tshe 'dzum pa mdzad do/ /de nas tshe dang ldan
209b4(dkon brtsegs): pa rta thul gyis bcom ldan 'das la tshigs su bcad de gsol pa/ 'jig rten don mdzad rnam par 'dren mchog kun mkhyen thams cad zil gnon pa/ /bde gshegs
209b5(dkon brtsegs): thugs rje ldan rnams rgyu ma mchis par bzhad pa mi mdzad na/ /rgyal ba dpal stug rkang gnyis mchog gis 'jig rten thugs brtses bka' stsal gsol/ /'jig rten 'das
209b6(dkon brtsegs): khyod ci slad 'dzum mdzad de rgyu bdag cag rnams la gsungs/ /gtso bo de thos 'gro ba 'di dag yid ni rab tu dang 'gyur zhing / /rnam par 'dren pa nges 'byung las dang 'bras bu gzhan
209b7(dkon brtsegs): yang bgyid par 'gyur/ /des ni lha mir bcas pa'i 'jig rten 'khor bar sdug bsngal nyam thag 'di/ /'phags lam yan lag brgyad bstan srid pa'i rgya mtsho 'di las sgrol
210a1(dkon brtsegs): bar 'gyur/ /drang srong chen po'i gsung mchog yan lag brgyad ldan bzang po 'di thos nas/ 'gro ba thams cad sangs rgyas nyid 'tshal dge la
210a2(dkon brtsegs): brtson zhing dga' bar 'gyur/ /the tshom bral gyur rnam dag yid kyis brtson 'grus drag po'i stobs bskyed cing / /bde bar gshegs pa'i bstan pa bzhin bgyid khyod dang mthun
210a3(dkon brtsegs): 'byung sras su 'gyur/ /'khor rnams 'di dag rten pa gzhan ma mchis par khyod kyi zhal du lta/ /'gro ba'i rtsa lag rtog pa yid gnyis bsal zhing lung bstan bka' stsal
210a4(dkon brtsegs): gsol| |bcom ldan 'jig rten 'di dag khyod kyi zham ring gnas shing nyan par 'tshal/ /gsung rab legs brjod bdud rtsi'i char phob gang dag skom pa 'tshal bar
210a5(dkon brtsegs): 'gyur| |'dren pa chen po khyod kyi 'khor 'di dag cing sangs rgyas yon tan 'tshal/ /ring du song ba'i ma la bu lta bzhin du khyod kyi zhal du lta/ /bde gshegs lha rnams
210a6(dkon brtsegs): lung bstan bka' stsal bzhad pa'i don kyang bstan du gsol/ /skyob pa'i gsung mchog thos na 'jig rten don chen shin tu thob par 'gyur/ /thub pa de ring su zhig dge ba
210a7(dkon brtsegs): 'phel cing grags pa don du gnyer/ /su zhig 'dren pa'i yon tan gter rnyed 'gyur pa bdag cag de nyan 'tshal/ /rgyal ba'i 'khor rnams khyod kyis gsungs pa de dag thos
210b1(dkon brtsegs): shing dag gyur nas/ /tshul 'di ston cing ting 'dzin stobs ldan shes rab la yang sgom par 'gyur/ /de nas bcom ldan 'das kyis tshe dang ldan pa rta thul la tshigs su bcad
210b2(dkon brtsegs): de slar bka' stsal pa/ rta thul khyod kyi spobs pa legs par dus ldan skyes pa shin tu legs/ /bde gshegs rnam par sprul bzhin de ltar khyod kyi blo gros 'byung 'gyur zhing / /
210b3(dkon brtsegs): spobs ba che 'byung de phyir gang dang gang dag khyod kyis dris gyur pa/ /de dag lung bstan ngas bshad kun kyang dbang po zhi bas mnyan par gyis/ /'od gsal ba yi lha rnams blo dag
210b4(dkon brtsegs): sngon gyi rgyal ba mthong ba ste/ /'jig rten mgon med yid can dag mthong byang chub yang dag zhugs/ /byang chub nges 'byung lam mchog yang dag rgyal bas spyad pa spyod/ /byang
210b5(dkon brtsegs): chub 'gro 'dod gang tshe ston med lam stor rnams la ston par 'gyur/ /tshul gyi dam pa shin tu gsal sgra thun mong ma yin 'di thos nas/ /sangs rgyas yon tan don gnyer blo
210b6(dkon brtsegs): sbyangs de dag byang chub zhi thob 'gyur/ /de dag stobs skyes tshul dang tshul min mkhas shing byang chub yid nges gyur/ /bu skyes ma bzhin dga' bas byang chub mchog tu de dag smon
210b7(dkon brtsegs): lam btab/ /'od gsal lha rnams 'di dag byang chub 'dod la tshul gyi sgo bstan te/ /bskal pa khrag khrig brjod du med par phra ba'i tshul 'di bstan byas nas/ /sems can skar
211a1(dkon brtsegs): ma'i grangs pas ches mang ba dag byang chub dga' byas te/ /de yi 'og tu 'jig rten mkhas pa rang byung skyon bral kun mkhyen 'gyur/ /de dag zhing
211a2(dkon brtsegs): mchog brjod du med pa zhing rnams bye ba brgya bgrangs par/ /yangs shing shin tu dga' la mtha' dag bkod pa rnams kyis brgyan pa ste/ /kun gyi zhing du ngan song rnams dang de
211a3(dkon brtsegs): bzhin mi khom yong mi 'byung / /bde bar gshegs rnams thugs brtses sems can thams cad rang byung mdzad par 'gyur/ /zhing rnams de dag gang na'ang nyan thos theg pa
211a4(dkon brtsegs): ston par mi 'gyur te/ /sems can thams cad rang byung nyid du mngon phyogs 'phrog pa med par 'gyur/ /de na rang byung sangs rgyas nyid ston mdzad pa 'jig rten mkhas rnams
211a5(dkon brtsegs): kyi| |sku tshe'i tshad ni bskal pa bye ba brgya grangs gang+gA'i bye snyed 'gyur/ /rta thul 'jig rten khrag khrig khams kyi nyan thos mya ngan bzlas pa bas/ /gang yang skyes pa'am bud med
211a6(dkon brtsegs): gcig cig byang chub yang dag dga' byas na/ /bsod nams de la snga mas grangs sam dper yang bya bar mi nus so/ /de bas byang chub zhugs pa'i skyes bu dam pa byang chub dga'
211a7(dkon brtsegs): bar gyis/ /rta thul 'di la 'dren pa thams cad mkhyen pa 'byung ba rnyed sla min/ /de ni u dum wa ra'i me tog 'dra zhes sangs rgyas mtha' yas blo mnga' gsungs/ /de phyir bla
211b1(dkon brtsegs): na med pa'i zhi bde byang chub mi gang 'dod pa yis/ /shin tu blo phra bsten bzang mkhyen pa tshul mkhas 'dren la brten par bya/ /de bzhin gshegs kyi zhal nas don byed gsungs dge
211b2(dkon brtsegs): de 'dra thos gyur nas/ /'khor rnams thams cad yi rang mchog tu dga' zhing yang dag dga' bar gyur/ /khrag khrig lha rnams nam mkhar 'khod nas gos kyi g.yab mo 'dor
211b3(dkon brtsegs): bar byed/ /dga' nas sangs rgyas dbang phyug khyod la phyag 'tshal lo zhes sgra yang phyung / /zhi ba thugs zhi skye bo nyon mongs rgod pas rgod gyur zhi bar mdzod/ /bdud rtsi ston cing
211b4(dkon brtsegs): dug gsum zhi mdzad sems can dug ni skyug tu gsol/ /khyod kyi ye shes thos nas skye rgu'i dug med 'gyur zhing dgra med 'gyur/ /sdug bsngal rnams kyi 'dren las tshul thos
211b5(dkon brtsegs): mi zad srid pa'i rgyud las 'grol/ /'od gsal ba lung bstan pa'i le'u ste/ nyi shu gcig pa'o// //bam po brgyad pa/ de nas dge rgyas kyi ris kyi lha khrag
211b6(dkon brtsegs): khrig phrag bcu gnyis kyis lha ma yin rnams nas 'od gsal ba'i lha'i bar dag gi mchod pa yang mthong / lung bstan pa yang thos nas tshim zhing mgu la yid rangs te/ rab
211b7(dkon brtsegs): tu dga' zhing dga' ba dang / /yid bde ba skyes nas bdag cag tshul phun sum tshogs par gyur pa yang brjod cing / bcom ldan 'das la 'di skad ces gsol to/ /bcom
212a1(dkon brtsegs): ldan 'das/ chos thams cad la bde bar 'gro ba zhes bgyi ba'i ting nge 'dzin mchis te/ ting nge 'dzin de thob pas byang chub sems dpa' sems
212a2(dkon brtsegs): dpa' chen po dmigs pa'i dngos po thams cad la bde ba'i tshor ba sha stag myong bar 'gyur zhing sdug bsngal gyi tshor ba mi myong la/ sdug bsngal ba yang ma lags/ bde ba
212a3(dkon brtsegs): yang ma lags pa yang mi myong ste/ sems can dmyal ba'i gnod pas gnod par bgyis kyang bde ba'i 'du shes nye bar gnas pa dang / mi'i gnod pas gnod par bgyis
212a4(dkon brtsegs): kyang bde ba'i 'du shes nye bar gnas pa dang / lag pa bcad dam/ rkang pa bcad dam/ rkang lag bcad dam/ rna ba'am/ sna'am/ rna ba dang / sna gtubs kyang bde
212a5(dkon brtsegs): ba'i 'du shes nye bar gnas par 'gyur ba dang / sba lcag gis bzhus sam/ spa lcag phyed tshal lam/ lcag gis bzhus kyang bde ba'i 'du shes nye bar gnas par
212a6(dkon brtsegs): 'gyur ba dang / btson rar bcug gam/ lcags sgrog dang / shing sgrog tu bcug gam/ btson chad ma po la rgyas btab bam/ byis pa'i gtsug phud ltar bcings sam/
212a7(dkon brtsegs): dugs kyi snod ltar gdugs sam/ bu ram shing brdung ba ltar brdungs sam/ 'dam bu bcom pa ltar bcom mam/ 'bru mar gyi mar me ltar 'bar bar byas sam/ mar
212b1(dkon brtsegs): gyi mar me dang / zho bskol ba ltar 'bar bar byas kyang bde ba'i 'du shes nye bar gnas par 'gyur ba dang / me'i nang du bor ram/ seng+ge'i khar bstabs sam/ stag gi khar
212b2(dkon brtsegs): bstabs sam/ skam ril bya ba ltar dril tam/ byi ba'i chad pa lta bus bcad dam/ nyes pa byung ba bsgrags pa ltar bsgrags sam/ kaR+sha pa Ni tsam du gtubs sam/ 'bras phye
212b3(dkon brtsegs): btso ba ltar btsos sam/ glang po che rnams kyis bcom yang bde ba'i 'du shes nye bar gnas par 'gyur ba dang / mig phyung ngam/ gsal shing gi rtse mo la bzhag gam/ bsad
212b4(dkon brtsegs): pa'i gnas su khrid de rnam pa thams cad du mgo gcod kyang bde ba'i 'du shes nye bar gnas par 'gyur te/ bde ba yang ma lags mi bde ba yang ma lags pa'i 'du shes rnam
212b5(dkon brtsegs): pa thams cad du mi 'byung ngo / /de ci'i slad du zhe na/ 'di ltar byang chub sems dpa' sems dpa' chen po des yun ring po nas spyad pa spyod pa'i tshe smon lam 'di ltar btab ste /
212b6(dkon brtsegs): gang gis bdag la kha zas byin pa de dag nye bar zhi ba'i bde ba thob par gyur cig /gang gis bdag la sgom blud pa de dag dang / gang gis bdag la rim gro byas pa dang / bkur
212b7(dkon brtsegs): stir byas pa dang / bsti stang du byas pa dang / mchod pa byas pa de dag thams cad kyang nye bar zhi ba'i bde ba thob par gyur cig /gang yang bdag la gshe ba dang / mi bde bar
213a1(dkon brtsegs): byed pa dang / brdeg pa dang / mtshon gyis 'debs pa dang / rnam pa thams cad du srog gcod pa'i bar du byed pa de dag thams cad kyang byang chub
213a2(dkon brtsegs): kyi bde ba thob cing bla na med pa yang dag par rdzogs pa'i byang chub mngon par rdzogs par 'tshang rgya bar gyur cig / ces smon lam btab ste/ de yid la bya ba de dag dang ldan
213a3(dkon brtsegs): zhing / de lta bu'i las dang / de lta bu'i smon lam dang ldan pas sems can thams cad kyi rjes su song ba'i bde ba'i 'du shes la brten cing bsnyen la sgom zhing mang du byed
213a4(dkon brtsegs): de| de las de'i rnam par smin pas chos thams cad la bde bar 'gro ba'i ting nge 'dzin rab tu thob bo/ /gang gi tshe byang chub sems dpas chos thams cad la bde bar 'gro
213a5(dkon brtsegs): ba'i ting nge 'dzin thob par gyur pa de'i tshe bdud kyi las thams cad kyis mi 'phrog cing mi 'khrugs par 'gyur te/ de'i tshe 'di ltar tshe la dbang ba dang / skye ba la dbang ba dang /
213a6(dkon brtsegs): las la dbang ba dang / rnam par rtog pa la dbang ba dang / yo byad la dbang ba ste/ dbang lnga thob par rig par bgyi'o/ /de 'tshal na/ tshe brjes ma thag tu byang chub
213a7(dkon brtsegs): mngon par rdzogs par 'tshang rgya'o/ /de 'tshal na/ bskal pa grangs ma mchis pa gnas so/ /de ci'i slad du zhe na/ 'di ltar byang chub sems dpa' sems dpa' chen po
213b1(dkon brtsegs): de theg pa chen po la yang dag par zhugs shing byang chub sems dpa' sgrub pa dang / byang chub sems dpa' yongs su 'dzin pa dang / ngan 'gro thams cad rab tu bsal ba dang / 'gro
213b2(dkon brtsegs): ba drug po kun tu skyes pa dang / byang chub sems dpa'i bslab pa thams cad la bslab pa dang / shes rab kyi pha rol tu phyin pas yongs su bzung ba dang / thabs mkhas pa dang ldan
213b3(dkon brtsegs): pa dang / bdud kyi las las rnam par rgyal ba dang / chos thams cad khong du chud par rig par bgyi ba'i slad du ste/ bcom ldan 'das/ gang gis byang chub sems dpa' chos
213b4(dkon brtsegs): thams cad la nges pa'i rtogs pa thob par 'gyur ba thams cad ni/ de bzhin gshegs pa'i mthu'o/ /de nas dge rgyas ris kyi lha rnams kyi ting nge 'dzin 'di brjod nas de'i tshe
213b5(dkon brtsegs): tshigs su bcad pa dag gis bcom ldan 'das la mngon par bstod pa/ dge rgyas lha tshogs 'di dag thams cad chos la mthar thug gyur pa ste/ /ston pa dbang po zhi zhing zhi ba
213b6(dkon brtsegs): mkhyen la mgo bos skyabs su mchi/ /de dag mkhas pas mchod pa'i sangs rgyas don mkhyen 'khor ba brgal gyur pa/ /thub pa mi yi 'dren pa tshul mkhas rgyal ba 'dren pa 'dren la
213b7(dkon brtsegs): bstod| |'di na rang bzhin nges pa'i thub chos gnas pa gang na'ang ma mchis te/ /sgyu ma'i mkhan pos sgyu ma ji bzhin khyod kyis thub pa legs par mkhyen/ /yan lag sna tshogs sgra
214a1(dkon brtsegs): brnyan ri khrid 'byung ba mkhas pas rtogs pa ltar/ /de bzhin gshegs pa'i drang srong khyod kyis lha mir bcas pa'i 'jig rten gzigs/ /'di ni
214a2(dkon brtsegs): sems can srog dang shed bu gso ba gang zag ma mchis te/ /mi mchog khyod kyis 'du shes rnam par bshag cing stong par rnam bzhag la/ /rkang gnyis dam pa sems can
214a3(dkon brtsegs): gtso bo byams pa gzhal yas sgom pa'ang mdzad/ /rgyal ba sangs rgyas dgongs pa 'di ni 'gro ba kun gyis rtogs par dka'/ /byams pa dge sgom sems can dmigs pa
214a4(dkon brtsegs): yin zhes 'dren pas bka' stsal la/ /sems can rnam par bshig cing 'gro ba thams cad sems can med par mkhyen/ /de ltar rkang gnyis dam pa rnyog pa mi mnga'
214a5(dkon brtsegs): the tshom bral thugs ldan/ /des na bde gshegs pa rnam brtags blo mnga' mchod 'os khyod la mchod par 'tshal/ /bde bar gshegs pa sdug bsngal phyogs bcur gnas pa kun tu mi dmigs
214a6(dkon brtsegs): kyang / /lha yi lhar gyur khyod kyis sems can rnams la snying rje bgyi bar gsungs/ /de ltar rgyal mchog bdag cag rgyal ba'i dgongs pa ji bzhin kun tu 'tshal/ /des na
214a7(dkon brtsegs): rkang gnyis gtso bo mi mchog mchod 'os khyod la mchod par 'tshal/ /thub pa khyod kyis sems can dang ni bsal bgyi sdug bsngal mi gzigs la/ /dgyes pa skyes
214b1(dkon brtsegs): nas rab tu dgyes pa'i thugs kyis mi dgyes rnam par bsal/ /de ltar sangs rgyas tshul ni bsam gyis mi khyab tshul 'di ji bzhin 'tshal/ /des na mi mchog khyod la mchod
214b2(dkon brtsegs): nas brnyes pa'i 'bras bu thob par bgyi/ /skyon bral khyod kyis 'gro ba kun tu sdug bsngal mya ngan 'das ma dmigs/ /'on kyang 'khor bar sems can gzigs shing don
214b3(dkon brtsegs): mdzad stobs dang ldan pa bskyed/ /sems can sdug bsngal 'gro dang thub dang mya ngan 'das dang gnas ma mchis/ /sangs rgyas tshul 'di rtogs nas thub pa mchod 'od khyod la
214b4(dkon brtsegs): mchod par 'tshal/ /'dren pa tshad med bzhi po gzigs shing de yang gnyis su med par bstan/ /gang zhig der rdul ma gzigs gang yang tshad med gnas pa de ma gzigs/ /
214b5(dkon brtsegs): thub pas bag med gang yang ma gzigs bag yod mi yang ma gzigs te/ /sangs rgyas tshul 'di 'tshal nas thub pa ston pa khyod la mchod par bgyis/ /thub pa sku ni rnam par
214b6(dkon brtsegs): spangs pas sku btsal mdzad na ma brnyes kyang / /de ltar 'dren pa dran pa ma gsung ma lags bsnyel ba yong mi mnga'/ /bde bar gshegs pas lus la song ba'i sgom pa
214b7(dkon brtsegs): sgom par gyis zhes gsungs/ /sangs rgyas tshul 'di ni gnas bde bar gshegs pa skyob la mchod pa bgyis/ /'dren pas tshor ba'i rang bzhin btsal ba mdzad na brnyes par ma
215a1(dkon brtsegs): gyur la| |tshor ba tshor bar bgyid pa'ang thub pas yongs su btsal na ma brnyes te/ /de ltar gang zhig dran sgom de ni sangs rgyas kyis kyang yong ma
215a2(dkon brtsegs): gzigs/ /sangs rgyas tshul 'di 'tshal nas ston pa la ni bdag cag mchod pa bgyis/ /thub pas sems dang sems las byung ba dgongs te btsal na ma rnyed la/ /gang gi
215a3(dkon brtsegs): nye bar bzhag pa de yang dran pa med par rab mkhyen kyang / /thar pa 'dod pa rnams kyis sems 'dus dran pa sgom par gyis zhes gsungs/ /bde bar gshegs pa'i dgongs
215a4(dkon brtsegs): pa 'di 'tshal nas ni ston la mchod par bgyis/ /'jig rten phan par bzhed pas chos dang chos la gang spyod de ma gzigs/ /sgom par gang gsungs dran pa de yang
215a5(dkon brtsegs): 'di na rang bzhin ma mchis la/ /thar pa 'dod pa rnams kyis chos 'dus dran pa sgom par gyis zhes gsungs/ /sangs rgyas tshul bzhi po 'di rab tu 'tshal nas skyob la
215a6(dkon brtsegs): mchod pa bgyis/ /gnas gcig mchis pa ma lags gnyis sam gsum mam bzhi lta ga la mchis/ /gang gi gnas su brjod pa'i dran pa de yang gang na'ang ma mchis
215a7(dkon brtsegs): te| |de bas gang gi bde ba'am sdug bsngal yang dag gang na'ang de ma mchis/ /ston pa'i tshul 'di 'tshal nas des na bdag cag khyod la mchod pa 'tshal/ /ston pa'i tshul
215b1(dkon brtsegs): mchog bzhi po 'di rnams dge slong gang dag 'dzin bgyis na/ /'di dag thar pa nyid kyi lam ste 'khor ba las ni 'byung bar 'gyur/ /de ltar de ni tshul 'dir ma bcings ma
215b2(dkon brtsegs): grol byang chub 'dren pa min/ /bcom ldan 'das kyis btags pa ma bshig des na khyod la mchod par 'tshal/ /thar mdzad slad du bcom ldan 'das kyis lam zhi rdzu 'phrul
215b3(dkon brtsegs): rkang pa gsungs/ /'di dag bsgoms na mi rnams dbang po dul zhing mya ngan 'da' bar 'gyur/ /yang dag tu ni rdzu 'phrul dang ni rkang pa sgom pa mi dmigs te/ /chad par mi 'gyur
215b4(dkon brtsegs): bya ba'ang ston cing byed pa po yang mi dmigs la/ /thams cad mkhyen gyi bstan 'dir lha tshogs the tshom gang na'ang ma mchis te/ /de dag de na nem nur ma mchis de bzhin som
215b5(dkon brtsegs): nyi ma mchis 'gyur/ /'di na mchod pa bzang po mchog ces mchod 'os sangs rgyas rnams kyis gsungs/ /des na bde gshegs dpe med spyod mnga' mchod 'os khyod la
215b6(dkon brtsegs): mchod pa 'tshal/ /thar par mdzad slad 'jig rten mkhas pas nges 'byung dbang po lnga yang gsungs/ /rtag tu bag yod byos la mya ngan 'das 'gro'i lam 'di sgoms zhes
215b7(dkon brtsegs): bstan| |thub pa dbang po dang ni sgom pa po dang thar pa'ang mi dmigs te/ /'di la lha 'khor the tshom ma mchis de slad khyod la mchod pa 'tshal/ /sangs rgyas rnams kyi mya
216a1(dkon brtsegs): ngan 'das par 'gro ba'i drang lam stobs lnga po/ /de dag nyon mongs zad bgyid thar par bgyid ces ston pa thub pas gsungs/ /de dag rang bzhin
216a2(dkon brtsegs): ma mchis nyon mongs ma mchis rgyal ba ma mchis te/ /thub pa bdag cag gang la'ang the tshom ma mchis de slad khyod la mchod/ /byang chub yan lag bdun po 'di dag dge
216a3(dkon brtsegs): ba lam gyi dam pa ste/ /sangs rgyas rnams kyi mya ngan 'das 'gro'i drang lam mchog ces thub pas gsungs/ /'ching ba mchis pa ma lags grol ba ma mchis bcings
216a4(dkon brtsegs): pa'ang ma mchis te/ /sems can dkon mchog 'di la bdag cag the tshom ma mchis khyod la mchod/ /rkang gnyis gtso bo khyod kyis bzhi phrag gnyis lam sems can
216a5(dkon brtsegs): rnams la bstan/ /brtson 'grus ldan par 'phags lam sdug bsngal mthar mar 'byin pa sgoms zhes gsungs/ /mi mchog lam dang de bzhin nyon mongs 'di
216a6(dkon brtsegs): gnyis g.yo ba ma mchis te/ /'di la lha tshogs the tshom ma mchis gyur pas mchod 'os khyod la mchod/ /'dod chags gnyen por zhi gnas bka' stsal zhe sdang
216a7(dkon brtsegs): gnyen por byams pa gsungs/ /gti mug gnyen por lhag mthong thub pa mchog gis sems can rnams la bstan/ /'di dag thams cad g.yo ba ma mchis skad cig dag
216b1(dkon brtsegs): min nyon mongs min/ /'di la lha tshogs the tshom ma mchis thub pa mchod slad rtag tu brtson/ /sdug bsngal zhi bya phyir ni zhi gnas lhag mthong lam yang sgoms zhes gsungs//
216b2(dkon brtsegs): bcom ldan gang gis 'gro ba nyon mongs bag chags bcas dri de dag zhi/ /thub pa zhi gnas lhag mthong de bzhin dri ma thams cad stong pa ste/ /'di la lha tshogs gang du'ang
216b3(dkon brtsegs): the tshom ma mchis skyon bral khyod la mchod/ /stobs bcu sems can rnams la dge ba bcu yi las lam bstan mdzad de/ /gsod dang 'khrig dang ma byin phra ma rdzun dang zhe
216b4(dkon brtsegs): gcod kyal tshig dang / /gnod sems dang ni mi rigs 'dod dang de bzhin log par rtog pa rnams/ /mi dge'i las lam 'di yang bcom ldan 'das kyis sems can rnams la
216b5(dkon brtsegs): bstan| |sems can mi dmigs gsod pa ga la mchis te lhag ma de dang 'dra/ /gnyen po dge ba ma mchis de ni ngo bo nyid kyis stong pa ste/ /bde gshegs thub pa zag pa mi
216b6(dkon brtsegs): mnga' rnams kyang ngo bo nyid kyis stong / /rnam 'dren the tshom som nyi ma mchis de slad khyod la phyag kyang 'tshal/ /sangs rgyas sras po dge ba'i blo can gang zhig spyod pa 'di bstan
216b7(dkon brtsegs): pa| |mkhas pa kun tu dge ba nyid myong sdug bsngal myong bar yong mi 'gyur/ /bcom ldan bde gshegs ye shes des ni tshul 'di bde bar thob par bgyis/ /'di la lha tshogs
217a1(dkon brtsegs): the tshom ma mchis mchod 'os khyod la mchod par 'tshal/ /de ltar dge rgyas kyis lha rnams kyis bcom ldan 'das la mngon par bstod nas cang
217a2(dkon brtsegs): mi zer bar 'khod do/ /de nas bcom ldan 'das kyis dge rgyas kyi lha rnams cang mi zer bar 'khod pa yang mkhyen/ de dag gi lhag pa'i bsam pas bsgrubs pa yang thugs su chud nas 'dzum
217a3(dkon brtsegs): pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol ba/ skye bo 'di kun bcom ldan khyod kyi mkhyen pa'i zil gyis zil mnan
217a4(dkon brtsegs): nas| |bde gshegs rgyal ba mchog khyod kyis ni 'dzum pa mdzad 'di 'jig rten bstan/ /rgyu ma mchis par chos kun mkhas pa rnams ni 'dzum pa mi mdzad na/ /'dzum
217a5(dkon brtsegs): rgyu don gnyer mi mig med rnams la 'jig rten mkhas pas bka' stsal gsol/ /ma lus 'di dag thams cad gzhan du mi sems khyod 'dzum re zhing 'khod/ /dpal
217a6(dkon brtsegs): stug khyod la bstod pa bgyid cing nyan pa 'tshal ba'i yid kyis gnas/ /sangs rgyas gsung gi dbang phyug thos nas yid ni rab tu rangs gyur te/ /chos rnams kun la
217a7(dkon brtsegs): nges pa'i blo dge ldan pa'i ston par skye bar 'gyur/ /bde gshegs mi mchog dge ba'i thugs can de ring su zhig blo gros bskyed/ /de ring gang gis 'chi med zhi ba rtogs
217b1(dkon brtsegs): shing phyogs rnams snang bar bgyis/ /su zhig 'jig rten thugs brtse rgyal ba 'dren pa dpag tu med 'gyur ba/ /de dag bka' stsol drang srong 'khor 'di legs par gsungs pas
217b2(dkon brtsegs): tshim par mdzod/ /rgyal ba khyu mchog dge sbyong dam pa deng su btsun la dad pa skyes/ /bdud kyis mi 'phrog blo ldan gang zhig chos la yang dag yongs su gnas/ /sangs rgyas sras
217b3(dkon brtsegs): po tshul mkhas gang zhig de ring nges pa thob par 'gyur/ /rkang gnyis gtso bo de dag bka' stsol 'gro 'di the tshom ma mchis mdzod/ /bde gshegs deng su 'gro la dad bskyed skye rgu
217b4(dkon brtsegs): rnams la byams gyur cing / /byang chub mthar phyin blo gros brtan zhing thams cad mkhyen pa nyid la gnas/ /gang la 'dzum pa deng bstan bde gshegs bstan pa 'dzin pa de
217b5(dkon brtsegs): gang lags/ /bsod nams brgya yi mtshan mnga' de dag bka' stsol bdag gi the tshom khum/ /'dren pa khyod gsung yan lag brgyad ldan legs par bka' stsal thos gyur na/ /
217b6(dkon brtsegs): bde gshegs gsung gis thog mar bdag cag 'dong zhing 'gro ba gzhan yang 'dren/ /de ltar gyur na bde gshegs bstan rab 'di ni sras la gnas par 'gyur/ /'jig rten
217b7(dkon brtsegs): 'di dag yid ni myur du bde gshegs rnams la gnas par 'gyur/ /de nas bcom ldan 'das kyis tshe dang ldan pa rta thul la tshigs su bcad de slar bka' stsal pa/ nga yi 'jig
218a1(dkon brtsegs): rten don byed 'dzum mdzad rta thul khyod kyis mthong gyur cing / /skyes bu dam pa khyod kyis dus su dris te 'gro ba'i don byas pa/ /khyod kyi bsod nams
218a2(dkon brtsegs): 'phel ba brjod du med de de ni zad mi 'gyur/ /de ni khyod la bstan gyi khyod dang 'gro ba 'di dag dga' bas nyon/ /dge rgyas lha tshogs 'di dag nga yi chos nyid la ni the tshom med//
218a3(dkon brtsegs): kun kyang yi rang rab zhi yid kyis tshigs bcad dag gis nga la bsngags/ /sngon gyi sangs rgyas bye ba khrag khrig stong grangs mchod 'os mchod byas te/ /the tshom med pa'i yid kyis
218a4(dkon brtsegs): tshul dris kun tu som nyi med par gyur/ /de ltar sngon gyi rgyu des 'dir yang tshigs su bcad pas nga la bstod/ /bskal pa bzang po'i rgyal ba bstod 'os kun la'ang 'di dag
218a5(dkon brtsegs): bstod par 'gyur/ /'di dag bskal pa ut+pal la la rgyal ba dgra rgyal mthu chen 'gyur/ /'di dag sems can khrag khrig bsam yas yongs su mya ngan 'da' bar byed/ /sangs
218a6(dkon brtsegs): rgyas drang srong chen po de dag yid 'ong mtshan du gang 'gyur ba/ /de yang bstan gyi dang ba'i yid kyis sems kyi tha ba spangs te nyon/ /rgyal ba de kun chos kyi tog ces bya ba'i 'dren pa
218a7(dkon brtsegs): gzhal yas 'gyur/ /'di dag re res kyang ni khrag khrig bsam yas mya ngan zlo bar 'gyur/ /de yi tshe na bde gshegs kun gyi ring bsrel shin tu rgyas 'gyur te/ /de tshe zhing rnams
218b1(dkon brtsegs): kun tu rgyal ba'i mchod rten me tog rgyas par 'gyur/ /thub pa grags chen de dag yongs su mya ngan 'das par gyur pa na/ thub pa skyob pa de dag kun gyi ring bsrel rgyas pas don
218b2(dkon brtsegs): chen 'gyur/ /sems can khrag khrig bsam yas rnams kyis de'i tshe ring bsrel mchod byas te/ /ring bsrel de dag mchod nas mya ngan 'das pa zhi ba 'chi med 'thob/ /thub
218b3(dkon brtsegs): pa rkang gnyis gtso bo de dag grags pa rgyun chad mi 'gyur te/ /slob pa khrag khrig bsam yas rnams kyang de tshe rgyal ba'i drung du 'du/ /ji ltar bye ba brgya grangs nga la legs par
218b4(dkon brtsegs): spyad pa byas nas su/ /byams pa blta phyir rgya chen yid kyis byams pa'i 'khor du 'dong 'gyur ba/ /de ltar rgyal ba'i nyan thos slob tshogs de dag rgyal nas rgyal 'khor du/ /rkang
218b5(dkon brtsegs): gnyis gtso bo de dag kun gyi ring bsrel mchod pa bya phyir 'dong / /bde gshegs gsung snyan 'gro ba thams cad ngo mtshar gyur pa des thos shing / /dge rgyas ris kyi lha yi
218b6(dkon brtsegs): bdag nyid chen po de tshe thos gyur nas/ /'khor rnams thams cad rab tu dga' ste phal cher byang chub sems kyang bskyed/ /bdag nyid chen po de tshe shes nas thub pa'i zhabs
218b7(dkon brtsegs): la mgo bos rab tu gtugs/ /dge rgyas ris lung bstan pa'i le'u ste/ nyi shu rtsa gnyis pa'o// //de nas de'i tshe 'bras bu che ba'i ris kyi lha bye ba phrag brgyad cus lha
219a1(dkon brtsegs): ma yin rnams nas dge rgyas kyi lha'i bar dag gi mchod pa yang mthong / lung bstan pa yang thos nas tshim zhing mgu la yid rangs te/ rab tu dga' zhing
219a2(dkon brtsegs): mgu ba dang / yid bde ba skyes nas tshul gcig la zhugs pa dang / chos re re las kyang chos kyi sgo mtha' yas pa 'byung bar yang dag par mthong zhing tshul la 'jug pa
219a3(dkon brtsegs): thams cad las kyang mtha' yas pa'i spobs pa dang / mi chod pa'i spobs pa dang / rig pa'i spobs pa dang / grol ba'i spobs pa dang / thogs pa med pa'i spobs pa
219a4(dkon brtsegs): dang / nye ba'i spobs pa dang / phra ba'i spobs pa dang / zab pa'i spobs pa dang / sna tshogs kyi spobs pa dang / 'jam pa'i spobs pa dang / 'brel ba'i spobs pa dag kyang
219a5(dkon brtsegs): 'byung bar shes nas bcom ldan 'das la dga' ba skyes te chos nyid brjod cing bcom ldan 'das la 'di skad ces gsol to/ /bcom ldan 'das/ sgo'i tshul mtha'
219a6(dkon brtsegs): yas pa zhes bgyi ba'i ting nge 'dzin mchis te/ de la brtson par bgyis na/ byang chub sems dpa' sems dpa' chen po spobs pa thob cing mi chod pa'i spobs pa thob par
219a7(dkon brtsegs): 'gyur ba dang / dmigs pa dang snyoms par 'jug pa thams cad la rmongs pa ma mchis par 'gyur ro/ /de la dmigs pa gang yang gzugs lags par ma 'tshal ba'i
219b1(dkon brtsegs): tshul gyis sgrib par mi 'gyur ro/ /de ni/ phung po la 'jug pas kyang sgo'i tshul mtha' yas pa'i gzungs thob par 'gyur/ khams la 'jug pa dang / skye mched la 'jug pa
219b2(dkon brtsegs): dang / dbang po la 'jug pa dang / bden pa la 'jug pa dang / rten cing 'brel par 'byung ba la 'jug pa dang / sems can la 'jug pa dang / sems can ma mchis pa la
219b3(dkon brtsegs): 'jug pa dang / dngos po la 'jug pa dang / dngos po ma mchis pa la 'jug pa dang / dmigs pa la 'jug pa dang / dmigs pa ma mchis pa la 'jug pa dang / bdag la
219b4(dkon brtsegs): 'jug pa dang / stong pa la 'jug pa dang / mtshan ma la 'jug pa dang / mtshan ma ma mchis pa la 'jug pa dang / smon pa la 'jug pa dang / smon pa ma mchis pa la 'jug pa
219b5(dkon brtsegs): dang / gnas pa la 'jug pa dang / gnas pa ma mchis pa la 'jug pa dang / 'dus byas la 'jug pa dang / 'dus ma byas la 'jug pas kyang sgo'i tshul mtha' yas pa'i
219b6(dkon brtsegs): gzungs thob par 'gyur te/ thams cad la thogs pa ma mchis pa'i spobs pa dang ldan par 'gyur ro/ /de ni/ phung po la 'jug pas kyang 'di lta ste/ phung po zhes bya ba'i chos
219b7(dkon brtsegs): 'di ni| yongs su ma grub pa'o/ /zhes gzungs rab tu thob bo/ /de ci'i slad du zhe na/ gzugs ni/ gang yang yongs su grub pa ma mchis te/ sa ni/ sar yongs su ma grub/ de bzhin
220a1(dkon brtsegs): du chu dang / me dang / rlung ni/ rlung du yongs su ma grub pa'o/ /de ci'i slad du zhe na/ sa ni/ rang bzhin ma mchis pa ste/ chos gang la yang rang bzhin ma
220a2(dkon brtsegs): mchis pa de ni/ yongs su ma grub pa'o/ /chu dang / me dang / rlung ni/ rang bzhin ma mchis pa ste/ chos gang la yang rang bzhin ma mchis pa de ni/ yongs su ma grub
220a3(dkon brtsegs): pa'o| |de ltar yongs su ma grub pa'i gzugs ni/ 'das pa zhes gdags par mi bgyi/ ma 'ongs pa zhes gdags par mi bgyi/ da ltar byung ba zhes gdags par mi
220a4(dkon brtsegs): bgyi'o| |de ci'i slad du zhe na/ 'di ltar gzugs ni/ dngos po ma mchis pa ste/ dngos po ma mchis pa'i slad du skye ba ma mchis pa'o/ /gang la skye ba ma mchis pa de
220a5(dkon brtsegs): la 'gag pa ma mchis te/ gang ma skyes ma 'gags pa de ni/ gdags su ma mchis pa'o/ /de bzhin gshegs pas kyang 'das pa dang / ma 'ongs pa dang / da ltar
220a6(dkon brtsegs): byung ba'i gzugs gang ci yang rung ste/ de dag thams cad gcig du bsdus nas gzugs kyi phung po'o/ /zhes bka' stsal to/ gzugs kyi rang bzhin ni/ dmigs su ma
220a7(dkon brtsegs): mchis na/ 'das par lta ga la 'gyur/ /ma 'ongs bar lta ga la 'gyur/ da ltar byung bar yang lta ga la 'gyur te/ de bas na/ gzugs kyi phung po ni/ dmigs su
220b1(dkon brtsegs): ma mchis pa'o/ /tshor ba dang / 'du shes dang / 'du byed dang / rnam par shes pa'i phung po rnams kyang de bzhin te/ de'i slad du phung po rnams ni/ dmigs su ma mchis so/ /
220b2(dkon brtsegs): phung po dmigs su ma mchis pas/ gzungs dmigs su ma mchis te/ de ltar phung po la 'jug pas gzungs la 'jug par 'gyur ro/ /gzungs de yang ming tsam dang / tha
220b3(dkon brtsegs): snyad tsam dang / brda tsam dang / kun rdzob tsam dang / brjod pa tsam dang / gdags pa tsam ma gtogs par gzungs la 'jug pa mi dmigs te/ 'di la phung po yang mi dmigs
220b4(dkon brtsegs): gzungs kyang mi dmigs/ 'jug pa yang mi dmigs/ gzungs kyang rang bzhin gyis mi dmigs so/ /de ci'i slad du zhe na/ gang 'di phung po zhes bgyi ba de ni/ ma bgyis pa'i
220b5(dkon brtsegs): chos te| chos gang yang ma bgyis pa de la spungs pa yang ga la mchis te/ phung po ni/ spungs pa'i slad du phung po zhes bgyi'o/ /dper na/ khyim dang / khang bzang dang / bsil
220b6(dkon brtsegs): khang dang / khang pa brtsegs pa dang / skar khung khol ma dang / ba gam dang / dra ba dang / stegs bu dang / kha khyer dang / skar khung dang / rta babs dang / ra ba dang / shing thags
220b7(dkon brtsegs): dang / 'obs dang / chos mang po bsags pa la grong khyer zhes bgyi ba bzhin du phung po zhes bgyi ba'ang de bzhin te/ gzugs de yang ngo bo nyid kyis mi dmigs na/ de la spungs
221a1(dkon brtsegs): pa lta ga la mchis/ spungs pa ma mchis pas na/ gzugs kyang ma mchis/ gzugs kyi phung po yang ma mchis so/ /de bzhin du tshor ba dang /
221a2(dkon brtsegs): 'du shes dang / 'du byed dang / rnam par shes pa yang rang bzhin gyis dmigs su ma mchis na/ de la spungs pa lta ga la mchis te/ spungs pa ma mchis pa'i slad
221a3(dkon brtsegs): du rnam par shes pa yang ma mchis/ rnam par shes pa'i phung po yang ma mchis so/ /de ltar phung po la 'jug pas gzungs thob par 'gyur/ gzungs thob pas spobs
221a4(dkon brtsegs): pa thob par 'gyur ro/ /de la skye mched la 'jug pas gzungs thob par 'gyur ba ni/ mig gi skye mched ces bgyi ba ni/ ci'i skye mched ces bgyi na/ sdug bsngal gyi
221a5(dkon brtsegs): skye mched do/ /de la mig gang zhe na/ 'byung ba chen po bzhi dang ba ste/ sa'i khams dang / chu'i khams dang / me'i khams dang / rlung gi khams dang ba'o/ /de la sa'i
221a6(dkon brtsegs): khams dang ba ni/ rang bzhin ma mchis pa ste/ chos gang gis rang bzhin mi dmigs pa de ni/ yongs su ma grub pa'o/ /de bzhin du chu'i khams dang ba dang / me'i khams
221a7(dkon brtsegs): dang ba dang / rlung gi khams dang ba ni/ rang bzhin ma mchis pa ste/ chos gang gi rang bzhin mi dmigs pa de ni/ yongs su ma grub pa'o/ /de ltar yongs su ma grub pa'i
221b1(dkon brtsegs): mig gi skye mched de ni/ 'das pa zhes gdags par bgyi ba ma lags/ ma 'ongs pa dang / da ltar byung ba zhes gdags par bgyi ba ma lags so/ /de ci'i slad du zhe na /
221b2(dkon brtsegs): 'di ltar mig gi skye mched ni/ dngos po ma mchis pa ste/ dngos po ma mchis pa'i slad du skye ba ma mchis pa'o/ /gang la skye ba ma mchis pa de la 'gag pa ma mchis pa
221b3(dkon brtsegs): ste| gang ma skyes ma 'gags pa de ni/ gdags su ma mchis pa'o// /de ltar mig kyang ma skyes ma 'gags/ skye mched dang sdug bsngal yang ma skyes ma 'gags
221b4(dkon brtsegs): ba'o| |gang ma skyes ma 'gags pa de ni/ ming tsam dang / tha snyad tsam dang / brda tsam dang / kun rdzob tsam dang / brjod pa tsam ma gtogs par gdags su ma mchis pa ste/
221b5(dkon brtsegs): ming de yang ming gis ma mchis pa'o/ /de ci'i slad du zhe na/ chos gang la mig ce'am/ skye mched ce'am/ sdug bsngal zhes gdags par bgyi ba'i chos de gang yang
221b6(dkon brtsegs): dmigs su ma mchis te/ ming yang ming du brjod du ma mchis so/ /rna ba dang / sna dang / lce dang / lus dang / yid dang / gzugs dang / sgra dang / dri dang / ro dang / reg bya
221b7(dkon brtsegs): dang / chos rnams kyang de bzhin te/ de'i slad du skye mched la 'jug pas gzungs thob/ gzungs la 'jug pas spobs pa thob bo/ /de la khams la 'jug pas gzungs thob
222a1(dkon brtsegs): pa ni| mig ni/ mig gis ma mchis pa/ khams ni/ khams kyis ma mchis pa ste/ de ci'i slad du zhe na/ mig ni/ mig gi rang bzhin dang bral
222a2(dkon brtsegs): ba| khams ni/ khams kyi rang bzhin dang bral ba'i slad du ste/ chos gang la rang bzhin ma mchis pa de ni/ dngos po ma mchis pa'o/ /gang la dngos po ma mchis pa de
222a3(dkon brtsegs): ni| yongs su ma grub pa'o/ /gang yongs su ma grub pa de la ni/ skye ba ma mchis so/ /gang la skye ba ma mchis pa de la 'gag pa ma mchis so/ /gang ma skyes ma 'gag pa de ni/
222a4(dkon brtsegs): ming tsam dang / tha snyad tsam dang / brda tsam dang / kun rdzob tsam dang / brjod pa tsam ma gtogs par 'das pa zhes gdags par bgyi ba ma lags/ ma 'ongs pa dang /
222a5(dkon brtsegs): da ltar byung ba zhes gdags par bgyi ba ma lags so/ /ming de yang ming gis ma mchis/ brjod pa'i bar de yang brjod pas ma mchis pa ste/ chos gang la rang bzhin
222a6(dkon brtsegs): ma mchis pa de ni/ dngos po ma mchis pa'o/ /gang la dngos po ma mchis pa de ni/ yongs su ma grub pa ste/ yongs su ma grub pa'i slad du skye ba ma mchis pa'o/ /gang la
222a7(dkon brtsegs): skye ba ma mchis pa de la 'gag pa ma mchis so/ /gang ma skyes ma 'gags pa de ni/ 'das pa zhes gdags par bgyi ba ma lags/ ma 'ongs pa dang / da ltar byung ba zhes gdags
222b1(dkon brtsegs): par bgyi ba ma lags so/ gang dus gsum du gdags par bgyi ba ma lags pa de ni/ ming ma mchis pa/ mtshan nyid ma mchis pa/ mtshan ma ma mchis pa/ tha snyad ma mchis
222b2(dkon brtsegs): pa| brda ma mchis pa/ dngos po ma mchis pa/ 'dris pa ma mchis pa/ brjod du ma mchis pa/ 'ong ba ma mchis pa/ 'gro ba ma mchis pa/ ma bstan pa/ rab tu ma bstan pa/
222b3(dkon brtsegs): mngon par shes par bgyi ba ma lags pa/ yongs su shes par bgyi ba ma lags pa/ dkar po ma lags pa/ nag po ma lags pa/ gnas ma lags pa/ rten ma lags
222b4(dkon brtsegs): pa| thob pa ma lags pa/ thob par bgyi ba ma lags pa/ rtogs pa ma lags pa/ rtogs par bgyi ba ma lags pa/ mngon du bgyis pa ma lags pa/ mngon du bgyi ba ma
222b5(dkon brtsegs): lags pa/ so so'i skye bo'i sa ma lags pa/ nyan thos kyi sa ma lags pa/ rang sangs rgyas kyi sa ma lags pa/ byang chub sems dpa'i sa ma lags pa/ sangs rgyas kyi sa ma lags
222b6(dkon brtsegs): pa ste| sa yang ma lags/ sa ma lags pa yang ma lags so/ /de ni/ de bzhin nyid dang / ma nor ba de bzhin nyid dang / gzhan ma lags pa de bzhin nyid dang / zhi ba dang mtshan nyid
222b7(dkon brtsegs): ma lags pa ste/ tha snyad tsam du btags pa'o/ /des tha snyad du de bzhin gshegs pa zhes bgyi ste/ don dam par ni/ ma lags so/ /de ci'i slad du zhe na/ gang la de bzhin gshegs
223a1(dkon brtsegs): pa zhes bgyi ba'i chos de mi dmigs so/ /de bzhin du gzugs kyi khams dang / mig gi rnam par shes pa'i khams dang / yid kyi khams dang / chos
223a2(dkon brtsegs): kyi khams dang / yid kyi rnam par shes pa'i khams kyi bar du rgya cher khams kyi chos kyi dbyings la 'jug par bgyi'o/ /bcom ldan 'das/ chos kyi dbyings ni/ phung por
223a3(dkon brtsegs): btags kyang chos kyi dbyings nyid mi 'dor/ khams dang / skye mched dang / dbang po dang / bden pa dang / rten cing 'brel par 'byung bar btags kyang chos kyi dbyings
223a4(dkon brtsegs): nyid mi 'dor te/ chos kyi dbyings de ming gang dang gang gis btags kyang de dang des chos kyi dbyings nyid mi 'dor ro/ /bcom ldan 'das/ 'di lta ste/ dper na/ sa'i
223a5(dkon brtsegs): khams ni/ ming gang dang gang gis tha snyad du bgyis kyang de dang des sa'i khams nyid mi 'dor ro/ /bcom ldan 'das/ de bzhin du chos kyi dbyings kyang ming gang dang gang
223a6(dkon brtsegs): gis tha snyad du bgyi ba de dang des chos kyi dbyings nyid mi 'dor ro/ /bcom ldan 'das/ 'di lta ste/ dper na/ chu'i khams dang / me'i khams dang / rlung gi khams dang /
223a7(dkon brtsegs): nam mkha'i khams ni/ ming gang dang gang gis tha snyad du bgyi ba de dang de sa chu dang / me dang / rlung dang / nam mkha'i khams nyid mi 'dor ro/ /bcom ldan 'das/ de
223b1(dkon brtsegs): bzhin du chos kyi dbyings kyang ming gang dang gang gis tha snyad du bgyi ba de dang des chos kyi dbyings nyid mi 'dor te/ de ltar na/ khams la 'jug pas gzungs thob/ /gzungs la
223b2(dkon brtsegs): 'jug pas spobs pa thob bo/ /bcom ldan 'das/ de la dbang po la 'jug pas chos kyi dbyings la 'jug pa ni/ dbang po nyi shu rtsa gnyis te/ 'di lta ste/ mig gi dbang po
223b3(dkon brtsegs): dang / rna ba'i dbang po dang / sna'i dbang po dang / lce'i dbang po dang / lus kyi dbang po dang / yid kyi dbang po dang / mo'i dbang po dang / pho'i dbang po dang / srog gi dbang po
223b4(dkon brtsegs): dang / bde ba'i dbang po dang / sdug bsngal gyi dbang po dang / yid bde ba'i dbang po dang / yid mi bde ba'i dbang po dang / btang snyoms kyi dbang po dang / dad pa'i dbang po dang /
223b5(dkon brtsegs): brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po dang / mi shes pa kun shes par byed pa'i dbang po dang / kun
223b6(dkon brtsegs): shes pa'i dbang po dang / kun shes pa dang ldan pa'i dbang po ste/ de la mig ni/ mig gis ma mchis/ dbang po ni/ dbang pos ma mchis pa'o/ /de ci'i slad du zhe na/ mig
223b7(dkon brtsegs): ni| mig gi rang bzhin dang bral ba ste/ chos gang la rang bzhin ma mchis pa de ni/ dngos po ma mchis pa'o/ /gang la dngos po ma mchis pa de ni/ yongs su ma grub pa'o/ /gang
224a1(dkon brtsegs): yongs su ma grub pa de ni/ mi skye ba/ gang mi skye ba de ni/ mi 'gags pa/ gang ma skyes ma 'gags pa de ni/ 'das pa zhes gdags par bgyi ba ma
224a2(dkon brtsegs): lags| ma 'ongs pa dang / da ltar byung ba zhes gdags par bgyi ba ma lags so/ /gang dus gsum du mi dmigs pa de ni/ mig ma lags/ dbang po ma lags so/ /gang
224a3(dkon brtsegs): mig ma lags shing / dbang po ma lags pa de'i tha snyad ji ltar 'tshal bar bgyi/ 'di lta ste/ dper na/ chad pa stong pa ni/ rdzun pa yang dag pa ma lags pa ma mchis
224a4(dkon brtsegs): pa ste| 'di ltar ming du gdags par bas kyi/ don dam par ni/ stong pa yang mi dmigs/ chad pa yang mi dmigs so/ /de bzhin du mig dang dbang po yang chad pa stong pa
224a5(dkon brtsegs): ltar rdzun zhing ma mchis la yang dag pa ma lags pa ste/ /gsob/ gsog/ log pa/ slu ba'i chos can/ byis pa 'drid pa/ glen pa rmongs par bgyid pa ste/ 'di ltar ming
224a6(dkon brtsegs): du gdags par bas kyi/ don dam par ni/ mig kyang mi dmigs/ dbang po yang mi dmigs na/ de ni/ bcom ldan 'das kyis thams cad mkhyen pa'i ye shes brnyes nas
224a7(dkon brtsegs): ji tsam du phyin ci log la gnas pa'i sems can rnams gzud pa'i slad du dbang po zhes btags kyi/ don dam par ni/ ma lags so/ /dbang po ni/ rang bzhin dang bral zhing dbang po'i
224b1(dkon brtsegs): ngo bo nyid kyis stong pa ste/ chos gang chos gang gis stong pa de la des tha snyad du bgyi ba ni/ rdzun pa/ gsob/ gsog/ log pa/ slu ba'i chos can/ byis pa 'drid pa/ glen pa rmongs
224b2(dkon brtsegs): par bgyid pa/ rang bzhin dang bral ba ste/ de ni/ mi skye mi 'gag go /gang ma skyes ma 'gags pa de ni/ 'das pa zhes gdags par bgyi ba ma lags/ ma 'ongs pa dang / da ltar
224b3(dkon brtsegs): byung ba zhes gdags par bgyi ba ma lags so/ /gang dus gsum du ma mchis pa de ni/ ming ma mchis pa/ mtshan ma mchis pa/ rdzun pa mtshan nyid ma mchis pa/ gdags
224b4(dkon brtsegs): su ma mchis pa/ gdags pa ma lags pa/ ma shes pa/ shes par bgyi ba ma lags pa/ rnam par ma shes pa/ rnam par shes par bgyi ba ma lags pa/ ma thos pa/ thos
224b5(dkon brtsegs): par bgyi ba ma lags pa/ rnam par ma rig pa/ rnam par rig par bgyi ba ma lags pa/ ma rtogs pa/ rtogs par bgyi ba ma lags pa/ ma thob pa/ thob par bgyi ba ma lags
224b6(dkon brtsegs): pa| ma mthong ba/ mthong bar bgyi ba ma lags pa/ ma rnyed pa/ rnyed par bgyi ba ma lags pa'o/ /de ci'i slad du zhe na/ ma mchis shing mchis pa ma lags pa'i slad
224b7(dkon brtsegs): du'o| |'di lta ste/ dper na/ mi zhig rmi lam na rgod pa dang / dga' ba dang / rtses pa dang / dga' mgur spyad pa dag nyal nyal ba las sad de rjes su dran pa de dran yang rnyed
225a1(dkon brtsegs): par mi 'gyur/ 'thob par mi 'gyur ro/ /de ci'i slad du zhe na/ rmi lam na yang mi des rgod pa dang / dga' ba dang / rtses pa dang / dga' mgur
225a2(dkon brtsegs): spyad pa de dag ma thob ma rnyed na/ nyal ba las sad pa'i tshe lta smos kyang ci 'tshal te/ thob pa dang rnyed par bgyi ba de'i gnas ma mchis so/ /bcom ldan 'das/ de bzhin
225a3(dkon brtsegs): du dbang po rnams ni/ rmi lam lta bu ste/ ji ltar rmi lam ni rgod pa dang / dga' ba dang / rtses pa dang / dga' mgur spyad pa de dag dmigs su ma 'tshal ba de bzhin du chos
225a4(dkon brtsegs): thams cad kyang ngo bo nyid kyis dmigs su ma mchis pa ste/ de dag ni/ 'das pa zhes gdags par bgyi ba ma lags/ ma 'ongs pa dang / da ltar byung ba zhes gdags
225a5(dkon brtsegs): par bgyi ba ma lags so/ /gang dus gsum du dmigs su ma mchis pa de dag ni/ brjod du ma mchis pa zhes bgyi ste/ dbang po thams cad kyang de bzhin du rig par bgyi'o/ /
225a6(dkon brtsegs): de ltar na/ chos kyi dbyings la 'jug pas chos thams cad la 'jug par bgyi/ chos thams cad la 'jug pas kyang chos kyi dbyings la 'jug par bgyi'o/ /de la ji ltar
225a7(dkon brtsegs): na| bden pa la 'jug pas chos kyi dbyings la 'jug par bgyi zhe na/ bzhi po 'di dag ni/ bden pa ste/ sdug bsngal dang / kun 'byung ba dang / 'gog pa dang / lam me/ /
225b1(dkon brtsegs): bcom ldan 'das kyis kyang chos thams cad ni/ stong pa ste/ sems can med pa/ srog med pa/ gang zag med pa/ mtshan ma med pa/ mtshan nyid med pa'o/ /zhes bka'
225b2(dkon brtsegs): stsal te| de la bdag cag the tshom ma mchis/ som nyi ma mchis so/ /bcom ldan 'das/ de la sems can ma mchis pa'i slad du sdug bsngal ma mchis par rig par
225b3(dkon brtsegs): bgyi'o| |de ci'i slad du zhe na/ gang la sems can ma mchis pa de la sdug bsngal yang ma mchis so/ /bcom ldan 'das/ sdug bsngal ma mchis pa'i slad du kun 'byung
225b4(dkon brtsegs): yang ma mchis par rig par bgyi'o/ /de ci'i slad du zhe na/ gang la 'bras bu ma mchis pa de ni/ rgyu ma mchis pa'i slad du'o/ /bcom ldan 'das/ kun 'byung ba ma mchis
225b5(dkon brtsegs): pa'i slad du 'gog pa ma mchis par rig par bgyi'o/ /de ci'i slad du zhe na/ kun 'byung ba ma mchis pa la spangs pa ma mchis pa'i slad du'o/ /bcom ldan 'das/ 'gog
225b6(dkon brtsegs): pa ma mchis pa'i slad du lam ma mchis par rig par bgyi'o/ /de ci'i slad du zhe na/ gang spong bar mi bgyid pa de ni/ lam ma lags te/ lam gyi 'bras bu ni/ 'gog pa
225b7(dkon brtsegs): ma lags la/ gang spang ba'i 'gog pa'i nyon mongs pa de ni/ mi dmigs te/ 'gog pa dmigs su ma mchis na/ lam du 'thad pa ma lags te/ 'bras bu ma mchis pa'i
226a1(dkon brtsegs): lam yang ma mchis pas/ de ltar na/ 'phags pa'i bden pa bzhi po de dag ni/ brtags pa rnam par bsgrubs pa ste/ gang brtags shing
226a2(dkon brtsegs): rnam par bsgrubs pa de ni/ ma mchis pa'o/ /gang ma mchis pa de la ni/ 'das pa zhes tha snyad du bgyi ba ma mchis so/ /ma 'ongs pa dang / da ltar byung ba zhes tha
226a3(dkon brtsegs): snyad du bgyi ba ma mchis so/ /gang dus gsum du mi dmigs pa de ni/ ma skyes pa/ ma 'gags pa/ mtshan nyid ma mchis pa/ mtshan ma ma mchis pa/ ma brtags
226a4(dkon brtsegs): pa| gdags par mi bgyi ba/ ma bstan pa/ rab tu ma bstan pa/ bstan par bgyi ba ma lags pa/ rab tu bstan par bgyi ba ma lags pa/ ma brjod pa/ brjod
226a5(dkon brtsegs): par bgyi ba ma lags pa/ mngon par ma brjod pa/ mngon par brjod par bgyi ba ma lags pa/ ma mthong ba/ mthong bar bgyi ba ma lags pa/ ma shes pa/ shes
226a6(dkon brtsegs): par bgyi ba ma lags pa/ khong du ma chud pa/ khong du chud par bgyi ba ma lags pa/ ma rtogs pa/ rtogs par bgyi ba ma lags pa/ ma rnyed pa/ rnyed par bgyi ba
226a7(dkon brtsegs): ma lags pa/ ma thob pa/ thob par bgyi ba ma lags pa/ ma thos pa/ thos par bgyi ba ma lags pa/ ma mthong ba/ mthong bar bgyi ba ma lags pa/ ma bsgrubs pa/
226b1(dkon brtsegs): bsgrub par bgyi ba ma lags pa/ mngon du ma bgyis pa/ mngon du bgyi ba ma lags pa/ dkar po ma lags pa/ nag po ma lags pa/ snang ba ma lags pa/ mun pa ma lags
226b2(dkon brtsegs): pa| 'gro ba ma lags pa/ 'ong ba ma lags pa/ gsal ba ma lags pa/ zab pa ma lags pa/ 'khrugs pa ma lags pa/ dang ba ma lags pa/ 'jig pa ma lags
226b3(dkon brtsegs): pa| bde ba ma lags pa/ 'ching ba ma lags pa/ grol ba ma lags pa/ rjes su chags pa ma lags pa/ khong khro ba ma lags pa/ kun nas nyon mongs pa ma lags
226b4(dkon brtsegs): pa| rnam par byang ba ma lags pa/ ye shes ma lags pa/ rnam par shes pa ma lags pa/ lam ma lags pa/ lam gol ba ma lags pa/ 'jig pa ma lags
226b5(dkon brtsegs): pa| rnam par 'jig pa ma lags pa/ gzung ba ma lags pa/ mi gzung ba ma lags pa/ dor ba ma lags pa/ rab tu dor ba ma lags pa/ dmigs pa ma lags pa/
226b6(dkon brtsegs): dmigs su ma mchis pa ma lags pa/ sems can ma lags pa/ sems can ma mchis pa ma lags pa/ srog ma lags pa/ srog ma mchis pa ma lags pa/ gang zag
226b7(dkon brtsegs): ma lags pa/ gang zag ma mchis pa ma lags pa/ bdag ma lags pa/ bdag ma mchis pa ma lags pa/ dngos po ma lags pa/ dngos po ma mchis pa ma lags pa/ stong
227a1(dkon brtsegs): pa ma lags pa/ mi stong pa ma lags pa/ mtshan ma ma lags pa/ mtshan ma ma mchis pa ma lags pa/ smon pa ma lags pa/ smon pa ma
227a2(dkon brtsegs): mchis pa ma lags pa/ gnas pa ma lags pa/ gnas pa ma mchis pa ma lags pa/ 'dus byas ma lags pa/ 'dus ma byas ma lags pa/ chad pa ma lags
227a3(dkon brtsegs): pa| rtag pa ma lags pa/ log pa ma lags pa/ yang dag pa ma lags pa/ bden pa ma lags pa/ rdzun pa ma lags pa/ mngon par zhen pa ma lags pa/ mngon
227a4(dkon brtsegs): par zhen pa ma mchis pa ma lags pa/ rten ma lags pa/ rten ma mchis pa ma lags pa/ gzhi ma lags pa/ gzhi ma mchis pa ma lags pa/ mngon par shes
227a5(dkon brtsegs): par bgyi ba ma lags pa/ yongs su shes par bgyi ba ma lags pa/ spang ba ma lags pa/ bsgom pa ma lags pa/ mngon du bgyi ba ma lags pa/ rnyed pa ma lags
227a6(dkon brtsegs): pa| rnyed par bgyi ba ma lags pa/ 'khor ba ma lags pa/ mya ngan las 'das pa ma lags pa/ sangs rgyas ma lags pa/ 'tshang rgya bar bgyi ba ma lags pa/ so
227a7(dkon brtsegs): so'i skye bo'i spyod yul ma lags pa/ 'phags pa'i spyod yul ma lags pa/ nyan thos kyi spyod yul ma lags pa/ rang sangs rgyas kyi spyod yul ma lags pa/ byang
227b1(dkon brtsegs): chub sems dpa'i spyod yul ma lags pa/ sangs rgyas kyi spyod yul ma lags pa/ spyod yul yang ma lags pa/ spyod yul ma lags pa yang ma lags pa/ bgyis pa
227b2(dkon brtsegs): pa ma lags pa/ ma bgyis pa ma lags pa/ dag pa ma lags pa/ dag par bgyi ba ma lags pa ste/ de ltar bden pa la 'jug pas chos kyi dbyings la 'jug par 'gyur/
227b3(dkon brtsegs): chos kyi dbyings la 'jug pas gzungs thob par 'gyur/ gzungs thob pas spobs pa thob par 'gyur ro/ /de la ji ltar na rten cing 'brel par 'byung ba la 'jug pas chos
227b4(dkon brtsegs): kyi dbyings la 'jug ce na/ ma rig pa'i rkyen gyis 'du byed rnams/ 'du byed kyi rkyen gyis rnam par shes pa nas de ltar na sdug bsngal gyi phung po chen po 'di 'ba' zhig 'byung bar
227b5(dkon brtsegs): 'gyur ro/ /zhes bgyi ba'i bar du ste/ 'di ni/ rten cing 'brel bar 'byung ba'o/ /bcom ldan 'das/ de la ma rig pa ni/ ma rig pas ma mchis pa'o/ /de ci'i slad du zhe na/
227b6(dkon brtsegs): 'di ltar ma rig pa ni/ rang bzhin dang bral ba ste/ chos gang la rang bzhin ma mchis pa de ni/ dngos po ma mchis pa'o/ /gang la dngos po ma mchis pa de ni/ yongs su ma grub
227b7(dkon brtsegs): pa'o| |gang yongs su ma grub pa de ni/ mi skye ba'o/ /gang mi skye ba de ni/ mi 'gag pa'o/ /gang ma skyes ma 'gags pa de ni/ 'das pa zhes gdags par bgyi ba ma lags/ ma
228a1(dkon brtsegs): 'ongs pa dang / da ltar byung ba zhes gdags par bgyi ba ma lags so/ /gang dus gsum du mi dmigs pa de ni/ ming ma mchis pa/
228a2(dkon brtsegs): mtshan nyid ma mchis pa/ mtshan ma ma mchis pa/ gdags su ma mchis pa ste/ gzhan du na ming tsam dang / brda tsam dang / tha snyad tsam dang / kun rdzob tsam
228a3(dkon brtsegs): dang / brjod pa tsam dang / gdags pa tsam du sems can rnams gzud pa'i don du bgyi ba ma gtogs par ma rig pa de ni/ don dam par dmigs su ma mchis so/ /
228a4(dkon brtsegs): chos gang don dam par dmigs su ma mchis pa de ni/ gdags su ma mchis pa/ tha snyad du bgyir ma mchis pa/ brjod du ma mchis pa ste/ bcom ldan 'das/ gang
228a5(dkon brtsegs): ming tsam zhes bgyi ba nas gdags pa tsam gyi bar de dag kyang yang dag pa ma lags pa/ rdzun pa/ log par brtags pa/ rnam par bsgrubs pa/ yongs su brtags
228a6(dkon brtsegs): pa| rnam par brtags pa/ rnam par dpyad pa/ ma zhi ba/ rab tu spros pa'o/ /ma rig pa'i rkyen gyis 'du byed rnams zhes bgyi ba yang chos gang gi ngo bo nyid kyis ma mchis
228a7(dkon brtsegs): pa de 'du byed bskyed par yang ji ltar 'gyur te/ de bas na/ ma rig pa ni/ ma mchis pa'o/ /de ltar na/ ma rig pa ma mchis pas 'du byed rnams kyang ma skyes pa'o/ /gang
228b1(dkon brtsegs): ma skyes pa de ni/ rga bar mi 'gyur/ na bar mi 'gyur/ 'chi bar mi 'gyur/ shi 'pho bar mi 'gyur/ skye bar mi 'gyur ro/ /de ci'i slad du zhe na/ bcom ldan 'das/ chos
228b2(dkon brtsegs): gang yang ma skyes pa de la rga ba ga la mchis te/ gang la rga ba ma mchis pa de ni/ na bar mi 'gyur/ 'chi bar mi 'gyur/ shi 'pho bar mi 'gyur/ skye bar mi 'gyur ro/ /'di
228b3(dkon brtsegs): ni| 'das pa dang / ma byon pa dang / da ltar byung ba'i sangs rgyas bcom ldan 'das rnams kyi byang chub ste/ ming tsam du bas kyi/ don dam par ni/ ma lags so/ /ma rigs
228b4(dkon brtsegs): pa gang lags pa de nyid byang chub bo/ /de bzhin du srid pa'i yan lag thams cad kyang shes par bgyi ste/ de ltar na rten cing 'brel bar 'byung ba la 'jug pas chos kyi dbyings
228b5(dkon brtsegs): la 'jug par 'gyur ro/ /bcom ldan 'das/ de bzhin gshegs pa ni/ ma skyes pa ste/ chos thams cad kyang ma skyes pa'o/ /de bas na/ chos thams cad ni/ de bzhin
228b6(dkon brtsegs): gshegs pa'o/ /bcom ldan 'das/ de bzhin gshegs pa ni/ ma 'gag pa ste/ chos thams cad kyang ma 'gag pa'o/ /bcom ldan 'das/ de bzhin du de bzhin
228b7(dkon brtsegs): gshegs pa ni/ mtshan nyid ma mchis pa/ mtshan ma ma mchis pa/ dmigs su ma mchis pa/ kun nas nyon mongs pa ma mchis pa/ rnam par byang ba ma mchis pa/ rjes
229a1(dkon brtsegs): su chags pa ma mchis pa/ khong khro ba ma mchis pa ste/ chos kyi dbyings dang / de bzhin nyid dang / yang dag pa'i mtha' ste/ chos thams cad
229a2(dkon brtsegs): kyang yang dag pa'i mtha'o/ /de'i slad du chos thams cad ni/ de bzhin gshegs pa ste/ bcom ldan 'das/ de ltar na/ chos gang dang gang dag gis de bzhin gshegs
229a3(dkon brtsegs): pa ma mchis pa'i chos de dang de dag gis chos thams cad ma mchis te/ de'i slad du chos thams cad ni/ de bzhin gshegs pa'o/ /bcom ldan 'das/ gang la la
229a4(dkon brtsegs): zhig 'di skad du/ de bzhin gshegs pa dgra bcom pa yang dag par rdzogs pa'i sangs rgyas kyis byang chub mngon par rdzogs par sangs rgyas so/ /zhes mchi na/ de dag
229a5(dkon brtsegs): thams cad ni/ lta ba'i rnam pa la mngon par zhen pa'o/ /de ci'i slad du zhe na/ de bzhin gshegs pa ni/ gnyis su ma mchis pa ste/ byang chub kyang gnyis su ma
229a6(dkon brtsegs): mchis pa lags pas gnyis su ma mchis pas ni/ gnyis su ma mchis pa mngon par rdzogs par 'tshang mi rgya'o/ /bcom ldan 'das/ de bzhin du gang la la zhig
229a7(dkon brtsegs): 'di skad du de bzhin gshegs pas bla na med pa'i chos kyi 'khor lo bskor to/ /zhes mchi na/ de dag thams cad ni/ lta ba'i rnam pa la mngon par zhen pa'o/ /de ci'i slad
229b1(dkon brtsegs): du zhe na/ de bzhin gshegs pa ni/ bzlog pa'am bskor bar mdzad pa ma lags so/ /bcom ldan 'das/ gang la la zhig 'di skad du de bzhin gshegs pas sems can
229b2(dkon brtsegs): tshad med pa yongs su mya ngan las bzlas so/ /zhes mchi na/ de dag thams cad ni/ lta ba'i rnam pa la mngon par zhen pa'o/ /de ci'i slad du zhe na/ bcom ldan 'das/ chos
229b3(dkon brtsegs): thams cad ni/ sems can ma mchis pa ste/ de la yongs su mya ngan las 'das pa gang yang ma mchis so/ /bcom ldan 'das/ gang la la zhig 'di skad du de bzhin gshegs
229b4(dkon brtsegs): pas sems can tshad med pa'i don mdzad do/ /zhes mchi na/ de dag thams cad ni/ lta ba'i rnam pa la mngon par zhen pa'o/ /de ci'i slad du zhe na/ bcom ldan 'das/ de bzhin
229b5(dkon brtsegs): gshegs pa ni chos gang la yang phan pa'am gnod pa'i rnam par nye bar gnas pa ma lags so/ /bcom ldan 'das/ gang la la zhig 'di skad du de bzhin gshegs
229b6(dkon brtsegs): pas tshe'i 'du byed bor ro/ /zhes mchi na/ de dag thams cad ni/ lta ba'i rnam pa la mngon par zhen pa'o/ /de ci'i slad du zhe na/ bcom ldan 'das/ chos kyi dbyings ni/
229b7(dkon brtsegs): ci'ang 'dor ba'am/ len pa ma mchis so/ /bcom ldan 'das/ gang la la zhig 'di skad du/ de bzhin gshegs pa ni/ phung po'i lhag ma med pa'i mya ngan las 'das pa'i
230a1(dkon brtsegs): dbyings su yongs su mya ngan las 'das so/ /zhes mchi na/ de dag thams cad ni/ lta ba'i rnam pa la mngon par zhen pa'o/ /de ci'i slad du zhe
230a2(dkon brtsegs): na/ bcom ldan 'das/ chos kyi dbyings ni/ 'khor ba'am/ yongs su mya ngan las 'da' ba ma lags so/ /bcom ldan 'das/ gang la la zhig 'di lta bu'i
230a3(dkon brtsegs): chos la nges par gyur na/ de dag thams cad bla na med pa yang dag par rdzogs pa'i byang chub las phyir mi ldog pa ste/ bcom ldan 'das/ chos kyi dbyings la ni/ 'gyur
230a4(dkon brtsegs): ba ma mchis kyang gda'i/ rigs kyi bu'am/ rigs kyi bu mo de dag ni/ bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur mi
230a5(dkon brtsegs): gda'o|| ||bam po dgu pa/ de nas 'bras bu che ba'i lha bye ba phrag brgyad cus bcom ldan 'das kyi spyan sngar chos nyid la nges pa 'gro ba brjod nas bcom ldan 'das kyi zhabs la
230a6(dkon brtsegs): mgo bos phyag 'tshal te bcom ldan 'das la lan gsum bskor ba byas nas thal mo sbyar te phyogs gcig tu 'khod do/ /phyogs gcig tu 'khod nas kyang de'i tshe bcom
230a7(dkon brtsegs): ldan 'das la tshigs su bcad pa 'di dag gis mngon par bstod pa/ bde gshegs mthu chen 'dren pa tshul dang tshul min mkhyen la phyag 'tshal lo/ /'gro ba kun la thugs
230b1(dkon brtsegs): brtse thub pa yang dag ji bzhin ston mdzad pa/ /'dren pa tshul mkhas khyod kyis tshul ni yang dag nyid du yang dag bstan/ /mtha' yas yon tan mnga' zhing ye shes mngon
230b2(dkon brtsegs): par 'phags la mgos phyag 'tshal/ /khyod kyis byang chub nges par 'byung ba'i drang lam gcig pu bgrod pa bstan/ /khyod kyis byang chub dam pa gzhal yas zhi ba shis pa mi
230b3(dkon brtsegs): g.yo brnyes/ /srog chags bye ba khrag khrig 'khor ba'i sdug bsngal nyam thag 'grol mdzad pa/ /mtha' yas yon tan mnga' zhing ye shes mngon par 'phags la mgos phyag
230b4(dkon brtsegs): 'tshal| |phung po rnams ni ngo bo nyid stong shin tu phung po rnams dang bral/ /byis pa rmongs byed rnams ni rab tu bral bar khyod kyis yongs su brtags/ /shes pa mi ldan skye bo phal
230b5(dkon brtsegs): chen 'dir bcings rnyong la spre 'u thogs pa bzhin/ /grol ba mkhas pa rnams ni mkha' la rlung bzhin chags pa med par 'dong / /khams rnams khams kyi rnam pa kun tu stong
230b6(dkon brtsegs): par thams cad mkhyen pas gsungs/ /dper na brag ca rnam pa kun tu shin tu sgra dang bral ba 'dra/ /des ni mi mkhas skye bo yang dag ji bzhin mi shes mang po bcings/ /grol
230b7(dkon brtsegs): ba mkhas pa yang dag rtogs pa rnams ni khams gsum chags ma mchis/ /skye mched ngo bo nyid kyis rtag tu stong zhes thams cad mkhyen pas bstan/ /yang dag ma lags rdzun
231a1(dkon brtsegs): zhing byis pa bslu ba chad pa stong ba 'dra/ /mi mkhas skye bo chos la gcig tu ma nges mang po de la chags/ /dper na 'gron po rgya mtsho chen por
231a2(dkon brtsegs): 'khyams pa bzhin du 'khor bar lhung / /'dren pa dbang po 'di dag dbang po nyid kyis shin tu stong pa ste/ /thub pa me long nang gi bzhin gyi dkyil 'khor lta bur shin tu
231a3(dkon brtsegs): stong / /mi mkhas skye bo yang dag ma 'tshal mang po dag ni de la chags/ /bya dang mtsho yi nya dang srog chags dag ni rgya la thogs pa bzhin/ /sems can sems can
231a4(dkon brtsegs): nyid stong sems can bral zhing ngo bo nyid kyis stong / /thub pa sems can ri mo mkhan gyis gzugs bris bzhin du ma mchis na/ /mi mkhas skye bo yang dag ji bzhin
231a5(dkon brtsegs): ma 'tshal mang po de la chags/ /mkhas pa yang dag rtogs rnams sgo nga'i sbubs nas byung ba'i bya bzhin grol/ /rten 'byung chos rnams de dag skad cig pa ste stong
231a6(dkon brtsegs): zhing dmigs ma mchis/ /rmi lam dga' ba bzhin du gzung du ma mchis byis pa rmongs bgyid pa/ /mi shes rtog pa'i slad du des kyang mi mkhas skye bo mang po bcings/ /
231a7(dkon brtsegs): mkhas pa yang dag rab tu rtogs rnams gzeb nas thar pa'i bya bzhin grol/ /thub pas chos nyid bsam yas ji bzhin chos rnams thams cad bsam mi khyab/ /thub pa
231b1(dkon brtsegs): zhi ba mya ngan 'das pa ji bzhin chos kun mtshan nyid bral/ /thub pa khams gsum mi chags bzhin du chos kun gnas pa ma mchis te/ /de slad tshul gcig 'di 'tshal gyur na 'gro
231b2(dkon brtsegs): kun bde bar gshegs par 'gyur/ /thub pa bdag dang gzhan du mi mkhyen lta bur chos kun g.yo ba med/ /thub pa'i ye shes rgyal ba'i bstan pa ji bzhin chos kun bsam mi khyab/ /
231b3(dkon brtsegs): thub pa byis pa'i spyod yul ma lags ji bzhin chos kun brtags ma lags/ sangs rgyas rnams kyi spyod yul 'di ni rab gsal de bzhin shes par gyis/ /mi mkhas gang
231b4(dkon brtsegs): dag rgyal bas byang chub gzhal yas brnyes zhes smras pa dang / /gang dag rgyal bas 'khor lo dam pa gzhal yas mchog bskor smra ba dang / /gang dag bde gshegs skyob pas
231b5(dkon brtsegs): srog chags khrag khrig mya ngan 'das smra ba/ /de dag thams cad yang dag ma 'tshal lta ba thibs pos yongs su dkris/ /gang dag bde bar gshegs pas tshe yi 'du byed btang
231b6(dkon brtsegs): bzung smra ba dang / /gang dag stobs bcu 'gro ba'i don mdzad yongs su mya ngan 'das smra ba/ /de dag thams cad lta bar song la yid chags bdud kyi lag tu mchis/ /chos kyis
231b7(dkon brtsegs): de bzhin nyid ma 'tshal te 'dren pas mkhyen bzhin 'tshal bar bgyi/ /gang dag tshul dang tshul min 'di la mkhas pa de dag 'dren pa 'tshal/ /de dag rkang gnyis gtso bos dpal
232a1(dkon brtsegs): stug 'jig rten thugs brtse rgyal bar 'gyur/ /de bzhin nyid 'di 'gyur ba'i dbang dang ldan te de nyid chos nyid lags/ /de ltar 'di 'tshal
232a2(dkon brtsegs): gyur nas tshul la mkhas pa mi yi mchog tu 'gyur/ /de ltar 'bras bu che ba'i lha tshogs chos rnams nges par rtogs gyur pa/ /ston pa'i spyan sngar brjod de lhag pa'i bsam
232a3(dkon brtsegs): pa de yang bstan byas nas/ /kha cig yi rang dogs med yid kyis sangs rgyas nyid du bdag mthong nas/ /'dren sras de dag tshul 'di nyid kyis bdag gis bdag lung
232a4(dkon brtsegs): bstan par gyur/ /de nas bcom ldan 'das kyis 'bras bu che ba'i lha de dag gi lhag pa'i bsam pa phun sum tshogs pa dang / chos rnams nges par rtogs pa thugs su chud nas
232a5(dkon brtsegs): sems can rnams kyi dge ba'i rtsa ba bskyed pa'i phyir de'i tshe 'dzum pa mdzad do/ /de nas tshe dang ldan pa rta thul gyis bcom ldan 'das la tshigs su bcad de gsol pa/ dpal
232a6(dkon brtsegs): stug 'dren pa rnams ni rgyu zhig gzigs nas 'dzum pa mdzad lags te/ /rgyu med mi mdzad bka' stsal bdag gis bde gshegs mngon sum de skad thos/ /'di ltar
232a7(dkon brtsegs): 'dren pa khyod kyis zhi ba bde ba bsil ba'i 'dzum mdzad na/ /rgyal ba lha mi lha min bla ma 'dzum pa mdzad pa'i rgyu de gsungs/ /de ring 'di ltar 'dren pa khyod kyis zhal nas 'dzum
232b1(dkon brtsegs): mdzad bsil mthong nas/ /'gro ba 'di kun the tshom 'tshal te bde gshegs khyod kyi zhal du blta/ /mi mchog thugs rje ldan pa khyod kyis 'dzum rgyu de ni myur du gsungs/ /de
232b2(dkon brtsegs): thos gyur nas rgyal mchog 'gro ba 'di dag the tshom ma mchis 'gyur/ /'dren pa dam pa lha tshogs gang dag rang gis rang la lung bstan pa/ /de dag su zhig gang gis ci thob
232b3(dkon brtsegs): mtha' bcas rnam par 'phrul ba gsungs/ /mi mchog tshangs pa'i gsungs dbyangs bsgrags te the tshom kun tu bsal du gsol/ /de thos rgyal ba'i 'khor 'di rab tu
232b4(dkon brtsegs): dga' zhing mchog tu mgu ba 'thob/ /bde gshegs rgyal mtshan mthon po de dag thams cad gzhan du mi sems par/ /'dren pa'i sras rnams byang chub gzhal yas zhi
232b5(dkon brtsegs): ba dam pa sems shing mchis/ /thub pa 'dren mchog the tshom 'tshal ba de dag rnams kyi the tshom khum/ /des ni ye shes stobs ldan tshul dang tshul min mkhas kun rgyal
232b6(dkon brtsegs): bar 'gyur/ /rkang gnyis gtso bo'i yan lag brgyad ldan gsung thos gyur nas rab dga' ste/ /bde gshegs bstan pa bzhin du bgyid cing gsungs pa'i rjes 'jug mkhas
232b7(dkon brtsegs): par 'gyur/ /de dag don gyi dbang la brten nas bde gshegs 'dren pa bka' stsal gsol/ /des ni yid rangs gyur te 'gro ba chos kyi mtha' mar phyin par 'gyur/ /'dren pa
233a1(dkon brtsegs): chen po lha de dag gi sngon gyi spyod pa thos gyur cing / /rgyal ba'i gsung thos gyur nas brnag pa yongs rdzogs zhi zhing rab dga' ste/ /tshul la
233a2(dkon brtsegs): zhugs shing tshul la mkhas rnams myur du thams cad mkhyen par 'gyur/ /'gro ba rab tu 'grol mdzad ji bzhin yang dag ston par mdzad par 'gyur/ /de nas bcom ldan
233a3(dkon brtsegs): 'das kyis tshe dang ldan pa rta thul la tshigs su bcad de slar bka' stsal pa/ lha tshogs rnams kyi ched du nga yis 'dzum pa 'jig rten bstan mdzad pa/ /rta thul khyod
233a4(dkon brtsegs): kyis dus dang tshod shes nga la dris pa shin tu legs/ /gang phyir nga yis 'dzum pa mdzad pa 'di yi tshul dang rgyu/ /de khyod bstan gyi khyod dang 'gro brtse gcig yid kyis
233a5(dkon brtsegs): nyon| |thams cad mkhyen pa rnams ni rgyu yi 'bras bu rnam pa gsum gzigs shing / /rgyu la gzigs nas rkang gnyis dam pa dpal stug rnams ni 'dzum pa mdzad/ /kha
233a6(dkon brtsegs): cig blo zhan bdag cag nyan thos 'gyur zhes mya ngan 'das zhugs dang / /kha cig kha rog 'dug la dga' zhing rang rgyal byang chub 'dod zhugs dang / /kha cig bdag cag
233a7(dkon brtsegs): 'jig rten 'dren pa mthu bo cher ni 'gyur byas te/ /skye bo sdug bsngal lhung ba 'grol zhes zhugs pa'i bsam pa mkhyen gyur nas/ /'dzum pa chung mdzad gang byung nyan thos
233b1(dkon brtsegs): don du mdzad par shes par bya/ /'dzum pa 'bring mdzad gang byung rang rgyal don du mdzad par rig par bya/ /'dzum mchog ngas gang mdzad pa 'di ni 'dren pa'i don du shes
233b2(dkon brtsegs): par bya| |rab 'bring tha ma rnam pa 'di gsum 'dzum pa mdzad pa'i rgyur gsungs te/ /kha cig thar pa don gnyer lam gsum zhugs pa'i 'jig rten 'di mkhyen nas/ /des na
233b3(dkon brtsegs): 'jig rten mkhas pa rnam par 'dren pa dam pa 'dzum pa mdzad/ /rta thul de la nyan thos don du 'dzum mdzad zhal du nub par 'gyur/ /rang rgyal don du 'dzum pa gang mdzad sku
233b4(dkon brtsegs): yi dbus su nub par 'gyur/ /'dren pa stobs bcu'i don du 'dzum pa mdzad pa gtsug tu nub par 'gyur/ /de ltar rta thul khyod kyis 'dzum pa'i rgyu ni rnam gsum shes par gyis/ /
233b5(dkon brtsegs): rgyal ba mchog rnams don du gang 'dzum de kun nga yi gtsug tu nub/ /sdig pa gzhom pa'i tshul du de ltar 'dzum pa ngas bstan shes par gyis/ /'dren pa rnams kyi 'dzum pa
233b6(dkon brtsegs): gang yin de rgyu rnam gsum yang bshad kyi/ /kun kyang rtse gcig yid byos de ni nga las legs par nyan par gyis/ /dang po'i don du 'dren pa 'dzum pa ngas mdzad myur du
233b7(dkon brtsegs): thog mar nub/ /'bring gi don ni dus tshod cung zad bsdad cing phyi nas nub par 'gyur/ /blo mchog ldan phyir 'dzum pa rgyal ba ngas mdzad shin tu ring du gnas/ /rta thul nyan thos
234a1(dkon brtsegs): don du gang gnas 'dzum de theg pa'i dbang gis mdzad/ /gzhan yang 'dzum rgyu rnam gsum bshad kyi rta thul khyod kyis nyan par gyis/ /gang dag rgyal
234a2(dkon brtsegs): ba drang po stobs bcu po la bskor ba byed pa ni/ /de dag nga la skyen par bskor nas myur du shin tu mkhas par 'gyur/ /'bring don phyir ni srab cing che la dal gyis bskor ba byed
234a3(dkon brtsegs): par 'gyur/ /dal gyis g.yas phyogs bskor ba byas nas rgya cher 'gyur zhing mnan par 'gyur/ /gang dag gser rgyan la dkar steng bzhag 'dra ba'i bde gshegs mthong
234a4(dkon brtsegs): gyur na| |de ni rkang gnyis dam pa thub pa'i sku kun khyab par gnas par 'gyur/ /thams cad mkhyen pas 'dzum bstan 'di ni zhing gi dbang du shes par bya/ /gang tshe gdugs
234a5(dkon brtsegs): 'dra mtha' yas mig ldan pas ni 'dren de 'gebs pa dang / /gang tshe me tog 'dra la 'dren pa'i steng gi mkha' la lding ba dang / /gang tshe sgo mo 'dra zhing bde bar gshegs
234a6(dkon brtsegs): la lan gsum bskor byed pa/ /de ni 'jig rten 'das pa tshe yi dbang du 'dzum mdzad shes par bya/ /bde gshegs rgyal ba rnams kyis 'dzum mdzad rgyu ni rnam gsum de
234a7(dkon brtsegs): tsam bstan/ /rta thul khyod kyis 'dzum mdzad rgyu rnam gsum po de dag shes par gyis/ /des na 'jig rten don bstan bzhed nas 'jig rten rnam 'dren 'dzum pa mdzad/ /de thos gyur
234b1(dkon brtsegs): nas thams cad mkhyen gyi stan la the tshom med par gyis/ /'bras bu che ba'i lha tshogs bye ba brgyad cu tham pa 'di dag ni/ /zhing rnams dag tu chos tshul shin tu rgya chen smra ba'i
234b2(dkon brtsegs): rgyal bar 'gyur/ /mkhas pa de dag dpag med tshe ldan bskal pa mang por gnas par 'gyur/ /de'i phyir bde bar gshegs pas 'dzum pa rgya chen mchog gi cha 'di bstan/ /de dag
234b3(dkon brtsegs): sngon gyi bskal pa sum cu drug gi rgyal ba rnams kyang mthong / /bskal pa sum cu drug tu thams cad mkhyen pa bsnyen bkur spyad pa spyod/ /da dung tshul mkhas 'di dag bskal pa
234b4(dkon brtsegs): grangs med sum cu rtsa drug tu/ /gang zag chen po 'di dag rgyal ba khyu mchog mchod pa byed cing gnas/ /thams cad du yang phun sum tshul rtogs rgyal ba'i mchog la mchod pa
234b5(dkon brtsegs): byed| |rkang gnyis gtso bo mchod de byang chub zhi ba yongs su btsal byas nas/ /de dag de yi 'og tu dpal stug rkang gnyis dam pa skyes bu mchog /'dren pa mthu chen yon tan
234b6(dkon brtsegs): ldan par gser gyi rgyal mtshan bskal la 'byung / /rgyal ba de dag sna tshogs zhing na gnas shing rang rang zhing sbyangs te/ /sems can dam pa de kun nyi ma'i 'od kyi dkyil 'khor
234b7(dkon brtsegs): dpal zhes bya/ /de tshe yon tan ldan pa de dag rnams kyi 'dus pa grangs med de/ /de tshe thub pa re re'i nyan thos 'dus par 'gyur ba de dag ni/ /gal te bskal pa khrag khrig dag tu stobs
235a1(dkon brtsegs): bcus nyan thos de bgrangs kyang / /legs mdzad rnams kyi nyan thos 'dus pa dag ni mthar phyin bgrangs mi 'gyur/ /'dus pa de dag thams cad
235a2(dkon brtsegs): grangs med 'dus pa des ni ci 'dra ba/ /de las nyis 'gyur de tshe byang chub tu ni yang dag zhugs par 'gyur/ /de tshe rgyal bar zhugs kyi rgyal ba thams cad mkhyen pa nyid ma yin//
235a3(dkon brtsegs): de dag thams cad yongs dag zhing du spyad nas kun kyang rgyal bar 'gyur/ /bde gshegs de dag spyod pa gang yin pa de dag rnams kyi'ang de nyid 'gyur/ /'jig rten mkhas pa
235a4(dkon brtsegs): de dag mya ngan 'das par gyur nas dam pa'i chos/ /de tshe sras kyis bzung zhing bskal pa bye ba brgyad cur gnas par 'gyur/ /de dag 'das nas ston pa'i gsung rab de la byang
235a5(dkon brtsegs): chub sems bskyed pa/ /gang+gA'i klung gi bye ma bas kyang shin tu mang ba 'byung bar 'gyur/ /de dag 'das nas ston pa skyob pa rnams kyi gsung rab de la ni/ /nyan thos rgya mtsho kun
235a6(dkon brtsegs): gyi bye snyed dpag yas mya ngan 'da' bar 'gyur/ /de ltar 'jig rten don rnams mdzad pa rang byung de dag thams cad kyi/ /bstan pa gang yin de ni chos dang yongs su legs
235a7(dkon brtsegs): par ldan gyur cing / /yang dag shar bar 'gyur te de ni bstan pa rnams kyi chos nyid yin/ /mi mchog de yi gsung rab de thos 'gro ba ma lus dad gyur nas/ /rkang gnyis dam pa
235b1(dkon brtsegs): gzhal yas 'jig rten don byed bdag cag 'gyur zhes te/ /thams cad dga' nas rgyal ba'i zhabs la phyag 'tshal skye bo rab tu dga'/ /bde bar gshegs la dga' ba gzhal
235b2(dkon brtsegs): yas bskyed nas chos kyis bsnyen bkur byas/ /de lta bas na dga' bar byos la mgo la 'bar bzhin spyad spyod de/ /rtag tu shes rab pha rol phyin dang dge ba'i bshes gnyen bsten
235b3(dkon brtsegs): byos la| |yang dag mthong ba'i spyod pa dge ba 'di la kun tu bsten byos te/ /dge slong khyed cag rkang gnyis gtso bo 'jig rten thugs brtser 'gyur bar gyis/ /'bras bu che ba'i lha
235b4(dkon brtsegs): lung bstan pa'i le'u ste/ nyi shu rtsa gsum pa'o// //de nas gnas gtsang ma'i ris kyi lha rnams kyis de'i tshe sems can dpag tu med pa byang chub tu yang dag
235b5(dkon brtsegs): par zhugs par rig cing / sangs rgyas kyi chos rnams la the tshom med par gyur par rig nas tshim zhing mgu la yid rangs te rab tu dga' zhing dga' ba dang / yid bde ba skyes nas
235b6(dkon brtsegs): bcom ldan 'das la tshul dang 'dra ba'i tshigs su bcad pa 'di dag gis so so nas mngon par bstod do/ /de nas lha'i bu sbyin pa la mos pas gsol pa/ khyod kyis sdug pa'i sras
235b7(dkon brtsegs): rnams dang / /btsun mo dang ni srog phangs btang / /rgyal srid btang ba ci smos te/ /sbyin mthar phyin la phyag kyang 'tshal/ /lha'i bu tshul khrims la mos pas gsol pa/ khyod kyi
236a1(dkon brtsegs): tshul khrims rnams sbyangs pa/ /rnam pa kun tu bsnyengs mi mnga'/ /shin tu bslab pas mthar phyin pa/ /khrims mthar phyin la phyag kyang 'tshal//
236a2(dkon brtsegs): lha'i bu bzod pa la mos pas gsol pa/ khyod kyis bzod pa bsten mdzad pas/ /yan lag gtubs pa'ang bzod par mdzad/ /zab mor sgyid lug ma lags te/ /bzod
236a3(dkon brtsegs): mthar phyin la phyag kyang 'tshal/ /lha'i bu brtson 'grus la mos pas gsol pa/ brtson pa ma btang brtson 'grus te/ /stobs chen brtson 'grus ldan gyur pas/ /rdzogs
236a4(dkon brtsegs): pa'i byang chub mchog brnyes pa/ /brtson mthar phyin la phyag kyang 'tshal/ /lha'i bu bsam gtan la mos pas gsol pa/ khyod kyis bsam gtan bsten mdzad pa/ /de
236a5(dkon brtsegs): la 'jig rten gting mi rnyed/ /dus gsum mnyam pa nyid brnyes pa/ /bsam gtan mthar phyin phyag kyang 'tshal/ /lha'i bu gzi brjid dang ldan pas gsol pa/ dpa' bos
236a6(dkon brtsegs): shes rab pha rol phyin/ /yang dang yang du bsgoms pas na/ /thams cad mkhyen pa nyid brnyes pa/ /shes rab mthar phyin phyag kyang 'tshal/ /lha'i bu khams kyi blo gros
236a7(dkon brtsegs): kyis gsol pa/ sbyin pa dag dang ngag snyan dang / /don spyad mthun pa'i don dag gis/ /'jig rten 'di dag khyod kyis btul/ /'dren pa khyod la phyag kyang 'tshal/ /lha'i
236b1(dkon brtsegs): bu dge ba'i blo gros kyis gsol pa/ byams chen thugs rje chen po dag /yun ring dus nas bsgoms mdzad de/ /sems can dpag yas yongs su bsgral/ /gdos 'dzin khyod la
236b2(dkon brtsegs): phyag kyang 'tshal/ /lha'i bu dag pa'i sems kyis gsol pa/ nyon mongs med pa'i mthar phyin cing / /thub chen dul ba'i sems mnga' bas/ /ma thul thams cad dul mdzad pa/ /
236b3(dkon brtsegs): kha lo sgyur la phyag kyang 'tshal/ /lha'i bu blo gros dri ma med pas gsol pa/ sems dag mnyen pa'i sems mnga' ba/ /sems dul dbang po zhi mnga' ba/ /sems can kun gyis
236b4(dkon brtsegs): sems mkhyen pa/ /sems mkhyen khyod la phyag kyang 'tshal/ /lha'i bu blo gros rnam par dag pas gsol pa/ shes rab ldan pa'i blo gros can/ /blo gros mchog la rab tu
236b5(dkon brtsegs): zhugs| |thugs gsal phun sum tshogs pa'i blo/ /mi mkhas rtogs mdzad phyag kyang 'tshal/ /lha'i bu sems rgyan gyis gsol pa/ khyod kyis sems ni rnam par sbyangs/ /sangs
236b6(dkon brtsegs): rgyas zhing yang rnam dag mdzad/ /sems can blo yang rnam sbyangs pa/ /kun dag khyod la phyag kyang 'tshal/ /lha'i bu pham pa med pas gsol pa/ dgongs pa pham pa mi mnga' ba/ /khyod
236b7(dkon brtsegs): kyis bdud kyi dpung yang bcom/ /khyod kyis lha tshogs thams cad kyang / /rab tu dga' ba'i yid du bsgyur/ /lha'i bu myur du byed pas gsol pa/ khyod kyis chos rnams myur bar
237a1(dkon brtsegs): mkhyen| |sems can myur bar rnam par sbyangs/ /zab cing blta dka'i chos dag la/ /myur du mdzad la phyag kyang 'tshal/ /lha'i bu brtson 'grus brtan
237a2(dkon brtsegs): bas gsol pa/ bral gyur yongs su bral gyur pa/ /chu bo rgal te zag pa spangs/ /pha rol phyin cing thang la bzhugs/ /brtson 'grus brtan la phyag kyang 'tshal/ /lha'i bu spyod
237a3(dkon brtsegs): lam dang ldan pas gsol pa/ 'dod chags spangs shing zhe sdang spangs/ /gti mug spangs pa zag med pa/ /sbyin gnas bsod nams zhing gyur pa/ /'jig rten mchod
237a4(dkon brtsegs): 'os phyag kyang 'tshal/ /lha'i bu shin tu brtan pas gsol pa/ khyod kyis dam chos shin tu bstan/ /'jig rten gsum du rab tu mchod/ /gcig pu bgrod pas bde ba
237a5(dkon brtsegs): brnyes| |de phyir khyod la phyag kyang 'tshal/ /lha'i bu mi 'khrugs pas gsol pa/ lhun stug gcig tu gyur pa'i ri/ /rlung gis bskyod par mi nus te/ /de bzhin bstod dang smad
237a6(dkon brtsegs): pa yis| |bde gshegs bskyod par mi nus so/ /lha'i bu mnyam pa nyid thob pas gsol pa/ dpa' bo chen po zab cing mnyam/ /mtshan rab sum cu rtsa gnyis can/ /shes rab
237a7(dkon brtsegs): zab mo blo ldan pa/ /rgyal ba mdzes la phyag kyang 'tshal/ /lha'i bu zab pa'i blo gros kyis gsol pa/ sku chen khyod la sku mi mnga'/ /de bzhin nyid la rab tu zhugs/ /yang dag
237b1(dkon brtsegs): mtha' yang rab tu ston/ /khyod mtshungs gang zag yong ma mchis/ /lha'i bu blo gros dang bas gsol pa/ gnyis su med pa yang dag ston/ /dpa' bo dpa' bos rnam par gnon/ /
237b2(dkon brtsegs): gang zag zab la zhum ma mchis/ /de dag khyod chos pha rol phyin/ /lha'i bu rab tu dga' bas gsol pa/ mchog tu dga' yid brtan pa dag /khyod kyi slob la bslab pa'i rnams//
237b3(dkon brtsegs): sprul rnams bags pa rnying 'dor bzhin/ /srid pa gsum po 'di dag 'dor/ /lha'i bu zhi ba'i yid kyis gsol pa/ ji ltar mar me mar zad cing / /snying po zad pas zhi gyur bzhin/ /
237b4(dkon brtsegs): khyod kyi bstan pa myur thos na/ /shes rab chen po mya ngan 'da'/ /lha'i bu zhi gnas la gnas pas gsol pa/ gang gis kun mkhyen khyod mthong ba'i/ /mi rnams 'dod chags bcings
237b5(dkon brtsegs): pa yang / /shes rab mtshon gyis mkhas pa dag /'dod chags zhags pa gcod par 'gyur/ /lha'i bu zhi gnas mang gis gsol pa/ zhi ba'i sems mnga' zhi la spyod/ /cho ga spyod
237b6(dkon brtsegs): yul rab tu zhi/ /nyon mongs thams cad zhi gyur pa/ /dgra rnams zhi la phyag kyang 'tshal/ /lha'i bu zhi gnas 'jigs med kyis gsol pa/ khyod kyis zhi gnas bslab pa yi/ /
237b7(dkon brtsegs): byang chub sems dpa' grags chen dag /zhi gnas nyid kyis 'byung 'gyur zhing / /sems zhi de bzhin gshegs par 'gyur/ /lha'i bu zhi gnas zas kyis gsol pa/ chos rnams kun
238a1(dkon brtsegs): gyi zhi ba ni/ /dpa' bo khyod kyis rab tu bstan/ /shes rab chen pos de 'tshal na/ /de dag de bzhin gshegs par 'gyur/ /lha'i bu rtag tu rnam par
238a2(dkon brtsegs): blta bas gsol pa/ khyod kyis sems can rtag tu gzigs/ /mkhas pa khyod ltar slob pa rnams/ /ye shes mchog gis mnyam bzhag cing / /byang chub mchog kyang thob
238a3(dkon brtsegs): par 'gyur/ /lha'i bu snang 'dzin gyis gsol pa/ shes rab pha rol phyin gyur pa/ /thub chen khyod las gang slob pa/ /de dag 'jig rten snang 'dzin cing / /sgrib pa med par
238a4(dkon brtsegs): gzigs par 'gyur/ /lha'i bu 'od byed kyis gsol pa/ 'jig rten sgron ma khyod kyi gsung / /ye shes rgya mtsho de thos nas/ /de dag dri med bde ba 'thob/ /bsam gyis mi
238a5(dkon brtsegs): khyab 'od kyang 'byung / /lha'i bu dri ma med pa'i 'od kyis gsol pa/ chos rnams thams cad rnam mi rtog /thabs la mkhas pas de dag gsungs/ /de 'dra'i ye shes
238a6(dkon brtsegs): ston bgyid pa/ /de dag gang zag mchog tu 'gyur/ /lha'i bu rab tu mi gnas kyis gsol pa/ gnas ma mchis shing blang ma mchis/ /chos rnams thams cad sems ma mchis//
238a7(dkon brtsegs): bdag dang gzhan gyi rnam 'gyur ba/ /de dag khyod kyis de bzhin mkhyen/ /lha'i bu gnas med blo gros kyis gsol pa/ chos rnams thams cad gzhi med par/ /rnam par 'dren
238b1(dkon brtsegs): pa khyod kyis gzigs/ /de dag khyod kyis lugs bzlog ste/ /sems can rnams la bstan pa mdzad/ /lha'i bu mi rten blo gros kyis gsol pa/ chos rnams thams cad rten ma
238b2(dkon brtsegs): mchis| |sems can ma mchis phan tshun min/ /lag mthil skyu ru ra bzhag bzhin/ /yang dag ji bzhin khyod kyis bstan/ /lha'i bu bar snang rgyu bas gsol pa/ bde gshegs
238b3(dkon brtsegs): khyod kyis chos kyi rnams/ /bar snang lta bur snang ba ste/ /skye dang 'gog pa med par gzigs/ /de slad 'jig rten chags mi mnga'/ /lha'i bu ngar 'dzin med pas gsol pa/ khyod kyis
238b4(dkon brtsegs): 'gro ba 'di dag kun/ /lus kyi ngo bo nyid kyis ni/ /g.yo ba med cing ngar 'dzin med/ /spyod med rtsol ba med par gzigs/ /lha'i bu blo gros rnam par bsgoms kyis gsol pa/ sgyu
238b5(dkon brtsegs): ma sna tshogs lags bgyis pa/ /sgyu ma'i mkhan pos bstan gyur na/ /de bzhin ma lags de bzhin gda'/ /thub pa de ltar mnyam ma mchis/ /lha'i bu rab tu sad pa'i ngang tshul
238b6(dkon brtsegs): gyis gsol pa/ gzugs brnyan ji ltar me long la/ /gda' yang de ltar ma mchis pa/ /de bzhin chos rnams khyod kyis gzigs/ /de bas 'jig rten rmongs mi mnga'/ /lha'i
238b7(dkon brtsegs): bu yid bzhin rnam par 'jig gis gsol pa/ sangs rgyas gzugs brnyan lta bu ste/ /de bzhin sangs rgyas chos kyi rnams/ /de bzhin khyod kyis bstan pa mdzad/ /de ltar 'gro ba kun
239a1(dkon brtsegs): kyang mkhyen/ /lha'i bu spobs pa thogs med kyis gsol pa/ chos nyid la ni khor yug tu/ /spobs pa rab tu 'byung 'gyur zhing / /chos nyid de yang
239a2(dkon brtsegs): brnyes pas na/ /de slad khyod ni spobs pa ldan/ /lha'i bu chags med blo gros kyis gsol pa/ khyod yis chos 'di thams cad ni/ /rang bzhin mtshan nyid ma mchis par/ /yang
239a3(dkon brtsegs): dag ji bzhin rab tu mkhyen/ /de bas thub pas rab rib bsal/ /lha'i bu mya ngan bral gyis gsol pa/ mya ngan med cing nyer len med/ /spros pa med cing rnyog pa med/ /chos
239a4(dkon brtsegs): rnams kun tu nyon ma mongs/ /de dag rang bzhin khyod kyis mkhyen/ /lha'i bu rtogs pa phun sum tshogs pas gsol pa/ chos rnams yang dag ma lags te/ /'gro dang 'ong
239a5(dkon brtsegs): ba ma mchis pa/ /de dag khyod kyis yang dag mkhyen/ /de bzhin rab tu bstan pa mdzad/ /lha'i bu blo gros mchog gis gsol pa/ lhun gyis grub cing blang med pa/ /rmongs pa
239a6(dkon brtsegs): med cing shes pa med/ /chos rnams ci yang mi bgyid pa/ /khyod kyis rang bzhin thugs su chud/ /lha'i bu sgrib med thob kyis gsol pa/ snang ba ma mchis mun ma mchis//
239a7(dkon brtsegs): gzugs med ma lags gzugs can min/ /bzung ba ma mchis grol ma mchis/ /khyod kyis rang bzhin thugs su chud/ /lha'i bu mig dpas kyis gsol pa/ yul dang
239b1(dkon brtsegs): phyogs na mi gnas pa/ /yod dang med pa ma lags par/ /rmi lam 'dod pa ji bzhin du/ /de dag rang bzhin khyod kyis gzigs/ /lha'i bu mig mi 'dzum gyis gsol pa/ byis
239b2(dkon brtsegs): pa rnams kyis blo rmongs pa/ /ma skyes pa dang ma 'gags pa/ /bar na'ang gnas pa ma mchis pa/ /de dag rang bzhin khyod kyis gzigs/ /lha'i bu stong pa nyid la gnas pas
239b3(dkon brtsegs): gsol pa/ gang zag sems can ma mchis pa/ /ma mchis tha snyad ma mchis pa/ /bstan pa'i slad du brjod bgyi ba/ /de dag rang bzhin khyod kyis gzigs/ /lha'i bu mtshan
239b4(dkon brtsegs): ma med pa la gnas pas gsol pa/ gang gis tha snyad gdags pa yi/ /mtshan ma de dag ma mchis te/ /chos kun mtshan ma mchis par/ /rnam par 'dren pa khyod kyis
239b5(dkon brtsegs): gzigs/ /lha'i bu smon pa med pa la gnas pas gsol pa/ ji ltar mtshan ma stong gyur cing / /smon pa dmigs su ma mchis dang / /su la smon lam mchis gyur pa/ /de yang
239b6(dkon brtsegs): de lta'i tshul du mkhyen/ /lha'i bu ting 'dzin la gzhol bas gsol pa/ rnam thar sgo la brten bgyis shing / /gang zhig dgrol 'gyur de ma mchis/ /de bzhin kun nas nyon
239b7(dkon brtsegs): mongs pa/ /de dag rang bzhin khyod kyis gzigs/ /lha'i bu ma smad pas gsol pa/ khyod ni sdig pa kun spangs shing / /bsod nams thams cad bsags gyur te/ /bde gshegs
240a1(dkon brtsegs): khyod la smad mi mnga'/ /su smod de dag mkhas ma lags/ /lha'i bu glog gi sprin gyis gsol pa/ ji ltar glog bcas sprin gyi tshogs/ /char gyis sa
240a2(dkon brtsegs): chen ngoms par bgyid/ /de bzhin 'dren pas chos char gyis/ /'jig rten rnams ni ngoms par mdzad/ /lha'i bu bsam pa don yod kyis gsol pa/ thub mchog gsung ni don
240a3(dkon brtsegs): mchis te/ /chos kyi 'khor lo rab tu bskor/ /shin tu brtags te mdzad pas na/ /de ni thams cad mkhyen pa'i mtshan/ /lha'i bu blo gros phun sum tshogs pas gsol pa/ chos
240a4(dkon brtsegs): rnams thams cad dngos nyid kyis/ /ma skyes 'gags pa ma lags te/ /de dag bde gshegs khyod kyis mkhyen/ /gzhan yang de bzhin rtogs par mdzad/ /lha'i bu seng+ge nga ros
240a5(dkon brtsegs): gsol pa/ khyod kyis stong pa nyid bstan te/ /seng+ge'i nga ro bsgrags mdzad pas/ /mu stegs can kun rab 'jigs pa/ /seng+ges ri dwags phra mo bzhin/ /lha'i bu bag yod las
240a6(dkon brtsegs): kyis gsol pa/ bag yod sngon du btang mdzad de/ /khyod kyis spyod pa spyad bgyis pas/ /sangs rgyas chos la 'dren pa khyod/ /bag yod pas ni nges par byung / /lha'i bu bag
240a7(dkon brtsegs): yod rab gnas kyis gsol pa/ bag yod pa la rab gnas te/ /khyod kyis nyid kyi chos kyang spel/ /stobs bcu gzhal yas sangs rgyas chos/ /bsam gyis mi khyab rab tu
240b1(dkon brtsegs): spel| |lha'i bu bag yod skyes kyis gsol pa/ bag yod pa la brtson rnams ni/ /byang chub phyogs rnams yang dag skyes/ /thub chen rang yang grol gyur nas/ /de dag rnams ni
240b2(dkon brtsegs): 'jig rten 'grel/ /lha'i bu bag yod nges par 'byung gis gsol pa/ byang chub sems dpa' nyan thos dag /ji snyed thar la brten pa'i rnams/ /kun kyang khyod la bslab pa ste/ /ngag
240b3(dkon brtsegs): yod pas ni nges par 'byung / /lha'i bu bag yod gnas pas gsol pa/ bag yod yongs su ma btang bas/ /rnam par 'dren pa khyod kyi sras/ /'gro ba 'di la ma chags par/ /thams
240b4(dkon brtsegs): cad mkhyen du nges par 'byung / /lha'i bu bag yod srung gis gsol pa/ byang chub lam la brten mdzad cing / /khyod ni bag gis bsrungs pas na/ /thugs rje chen po mkhas pa
240b5(dkon brtsegs): yi/ /byang chub dam pa brnyes par 'gyur/ /lha'i bu bag yod brtson gyis gsol pa/ bag yod pa la rab brtson zhing / /mtshan nyid gcig po rtogs bgyis pa/ /dpa' bo chen po
240b6(dkon brtsegs): khyed kyi sras/ /yab kyi dkor kyang thob par 'gyur/ /lha'i bu bag yod mngon par dga' bas gsol pa/ bag yod dga' ba'i brtan pa rnams/ /de dag sangs rgyas ye shes
240b7(dkon brtsegs): kyis/ /dpa' bo nyon mongs ri 'jigs pas/ /nga rgyal ri yang de bzhin bsnyil/ /lha'i bu bag yod 'dzin gyis gsol pa/ sangs rgyas ye shes tshol mdzad tshe/ /khyod ni bag gis
241a1(dkon brtsegs): bzung ba na/ /bskal pa bye ba grangs med du/ /khyod kyi thugs ni skyor ma gyur/ /lha'i bu zhi gnas brtson gyis gsol pa/ chos rnams de dag rang
241a2(dkon brtsegs): bzhin zhi/ /de ni sangs rgyas spyod yul lags/ /byang chub yang dag gang zhugs dang / /thams cad mkhyen pa der mi 'jigs/ /lha'i bu zhi gnas la yang dag par gnas pas
241a3(dkon brtsegs): gsol pa/ sangs rgyas zhi gnas bzhugs pa ste/ /'on kyang de la chags mi mnga'/ /sems can nyon mongs zhi bar mdzad/ /rdul 'thul ba la char ba bzhin/ /lha'i bu zhi
241a4(dkon brtsegs): gnas la rab tu gnas kyis gsol pa/ sangs rgyas zhi la rab tu zhugs/ /sus kyang mi bskyod ri bo bzhin/ /khyod la gnod bgyir mi nus te/ /sems zhi khyod la phyag kyang
241a5(dkon brtsegs): 'tshal/ /lha'i bu zhi gnas dul gyis gsol pa/ khyod kyi sras rnams ma smad pa/ /zhi gnas kyis ni yongs su dul/ /bdud rnams bye bas mi tshugs te/ /'dod chags
241a6(dkon brtsegs): kyis ni gnod mi 'gyur/ /lha'i bu zhi gnas nges par 'byung gis gsol pa/ zhi ba'i yid mnga' zhir gnas la/ /dpa' bo chen po sgrol mdzad pas/ /ci la gnas te bsam
241a7(dkon brtsegs): gtan mdzad/ /sus kyang khyod kyi tshul ma 'tshal/ /lha'i bu zhi gnas sngon du 'gro bas gsol pa/ ston pas sangs rgyas chos rnams kyi/ /sngon du zhi gnas 'gro zhes
241b1(dkon brtsegs): gsungs/ /gang gis byang chub 'grub 'gyur ba'i/ /chos gzhan de yi rjes su 'brang / /lha'i bu zhi gnas rjes su 'brang gis gsol pa/ 'jig rten sgron mas zhi gnas
241b2(dkon brtsegs): ni| |sems kyi rnyog pa dang bar bgyi/ /zhi ba'i sems ldan rnams kyi 'ching / /de khyod mtha' yas dbang du mdzad/ /lha'i bu zhi gnas spyod yul gyis gsol pa/ chos rnams kun gyi spyod
241b3(dkon brtsegs): yul ni| |zhi gnas yin zhes 'dren pas gsungs/ /de la chags med spyod pa ni/ /rnam par 'dren pa sangs rgyas 'gyur/ /lha'i bu zhi gnas brlan gyis gsol pa/ bsam gtan
241b4(dkon brtsegs): gyis ni mngon brlan te/ /shes rab kyis ni sems bsgoms pas/ /de phyir rdzogs pa'i byang chub brnyes/ /de bzhin skye bo rnams kyang 'dren/ /lha'i bu zhi gnas lhur len gyis gsol pa/
241b5(dkon brtsegs): sangs rgyas chos rnams gang la yang / /lam gzhan dag gis ma mthong ste/ /zhi gnas ye shes che thob na/ /rang byung nyid du nges par 'byung / /lha'i bu lhag mthong mngon dgas
241b6(dkon brtsegs): gsol pa/ dpa' bo chen po lhag mthong ni/ /chos rnams thams cad ston pa ste/ /de la khyod kyi sras spyod cing / /rang byung nyid ni thob par 'gyur/ /lha'i bu lhag mthong 'byung gis
241b7(dkon brtsegs): gsol pa/ shes rab pha rol phyin gnas shing / /rnam par 'dren pa 'byung bar 'gyur/ /sman pa'i rgyal po ston pa ste/ /de bas lhag mthong dge ba lags/ /lha'i bu lhag mthong
242a1(dkon brtsegs): rab gnas kyis gsol pa/ chos rnams thams cad btsal bgyis te/ /yang dag ji bzhin mthong gyur na/ /brtan pa rdzogs pa'i byang chub
242a2(dkon brtsegs): thob| |byang chub nyid la gnas par 'dong / /lha'i bu lhag mthong nges 'byung gis gsol pa/ gang zag mchog rnams ye shes kyis/ /byang chub mchog tu nges par
242a3(dkon brtsegs): byung / /rdzogs pa'i byang chub ye shes kyis/ /brnyes pa'i dran pa skye mi 'gyur/ /lha'i bu lhag mthong mngon dgas gsol pa/ yang dag ji bzhin yang dag tu/ /chos
242a4(dkon brtsegs): rnams rnam par gzigs pas na/ /byang chub gzhal yas brnyes gyur te/ /de bas rnam 'dren sangs rgyas lags/ /lha'i bu lhag mthong la mngon par brtson pas
242a5(dkon brtsegs): gsol pa/ mkhas pa ye shes gang brtson zhing / /dka' ba mang po spyod bgyid pa/ de dag rgol tshogs thams cad kyis/ /pham par bgyi bar yong mi nus/ /lha'i
242a6(dkon brtsegs): bu lhag mthong 'byung gis gsol pa/ chos rnams rnam mthong bgyi slad du/ /rgyal sras gang dag zhugs pa'i rnams/ /chos rnams ngo bo nyid 'tshal zhing / /rang byung
242a7(dkon brtsegs): nyid ni thob par 'gyur/ /lha'i bu lhag mthong la brten pas gsol pa/ rnam 'dren khyod kyis yun ring du/ /ye shes la ni brten mdzad pas/ /thams cad mkhyen
242b1(dkon brtsegs): pa brnyes nas ni/ /srog chags bye ba grol bar mdzad/ /lha'i bu khyad par ldan gyis gsol pa/ sangs rgyas mkhyen pas thams cad mkhyen/ /'dren pa dam pa mngon par
242b2(dkon brtsegs): 'phags/ /srid pa'i rgya mtshos khyer ba yi/ /'jig rten de yis sgrol bar mdzad/ /lha'i bu lhag mthong gnas kyis gsol pa/ lhag mthong la ni gnas mdzad cing / /chos
242b3(dkon brtsegs): kun rnam par gzigs pas na/ /sangs rgyas chos rnams 'phel 'gyur te/ /sa bzang n+ya gro d+ha skyes 'dra/ /lha'i bu lhag mthong dang ma bral bas gsol pa/ rnam par 'dren pa khyod
242b4(dkon brtsegs): kyi sras| |ye shes kyis ni yongs bzung ste/ /byang chub mchog ni thob bgyis shing / /skye bo mang po 'grol bar bgyid/ /lha'i bu lhag mthong la rnam par rtse bas gsol pa/
242b5(dkon brtsegs): sangs rgyas mkhyen pas rnam par rol/ /chos rnams kun la 'jigs mi mnga'/ /zhum pa ma mchis dngang mi mnga'/ /thub pa 'jig rten thams cad mkhyen/ /lha'i bu lhag
242b6(dkon brtsegs): mthong la yang dag par 'jug gis gsol pa/ dpa' bo chen pos chos kun ni/ /lhag mthong nyid du yang dag 'du/ /rang bzhin med par rnam mthong na/ /de ni rang byung byang
242b7(dkon brtsegs): chub lags/ /lha'i bu lhag mthong snying pos gsol pa/ sangs rgyas lhag mthong snying po ste/ /chos rnams kun la 'jigs mi mnga'/ /'jig rten sdug bsngal 'di gzigs
243a1(dkon brtsegs): shing / /thugs rje chen po shin tu bskyed/ /lha'i bu lhag mthong 'gros kyis gsol pa/ byang chub phyir ni shes 'grol ba'i/ /'jig rten mkhas
243a2(dkon brtsegs): pa nges par 'byung / /de dag byang chub mchog kyang thob/ /grol nas skye rgu 'di dag 'grel/ /lha'i bu stong pa nyid la rton gyis gsol pa/ stong pa nyid kyi chos bsten pa'i/ /
243a3(dkon brtsegs): mkhas pa byang chub 'tshang rgya ste/ /sems can bcings las grol bgyid cing / /'ching ba thams cad rnam par gcod/ /lha'i bu stong pa nyid la mos kyis gsol pa/
243a4(dkon brtsegs): stong pa nyid la mos gyur pas/ /'gro ba 'di dag srog med gzigs/ /dmigs med ngo bo nyid med pa/ /de ltar srog chags rnams la ston/ /lha'i bu stong pa nyid kyi
243a5(dkon brtsegs): spyod yul gyis gsol pa/ sangs rgyas kun gyi spyod yul ni/ /chos rnams rang bzhin stong pa ste/ /srog chags rnams la thugs brtse bas/ /dpa' bos de la spyad
243a6(dkon brtsegs): par mdzad/ /lha'i bu stong pa nyid kyi bsam pas gsol pa/ skyon dang bral zhing bcings med la/ /'jigs skrag thams cad rab tu spangs/ /chos rnams kun la mi
243a7(dkon brtsegs): gnas shing / /nam mkha'i rlung bzhin spyod pa mdzad/ /lha'i bu stong pa nyid la mngon par dga' bas gsol pa/ stong nyid chos la brten bgyid cing / /sangs rgyas
243b1(dkon brtsegs): spyod yul gang mos pa/ /de dag ston pa mchod pa ste/ /mchod pa de ni bla na med/ /lha'i bu stong pa nyid kyis yang dag par 'phags kyis gsol pa/ gang gis 'dren pa
243b2(dkon brtsegs): 'phags gyur pa'i/ /de ni yang dag 'phags zhes gsungs/ /stong nyid chos la brten bgyid pa/ /ma smad de dag sangs rgyas 'gyur/ /lha'i bu stong pa nyid kyis 'dren gyis
243b3(dkon brtsegs): gsol pa/ dpa' bo chen po chos rnams kyang / /mya ngan 'das min ston pa mchis/ /kun kyang mya ngan 'das par 'dren/ /drang srong chen po'i byang chub lags/ /lha'i bu
243b4(dkon brtsegs): stong pa nyid kyis yang dag shar gyis gsol pa/ stong nyid zhi la brten nas ni/ /khyod kyi slob ma yang dag shar/ /stong pa nyid la gang brten pa/ /de dag rim gro bgyid pa lags/
243b5(dkon brtsegs): lha'i bu stong pa nyid la brten gyis gsol pa/ /gang rnams stong pa nyid brten pa/ /mkhas pa de dag rmongs mi 'gyur/ /nyon mongs med cing lta med rnams/ /byang chub rdul med
243b6(dkon brtsegs): 'thob par 'gyur/ /lha'i bu stong pa nyid phun sum tshogs pas gsol pa/ gang rnams stong nyid brten bgyid pa/ /sangs rgyas chos kun phun sum tshogs/ /rang byung pham pa
243b7(dkon brtsegs): med par 'gyur/ /'jig rten don kyang bgyid par 'gyur/ /lha'i bu stong pa nyid la yang dag par zhugs pas gsol pa/ sangs rgyas chos la zhugs gyur te/ /stong pa nyid
244a1(dkon brtsegs): la gang brten pa/ /de la bdud rnams bye ba phrag /stong gis dkrugs par mi nus so/ /lha'i bu mtshan ma med pa la dga' bas gsol pa/ mtshan
244a2(dkon brtsegs): ma med la mngon dgyes te/ /dngos po thams cad rnam bshig nas/ /sangs rgyas 'jig rten rnams nas byung / /mtshan ma rnams la chags mi mnga'/ /lha'i bu mtshan ma
244a3(dkon brtsegs): med la gnas pas gsol pa/ mtshan ma med la spyod gyur cing / /zhi ba zhi la spyod pa rnams/ /mtshan ma rnam par bshig rnams kyis/ /tshul ni bdud kyis shes mi nus
244a4(dkon brtsegs): lha'i bu mtshan ma med pa'i spyod yul gyis gsol pa/ sangs rgyas kun gyi spyod yul la/ /'dren pa khyod ni spyod mdzad de/ /mtshan ma mi mnga' rtogs dka' zhing / /zhi spyod khyod
244a5(dkon brtsegs): la phyag kyang 'tshal/ /lha'i bu mtshan ma med pas skom gyis gsol pa/ thub pa'i 'khor 'di thams cad ni/ /mtshan ma med pas skom gyur te/ /yab kyi dkor ni 'tshal gyur
244a6(dkon brtsegs): nas| |de bzhin gshegs la bkur sti bgyid/ /lha'i bu mtshan ma med pa la spyod pas gsol pa/ mtshan ma med la nyin mtshan du/ /gang zag mchog ni spyod mdzad pa/ /lha
244a7(dkon brtsegs): dang dri za mi dag kyang / /khyod kyi tshul ni ma 'tshal to/ /lha'i bu mtshan ma med pas rnam par grol gyis gsol pa/ chos rnams thams cad rnam bshig cing / /dpal chen 'jig
244b1(dkon brtsegs): rten sgron ma khyod/ /mtshan ma med la gnas par mdzad/ /de bas khyod la phyag kyang 'tshal/ /lha'i bu mtshan ma med pa la rnam par rtse bas gsol pa/ thub chen dpa' bo chen
244b2(dkon brtsegs): po khyod| |mtshan ma med la rnam par rol/ /'gro rnams yongs su smin mdzad cing / /sangs rgyas ye shes mchog la zhugs/ /lha'i bu mtshan ma med pas yongs grub kyis gsol
244b3(dkon brtsegs): pa| gang gis mtshan ma spangs gyur pa/ /de dag byang chub grub pa ste/ /yab kyi chos kyi brtul zhugs can/ /de dag rdzogs pa'i sangs rgyas mchod/ /lha'i bu mtshan ma med pa la
244b4(dkon brtsegs): dga' bas gsol pa/ gang gis mtshan ma rnam bshig pa/ /de dag sangs rgyas chos la dga'/ /bla ma'i gnas la gnas pa ste/ /sems can kun kyi mchod rten lags/ /lha'i
244b5(dkon brtsegs): bu mtshan ma med pa la brten pas gsol pa/ zhi la spyod cing rnam grol ba/ /sangs rgyas 'jig rten bla na med/ /'byung po kun gyi skyabs dang rten/ /dpung gnyen de bzhin gnas
244b6(dkon brtsegs): kyang lags/ /lha'i bu mtshan ma med pa la mos pas gsol pa/ mtshan ma med la mos gyur cing / /zhi bas dgra las rgyal gyur pa/ /sangs rgyas brgal ba 'gro sgrol ba/ /de
244b7(dkon brtsegs): dag tshad ni ga la mchis/ /lha'i bu smon pa med pa rtogs kyis gsol pa/ mgon po gang dag smon lam ni /rnam pa kun tu mi dmigs pa/ /de dag 'jig rten bral ba ste/ /sangs
245a1(dkon brtsegs): rgyas 'jig rten nang nas byung / /lha'i bu smon pa med pa la brten pas gsol pa/ zhi ba'i thugs dang ldan pa khyod/ /srid pa rnams su smon mi mdzad/ /srid
245a2(dkon brtsegs): pa yongs su chad pas na/ /sangs rgyas 'jig rten yongs mi gos/ /lha'i bu smon pa med pas skyes kyis gsol pa/ gang gis sred pa yongs bcom pa/ /de dag gzi mchog
245a3(dkon brtsegs): bskyed pa ste/ /de dag 'jig rten mgon po'i sras/ /rang gi yab la phyag kyang 'tshal/ /lha'i bu smon pa med pas skyes kyis gsol pa/ khyod kyi sras rnams ma smad pa/ /sred
245a4(dkon brtsegs): pa yongs su bcad pas na/ /srid pa 'jigs bgyid srid pa la/ /de dag smon pa mi bgyid do/ /lha'i bu smon pa med pas yongs su grol bas gsol pa/ gang dag smon pa mi
245a5(dkon brtsegs): bgyid pa/ /gzi ldan khyod kyi sras kyi rnams/ /re ba btang zhing bcings grol ba/ /de dag yongs su grol bar 'gyur/ /lha'i bu smon pa med pas byung gis gsol pa/ gang gis sred
245a6(dkon brtsegs): pa rab bcom pa/ /de dag mya ngan dgon pa rgal/ /de dag mi skom zang zing med/ /dpal chen khyod la deng phyag 'tshal/ /lha'i bu smon pa med la nges pas gsol pa/ gang gis
245a7(dkon brtsegs): srid dang sdug bsngal dang / /bde ba dngos po med bsgoms la/ /mgon khyod de dag rnams kyi yab/ /de dag khyod kyi sras kyang lags/ /lha'i bu smon pa med pa'i 'khor gyis
245b1(dkon brtsegs): gsol pa/ srid pa'i sdug bsngal sus mthong ba/ /de dag khyod kyi bstan la dul/ /kha lo bsgyur zhing srid sel ba/ /sems dul khyod la phyag kyang 'tshal/ /lha'i bu smon pa med pas
245b2(dkon brtsegs): byung gis gsol pa/ srid pa'i dgon las byung ba rnams/ /bde ba thob cing zhi gnas te/ /nyon mongs dgra rnams pham mdzad pa/ /'jig rten mgon la phyag 'tshal/ /lha'i
245b3(dkon brtsegs): bu smon pa med pas ya mtshan du gyur pas gsol pa/ g.yul las rgyal bar gyur pa ste/ /khyod ni rnam rgyal pham mi mnga'/ /bdud kyi dpung rnams pham mdzad cing / /srid pa
245b4(dkon brtsegs): kun tu smon mi mdzad/ /lha'i bu smon pa med pa stobs ldan gyis gsol pa/ thar pa'i chos la stobs ldan pas/ /bdud kyi zhags pa yongs bcad cing / /khyod kyi sras rnams bdud
245b5(dkon brtsegs): dag la/ /bskyab pa'i 'du shes mi bgyid do/ /lha'i bu lus rnam par brtags kyis gsol pa/ lus med 'chi ba med tshul du/ /lus 'di gang gis mthong gyur pa/ /de dag sangs
245b6(dkon brtsegs): rgyas spyod yul dga'/ /'dren pa khyod kyi rjes su zhugs/ /lha'i bu lus nges par sems pas gsol pa/ mi gtsang rul pa'i rnag zag pa/ /lus 'di mi zad nges bsam ste/ /yang
245b7(dkon brtsegs): dag ji bzhin 'tshal gyur nas/ /rnam 'dren khyod la phyag kyang 'tshal/ /lha'i bu lus rtogs kyis gsol pa/ lus la mi gtsang brtags bgyis te/ /lus la dran pa rnam dpyad cing //
246a1(dkon brtsegs): lus kyi sdug bsngal rnam grol nas/ /nges pa khyod la phyag kyang 'tshal/ /lha'i bu lus yongs su gtong gis gsol pa/ sprul gyi pags pa rnying
246a2(dkon brtsegs): bzhin du/ /rnag can lus 'di spangs nas ni/ /de bzhin gshegs pa sku bo che/ /sku mi mnga' la phyag kyang 'tshal/ /lha'i bu lus la smod pas gsol pa/ mi gtsang dri nga
246a3(dkon brtsegs): rnag zag cing / /rul pa'i lus la rtag smad de/ /mi gtsang gang ba rnam spangs nas/ /'dren pa khyod la phyag kyang 'tshal/ /lha'i bu lus kyis yongs su skyo bas gsol pa/ gang
246a4(dkon brtsegs): dag rul pa'i lus skyo zhing / /rgyal sras gtsang ba 'tshal ba rnams/ /chos kyis rab tu bskyed pa'i sras/ /de dag sangs rgyas phyag 'tshal 'gyur/ /lha'i bu lus kyis skrag
246a5(dkon brtsegs): pas gsol pa/ 'byung ba chen po sprul gdug 'dra/ /gang gis shin tu rtogs gyur pa/ /de dag lus las 'das pa ste/ /rkang gnyis gtso la phyag kyang 'tshal/ /lha'i bu lus
246a6(dkon brtsegs): kyi skyon mthong bas gsol pa/ lus kyi skyon la mngon sum ste/ /ye shes gzigs pa'i spyan mnga' ba/ /sangs rgyas mkhyen pa mkhas pa dag/ srid gsum thams cad yongs
246a7(dkon brtsegs): su gzigs/ /lha'i bu lus la 'dod chags dang bral bas gsol pa/ lus kyi 'du shes 'dod chags bral/ /chos kyi 'du shes mi gnas pas/ /kun sbyor kun las
246b1(dkon brtsegs): 'das pa ste/ /rnam 'grel sangs rgyas phyag kyang 'tshal/ /lha'i bu srid pa'i dgra'i blo gros kyis gsol pa/ srid par srid pa 'joms mdzad pa/ /khyod kyis dgra yi 'du shes
246b2(dkon brtsegs): mkhyen| / khyod kyi sras rnams sgom bgyid cing / /mkhas pa byang chub mngon 'tshang rgya/ /lha'i bu srid pa sel bas gsol pa/ srid pa kun gyi nyes dmigs mthong / /mya ngan 'das
246b3(dkon brtsegs): la 'jigs med mthong / /khyod kyi sras rnams 'gro phan phyir/ /byang chub spyad pa spyod pa bgyid/ /lha'i bu srid pa rnam par spangs kyis gsol pa/ gang gis srid pa rnam spangs
246b4(dkon brtsegs): shing / /'jig la mngon par mi dga' ba/ /bral bar gyur cing sems dag pa/ /mkhas khyod zhabs la phyag kyang 'tshal/ /lha'i bu srid pa bsal gyis gsol pa/ mi yi
246b5(dkon brtsegs): dam pa khyod kyi sras/ /srid par khrid pa rab bsal te/ /khyod kyi bslab la bslab pa dag /stong gsum 'di na rnam par mdzes/ /lha'i bu srid pa las brgal bas gsol pa/
246b6(dkon brtsegs): srid pa'i mtsho las brgal ba yi/ /'jig rten mgon mchog skyob rnams la/ /grangs kyi rgyud du bgrang ba yi/ /grangs ni 'jig rten 'di na med/ /lha'i bu srid pa 'joms kyis
246b7(dkon brtsegs): gsol ba/ /srid pa thams cad yongs bcom ste/ /gang dag rtag tu dran spyod pa/ /de dag rdzogs pa'i sangs rgyas mchod/ /srog chags rnams la chos kyang ston/ /lha'i bu srid pa
247a1(dkon brtsegs): las rab tu grol bas gsol pa/ srid pa'i rgyun las rab tu grol/ /rnam par 'dren pa srid pa rgal/ /srid pa mthar 'byin sangs rgyas te/ /srid pa
247a2(dkon brtsegs): sel la phyag kyang 'tshal/ /lha'i bu srid pa rab tu zhi byed kyis gsol pa/ srid par khrid pa rab zhi zhing / /srid pa pham par mdzad nas gshegs/ /bstan pa srid pa mthar
247a3(dkon brtsegs): 'byin pa/ /khyod la do zla ma mchis so/ /lha'i bu srid pa'i mthar 'gro bas gsol pa/ srid pa'i mthar phyin rab zhi ba/ /mgon po khyod kyi srid pa'i mtha'/ /srid par phyir
247a4(dkon brtsegs): log thams cad mkhyen/ /sangs rgyas 'jig rten rtogs par mdzad/ /lha'i bu srid pa tha ma'i lus 'dzin gyis gsol pa/ srid pa'i rgyu ni rnam spangs te/ /srid pa tha ma
247a5(dkon brtsegs): 'dzin mdzad pa/ /gang gis srid pa len gyur pa'i/ /khyod kyis kun tu sbyor ba mthong / /lha'i bu srid pa rab tu zhi ba thob kyis gsol ba/ khyod kyis srid pa stong mkhyen te/ /srid
247a6(dkon brtsegs): pa'i rgyu yang de bzhin no/ /zhum dang rab tu zhum mi mnga'/ /mnyam nyid gyur la phyag kyang 'tshal/ /lha'i bu srid pa'i pha rol tu 'gro bas gsol pa/ srid pa'i pha rol brgal
247a7(dkon brtsegs): ba ste| |srid par khrid pa yang dag bsal/ /rnam par 'dren pa thugs brtse bas/ /skye bo gzhan ni sgrol ba mdzad// //bam po bcu pa/ lha'i bu tshor bas mnar gyis gsol pa/
247b1(dkon brtsegs): tshor ba bdag tu bgyi ma mchis/ /sems pa ma mchis rtsol ma mchis/ /bsam gtan mdzad pa che khyod kyis/ /tshor ba chu bur lta bur mkhyen/ /lha'i bu tshor ba ston pas gsol
247b2(dkon brtsegs): pa| ngo bo nyid kyis dngos med par/ /tshor ba khyod kyis rab tu mkhyen/ /rmi lam sdug gu'i dga' 'dra ba/ /de la so so'i skye bo chags/ /lha'i bu tshor ba la yongs su rtog pas gsol
247b3(dkon brtsegs): pa| shes rab bcas pas yongs brtags na/ /tshor ba 'gro bar ma song zhing / /'ong ba med la dngos med par/ /de ni thub chen khyod kyis gzigs/ /lha'i bu tshor ba dang bral bas
247b4(dkon brtsegs): gsol pa| tshor ba dang ni tshor ba po/ /rang bzhin med par khyed kyis gzigs/ /zab mo bstan dka'i tshig de yang / /khyod kyis sems can rnams la bstan/ /lha'i bu tshor ba'i
247b5(dkon brtsegs): rgyud la nges pas gsol ba/ tshor ba de ni kun rdzob tsam/ /don dam nyid du mi dmigs te/ /khyod kyis sems can der btul bas/ /'gro ba the tshom ma mchis 'gyur/ /lha'i bu
247b6(dkon brtsegs): tshor ba la mkhas pas gsol pa/ tshor ba'i phung po mkhas pa po/ /mkha' la rlung gi dkyil 'khor bzhin/ /byis pa'i blo can rmongs bgyid na/ /de ni khyod kyis yang dag gzigs/ /
247b7(dkon brtsegs): lha'i bu tshor ba mngon par shes pas gsol pa/ tshor ba'i phung po mngon mkhyen pa/ /rig cing rig pa'i mthar byon pa'i/ /mkhas pa rnams kyi mchog khyod kyis/ /tshor ba bdag med
248a1(dkon brtsegs): rab tu gzigs/ /lha'i bu tshor ba las brgal bas gsol pa/ rkang gnyis gtso bo dam pa khyod/ /brgal dka' tshor ba'i mtsho las brgal/ /
248a2(dkon brtsegs): 'dam las brgal cing sdig med pa/ /byang chub mchog 'di sangs rgyas 'gyur/ /lha'i bu tshor ba las byung gis gsol pa/ rnam par 'dren pas 'jig rten du/ /tshor ba
248a3(dkon brtsegs): rnams ni 'byung mkhyen nas/ /tshor ba'i phung po rab brgal te/ /sangs rgyas 'jig rten chags mi mnga'/ /lha'i bu tshor ba rig pas gsol pa/ mi rnams dag la gang
248a4(dkon brtsegs): 'ching ba'i/ /tshor ba thams cad khyod kyis mkhyen/ /nyon mongs zhags pas 'ching 'gyur ba/ /de yi rang bzhin khyod kyis gzigs/ /lha'i bu sems la mkhas pas
248a5(dkon brtsegs): gsol pa/ khyod kyis sems kyi nyon mongs pham/ /bdud rnams kyang ni spa bkong ste/ /sems de rang bzhin ma mchis par/ /thub pa chen po khyod kyis gzigs/ /lha'i bu
248a6(dkon brtsegs): sems yongs su shes pas gsol pa/ ji ltar sgyu ma'i mkhan po yis/ /sgyu ma sna tshogs sprul pa bzhin/ /sems ni bde gshegs khyod kyis mkhyen/ /de phyir khyod la
248a7(dkon brtsegs): 'jig rten mchod/ /lha'i bu sems la yang dag par rtog pas gsol pa/ sgyu ma mkhan nam slob ma bzhin/ /gang gis 'gro ba 'di bcings pa'i/ /sems de khyod kyis yang
248b1(dkon brtsegs): dag brtags/ /de ni khyod kyis ji bzhin mkhyen/ /lha'i bu sems kyi spyod yul la spyod pas gsol pa/ sems kyi spyod yul khyod kyis mkhyen/ /rnam par 'dren pa rmi lam na/ /ji ltar
248b2(dkon brtsegs): tshogs kyi grangs bzhin du/ /byis pa'i sems rmongs bgyid par gzigs/ /lha'i bu sems kyi dbang phyug gis gsol pa/ dul gyur las su rung ba yi/ /sems kyi rang bzhin rtogs
248b3(dkon brtsegs): med pa| |gang la 'jig rten gting mi rnyed/ /mtshan nyid brtan pa khyod kyis gzigs/ /lha'i bu sems la dpa' bas gsol pa/ gang gis sems la sems med shes/ /mkhas
248b4(dkon brtsegs): pa sgyid lug mi 'gyur zhing / /bdud sde rab tu 'dul bgyid pa/ /de dag 'dir ni dpa' zhes bgyi/ /lha'i bu sems kyis yang dag 'phags kyis gsol pa/ gang dag sems la
248b5(dkon brtsegs): sems med shes/ /de dag sangs rgyas sras lags te/ /dpa' chen sangs rgyas chos rnams la/ /skyes bu de dag yang dag 'phags/ /lha'i bu zhi ba'i sems kyis gsol pa/ gang
248b6(dkon brtsegs): gis sems la dbang bgyis pa/ /sems can de dag zhi rab zhi/ /bdud kyi zhags las rab grol bas/ /de dag bdud kyi dbang mi mchi/ /lha'i bu sems mnyen pas
248b7(dkon brtsegs): gsol pa/ mi rnams gang dag sems mnyen zhing / /bsnyen par dka' dang dpa' ba dang / /khyod kyi bstan la gang mos pa/ /de dag 'dod par zhum mi 'gyur/ /lha'i bu sems
249a1(dkon brtsegs): dag pas gsol pa/ sems dag las rnams gtsang gyur cing / /yang dag rtogs pas spyod bgyid pa/ /de dag rgyal ba'i bstan thos na/ /zab mo
249a2(dkon brtsegs): rnams la zhum mi 'gyur/ /lha'i bu chos nyid la gnas pas gsol pa/ gang gi yid ni chos nyid la/ /rab tu dga' zhing thogs med pa/ /de dag mi dbang sras po ste/ /zhi
249a3(dkon brtsegs): ba'i sar ni phyin pa lags/ /lha'i bu chos la sems pas gsol pa/ chos rnams thams cad chos dbyings su/ /'dren pa de la bslab pa rnams/ /chos nyid la ni gang sems
249a4(dkon brtsegs): pa| |de dag spyod yul ma yin med/ /lha'i bu chos kyi dbyings las nges par byung gis gsol pa/ mi mchog khyod kyi sras kyi rnams/ /chos kyi dbyings la nges 'byung
249a5(dkon brtsegs): ste| |'dren pa khyod kyi sras de dag / mtshan nyid gcig gis nges byung lags/ /lha'i bu chos kyi dbyings kyi spyod yul gyis gsol pa/ chos rnams kun gyi spyod yul ni/ /
249a6(dkon brtsegs): chos kyi dbyings zhes rgyal bas gsungs/ /dpa' bo khyod ni gang spyod pa'i/ /ye shes de ni bsam mi khyab/ /lha'i bu chos kyi dbyings la zhugs pas gsol pa/ chos kyi
249a7(dkon brtsegs): dbyings la gang zhugs pa/ /de dag ye shes bsam yas te/ /sangs rgyas chos la the tshom med/ /sems can bsam la de dag mkhas/ /lha'i bu chos kyi dbyings la bab
249b1(dkon brtsegs): gyis gsol pa/ gang dag chos kyi mtshan nyid gcig /chos kyi dbyings la bab pa rnams/ /de dag spobs pa'i stobs bskyed pa/ /bsam gyis mi khyab thob par 'gyur/ /lha'i bu
249b2(dkon brtsegs): chos kyi dbyings la 'jigs pa med pas gsol pa/ gang la de dag gnas pa yi/ /'jigs pa med pa thob med pas/ /de dag rnams kyi spobs dang stobs/ /de la mtshungs pa
249b3(dkon brtsegs): med pa 'byung / /lha'i bu chos kyi dbyings la mkhas pas gsol pa/ khyod ni chos dbyings mkhas pa ste/ /chos rnams kun la shin tu mkhas/ /lag mthil skyu ru ra bzhag bzhin//
249b4(dkon brtsegs): chos kyi dbyings kyang rnam par ston/ /lha'i bu chos kyi dbyings la gnas pas gsol pa/ chos rnams rang bzhin med gzigs pas/ /khyod ni chos kyi dbyings la zhugs/ /mi
249b5(dkon brtsegs): gnas zhum pa ma mchis te/ /gzung ba ma mchis btang ma mchis/ /lha'i bu chos kyi dbyings la spyod pas gsol pa/ sangs rgyas spyod yul gang lags pa'i/ /chos kyi dbyings
249b6(dkon brtsegs): la khyod spyod de/ /bar snang mkha' dang 'dra ba yi/ /'jig rten mgon la phyag kyang 'tshal/ /lha'i bu chos kyi dbyings la rton pas gsol pa/ gang dang gang gi sgo dag nas/ /skyes
249b7(dkon brtsegs): bu dam pa ston mdzad pa/ /de yi sgo nas chos dbyings ston/ /de phyir rtags dang gzugs ma mchis/ /lha'i bu chos kyi dbyings la brtson pas gsol pa/ mngon par brtson pas
250a1(dkon brtsegs): chos kyi dbyings/ /skyes bu dam pa khyod kyis mkhyen/ /brtson pas rdzogs pa'i sangs rgyas rnams/ /ye shes pha rol phyin par gyur/ /lha'i bu
250a2(dkon brtsegs): chos kyis tshim gyis gsol pa/ dpa' bo khyod kyis skye bo 'di/ /chos kyis rab tu tshim par mdzad/ /chos kyi dbyings ni rnam mkhyen pas/ /'dren pa byang chub mchog la zhugs
250a3(dkon brtsegs): lha'i bu chos nyid kyi gting rnyed pas gsol pa/ gting rnyed gyur pa'i 'gro ba kun/ /'dren pa khyod kyi zhal du lta/ /chos dbyings rnam par mkhyen pa yi/ /'dren pa khyod la
250a4(dkon brtsegs): phyag kyang 'tshal/ /lha'i bu gnas shes pa la rab tu gnas pas gsol pa/ mi mchog 'dren pa sangs rgyas kyi/ /ye shes gnas 'di chos dbyings te/ /rnam par 'dren
250a5(dkon brtsegs): pa stobs bcu po/ /gang la spyod pa de lags so/ /lha'i bu gnas la gnas pas gsol pa/ chos kyi dbyings ni gnas chen te/ /thams cad mkhyen pa bzhud pa'i lam//
250a6(dkon brtsegs): de ni chos rnams thams cad kyang / /mtshan nyid gcig par shes pa lags/ /lha'i bu gnas mngon par shes pas gsol pa/ khyod ni chos dbyings mngon par mkhyen//
250a7(dkon brtsegs): mtshan nyid gcig la mkhas pa ste/ /sems can kun gyi bsam pa yang / /rkang gnyis gtso bo khyod kyis mkhyen/ /lha'i bu gnas nas nges par byung gis gsol pa/ rnam
250b1(dkon brtsegs): par 'dren pa khyod kyi sras/ /gnas su bya ba chos dbyings zhes/ /gsal bar 'tshal ba'i mkhas pa rnams/ /rang byung nyid du nges par byung / /lha'i bu gnas la bslab pas gsol
250b2(dkon brtsegs): pa| chos kyi dbyings la gang bslab pa'i/ /skyes bu de dag byang chub zhugs/ /rang byung nyid du gnas rnyed pas/ /de dag rkang gnyis mchog tu 'gyur/ /lha'i bu gnas med pa la
250b3(dkon brtsegs): mkhas pas gsol pa/ gnas med pa ni gang 'tshal ba/ /de dag bde gshegs dgongs la mos/ /bdud rnams bye ba stong gis kyang / /de dag rmongs par yong mi nus/ /lha'i
250b4(dkon brtsegs): bu gnas med pa la mngon par shes pas gsol pa/ gnas med gang gis rig gyur pa/ /de dag bdag cag bdud kyi tshogs/ /bye bas byang chub mi bskyod ces/ /mkhas pa de
250b5(dkon brtsegs): dag shin tu dga'/ /lha'i bu gnas med pa'i dgongs pa la mkhas pas gsol pa/ gnas med 'du shes mkhas pa ni/ /chos nyid la ni rab gnas te/ /sdig can bdud rnams
250b6(dkon brtsegs): bshal ba ni/ /ji ltar rta yis shing rta bzhin/ /lha'i bu gnas med pa la mkhas pas gsol pa/ mtshan nyid gcig la mkhas pa po/ /chos kyi dbyings la bgegs bgyid
250b7(dkon brtsegs): pa'i| |bdud kyi las ni gnas med de/ /gnas med do zhes rgyal bas gsungs/ /lha'i bu gnas dang gnas ma yin pa rtogs pas gsol pa/ gnas dang de bzhin gnas min
251a1(dkon brtsegs): pa| byis pa'i blo can rnams la bstan/ /rang gis de ni thugs chud nas/ /sems can rnams la khyod kyis bstan/ /lha'i bu sbyin pa la mkhas pas
251a2(dkon brtsegs): gsol pa/ sngon chad rgyu ni gang dag dang / /las 'dra 'byung ba ma 'tshal ba'i/ /rgyu de khyod kyis thugs su chud/ /las kyi gnas kyang rab tu mkhyen/ /lha'i bu las la mkhas
251a3(dkon brtsegs): pas gsol pa/ chags dang zhe sdang gti mug ni/ /las kyi rgyu zhes khyod kyis mkhyen/ /gang gis rgyu yis bgyid de yang / /gang zag mchog gis thugs su chud/ /lha'i
251a4(dkon brtsegs): bu ma 'ongs pa la mkhas pas gsol pa/ ma 'ongs pa yi dus dag na/ /mi rnams las gang bgyid 'gyur ba/ /de yi rgyu dang len pa dang / /gnas dang las kyang khyod
251a5(dkon brtsegs): kyis mkhyen/ /lha'i bu da ltar byung ba la lta bas gsol pa/ phyogs bcu'i 'jig rten 'di dag gi /sems can rnams dang rgyu dang las/ /gnas dang las kyi len pa
251a6(dkon brtsegs): rnams| |kun kyang 'dren pa khyod kyis mkhyen/ /lha'i bu stobs kyi spyod yul gyis gsol pa/ mi dbang khyod kyis ma gzigs pa'i/ /las dang rgyu dag ma mchis te/ /gnas
251a7(dkon brtsegs): dang skye ba'ang ma mchis so/ /de bas khyod ni gang zag mchog /lha'i bu stobs la mngon par dga' bas gsol pa/ las dang rgyu dang de bzhin gnas/ /dus la rnam smin rnam
251b1(dkon brtsegs): gsum dang / /ji ltar de yi len pa yang / /khyod kyis mkhyen pas de slad mchod/ /lha'i bu stobs kyi blo gros kyis gsol pa/ rgyu dang las dang len pa dang / /rnam par smin dang
251b2(dkon brtsegs): rkyen dang gnas/ /rang bzhin bral bar khyod kyis mkhyen/ /de phyir rgyal ba mnyam pa med/ /lha'i bu stobs kyis byung gis gsol pa/ rgyu dang las dang len pa dang / /gnas
251b3(dkon brtsegs): dang rkyen dang rgyud rnams dang / /rnam smin so so yang dag rig /thams cad stong pa rab tu mkhyen/ /lha'i bu stobs la dga' bas gsol pa/ rgyu dang las dang len pa dang / /
251b4(dkon brtsegs): gnas dang rkyen dang rgyud kyi rnams/ /khyod nyid rang gis mngon mkhyen te/ /rang bzhin med par bstan pa mdzad/ /lha'i bu stobs kyis rnam par rtse bas gsol pa/ rgyu dang las
251b5(dkon brtsegs): dang len pa dang / /gnas dang rkyen dang rgyud kyi rnams/ /'pho med dbang phyug med pa ste/ /rten cing 'byung bar khyod kyis mkhyen/ /lha'i bu stobs kyis 'phags kyis gsol pa/ rgyu
251b6(dkon brtsegs): dang rkyen dang las rnams dang / /rnam par smin pa brten pa rnams/ /de kun rang bzhin stong ngo zhes/ /seng+ge'i nga ror khyod kyis gsungs/ /lha'i bu stobs kyi rjes su 'brang bas gsol
251b7(dkon brtsegs): pa| 'jig rten las ni gang zhig gis/ /khams ni gang zhig spel gyur pas/ /de dag rkang gnyis gtso bos mkhyen/ /de bas khyod ni do zla med/ /lha'i bu stobs dang ldan gyis
252a1(dkon brtsegs): gsol pa/ khams gang la ni brten bgyis shing / /gang gis mngon par las bgyis dang / /de yi rnam smin ci 'dra ba/ /de kun spyan dang ldan pas mkhyen//
252a2(dkon brtsegs): lha'i bu stobs yang dag 'phags kyis gsol pa/ khams gang la ni brten bgyis shing / /ci 'dra'i rang bzhin gyur pa yi/ /sems can thams cad khyod kyis mkhyen/ /phyag gi
252a3(dkon brtsegs): sor mo lnga dang 'dra/ /lha'i bu stobs la spyod pas gsol pa/ khams gang la ni brten bgyis shing / /bshes gnyen ci 'dra rnyed gyur nas/ /'du 'dzi ji 'dra bgyid gyur
252a4(dkon brtsegs): pa| |de kun bla na med pas mkhyen/ /lha'i bu stobs kyis byin gyis brlabs pas gsol pa/ stobs kyi byin gyis brlabs mkhyen cing / /'dren pa de yi khams dang ni/ /'du
252a5(dkon brtsegs): 'dzin bshes gnyen tshogs kyi rnams/ /de dag mi mchog khyod kyis mkhyen/ /lha'i bu khams nges pas gsol pa/ khams de dang ni de len dang / /bshes gnyen de
252a6(dkon brtsegs): dang de 'grogs pa/ /de la khyod kyi mkhyen pa nges/ /de phyir the tshom yong mi mnga'/ /lha'i bu khams la brten pas gsol pa/ sems can gang na gnas gnas pa'i/ /
252a7(dkon brtsegs): 'khor ba de dang khams de dang / /spyod dang skad dang 'gro ba rnams/ /mi mchog khyod kyis rab tu mkhyen/ /lha'i bu khams la mkhas pas gsol pa/ ye shes gang gis
252b1(dkon brtsegs): khams de ni/ /'dren pas mngon par mkhyen pa yi/ /mkhyen te mkhyen pas stong ngo zhes/ /blo mchog mnga' bas yang dag bstan/ /lha'i bu khams na nges par byung gis
252b2(dkon brtsegs): gsol pa/ khams gang la ni brten bgyis na/ /'dus byas dag la ji srid gnas/ /de ni khyod kyis ji bzhin mkhyen/ /khyod la do zla ma mchis so/ /lha'i bu khams kyi rjes su
252b3(dkon brtsegs): song bas gsol pa/ khams gang la ni brten bgyis pa/ /yon tan ji snyed bskyed pa dang / /rnam par smin dang 'bras bu dag /de dag ma lus khyod kyis mkhyen/ /lha'i bu
252b4(dkon brtsegs): khams la yang dag zhugs pas gsol pa/ khams gang la ni brten bgyid cing / /'gro ba ci 'dra 'dod bgyis pa/ /de yang khyod kyis thogs med mkhyen/ /de phyir khyod ni
252b5(dkon brtsegs): mkhas pas mchod/ /lha'i bu lam mngon par shes pas gsol pa/ khams gang la ni brten bgyis pas/ /'gro ba ci 'drar mchis pa yi/ /sems can rnams kyi lam
252b6(dkon brtsegs): dag kyang / /ye shes mkhas pa khyod kyis mkhyen/ /lha'i bu lam la mi 'jigs pas gsol pa/ sems can log pa nyid nges shing / /mya ngan 'das 'gro skal med pa/ /
252b7(dkon brtsegs): phung po gsum po de dag la/ /khyod kyis ye shes nges par 'jug /lha'i bu lam gyis nges par byung gis gsol pa/ sems can yang dag nyid nges te/ /ngan 'gror 'gro ba'i skal
253a1(dkon brtsegs): med pa| |de la 'jig rten sgron ma khyod/ /rtogs pa thogs pa med par 'jug /lha'i bu lam la mos pas gsol pa/ ma nges phung por gyur pa la/ /
253a2(dkon brtsegs): gang zag gang rnams gnas pa rnams/ /de la ngan song ngan 'gro dang / /mya ngan 'das pa'ang khyod kyis bstan/ /lha'i bu stobs kyi brdas gsol pa/ sangs rgyas brda tsam nyid
253a3(dkon brtsegs): lags te/ /de bzhin stobs dang ye shes dang / /mi 'jigs bzhi yang de bzhin du/ /kun rdzob ces ni thub pas gsungs/ /lha'i bu yang dag pa mthong bas gsol pa /
253a4(dkon brtsegs): sangs rgyas sangs rgyas chos rnams mos/ /ye shes gnas pa gzhan yang med/ /don dam nyid du bstan to zhes/ /de bzhin gshegs pa khyod kyis mkhyen/ /lha'i bu stobs
253a5(dkon brtsegs): la gnas kyis gsol pa/ sangs rgyas chos la stobs gnas pas/ /des na de la 'jigs med de/ /rgyal ba de bzhin gshegs kyi sras/ /ji ltar 'dod rgu rnam par
253a6(dkon brtsegs): 'phrul| |lha'i bu chos la 'jigs med kyis gsol pa/ kun rdzob dang ni don dam dang / /de dag rab tu bstan mchis kyang / /kun rdzob dang ni don dam dang / /brda yang dmigs
253a7(dkon brtsegs): su ma mchis so/ /lha'i bu ye shes lhur len gyis gsol pa/ brjod pa thams cad rnam pa gzhan/ /chos kyi mtshan nyid rnam pa gzhan/ /mtshan nyid ma mchis brjod ma
253b1(dkon brtsegs): mchis| |khyod kyis chos kyi mtshan nyid gzigs/ /lha'i bu lam la brtson pas gsol pa/ nges par gyur pa'i sems can rnams/ /gzhan gyi rgyud mchi'i gnas ma mchis/ /
253b2(dkon brtsegs): log par nges rnams kun tu 'gror/ /drang srong chen po khyod kyis gzigs/ /lha'i bu mos pa'i stobs kyis gsol pa/ khams gang la ni brten bgyis te/ /gang rnams ci 'drar mos
253b3(dkon brtsegs): 'gyur zhing / /'dod chags khams la sdug bsngal ba/ /de dag thub chen khyod kyis gzigs/ /lha'i bu mi sdug pa las nges par byung gis gsol pa/ ma mchis yongs su
253b4(dkon brtsegs): brtags pas na/ /'dod chags khams ni rab tu byung / /de la mos pa nges 'byung ba/ /de dag khyod kyis ji bzhin gzigs/ /lha'i bu byams pas nges par byung gis
253b5(dkon brtsegs): gsol pa/ ma mchis yongs su brtags pas na/ /zhe sdang khams ni rab tu byung / /de la mos pa nges 'byung pa/ /de dag khyod kyis ji bzhin gzigs/ /lha'i bu rkyen gyis
253b6(dkon brtsegs): nges par byung gis gsol pa/ ma mchis yongs su brtags pas na/ /gti mug khams ni rab tu byung / /de la mos pa nges 'byung ba/ /de dag khyod kyis ji bzhin gzigs /
253b7(dkon brtsegs): lha'i bu gtong bas nges par byung gis gsol pa/ mtsho med 'jigs pa rnyed pa dag /ser sna mngon du 'phel 'gyur te/ /de la mos pa nges 'byung ba/ /de dag thub chen khyod
254a1(dkon brtsegs): kyis gzigs/ /lha'i bu dge ba'i bshes gnyen gyis nges par byung gis gsol pa/ sdig pa'i grogs dang 'grogs pa na/ /mthun
254a2(dkon brtsegs): pa'i khams ni rab tu byung / /de la mos pa thob 'gyur ba/ /de dag 'dren pas rnam par mkhyen/ /lha'i bu rnam par shes pa snying por 'dzin pas gsol pa/ 'khor
254a3(dkon brtsegs): ba na ni 'khor rnams kyis/ /ci 'dra'i khams la brten pa dang / /mos pa de mthar phyin pa dag /khyod kyis ma lus rab tu mkhyen/ /lha'i bu nan tan snying por byed pas
254a4(dkon brtsegs): gsol pa/ 'khor ba na ni 'khor rnams kyis/ /gang gis rgyu 'byung nan tan dang / /mos pa de las 'byung ba yang / /smad pa med pa khyed kyis gzigs/ /lha'i bu dbang
254a5(dkon brtsegs): po la mos pas gsol pa/ sems can gang gis khams gang la/ /brten na ji ltar 'gyur ba yi/ /rgyu de khyod kyis rab tu mkhyen/ /des na khyod ni dga' bar mdzad/ /
254a6(dkon brtsegs): lha'i bu dbang po la spyod pas gsol pa/ sbyor ba gang gis skye ba dang / /gang gis rgya chen skye ba dang / /dmigs pa dang ni zhing rnams dang / /dbang po khyod kyis rab tu mkhyen//
254a7(dkon brtsegs): lha'i bu dbang pos nges par byung gis gsol pa/ 'dod pa'i sdug bsngal gnod gyur dang / /srid par mngon pa 'jug pa dang / /sred pa zhi bar bgyid pa'i don/ /de dag smra
254b1(dkon brtsegs): ba'i mchog gis mkhyen/ /lha'i bu dbang po'i spyod yul gyis gsol pa/ dbang po nyam chung rnam dag ni/ /gzugs kyi 'dod chags dben par 'tshal/ /sred pa rnam par
254b2(dkon brtsegs): gzhig pa yang / /rkang gnyis dam pas bsten pa mdzad/ /lha'i bu dbang po rnam par rgyal bas gsol pa/ dbang po rtul po dur khrod bsten/ /rang gi 'dod chags zhi bar
254b3(dkon brtsegs): bgyid| |rkang gnyis gtso bo'i zhal mthong nas/ /sred dang bcas pas khyod la blta/ /lha'i bu dbang po rtogs kyis gsol pa/ 'dod chags can dang 'dod chags dang / /
254b4(dkon brtsegs): zhi dang shes dang mi shes dang / /sred pa zhi dang dbang po rnams/ /rnam par gzigs la mngon mi dmigs/ /lha'i bu dbang po la gnas pas gsol pa/ zhe sdang gnyen por
254b5(dkon brtsegs): gyur pa yi/ /gnod sems med dang dben pa dag /dbang po rtul po bsten pa'i tshe/ /khyod kyi 'gro ba'i bsam pa gzigs/ /lha'i bu dbang po la brtson pas gsol pa/ zhe
254b6(dkon brtsegs): sdang gnyen por byams pa gsungs/ /sems can shes pa rjes su skye/ /zhe sdang khams ni zhi bar bgyid/ /de dag mi mchog khyod kyis mkhyen/ /lha'i bu dbang po tshol bas
254b7(dkon brtsegs): gsol pa/ gnod sems med dang byams pa dang / /zhi ba'i ngo bo nyid ma gzigs/ /dgra dang nyon mongs ma dmigs te/ /des na 'jig rten khyad par 'phags/ /lha'i bu dbang
255a1(dkon brtsegs): po rjes su 'brang gis gsol pa/ log par rnam par rtog pa dang / log pa nye bar ston pa yang / /nyon mongs dam phyir kun sbyor te/ /ldog
255a2(dkon brtsegs): pas thar bar 'gyur ba gzigs/ /lha'i bu ye shes yang dag shar gyis gsol pa/ 'dod chags zhe sdang gti mug dang / /dngos la 'dzin pa mun pa ste/ /ldog pas
255a3(dkon brtsegs): snang ba chen por 'gyur/ /de ni grags chen khyod kyis mkhyen/ /lha'i bu ye shes 'dod chags chad pas gsol pa/ 'dod chags zhe sdang gti mug dang / /mun pa snang
255a4(dkon brtsegs): ba dngos po rnams/ /rang bzhin nyid kyis ma mchis te/ /de ni rkang gnyis gtso bos gzigs/ /lha'i bu snang ba 'dzin gyis gsol pa/ sems can gang gis shes
255a5(dkon brtsegs): pa gang / /ji tsam yongs su bsgrubs bgyis dang / /snod du gang rung ji snyed pa/ /de dag mi mchog khyod kyis mkhyen/ /lha'i bu dbang po dang zhe 'gras pas gsol pa/
255a6(dkon brtsegs): nyon mongs spang phyir shes gang gis/ /shes pa de la rtog bgyid pa/ /de yang ston pa khyod kyis mkhyen/ /de bas khyod la mngon par dga'/ /lha'i bu dbang po la dga'
255a7(dkon brtsegs): bas gsol pa/ yul dang dus dang gnas dag dang / /spyod pa rnam par sgom pa dang / /nyon mongs nyon mongs rnam dag pa/ /thub pa khyod kyis stong par gzigs/ /lha'i
255b1(dkon brtsegs): bu ye shes rgyal mtshan gyis gsol pa/ dbang po rno rtul 'bring dag dang / /gang zag gang gi bsam pa dang / /bcings dang thar dang zad pa'ang shes/ /g.yo ba med par khyod
255b2(dkon brtsegs): kyis mkhyen/ /lha'i bu dbang po'i rgyal mtshan gyis gsol pa/ dbang po rab 'bring rtul ba dang / /nyon mongs ye shes tshor ba dang / /gdul dang 'dul bar bgyid pa dag /khyod
255b3(dkon brtsegs): kyis mtshan nyid med par gsungs/ /lha'i bu dbang po rnam par brtags kyis gsol pa/ sems can rnams kyi bsam gtan dang / /rnam thar kun nas nyon mongs dang / /snyoms
255b4(dkon brtsegs): 'jug ting 'dzin ldan pa dang / /rnam byang thub pa khyod kyis mkhyen/ /lha'i bu stobs kyi shugs kyis gsol pa/ zhi ba'i ting nge 'dzin bsten te/ /chos kun ngo bo nyid kyis ni/ /rang bzhin med par khyod
255b5(dkon brtsegs): kyis mkhyen/ /des na thams cad mkhyen zhes bgyis/ /lha'i bu stobs kyi go chas gsol pa/ chos rnams gang dag rang bzhin gang / /chos gang gis ni brjod bgyis pa/ /yang
255b6(dkon brtsegs): dag ji bzhin thugs su chud/ /des na dus gsum chags mi mnga'/ /lha'i bu stobs 'dod kyis gsol pa/ log par brtags pas kun nyon mongs/ /rnam pa bzhi ni skye
255b7(dkon brtsegs): bar 'gyur/ /las las skyes par de dag mkhyen/ /des na khyod ni do zla med/ /lha'i bu stobs shes kyis gsol pa/ nyon mongs rnams dang las rnams kyi/ /gnyen po rnam par
256a1(dkon brtsegs): byang ba dang / /bstan pa'ang khyod kyis rab tu mkhyen/ /des na khyod la do zla med/ /lha'i bu stobs kyi 'od kyis gsol pa/ bsam gtan rnam thar
256a2(dkon brtsegs): ldang ba dang / /snyoms par 'jug dang ting 'dzin dang / /kun nas nyon mongs rnam byang dag /ming tsam mo zhes khyod kyis bstan/ /lha'i bu stobs las byung gis gsol pa/
256a3(dkon brtsegs): bsam gtan rnam thar rnam byang dang / /snyoms par 'jug dang ting nge 'dzin/ /bag yod pa las byung ba ste/ /de la khyod kyi ye shes 'jug /lha'i bu stobs rnam par
256a4(dkon brtsegs): spel bas gsol pa/ dpa' bo khyod kyi mkhyen pa ni/ /bsam gtan la sogs de dag dang / /ldan dang rnam par byang la 'jug /de ni rlung ltar chags pa med/ /lha'i
256a5(dkon brtsegs): bu sngon gyi mtha' la mkhas pas gsol pa/ bskal pa bye ba grangs med du/ /srid pa 'di na sngon bzhugs tshe/ /srid pa'i skyon dang yong ma 'dres/ /des na khyod la do zla
256a6(dkon brtsegs): med| |lha'i bu sngon gyi mtha' la gnas pas gsol pa/ bskal pa bye ba grangs med du/ /byang chub gzhal yas tshol mdzad cing / /'dren pas yongs su spyad pas na/ /
256a7(dkon brtsegs): des na khyod ni dpa' bo lags/ /lha'i bu sngon gyi mtha' la rtog pas gsol pa/ sngon mthar sbyin pa sna tshogs dag /blo mchog gsung tshe gsol bas na/ /spobs pa sna
256b1(dkon brtsegs): tshogs rab mnga' bar/ /rnam par 'dren pa de nges byung / /lha'i bu sngon mtha' la byang bas gsol pa/ sngon chad 'khor bar spyod pa'i tshe/ /tshul rnams la ni tshul mkhas
256b2(dkon brtsegs): pa| |'jig rten sgron rnams khyod kyis gzigs/ /des na khyod ni tshul la mkhas/ /lha'i bu sngon gyi mtha' tshar phyin pas gsol pa/ sngon mthar chos rgyal mang po la/ /dpa'
256b3(dkon brtsegs): bos sngon chad spyod mdzad pas/ /thams cad mkhyen du nges par byung / /sems can mkhas la phyag kyang 'tshal/ /lha'i bu sngon gyi tshul phun sum tshogs pas gsol pa/
256b4(dkon brtsegs): byang chub mchog ni btsal ba'i phyir/ /bskal pa bye ba grangs med du/ /sangs rgyas bye ba mtha' yas pa/ /de la khyod kyis sa bon btab/ /lha'i bu sngon gyi tshul la nges pas
256b5(dkon brtsegs): gsol pa/ bskal pa bye ba brtags mdzad pas/ /chos kun sems can med pa zhes/ /chos rnams thams cad nges par mkhyen/ /'du 'phrod tsam du rgyal bas gsungs/ /
256b6(dkon brtsegs): lha'i bu sngon gyi mtha' la sems pas gsol pa/ bskal pa bye ba grangs med du/ /gnas dang gnas min rab mkhyen par/ /rnam par 'dren pa spyod mdzad pas/ /des na
256b7(dkon brtsegs): 'jig rten rmongs mi mnga'/ /lha'i bu sngon gyi mtha' la spyod pas gsol pa/ gnas dang gnas min bsten bgyis nas/ /las dang rgyu rnams dpyad pas na/ /khams dang
257a1(dkon brtsegs): dbang po mos pa dang / /bsam gtan sngon gyi mtha' yang mkhyen/ /lha'i bu sngon gyi mtha' la yongs su rtog pas gsol pa/ khyed kyis
257a2(dkon brtsegs): sngon mtha' yongs brtags pas/ /stobs kyi ye shes rnam bcu po/ /dpa' bo chen pos rnam par spel/ /des na 'jig rten 'di la gzigs/ /lha'i bu sngon gyi mtha'i
257a3(dkon brtsegs): spyod yul gyis gsol pa/ dpa' bos sems can thams cad kyi/ /sngon gyi mtha' yi spyod pa dang / /dge dang mi dge'i rgyu ba rnams/ /mkhyen pas 'jig rten gso
257a4(dkon brtsegs): ba mdzad/ /lha'i bu sngon gyi mtha'i spyod pa la so sor rtog pas gsol pa/ thub pas sngon gyi sems can gyi/ /sngon mtha'i spyod pa rab mkhyen cing / /khams dang mos
257a5(dkon brtsegs): pa mkhyen pas na/ /de phyir sems can gso ba mdzad/ /lha'i bu mos pa'i stobs can gyis gsol pa/ bskal pa bye ba mtha' yas su/ /sngon gyi mtha' la brtags
257a6(dkon brtsegs): bgyis kyang / /khyod kyi dgongs pa chags mi mnga'/ /des na mgon la bdag mos lags/ /lha'i bu ye shes la mos pas gsol pa/ bskal pa bye ba grangs med
257a7(dkon brtsegs): du| |sngon mtha'i srid pa bsam bgyis kyang / /rkang gnyis gtso bos yon tan gyi/ /pha rol phyin nus 'ga' ma mchis/ /lha'i bu phyi ma'i mtha' la mkhas pas gsol pa/
257b1(dkon brtsegs): phyogs bcu'i 'jig rten 'di dag gi /skye rgu sna tshogs las ldan pa/ /shi 'pho skye bar 'gyur ba dag /khyod kyis sangs rgyas spyan gyis gzigs/ /lha'i bu phyi ma'i mtha' las
257b2(dkon brtsegs): nges par byung gis gsol pa/ rgyu gang gis ni las gang zhig /bgyis shing rgyud drug mchir 'gyur pa/ /de dag thams cad rgyal bas mkhyen/ /des na thams cad mkhyen ces
257b3(dkon brtsegs): bgyi| |lha'i bu shi 'pho dang skye ba mngon par shes pas gsol pa/ khams gang gi ni sems can gang / /bsgos par gyur cing las bgyis pa'i/ /bag chags las dang
257b4(dkon brtsegs): sems can dag / khyod kyis g.yo ba med par mkhyen/ /lha'i bu shi 'pho dang skye ba rig pas gsol pa/ bshes gnyen ji 'dra bsten bgyis shing / /las gang mngon par
257b5(dkon brtsegs): 'dus bgyis pa/ /'gro ba gang du mchis 'gyur ba/ /thub pa khyod kyis de yang mkhyen/ /lha'i bu dgongs pa la mkhas pas gsol pa/ las de yi ni bgyis pa gang / /dgos
257b6(dkon brtsegs): pa khyod kyis rab tu mkhyen/ /gang gis slad du las bgyis pa'i/ /de yang ma lus rab tu mkhyen/ /lha'i bu dngos po la mkhas pas gsol pa/ dngos po gang dag dmigs pa
257b7(dkon brtsegs): dang / /las gang mngon par 'du bgyis pa/ /thams cad mkhyen pas de mkhyen te/ /de ni sangs rgyas spyod yul lags/ /lha'i bu dngos po la rig pas gsol pa/ sems
258a1(dkon brtsegs): can rnams kyi bsam mkhas pa/ /dngos de ji ltar chags pa dang / /de ni ji ltar grub pa yi/ /las de khyod kyis mngon par mkhyen/ /lha'i bu
258a2(dkon brtsegs): shes pa la mkhas pas gsol pa/ shes pa gang gis dngos po de/ /brtags par gyur pa rab tu mkhyen/ /de la ji ltar chags gyur pa'ang / /thub pa khyed kyis
258a3(dkon brtsegs): shin tu mkhyen/ /lha'i bu mngon par 'du byed pa la mkhas kyis gsol pa/ chags pa gang gis las de rnams/ /nyon mongs gang gis 'du bgyis pa'i/ /nyon mongs
258a4(dkon brtsegs): de dag yang dag mkhyen/ /de bas khyod ni bdag gi mgon/ /lha'i bu 'gro ba la mkhas pas gsol pa/ 'gro ba gang du las gang gis/ /mchi zhing sgrib pa gang rnyed nas//
258a5(dkon brtsegs): 'bras bu thob par mi 'gyur ba/ /de kun spyan ldan khyod kyis mkhyen/ /lha'i bu dmigs pa la mkhas pas gsol pa/ 'gro ba dag tu skyes rnams kyi/ /gang gi las rnams
258a6(dkon brtsegs): smin gyur pa'i/ /dmigs pa khyod kyis rab mkhyen te/ /de la khyod kyi blo gros 'jug /lha'i bu bag chags la mkhas pas gsol pa/ 'gro dang 'gro bar mi rnams kyis/
258a7(dkon brtsegs): sngon chad bgyis pa'i sdig las dang / /de bzhin dge ba'i las rnams kyi/ /bag chags khyod kyis rab tu mkhyen/ /lha'i bu las la mkhas kyis gsol pa/ 'gro bar
258b1(dkon brtsegs): 'byung po thams cad kyi/ /rnyed dang gser dang slad ma dang / /las rnams gsum po khyod kyis mkhyen/ /de la so so'i skye bo 'khrul/ /lha'i bu rnam par smin pa la mkhas
258b2(dkon brtsegs): kyis gsol pa/ chung zhing rnam smin che ba dang / /che zhing rnam smin chung ba dang / /chung ngam che 'am mnyam pa'ang rung / /de la mu stegs can rnams rmongs/ /lha'i bu las
258b3(dkon brtsegs): la mkhas kyis gsol pa/ /tshe 'di'i las rnams gang lags dang / /skyes pa'i las rnams gang lags dang / /lan gsum gzhan gyi gang lags pa/ /de dag spyan ldan
258b4(dkon brtsegs): khyod kyis mkhyen/ /lha'i bu tshe 'di la myong bar 'gyur ba la mkhas kyis gsol pa/ tshe 'di la ni gang bgyis pa'i/ /las kyi rnam smin mi gang dag /myong bar 'gyur ba
258b5(dkon brtsegs): gang dag la/ /so so'i skye bo rmongs pa mkhyen/ /lha'i bu skyes nas myong bar 'gyur ba la mkhas kyis gsol pa/ gang gis las gang bsags gyur te/ /skyes nas rnam
258b6(dkon brtsegs): par smin gyur pa/ /gang la 'jig rten gting mi rnyed/ /shes rab chen pos de yang mkhyen/ /lha'i bu lan grangs gzhan na myong bar 'gyur ba la mkhas kyis gsol
258b7(dkon brtsegs): pa| las gang bskal pa bye ba yi/ /phyi dus rnam par smin 'gyur zhing / /dus gzhan dag ni yang 'byung ba/ /de dag yang dag nyid du mkhyen/ /lha'i bu yongs su ma smin pa
259a1(dkon brtsegs): myong bar 'gyur ba la mkhas kyis gsol pa/ las rnams gang zhig bgyis gyur pa/ /yongs su smin par ma gyur na/ /de srid 'bras bu
259a2(dkon brtsegs): mi 'byin pa/ /rkang gnyis mchog gis de yang mkhyen/ /lha'i bu yongs su ma smin pa myong bar 'gyur ba la rtog pas gsol pa/ las gang dang ni ldan pas na/ /sems
259a3(dkon brtsegs): can 'di ni skyer 'gyur ba/ /pham pa med pas de mkhyen te/ /yongs su brtags nas rab tu mkhyen/ /lha'i bu yongs su smin pa myong bar 'gyur ba la mkhas pas
259a4(dkon brtsegs): gsol pa/ las ni ji ltar yongs smin na/ /'bras bu dkar bar 'gyur ba mkhyen/ /de la stong par rnam par mkhyen/ /de la khyod kyi ye shes 'jug /lha'i bu yongs
259a5(dkon brtsegs): su smin pa myong bar 'gyur ba la nges pas gsol pa/ thams cad mkhyen pas las kyi rnams/ /lci dang yang ba rab tu mkhyen/ /sems can bsam pa thugs su
259a6(dkon brtsegs): chud| |de slad bcom ldan bdag gi bla/ /lha'i bu lci yang la mkhas kyis gsol pa/ las gang gis ni sems can rnams/ /ngan song mchi bar 'gyur ba dang / /
259a7(dkon brtsegs): lci ba dang ni yang ba gzigs/ /de shes mkhyen pas rab tu mkhyen/ /lha'i bu sems can gyi spyod pa la mkhas kyis gsol pa/ sems can spyod pa nyer bzung zhing / /
259b1(dkon brtsegs): las kyi lci dang yang ba dag /dpa' bo khyod kyis rab tu mkhyen/ /mu stegs can rnams de la rmongs/ /lha'i bu sems can gyi spyod pa la spyod pas gsol pa/ sems can
259b2(dkon brtsegs): spyod pa spyad mdzad cing / /las kyi rnam par smin pa bstan/ /phor bu'i chu dang gang+gA'i chu/ /lan tshwas rnam par bstan pa bzhin/ /lha'i bu las la mkhas kyis gsol
259b3(dkon brtsegs): pa| slob dang mi slob rnam par smin/ /rkang gnyis dam pa ston mdzad cing / /kun nas nyon mongs las myong nas/ /las ni zad par 'gyur ba bstan/ /lha'i bu sangs
259b4(dkon brtsegs): rgyas kyi ye shes la reg par byed pas gsol pa/ sangs rgyas spyan gyis khams gsum na/ /las kyi 'bras bu bstan pa na/ /byis pa dag dang mkhas pa gzigs/ /
259b5(dkon brtsegs): phra gzigs khyod la phyag 'tshal lo/ /lha'i bu las zad par byed pas gsol pa/ 'jig rten dag na rnam 'dren khyod/ /sems can rnams kyi shi 'pho dang / /skye ba kun
259b6(dkon brtsegs): la ye shes 'jug / mkhyen pas 'jigs med phyag kyang 'tshal/ /lha'i bu dmigs pa med pa la spyod pas gsol pa/ 'chi 'pho ba dang skye dang las/ /'gro dang de bzhin
259b7(dkon brtsegs): sems can dang / /rnam smin rmi lam 'drar bstan pa/ /'dren pa rkang gnyis mchog gis mkhyen/ /lha'i bu nyon mongs pa la rtog pas gsol pa/ /ji ltar rmi lam skom pa
260a1(dkon brtsegs): zhi| |shin tu bsil ba'i chu 'thungs bzhin/ /rkang gnyis mchog khyod 'dod chags dang / /zhe sdang gti mug rnams kyang zad/ /lha'i bu yongs
260a2(dkon brtsegs): su rtog pa dang bral bas gsol pa/ 'dod chags zhe sdang gti mug rnams/ /yongs su rtog las skyes pa ste/ /rmi lam dga' bar rtse ba bzhin/ /smra mchog khyod
260a3(dkon brtsegs): la phyag kyang 'tshal/ /lha'i bu yongs su rtog pa zhi bar byed pas gsol pa/ yongs su rtog pa rab zhi bas/ /nyon mongs zad pa rab bstan te/ /rmi lam na ni
260a4(dkon brtsegs): sprin med ltar/ /mi mchog khyod kyis rab tu bstan/ /lha'i bu zag pa la rtog pas gsol pa/ rmi lam char chen 'bab pa ltar/ /de bzhin zag pa rnams
260a5(dkon brtsegs): 'byung bar/ /zag pa 'byung ba mkhas pa po/ /dpa' bo chen po khyod kyis bstan/ /lha'i bu rmi lam rtog gis gsol pa/ rmi lam char chen 'bab pa ltar/ /de
260a6(dkon brtsegs): bzhin zag pa rnams 'byung ste/ /nor ba rnams la zag 'byung bar/ /dpa' bo chen po khyod kyis bstan/ /lha'i bu ji lta ba bzhin du rtog pas gsol pa/ ji
260a7(dkon brtsegs): ltar bu mo'i rmi lam na/ /bu zhig byung la shi 'phos na/ /dga' dang sdug bsngal tshor 'gyur ba/ /de bzhin 'gro ba khyod kyis gzigs/ /lha'i bu rmi lam
260b1(dkon brtsegs): rtog pas gsol pa/ rmi lam dag na mgo bcad bzhin/ /khyod kyis zag pa zad pa gzigs/ /de ni mkhas pa rnams la bstan/ /thams cad gzigs la phyag kyang 'tshal//
260b2(dkon brtsegs): lha'i bu blo gros nges par rtogs kyis gsol pa/ chos kun mkhyen pa khyod kyis ni/ /ji ltar rmi lam mdza' phrad dang / /bral ba yang dag ma mchis gzigs/ /'gro ba ji bzhin
260b3(dkon brtsegs): tshim par mdzad/ /lha'i bu ye shes yid kyis gsol pa/ khyod kyis dam pa'i chos ston pa/ /thos nas yid ni dga' 'gyur te/ /rmi lam dag na rmi bstan bzhin/ /de ltar rgyal
260b4(dkon brtsegs): pas bstan par mdzad/ /lha'i bu yongs su dga' ba'i yid kyis gsol ba/ me long gzugs brnyan snang ba bzhin/ /'gro ba mtha' dag gzigs pas na/ /bsam gtan
260b5(dkon brtsegs): mnga' ba khyod la ni/ /lhar bcas 'jig rten yid kyang dga'/ /lha'i bu blo gros nges pas gsol pa/ thub pa pi wang sgra 'dra ba'i/ /khyod kyi dam chos thos gyur na/ /lha'i bu rnams
260b6(dkon brtsegs): kyang the tshom bor/ /rgyal ba mchog la phyag kyang 'tshal/ /lha'i bu sgyu mas tshim gyis gsol pa/ sgyu ma'i mkhan pos sgyu ma dag /byis pa rmongs byed yongs bstan na/ /mi mkhas
260b7(dkon brtsegs): de la rmongs par 'gyur/ /sgyu ma bzhin du khyod kyis bstan/ /lha'i bu sprul pa la sems kyis gsol pa/ ji ltar rmi lam sgyu mthong ba/ /de ltar khyod kyis 'gro ba gzigs/ /
261a1(dkon brtsegs): mgon po'i bstan pa de thos nas/ /bdag cag the tshom ma mchis so/ /lha'i bu sgyu ma las nges par byung gis gsol pa/ sgyu ma'i mkhan
261a2(dkon brtsegs): pos sgyu sprul kyang / /sgyu ma lags par 'tshal bas na/ /de la rmongs par 'gyur ma mchis/ /de bzhin khyod kyis 'gro ba gzigs/ /lha'i bu rtogs pa'i rjes su rtogs
261a3(dkon brtsegs): kyis gsol pa/ ji ltar brtson pas rmi lam na/ /sangs rgyas sku gzigs brtags pa bzhin/ /de ltar rtog pas 'jig rten bskyed/ /rnam par 'dren pa khyod kyis gzigs
261a4(dkon brtsegs): lha'i bu kun tu rtog pa 'joms gyis gsol pa/ kun rtog 'dod chags rgyu las te/ /'dod chags dngos pos bskyed ma lags/ /rtog pa ngan las 'dod chags byung / /de
261a5(dkon brtsegs): ni rnam 'dren khyod kyis gzigs/ /lha'i bu yongs su shes pa dang ldan pas gsol pa/ ri sul dag na sgra byung ba/ /brag ca sems can sgra ma lags/ /de bzhin 'jig
261a6(dkon brtsegs): rten khyod kyis gzigs/ /de slad 'jig rten chags mi mnga'/ /lha'i bu ston pa la mkhas pas gsol pa/ sgra ni gang yang ma mchis te/ /sgra ni brag ca 'dra ba lags/ /'on
261a7(dkon brtsegs): kyang mi dbang khyod kyis bstan/ /byis pa mang po rab tu btsud/ /lha'i bu nan tan la mkhas pas gsol pa/ chos rnams don ni gzhan lags kyang / /byis pa rnams kyis
261b1(dkon brtsegs): gzhan du brtags/ /nan tan chos las shes par gyis/ /de la bdag ni the tshom chad/ /lha'i bu don gyi rjes su 'brang bas gsol pa/ chos don yang dag gang lags pa/ /de ni
261b2(dkon brtsegs): sus kyang ma rtogs shing / /sus kyang ma bstan 'tshal ma gyur/ /de skad thub pa'i mchog gis gsungs/ /lha'i bu chos kyi brda rtogs pas gsol pa/ zag dang dri ma nyon mongs
261b3(dkon brtsegs): dang / /bag chags dang ni rtogs dang rtog /kun nas nyon mongs rnam dag pa/ /thub pa brda yi tshig kyang lags/ /lha'i bu kun tu rtog pa la mkhas pas gsol pa/ kun nas
261b4(dkon brtsegs): nyon mongs rnam dag dang / /zag pa dag dang nyon mongs dang / /ngag dang bshad dang nye du dang / /ston pa 'di kun ming tsam lags/ /lha'i bu mi gnas pa'i blo gros kyis gsol
261b5(dkon brtsegs): pa| khams gsum rnams la ma chags te/ /nam mkha' 'dra ba'i thugs mnga' ba/ /bral bar gyur cing sbyin pa'i gnas/ /zhi ba'i sems la phyag kyang 'tshal/ /lha'i bu ma
261b6(dkon brtsegs): gos pas gsol pa/ thub pa khyod kyis thugs yid ni/ /gzugs dang gzugs med mi gnas shing / /'dod dang mya ngan 'das pa la/ /gnas pa ma mchis bar snang 'dra/ /lha'i
261b7(dkon brtsegs): bu re ba med pas gsol pa/ 'dod pa'i khams la re ba spangs/ /gzugs dang gzugs med gnyi gar min/ /'du 'dzi dag dang bral gyur ba/ /sred zad khyod la phyag kyang
262a1(dkon brtsegs): 'tshal| |lha'i bu sred pa byung bas gsol pa/ 'byung ba dag dang 'jig pa la/ /khyod kyi sred pa yang dag chad/ /khams gsum kun la
262a2(dkon brtsegs): chags mi mnga'/ /rnam par 'dren la phyag kyang 'tshal/ /lha'i bu sred pa zil gyis gnon gyis gsol pa/ 'jig rten 'di dag zil mnan nas/ /khyu mchog dam pa
262a3(dkon brtsegs): spyod mdzad cing / /sems can 'jig rten sgrol mdzad pa/ /thugs brtse khyod la phyag kyang 'tshal/ /lha'i bu sred pa dang bral gyis gsol pa/ kun tu sbyor dang bral ba
262a4(dkon brtsegs): ste| |yang srid bas pas zhir gyur ba/ /dag pa'i bdag nyid dag pa'i sems/ /dus dang bral la phyag 'tshal lo/ /lha'i bu ji lta ba bzhin du rig pas gsol pa/ chos
262a5(dkon brtsegs): rnams thams cad dngos med pa/ /ji bzhin dpa' bo khyod kyis mkhyen/ /bcings pa ma mchis grol ma mchis/ /yang dag gzigs la phyag kyang 'tshal/ /lha'i bu
262a6(dkon brtsegs): 'dam las brgal bas gsol pa/ 'dod pa'i 'dam las brgal ba ste/ /srid pa'i 'dam las de bzhin brgal/ /gzigs pa mi mnga' len mi mnga'/ /yang srid
262a7(dkon brtsegs): brgal la phyag kyang 'tshal/ /lha'i bu zang zing spangs kyis gsol pa/ zang zing spangs shing dri ma spangs/ /re ba spangs shing sdig pa'ang spangs/ /sangs rgyas sgrib pa
262b1(dkon brtsegs): rnams spangs pa/ /don rtogs khyod la phyag kyang 'tshal/ /lha'i bu re ba spangs kyis gsol pa/ don dang don ma lags pa spangs/ /chags pa mi mnga' nges rtogs pa/ /bdud
262b2(dkon brtsegs): kyi zhags las rnam 'das pa/ /len med khyod la phyag kyang 'tshal/ /lha'i bu phan par 'dod pas gsol pa/ bdag nyid dang ni gzhan rnams kyi/ /lam gang nyon mongs
262b3(dkon brtsegs): rim med pa/ /sgrib pa med par gzigs pa po/ /dpa' chen khyod kyis de yang gzigs/ /lha'i bu grags pa thob kyis gsol ba/ 'dren pa 'jig rten rnam grags pa/ /
262b4(dkon brtsegs): khyod kyis mkhyen la brtson pa rnams/ /ji skad bstan bzhin rab rtog na/ /nyon mongs rnams ni nub par 'gyur/ /lha'i bu 'jigs pa med pas gsol pa/ chos rnams
262b5(dkon brtsegs): kun la nges pas na/ /bsngo ba gang yang yong ma gzigs/ /ye shes rgya mtsho mi bsnyengs par/ /seng+ge'i sgra ni sgrog par mdzad/ /lha'i bu gang nas kyang 'jigs pa med pas
262b6(dkon brtsegs): gsol pa/ 'jigs pa kun las yang dag brgal/ /zug rngu thams cad kun tu ston/ /bsnyengs pa mi mnga' zhum mi mnga'/ /thams cad zil gnon phyag kyang 'tshal/ /
262b7(dkon brtsegs): lha'i bu gnas med kyis gsol pa/ lha rnams dang ni dri za dang / /bdud dang tshangs par bcas pa yis/ /khyod kyi chos la brgal mi nus/ /de bas khyod la bsnyengs mi mnga'//
263a1(dkon brtsegs): lha'i bu seng+ge'i rtsal gyis gsol pa/ chos rnams thams cad yongs mkhyen pas/ /sangs rgyas gyur la 'jigs mi mnga'/ /bdag la chos
263a2(dkon brtsegs): kyis sus rgol zhes/ /bde gshegs khyod la dogs mi mnga'/ /lha'i bu skrag med kyis gsol pa/ seng+ge ri sul gnas pa ni/ /'jigs pa ma mchis skrag ma mchis/ /
263a3(dkon brtsegs): ri dwags phra mo yongs btul te/ /spa bkong gnas na nga ro sgrog /de bzhin thams cad mkhyen pa yang / /mu stegs can rnams yongs skrag ste/ /lha klu dri za'i 'jig rten na/ /
263a4(dkon brtsegs): mtshungs med gzigs nas gsung yang sgrog /lha'i bu thams cad zil gyis gnon gyis gsol pa/ 'jig rten rnam 'dren 'jig rten na/ /sangs rgyas nyid la bsngo
263a5(dkon brtsegs): bgyid pa/ /'jig rten gsum na ma mchis te/ /des na rgyal ba bdag gi skyabs/ /lha'i bu seng+ge'i blo gros kyis gsol pa/ thams cad mkhyen pa thams cad gzigs//
263a6(dkon brtsegs): chos rnams kun la 'jigs mi mnga'/ /khyod 'dra 'jig rten ma mchis te/ /cis mi bsnyengs la phyag kyang 'tshal/ /lha'i bu rjes su mthun par skyes kyis gsol pa/
263a7(dkon brtsegs): sangs rgyas nyid du dam bcas na/ /'di na khyod la rgol ma mchis/ /'jig rten 'dren pa chos kyis ni/ /khyod la gang rgol de ma mchis/ /lha'i bu mdzod 'dzin gyis
263b1(dkon brtsegs): gsol pa/ seng+ge'i nga ro gsung bsgrags te/ /khyod kyi chos kyi mdzod bzung bas/ /srog chags bye ba stong dag gis/ /byang chub mchog tu sems kyang skyes/ /lha'i bu brtul zhugs
263b2(dkon brtsegs): rjes su mthun gyis gsol pa/ sangs rgyas rjes mthun brtul zhugs can/ /dpal chen de dag thob chen thob/ /byang chub mchog tu sems btud cing / /gang zag mchog tu
263b3(dkon brtsegs): de dag 'gyur/ /lha'i bu rjes su mthun pa'i chos la dga' bas gsol pa/ khyod kyi bstan pa sus thos te/ /byang chub mchog tu sems btud pa/ /de dag 'jig rten sems
263b4(dkon brtsegs): can che| |gang zag mchog tu de dag 'gyur/ /lha'i bu sems dag pas gsol pa/ 'jig rten dag na rgol med pa'i/ /rdzogs pa'i sangs rgyas gsung thos nas/ /srog chags
263b5(dkon brtsegs): bye ba stong dag gis/ /byang chub mchog tu sems kyang bskyed/ /lha'i bu sems rgyun yongs su dag pas gsol pa/ yun ring dus na mi dbang gis/ /sangs rgyas bslab
263b6(dkon brtsegs): la legs bslab pas/ /de slad khyod ni thugs rgyud dag /mtshan rab sum cu gnyis dang ldan/ /lha'i bu zag pa med pa'i yid kyis gsol pa/ zag pa zad pa'i sangs
263b7(dkon brtsegs): rgyas kyis/ /seng+ge'i nga ro bsgrags mdzad de/ /dam bcas pa la mngon bzhugs na/ /rgol ba 'di na yong ma mchis/ /lha'i bu de kho na'i rjes su song bas gsol pa/ khyod kyi
264a1(dkon brtsegs): gsung la smra 'gyur ba'i/ /lha dang lha bu mi dag ni/ /'jig rten gsum na ma mchis te/ /des na thub pa stobs dang ldan/ /lha'i bu zag pa
264a2(dkon brtsegs): zad pa la mkhas pas gsol pa/ dge sbyong dam pa'i zag pa ni/ /ma lus yongs su bas pa ste/ /'di na khyod la rgol ma mchis/ /des na sangs rgyas bdag gi pha/ /lha'i
264a3(dkon brtsegs): bu rtag tu brtson gyis gsol pa/ khyod la nyon mongs lus so zhes/ /mi dbang khyod la gang rgol ba/ /rnam pa kun tu mi dmigs te/ /des na sangs rgyas bsnyengs mi
264a4(dkon brtsegs): mnga'| |lha'i bu sems zhi bas gsol pa/ 'dod chags zhe sdang zhi ba ste/ /gti mug bag chags bcas par zhi/ /nyes spyod las kyang zhi bas na/ /sems zhi khyod la
264a5(dkon brtsegs): phyag 'tshal lo/ /lha'i bu rnal 'byor spyod pas gsol pa/ rnal 'byor gang gis nyon mongs gang / /bas par 'gyur ba lta ba'i tshe/ /de la khyod kyis mkhyen kun 'jug /
264a6(dkon brtsegs): des na khyod la phyag kyang 'tshal/ /lha'i bu rnal 'byor la mkhas pas gsol pa/ 'dren pas gang la bslab pa yi/ /rnal 'byor tshogs ni mtha' yas te/ /thams cad
264a7(dkon brtsegs): mkhyen pa de slad du/ /nyon mongs thams cad ma lus bsal/ /lha'i bu rnal 'byor blo gros kyis gsol pa/ 'jig rten sgron ma khyod kyi blo/ /rnal 'byor las ni nyams
264b1(dkon brtsegs): ma mchis/ /des na khyod kyis nyon mongs kun/ /bag chags bcas par yongs su btsal/ /lha'i bu zhi ba rig pas gsol pa/ nyon mongs thams cad zhi gyur nas/ /bag
264b2(dkon brtsegs): chags ma lus yongs su bsal/ /bsnyengs pa mi mnga' rgyal sras dang / /cis kyang mi bsnyengs spyod pa mdzad/ /lha'i bu zad pa la rtog pas gsol pa/ thub pa thams cad
264b3(dkon brtsegs): mkhyen pa khyod/ /nyon mongs bag chags bcas par bas/ /'jig rten sgron ma khyod la ni/ /mtshungs pa gang yang mi dmigs so/ /lha'i bu bag la nyal phyung gis gsol
264b4(dkon brtsegs): pa| khyod kyis bag chags ma lus bsal/ /khyod la skyon dri yong ma mchis/ /de slad sangs rgyas thams cad mkhyen/ /lha rnams kun gyi thub pa'i thub/ /lha'i bu mtha' la gnas
264b5(dkon brtsegs): pas gsol pa/ zag pa rnams ni spangs pas na/ /skye ba yang skye ma lags te/ /thub khyod skye ba tha ma pa/ /des na mgon po bsnyengs mi mnga'/ /lha'i bu tshad srung gis gsol
264b6(dkon brtsegs): pa| dpa' bo khyod kyis sa bon spangs/ /sdug bsngal myu gu tshig par gyur/ /mya ngan 'khri shing rnam par bskams/ /gdung ba med la phyag kyang 'tshal/ /lha'i bu shing thags
264b7(dkon brtsegs): bton gyis gsol pa/ thub pa thams cad mkhyen pa khyod/ /ma rig shing thags rnams kyang bsal/ /sangs rgyas spyod pa rnam par sbyangs/ /de bas tshon pa bsnyengs mi
265a1(dkon brtsegs): mnga'| |lha'i bu srid pa'i pha rol tu song bas gsol pa/ srid pa'i mtsho las yang dag brgal/ /rnam par 'dren pa bya ba byas/ /khyod kyis snang
265a2(dkon brtsegs): ba yang dag phyung / /'jigs med khyod ni don kyang grub/ /lha'i bu mya ngan las 'da' bar 'gro bas gsol pa/ thams cad mkhyen pa zhir gyur pa/ /nyon mongs thams
265a3(dkon brtsegs): cad rab tu bshig / bag chags rdul tsam yong mi mnga'/ /mgon po khyod la phyag kyang 'tshal/ /lha'i bu chos kyi rgyal mtshan gyis gsol pa/ khyod kyis chos kyi rgyal
265a4(dkon brtsegs): mtshan bsgrangs/ /nga rgyal rgyal mtshan rab tu bsnyal/ /chos kyi lam srang mtha' yas pa/ /dpa' bo chen po khyod kyis bstan/ /lha'i bu chos kyi 'byung gnas kyis gsol
265a5(dkon brtsegs): pa| sangs rgyas chos kyi 'byung gnas so/ /thub pa chos rnams kun mkhyen pa/ /sems can kun gyi dge bshes gnyen/ /ye shes gtso la phyag kyang 'tshal/ /lha'i
265a6(dkon brtsegs): bu chos kyi gos can gyis gsol pa/ khyod kyi sras po 'jigs med pa/ /seng+ge'i nga ro rnam sgrog kyang / /rgyal sras de dag chog med cing / /sangs rgyas chos kyi don gyis
265a7(dkon brtsegs): bsgom| |lha'i bu chos don du gnyer bas gsol pa/ sangs rgyas chos rnams don gnyer bar/ /khyod kyis sras rnams sems bskyed cing / /khyod kyis mi 'jigs thos
265b1(dkon brtsegs): gyur nas/ /mkhas pa de dag byang chub tshol/ /lha'i bu chos kyis skom gyis gsol pa/ khyod kyis mi 'jigs thob gyur nas/ /sangs rgyas chos rnams btsal ba'i phyir/ /srog chags
265b2(dkon brtsegs): bye ba skom gyur te/ /brtson 'grus brtan pa rab tu brtson// //bam po bcu gcig pa/ lha'i bu chos kyi 'phags kyis gsol pa/ sangs rgyas chos kyis mngon 'phags shing / /'jigs
265b3(dkon brtsegs): pa med par 'dul mdzad pa'i/ /gsung ba'i mchog gyur khyod mthong nas/ /brtul zhugs mchog can byang chub tshol/ /lha'i bu chos 'dzin gyis gsol pa/ thub pa zab
265b4(dkon brtsegs): cing blta dka' ba'i/ /chos ni khyod kyis rab bstan pa/ /khyod kyi sras kyis thos gyur nas/ /de dag bla med byang chub tshol/ /lha'i bu lta ba med pas gsol pa/ khyod kyis
265b5(dkon brtsegs): seng+ge'i gsung thos nas/ /khyod kyi sras po dpa' nges pa/ /lus dang srog la mi lta bar/ /byang chub don du gnyer bar bgyid/ /lha'i bu gzhan du mi sems pa'i blo gros kyis
265b6(dkon brtsegs): gsol pa/ thub pa bsnyengs pa mi mnga' ba/ /khyod kyi dam chos 'dir thos nas/ /gzhan du sems pa ma mchis par/ /brtul zhugs mchog can byang chub tshol/ /lha'i bu
265b7(dkon brtsegs): gzhan du mi 'gro bas gsol pa/ mi dbang khyod kyi gsung thos nas/ /theg pa gnyis po spangs bgyis shing / /lam gzhan du ni mi mchi bar/ /bla na med pa'i byang chub tshol//
266a1(dkon brtsegs): lha'i bu nye bar gnas kyis gsol pa/ seng+ge'i nga ro 'di bsgrags pa/ /rgyal ba'i sras kyis thos gyur nas/ /byang chub mchog la nyer gyur
266a2(dkon brtsegs): cing / /de dag rkang gnyis dam par 'gyur/ /lha'i bu spobs pa nye bar gyur pas gsol pa/ grags chen khyod kyis gsung brjod pa'i/ /spobs pa de ni thos gyur nas/ /sangs
266a3(dkon brtsegs): rgyas chos la khyod kyi sras/ /kun kyang dga' ba rab tu skyes/ /lha'i bu spobs pa thob pas gsol pa/ 'jigs med khyod kyis gsung bsgrags pa/ /ma smad sras kyis thos
266a4(dkon brtsegs): gyur na| |de dag spobs pa nam du yang / /sangs rgyas nyid las phyir mi ldog /lha'i bu rtag tu rab dgas gsol pa/ 'jigs med khyod kyis gsung bsgrags pas/ /stobs
266a5(dkon brtsegs): chen khyod kyi sras kyi rnams/ /rtag tu rab tu dga' gyur cing / /ma smad de dag byang chub tshol/ /lha'i bu yid zhum pa med pas gsol pa/ khyod kyis gsung bsgrags thos
266a6(dkon brtsegs): gyur nas/ /rkang gnyis dam pa khyod kyi sras/ /dga' zhing zhum pa ma mchis par/ /byang chub mchog ni tshol bar bgyid/ /lha'i bu thogs med yid kyis gsol pa/ khyod
266a7(dkon brtsegs): kyis gsung bsgrags thos pas na/ /sems rangs gyur cing yid dga' ste/ /de dag yid ni nam du yang / /byang chub nyid du thogs ma mchis/ /lha'i bu chos la bar chad
266b1(dkon brtsegs): med la mkhas pas gsol pa/ chos rnams gang la brten bgyis kyang / /dkar po'i phyogs dag mi 'grib cing / /de yi bar chad mi 'gyur ba'i/ /gnas ni thub pa khyod kyis
266b2(dkon brtsegs): mkhyen| |lha'i bu chos nges par bstan pa la mkhas pas gsol pa/ dkar po'i phyogs la spyod pa la/ /bar chad 'byung bar mi 'gyur zhing / /gnas kyang med par thub pas
266b3(dkon brtsegs): mkhyen| |des na ston pa bsnyengs mi mnga'/ /lha'i bu chos kyi ngo bo nyid la mkhas pas gsol pa/ dge la kun nas nyon mongs pa/ /nag po'i phyogs kyi rang bzhin te/ /khyod kyi
266b4(dkon brtsegs): thugs ni des mi gos/ /gnas kyang med par thub pas mkhyen/ /lha'i bu rigs pa la mkhas pas gsol pa/ nag po'i chos ni nam du yang / /dkar po'i chos dang mi 'grogs
266b5(dkon brtsegs): par| |rigs par bcom ldan khyod kyis gsungs/ /des na bcom ldan bdag gi bla/ /lha'i bu dge ba dang mi dge ba rig pas gsol pa/ chos rnams thams cad ma 'dres pa//
266b6(dkon brtsegs): dpa' bo chen po khyod kyis mkhyen/ /kun nas nyon mongs brtags pas na/ /dkar po'i phyogs las 'grib par 'gyur/ /lha'i bu lam la mkhas pas gsol pa/ kun nas
266b7(dkon brtsegs): nyon mongs spyod pa la/ /dkar po'i phyogs ni mi 'byung ste/ /de ltar 'tshal bar ma gyur la/ /bar chad du ni 'gyur bar gsungs/ /lha'i bu thar pa 'dod kyis gsol pa/ nag
267a1(dkon brtsegs): po'i phyogs la brten bgyid na/ /thar par 'dod pa mang po yi/ /bar du gcod par 'gyur zhes gsungs/ /des na rgyal khyod thams cad mkhyen//
267a2(dkon brtsegs): lha'i bu dag pa'i sems kyis gsol pa/ sems grol bgyi bar gang 'tshal bas/ /kun nas nyon mongs shes bya zhes/ /dpa' bo chen po khyod kyis gsungs/ /de khyod
267a3(dkon brtsegs): 'jig rten mchod rten lags/ /lha'i bu nyon mongs mthong gis gsol pa/ kun nas nyon mongs spyod bgyid pa/ /kun nas nyon mongs ma 'tshal na/ /dam pa'i chos ni
267a4(dkon brtsegs): shes mi nus/ /de skad bde bar gshegs pas gsungs/ /lha'i bu sdig mthong gis gsol pa/ sdig pa rnams la brten byas kyang / /dge ba mi 'grib gang smra ba/
267a5(dkon brtsegs): de ni thar chos skal med ces/ /rkang gnyis dam pa khyod kyis gsungs/ /lha'i bu gdul bar bya bas gsol pa/ chags pa gdul bar gang 'dod dang / /zhe sdang gti
267a6(dkon brtsegs): mug gdul 'dod pas/ /thub pa'i spobs pa ci 'dra ba/ /de lta bu ni nan tan bgyi/ /lha'i bu kun nas nyon mongs pa dag pas gsol pa/ dag dang kun nas nyon mongs pa/ /mi
267a7(dkon brtsegs): mkhas gang rnams mi shes pa/ /de dag ston pa sangs rgyas min/ /de skad drang srong mchog gis gsungs/ /lha'i bu thar pa la brtson pas gsol pa/ nyon mongs 'grib
267b1(dkon brtsegs): par 'gyur ba'i chos/ /rgyal ba yis ni gang bstan pa/ /de brten nyon mongs mi zad ces/ /khyod la rgal ba yong ma mchis/ /lha'i bu thar pa la mngon par phyogs pas gsol
267b2(dkon brtsegs): pa| chos gang nyon mongs gang gi rnams/ /zad 'gyur thub pas bstan pa la/ /yang dag brtson byas mi zad ces/ /rgol ba 'di na yong mi dmigs/ /lha'i bu rnal 'byor la
267b3(dkon brtsegs): brtson pas gsol pa/ rgyal ba khyod kyis nyan thos la/ /gang gi don du chos bstan pa/ /de brtson bgyis pas mi thob ces/ /'di na khyod la rgol ma mchis/ /lha'i bu mi 'jigs
267b4(dkon brtsegs): dpal gyis gsol pa/ 'dod chags spang phyir mi sdug pa/ /bstan la yang dag brtson bgyis na/ /'dod chags zad par mi 'gyur zhes/ /khyod la rgol ba yong ma mchis/ /
267b5(dkon brtsegs): lha'i bu 'gro ba med pa rab tu shes kyis gsol pa/ shin tu bsnyengs pa mi mnga' ba/ /zhe sdang spang phyir byams gsungs pa/ /de bsgrubs sel bar mi 'gyur zhes/ /dgra
267b6(dkon brtsegs): 'joms khyod la rgol ma mchis/ /lha'i bu mig rnam par dag gis gsol pa/ /shes rab gti mug spang ba'i phyir/ /gsungs pa de la brten bgyis kyang / /gti mug sel
267b7(dkon brtsegs): bar mi 'gyur zhes/ /'di na khyod la rgol ma mchis/ /lha'i bu rnam par rtog pa 'joms kyis gsol pa/ rnam par rtog pa'i gnyen por ni/ /dbugs 'byung rngub pa dran
268a1(dkon brtsegs): gsungs pa/ /de la brtson bgyis mi zhi zhes/ /'di na khyod la rgol ma mchis/ /lha'i bu mtshan ma med pa lhur len pas gsol pa/ nga'o
268a2(dkon brtsegs): snyam pa spang slad du/ /stong nyid khyod kyis bka' stsal te/ /des ni de zhi mi 'gyur zhes/ /'di na khyod la rgol ma mchis/ /lha'i bu nga'o snyam pa'i nga rgyal spangs kyis
268a3(dkon brtsegs): gsol pa/ nga snyam nga rgyal spang slad du/ /mtshan ma med pa khyod kyis gsungs/ /bstan kyang zhi bar mi 'gyur zhes/ /'di na khyod la rgol ma mchis/ /lha'i bu sems
268a4(dkon brtsegs): rgyud rnam par dag pas gsol pa/ lhag pa'i bsam pa dag pa yis/ /nyon mongs thams cad 'jig par 'gyur/ /des ni nyon mongs mi zad ces/ /'di na khyod
268a5(dkon brtsegs): la rgol ma mchis/ /lha'i bu 'du shes rnam par bshig gis gsol pa/ phyogs dang gnyen po'i rnam pa dang / /nyon mongs lam dang lam 'jug pa/ /'jigs
268a6(dkon brtsegs): pa med par rgol ba na/ /thub pa chen po ma mthong ngo / /lha'i bu tha snyad shin tu shes pas gsol pa/ bcom ldan phyogs dang phyogs min dang / /zad dang ma zad tha snyad
268a7(dkon brtsegs): tsam| |'jigs pa ma mchis rgol bgyid pa/ /thub pa de ni ming tsam mo/ /lha'i bu lus kyi las dul bas gsol pa/ mkhyen pas yongs su mkhyen gyur nas/ /khyod kyi
268b1(dkon brtsegs): sku yi 'phrin las 'jug / thams cad ma lus mkhyen pas na/ /des na 'dren pa thams cad mkhyen/ /lha'i bu lus kyi las yongs su shes pas gsol pa/ sems can
268b2(dkon brtsegs): rnams la thugs brtse bas/ /dpa' khyod sku yi 'phrin las ni/ /mtha' dag shin tu nges pa lags/ /'jig rten mgon la phyag kyang 'tshal/ /lha'i bu lus kyi las shin
268b3(dkon brtsegs): tu nges pas gsol pa/ sku yi 'phrin las rab nges par/ /lus can kun la sman slad du/ /'jig rten sgron ma khyod mdzad de/ /des na khyod ni gang zag mchog /lha'i bu
268b4(dkon brtsegs): lus kyi las kyi mtha' shin tu mthong bas gsol pa/ sems can kun la sman slad du/ /'dren pa thams cad mkhyen pa ni/ /sku yi 'phrin las dag pa dang / /legs par
268b5(dkon brtsegs): yongs su brtags dang ldan/ /lha'i bu lus kyi las kyi mtha' shin tu mnyam par bzhag pas gsol pa/ shin tu mnyam par bzhag sku dang / /sku yi 'phrin las dag pa
268b6(dkon brtsegs): dang / /ldan par sems can bde don du/ /gang zag mchog ni spyod pa mdzad/ /lha'i bu tshig grub kyis gsol pa/ snyan cing yon tan ldan pa dang / /rtsub pa yongs su spangs
268b7(dkon brtsegs): ba'i gsung / /mkhyen pas shin tu yongs brtags shing / /mgon po khyod ni gsung ba mdzad/ /lha'i bu dus su smra bas gsol pa/ dus su don dang ldan pa dang / /don
269a1(dkon brtsegs): med yongs su spangs pa'i gsung / /gzung bar 'os dang blang 'os pa/ /'dren pa khyod ni gsung ba mdzad/ /lha'i bu sdums byed blo gros kyis
269a2(dkon brtsegs): gsol pa/ dbyen du 'gyur ba yongs spangs te/ /'dum par 'gyur dang yid 'ong ba/ /dbyen med 'bras bu rnam par smin/ /sngon chad khyod kyis gsung du brjod/ /lha'i bu
269a3(dkon brtsegs): mi slu bas gsol pa/ srog gi don du'ang khyod kyis ni/ /srid pa rnams su rdzun ma gsungs/ /de bas khyod kyi grags pa kun/ /'jig rten dag na thogs ma mchis/ /lha'i
269a4(dkon brtsegs): bu yang dag par smra bas gsol pa/ 'di ltar 'gro ba thams cad kyang / /sangs rgyas chos rnams btsal slad du/ /thub pa'i gsung la bstod pa ni/ /yang dag gsungs
269a5(dkon brtsegs): ba'i rgyu mthun lags/ /lha'i bu yang dag pa'i mtha' las nges par byung gis gsol pa/ mi mchog khyod kyi bden pa yis/ /rdzogs pa'i byang chub 'di bsgrubs te/ /
269a6(dkon brtsegs): chos kyi yang dag rang bzhin yang / /rkang gnyis dam pa khyod kyis mkhyen/ /lha'i bu yang dag pa la brtul bas gsol pa/ 'dus byas dag ni chos kyi rnams/ /yang dag
269a7(dkon brtsegs): ji bzhin lta ba dang / /chos rnams yang dag mtshan nyid kyang / /mi yi dbang bos rab tu mkhyen/ /lha'i bu las la rtog pas gsol pa/ ye shes yongs su dag pa yis/ /
269b1(dkon brtsegs): bdag nyid dang ni gzhan dag gi /tshig gi las kyang rab tu mkhyen/ /des na rgyal ba mnyam ma mchis/ /lha'i bu yid la rtog pas gsol pa/ mi yi dbang po'i thugs kyi
269b2(dkon brtsegs): las| |ji snyed gang dag 'jug pa ni/ /de dag 'gro ba thugs rjes 'jug /'gro phan khyod la phyag kyang 'tshal/ /lha'i bu yid kyi rnam par rtog pa la mkhas pas gsol pa /
269b3(dkon brtsegs): 'gro ba thugs rje bskyed nas ni/ /gang la khyod ni spyod mdzad pa/ /de la thugs ni dul bar byung / /'gro phan khyod la phyag kyang 'tshal/ /lha'i bu thabs la mkhas pas gsol
269b4(dkon brtsegs): pa| 'gro ba'i bsam pa rnam dpyod nas/ /rnam 'dren thugs kyi 'phrin las 'jug /thub pa ye shes sna tshogs ni/ /mkhyen bzhin kun tu rab tu 'jug /lha'i bu yid rnam par
269b5(dkon brtsegs): bshig gis gsol pa/ sangs rgyas sa dang yid kyi las/ /sems can thugs rjes gzigs pas 'byung / /sangs rgyas nyid la ye shes thabs/ /rang bzhin med par
269b6(dkon brtsegs): rab tu mkhyen/ /lha'i bu 'das pa la mkhas pas gsol pa/ sbyin dang tshul khrims bzod pa dang / /brtson 'grus bsam gtan dag la yang / /gang gis gang la mngon
269b7(dkon brtsegs): spyad pa| |sngon gyi dus kyang rab tu mkhyen/ /lha'i bu 'das pa la rtog pas gsol pa/ byang chub mchog ni tshol mdzad cing / /gang drung khyod kyis sngon spyad pa/ /sngon gyi spyod pa
270a1(dkon brtsegs): yongs brtags nas/ /sangs rgyas bye ba rab tu mkhyen/ /lha'i bu sngon gyi tshul phun sum tshogs pas gsol pa/ bskal pa bye ba grangs
270a2(dkon brtsegs): med du| |gang du khyod kyis sngon spyad pa/ /sngon gyi tshul ni dgongs mdzad kyang / /khyod kyi thugs yid thogs mi mnga'/ /lha'i bu sngon gyi tshul la yongs su rtog pas
270a3(dkon brtsegs): gsol pa/ sangs rgyas mang las byung ba yi/ /ting 'dzin mngon par bsgrub bya ba/ /sangs rgyas bye ba grangs med la/ /rnam pa 'dren pa khyod kyis zhus/ /lha'i bu sngon gyi
270a4(dkon brtsegs): sbyor ba las nges par byung gis gsol pa/ sngon gyi sangs rgyas drung dag tu/ /grangs med dpag tu med pa yi/ /ting 'dzin sgo dag 'dren pa yis/ /zhus shing sgom pa
270a5(dkon brtsegs): mdzad par 'gyur/ /lha'i bu sngon gyi gnas la rtog pas gsol pa/ 'khor ba'i nyes pa rab mang dang / /bkur sti rnam pa sna tshogs dag /gzigs pas sems can
270a6(dkon brtsegs): rnams la ston/ /sems can long ba rnams kyang 'grel/ /lha'i bu sngon gyi dus na 'phrul pas gsol pa/ gzhan dang gzhan dag zos shing 'tshal/ /rtse zhing rab tu dga'
270a7(dkon brtsegs): ba bgyis/ /gnod pa mi zad bgyis pa dag /gzhan dang gzhan yang khyod kyis gzigs/ /lha'i bu sngon gyi spyod pas yang dag par byung gis gsol pa/ thams cad mkhyen pa
270b1(dkon brtsegs): 'gro rtogs pa/ /khyod kyi ye shes 'das dus kyi/ /las dang bsam gtan snyoms 'jug dang / /'gro ba rnams la thogs ma mchis/ /lha'i bu phyi ma'i mtha' la mkhas pas
270b2(dkon brtsegs): gsol pa/ 'dren pa khyod kyi mkhyen pa ni/ /ma 'ongs dus kyi 'chi 'pho dang / /skye dang las kyi rnam smin la/ /thogs par 'gyur ba ma mchis so/ /lha'i bu ma 'ongs pa'i spyod
270b3(dkon brtsegs): yul gyis gsol pa/ brtan pa 'gro ba mkhas khyod kyi/ /mkhyen pa phyi dus sems can gyi/ /bsam dang las kyi 'bras bu dang / /'gro ba rnams la thogs ma mchis/ /lha'i
270b4(dkon brtsegs): bu srid pa las bskyod kyis gsol pa/ khams rnams gsum po 'di dag dang / /dus gsum kun la mkhas khyod kyi/ /ye shes mchog ni mi chags te/ /srid pa'i spyod yul
270b5(dkon brtsegs): khyod kyis mkhyen/ /lha'i bu tha snyad la spyod pas gsol pa/ las dang sems can 'gro ba dang / /rnam par smin pa myong ba dag /de dag thams cad ming tsam du/ /rkang gnyis
270b6(dkon brtsegs): dam pa bstan pa mdzad/ /lha'i bu da ltar byung ba la yang dag par rtog pas gsol pa/ dpa' bo khyod kyi mkhyen pa ni/ /da ltar byung ba thogs ma mchis/ /grangs med
270b7(dkon brtsegs): sangs rgyas zhing rnams ni/ 'jig rten mgon po rab tu mkhyen/ /lha'i bu da ltar byung ba la rnam pa dpyod pas gsol pa/ mi yi dbang pos rnam dpyad nas/ /byis pa'i blo gros rmongs
271a1(dkon brtsegs): bgyis pa/ /dus gsum dngos po ma mchis par/ /nges par mnyam pa nyid du gzigs/ /lha'i bu mi gnas pa'i blo gros kyis gsol pa/
271a2(dkon brtsegs): dus gsum gnas pa ma mchis shing / /ngo bo nyid la mi gnas te/ /dngos po thams cad dngos med par/ /rnam par 'dren pa khyod kyis gzigs/ /lha'i bu dus
271a3(dkon brtsegs): gsum mngon par bskul bas gsol pa/ 'das pa dag dang ma 'ongs dang / /da ltar byung ba'i phung po rnams/ /ma mchis dngos po ma mchis par/ /skyes bu dam pas bstan
271a4(dkon brtsegs): pa mdzad/ /lha'i bu chags med yid kyis gsol pa/ dus gsum sems can thams cad la/ /snying po mchis par ma bstan te/ /sgyu ma smig rgyu mig yor dang / /brag
271a5(dkon brtsegs): ca lta bur khyod kyis bstan/ /lha'i bu dus gsum dpog gis gsol pa/ 'dren pa khyod kyis mkhyen pa ni/ /dus gsum po dag kun tu yang / /sgyu ma lta bur mkhyen pa na/ /
271a6(dkon brtsegs): khyod kyi dbang po chags mi mnga'/ /lha'i bu mos pa yongs su rig par byed kyis gsol pa/ gang gi nub mo dpa' khyod kyis/ /byang chub mngon du bgyis gyur pa/ /de dus tshun chad
271a7(dkon brtsegs): mos pa la/ /bri bar gyur par yong mi gda'/ /lha'i bu mos pa yang dag thob kyis gsol pa/ 'jig rten sgron ma'i mos pa ni/ /rab tu rgyun chad mi 'gyur te/ /rtag par
271b1(dkon brtsegs): khyod kyi mos pa des/ /khyod kyi sras rnams mos pa che/ /lha'i bu mos pas mngon 'phags kyis gsol pa/ chab las pad+ma ji bzhin du/ /khyod ni mos pas mngon du 'phags/ /
271b2(dkon brtsegs): 'jig rten dag gis mi gos te/ /pad+mar chab kyis ji bzhin no/ /lha'i bu mos pas yongs su grol gyis gsol pa/ 'jig rten mgon dang mos pa ni/ /chos kyi dbyings zhes
271b3(dkon brtsegs): brjod pa ste/ /gnyis med gnyis su bgyir ma mchis/ /smad pa med pa khyod kyis gzigs/ /lha'i bu brtson 'grus yang dag thob kyis gsol pa/ gzi brjid chen po brtson
271b4(dkon brtsegs): 'grus kyis/ /byang chub yang dag brnyes par gyur/ /mdzad pa mdzad kyang mgon po khyod/ /brtson 'grus btang ba yong ma mdzad/ /lha'i bu dran pa phun sum tshogs pas
271b5(dkon brtsegs): gsol pa/ dpa' bo chen po'i dgongs pa ni/ /thams cad kun tu rjes su 'jug /mdzad pa mdzad kyang mgon po khyod/ /dgongs pa bri ba yod ma mchis/ /lha'i bu sems
271b6(dkon brtsegs): mnyam par bzhag pas gsol pa/ mgon po rtag tu mnyam bzhag ste/ /sems can rnams kyi spyod pa mkhyen/ /'dren pa spyod pa'i dbang gis ni/ /sems can rnams la
271b7(dkon brtsegs): chos kyang ston/ /lha'i bu shes rab lhur len gyis gsol pa/ /'jig rten sgron mar gyur khyod kyis/ /ye shes rgya mtsho'i mtha' ma ni/ /bskal pa bye bar brjod bgyid kyang / /sangs
272a1(dkon brtsegs): rgyas rnams kyis bshad mi spyod/ /lha'i bu rnam par grol ba la mkhas pas gsol pa/ rnam par grol dang ma grol ba/ /gang slad khyod
272a2(dkon brtsegs): kyis ma brnyes pas/ /mtshungs pa med pa khyod la ni/ /rnam grol yongs su nyams mi mnga'/ /lha'i bu rnam par grol ba'i ye shes la brtson pas gsol pa/ thub
272a3(dkon brtsegs): pa khyod ni rnam grol nas/ /ngo bo nyid med mkhyen pas na/ /rnam grol ye shes gzigs pa ni/ /yang dag mkhyen pa nyams mi mnga'/ /lha'i bu sngon gyi srid pa rnam
272a4(dkon brtsegs): par spyod kyis gsol pa/ mar me mdzad pa tshun chad du/ /dpa' bo yang dag gzigs khyod kyis/ /spyod la 'khrul pa mi mnga' ste/ /des na sangs rgyas lags zhes
272a5(dkon brtsegs): bstod| |lha'i bu zab mo la spyod pas gsol pa/ srog chags gzhan dag ji bzhin du/ /bde gshegs khyod la chags mi mnga'/ /chos kyi rang bzhin mkhyen pas na/ /
272a6(dkon brtsegs): rang bzhin de la rmongs mi mnga'/ /lha'i bu blo gros yangs pas gsol pa/ thams cad mkhyen pa khyod la ni/ /rnam pa kun tu bsnyel mi mnga'/ /mgon po dgongs pa
272a7(dkon brtsegs): nyer bzhag pas/ /thub pa 'bru mar snod dang 'dra/ /lha'i bu sems g.yeng ba med kyis gsol pa/ 'jig rten sgron ma khyod la ni/ /mnyam par ma bzhag sems mi
272b1(dkon brtsegs): mnga'| |ma 'dres sangs rgyas chos kyi rnams/ /srog chags kun gyis shes par dka'/ /lha'i bu ye shes la rab tu gnas kyis gsol pa/ bde bar gshegs pa khyod
272b2(dkon brtsegs): la ni| |ma brtags btang snyoms mi mnga' ste/ /mi yi dbang po'i sangs rgyas chos/ /ma 'dres pa ni bsam mi khyab/ /lha'i bu thams cad zil gnon gyis gsol pa/ skyes
272b3(dkon brtsegs): bu khyu mchog khyod la ni| |'jig rten gsum na mtshungs ma mchis/ /thams cad mkhyen pa ma pham pa/ /khyod kyis chos rnams thams cad mkhyen/ /lha'i bu snying po blangs
272b4(dkon brtsegs): pas gsol pa/ sems can snying po bla na med/ /chos rnams kun la 'jigs mi mnga'/ /sangs rgyas kun dang mnyam brnyes pa/ /sangs rgyas byang chub phyag 'tshal lo/ /
272b5(dkon brtsegs): gnas gtsang ma'i le'u ste/ nyi shu rtsa bzhi pa'o// //de nas de'i tshe gzhan mu stegs can spyod pa can dang / kun tu rgyu drug khris lha ma yin dang / nam mkha'
272b6(dkon brtsegs): lding dang / klu'i bu mo dang / klu dang / grul bum dang / dri za dang / gnod sbyin dang / mi 'am ci dang / phreng ldan glang po che can dang / rgyal chen bzhi'i ris dang / sum cu rtsa
272b7(dkon brtsegs): gsum dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs pa dang / 'od gsal dang / dge rgyas dang / 'bras bu che
273a1(dkon brtsegs): ba'i lha dag gi mchod pa yang mthong / lung bstan pa yang thos/ gnas gtsang ma'i ris kyi lha dag gis bstod pa brjod pa yang thos nas ngo
273a2(dkon brtsegs): mtshar thob par gyur te/ chos kyi tshul la 'jug pa 'di thos nas 'di ltar sngon chad ma thos pa'i chos kyi tshul thos pas yid gnyis su gyur/ nem nur dang the tshom
273a3(dkon brtsegs): za bar gyur nas bcom ldan 'das la 'di skad ces gsol to/ /kye gau ta ma/ sngon chad ma thos pa'i chos bstan pa 'di thos nas bdag cag ni/ kun tu rgyu'i gnas
273a4(dkon brtsegs): kyang mi 'tshal/ khyim gyi gnas kyang mi 'tshal bar gyur cing / 'di ltar sngon chad ma thos pa'i chos kyi tshul 'di thos nas chos 'di la nem nur dang the tshom du gyur
273a5(dkon brtsegs): te| sems dang bar yang ma gyur mod kyi/ 'on kyang dge sbyong gau ta ma khyod la bdag cag yid ches pa mchis so/ /de ci'i slad du zhe na/ 'di ltar dge sbyong gau ta ma
273a6(dkon brtsegs): khyod kyis rdzu 'phrul mngon par 'du bya ba 'di lta bu mngon par mdzad de/ rdzu 'phrul mngon par 'du bya ba ji lta bu mngon par mdzad pas bdag cag gis lha'i 'khor
273a7(dkon brtsegs): rgya chen po 'di dang / thams cad dang ldan pa'i 'khor phal cher gau ta ma khyed kyis legs par gsungs pa 'tshal cing yid rangs par gyur pa mthong ste/ des na/ bdag cag
273b1(dkon brtsegs): dge sbyong gau ta ma khyod la dad pa mchis par gyur to/ /kye gau ta ma/ gang 'bras bu che ba'i lha rnams kyis chos thams cad ni/ de bzhin gshegs pa'o/ /zhes smras pa de la ji
273b2(dkon brtsegs): ltar chos thams cad de bzhin gshegs pa snyam du bdag cag the tshom cher 'tshal lo/ /dge sbyong gau ta ma/ khyod ni/ ci nas bdag cag legs par bshad pa'i don de
273b3(dkon brtsegs): rtags nas mun pa med par gyur te stan 'di las ldang bar 'gyur ba de ltar bdag cag la chos ston spyod do/ /snyam ste/ bdag cag dge sbyong gau ta ma khyod la de ltar mngon
273b4(dkon brtsegs): par dag par gyur to/ /de skad ces gsol pa dang / bcom ldan 'das kyis gzhan mu stegs can spyod pa can dang / kun tu rgyu rnams la 'di skad ces bka' stsal to/ /
273b5(dkon brtsegs): kun tu rgyu dag /de'i phyir khyod nyid la dri'i/ khyod kyis ji ltar bzod pa de ltar lan thob cig /dge sbyong gau ta ma/ legs so/ /zhes gsol te/ kun tu rgyu de dag bcom
273b6(dkon brtsegs): ldan 'das kyi ltar nyan pa dang / bcom ldan 'das kyis de dag la 'di skad ces bka' stsal to/ /kun tu rgyu dag /khyod kyis ji ltar mngal du 'jug pa shes sam /de dag
273b7(dkon brtsegs): nas gsol pa/ kye gau ta ma/ bdag cag gis bstan bcos las thos na gsum 'dus nas mngal du 'jug par 'gyur te/ gang 'di pha dang ma gnyis kyang tshogs pa
274a1(dkon brtsegs): dang / chags par yang gyur pa dang / chags nas kyang 'dod pa'i rnam par rtog pa rnams kyis rnam par brtags pas/ 'dod chags kyang
274a2(dkon brtsegs): 'byung ba de'i tshe mngal du 'jug par 'gyur ro/ /zhe'o/ /bcom ldan 'das kyis bka' stsal pa/ kun tu rgyu dag /'di la ji snyam du sems/ pha dang ma gnyis rnam
274a3(dkon brtsegs): par rtog pa'i tshe 'dod chags de ma'i sems las byung ngam/ gsol ba/ kye gau ta ma/ ma lags so/ /ma'i rnam par rtog pa las byung ngam/ kye gau ta ma/ ma lags
274a4(dkon brtsegs): so| |pha'i sems las byung ngam/ kye gau ta ma/ ma lags so/ /pha'i rnam par rtog pa las byung ngam/ kye gau ta ma/ ma lags so/ /kun tu rgyu dag /'di la ji snyam du
274a5(dkon brtsegs): sems| pha'i 'dod chags gang yin pa de ma'i mngal du zhugs sam/ kye gau ta ma/ de ni/ ma lags so/ /kun tu rgyu dag /'di ji snyam du sems/ pha'i sems
274a6(dkon brtsegs): gang yin pa de ma'i mngal du zhugs sam/ kye gau ta ma/ de ni/ ma lags so/ /kun tu rgyu dag/ 'di la ji snyam du sems/ pha'i kun tu rtog pa de ma'i mngal du zhugs sam/
274a7(dkon brtsegs): kye gau ta ma/ de ni/ ma lags so/ /kun tu rgyu dag /'di la ji snyam du sems/ mngal na gnas pa de lha las 'chi 'phos te ma'i mngal du zhugs sam/ kye gau ta ma/ ma 'tshal
274b1(dkon brtsegs): to| |kun tu rgyu dag / 'di la ji snyam du sems/ mngal na gnas pa mi dang / lha ma yin dang / sems can dmyal ba dang / dud 'gro'i skye gnas dang / gshin rje'i 'jig
274b2(dkon brtsegs): rten nas shi 'phos te ma'i mngal du zhugs sam/ kye gau ta ma/ ma 'tshal lo/ /kun tu rgyu dag /'di la ji snyam du sems/ mngal na gnas pa de gzugs yod pa'am /
274b3(dkon brtsegs): gzugs med pa zhig ma'i mngal du zhugs sam/ kye gau ta ma/ ma 'tshal to/ /kun tu rgyu dag /'di la ji snyam du sems/ gzugs dang / tshor ba dang / 'du shes dang /
274b4(dkon brtsegs): 'du byed rnams dang / rnam par shes pa ma'i mngal du zhugs sam/ kye gau ta ma/ ma 'tshal to/ /de skad ces gsol pa dang / bcom ldan 'das kyis gzhan mu stegs
274b5(dkon brtsegs): can kun tu rgyu de dag la 'di skad ces bka' stsal to/ /kun tu rgyu dag /chos 'di ni/ zab cing phra ste/ mkhas pa shes pa blo dang ldan pas rig par bya ba yin te/ brtag
274b6(dkon brtsegs): tu med cing brtag pa'i yul ma yin la blta dka' zhing shes par dka' bas de ni/ khyod yun ring por gzhan du bltas pa/ gzhan du mos pa/ gzhan du dad pa/ gzhan du
274b7(dkon brtsegs): brtson pa/ gzhan gyi lta ba'i gnas la gnas pa rnams kyis shes par mi nus mod kyi/ kun tu rgyu dag /'on kyang rigs kyi bu'am rigs kyi bu mo dag tshul dang 'dra ba'i dge ba'i
275a1(dkon brtsegs): bshes gnyen la brten nas chos zab mo rnams la mig skye bar 'gyur te/ kun tu rgyu dag /'di lta ste/ dper na/ mi mig gi dbang po
275a2(dkon brtsegs): nyams pa ni/ de'i tshul dang 'dra ba'i gso ba byed pa dge ba'i bshes gnyen la brten na/ tshe 'di nyid la mig yongs su dag par 'gyur te/ mig des kyang tshe 'di nyid
275a3(dkon brtsegs): la gzugs rnams mthong bar 'gyur ro/ /kun tu rgyu dag /de bzhin du rigs kyi bu'am/ rigs kyi bu mo shes rab kyi mig nyams par gyur pas kyang tshul dang 'dra
275a4(dkon brtsegs): ba'i dge ba'i bshes gnyen la brten na/ shes rab kyi mig rnam par dag par 'gyur te/ des kyang chos zab mo rnams mthong bar 'gyur ro/ /kun tu rgyu dag /khyed
275a5(dkon brtsegs): kyang yun ring po nas gzhan du bltas pa/ sngon log pa'i gdams ngag gis bslus pa/ chos ma yin pa la chos su 'du shes pa/ thar pa ma yin pa la thar par
275a6(dkon brtsegs): 'du shes pa/ 'byung ba ma yin pa la 'byung bar 'du shes pa/ chud zos pa rnams kyis chud gzan pa yin te/ kun tu rgyu dag /'di lta ste/ dper na/ long ba'i
275a7(dkon brtsegs): dmigs bu long bas byas na gang 'di bkri ba dang / khrid pa de gnyi ga yang tshul ma yin par sdug bsngal thob par 'gyur bar shes par bya'o/ /kun tu rgyu dag /de bzhin
275b1(dkon brtsegs): du dge sbyong ngam/ bram ze gang la la ston pa ma yin par bdag cag ni/ ston pa yin no/ /zhes khas 'che ba dang / yang dag par rdzogs pa'i sangs rgyas ma yin par
275b2(dkon brtsegs): bdag cag ni/ yang dag par rdzogs pa'i sangs rgyas yin no/ /zhes khas 'che ba dang / 'byung ba la mkhas pa ma yin par bdag cag ni/ 'byung ba la mkhas pa'o/ /
275b3(dkon brtsegs): zhes khas 'che ba dang / 'byung ba mthong ba ma yin par bdag cag ni/ 'byung ba yin no/ /zhes khas 'che ba dang / mu stegs byed pa ma yin par bdag cag ni/ mu
275b4(dkon brtsegs): stegs can byed pa yin no/ /zhes khas 'che ba yin te/ de dag ston pa ma yin par ston pa'o/ /zhes khas 'che zhing gang rjes su ston pa de ni/ log par rjes su ston
275b5(dkon brtsegs): par 'gyur/ yang dag par rdzogs pa'i sangs rgyas ma yin par gang khong du chud par byed pa de ni/ log par khong du chud par byed par 'gyur/ gang 'byung ba la
275b6(dkon brtsegs): mkhas pa ma yin par gang 'byin pa de ni/ log par 'byin par 'gyur/ 'byung ba mthong ba ma yin par gang 'byung ba ston pa de ni/ log par ston par 'gyur/
275b7(dkon brtsegs): mu stegs byed pa ma yin par gang sgrol ba de ni/ log par sgrol bar 'gyur te/ de dag ni/ tshul ma yin par sdug bsngal thob par 'gyur ro/ /kun tu rgyu dag/ 'di
276a1(dkon brtsegs): lta ste| dper na/ ba lang rdzi rab ka la mkhas pa ma yin pas rab ka ma yin par ba lang bsgral na/ de'i ba lang de dag gis pha rol dang tshu
276a2(dkon brtsegs): rol gyi 'gram mi rnyed par 'khyil te/ de nyid du tshul ma yin par sdug bsngal thob par 'gyur ro/ /de ci'i phyir zhe na/ 'di ltar ba lang rdzi de rab ka la mi mkhas pa'i
276a3(dkon brtsegs): phyir ro| |kun tu rgyu dag / de bzhin du gang la la mu stegs byed pa ma yin par mu stegs byed par khas 'che zhing gang sgrol ba de ni/ tshul ma yin par sdug bsngal
276a4(dkon brtsegs): thob par 'gyur ro/ /kun tu rgyu dag /nga ni/ ston pa nyid yin la ston par khas 'che bas nga gang rjes su ston pa de yang dag par rjes su ston pa yin/ yang dag par
276a5(dkon brtsegs): rdzogs pa'i sangs rgyas nyid yin la yang dag par rdzogs pa'i sangs rgyas su khas 'che bas nga gang khong du chud par byed pa de yang dag par khong du chud par byed pa yin/ 'byung ba la mkhas pa nyid yin la 'byung ba la mkhas par khas 'che bas nga gang 'byin pa de dag yang dag par 'byin pa yin/
276a6(dkon brtsegs): 'byung ba mthong ba nyid yin la
276a7(dkon brtsegs): 'byung ba ston par khas 'che bas nga gang 'byung ba ston pa de yang dag par ston pa yin/ mu stegs byed pa yin la mu stegs byed par khas 'che bas nga gang sgrol ba
276b1(dkon brtsegs): de yang dag par sgrol ba yin te/ ston pa'i chos rab tu shes nas ni/ rjes su ston/ sangs rgyas kyi chos rab tu shes nas ni/ khong du chud par byed/ 'byung ba rab tu shes
276b2(dkon brtsegs): nas ni| 'byin pa yang dag par mthong nas ni/ ston/ mu stegs rab tu shes nas ni/ sgrol te/ gang sgrol ba de yang mu stegs bde bas rab tu sgrol ba yin no/ /
276b3(dkon brtsegs): 'di lta ste/ kun tu rgyu dag/ khyed kyang thar pa 'dod pa yin la nga yang ston pa sngon du bzhugs pa yin te/ yang dag par ston pa/ yang dag par khong du chud par byed
276b4(dkon brtsegs): pa| 'byung ba phun sum tshogs pa/ 'byung ba mthong ba yang dag pa'i mu stegs byed pa yin gyi/ de'i phyir rna ba blags te mos pa bskyed la dran pa nye bar bzhag ste yid
276b5(dkon brtsegs): 'dun par gyis la ma thob pa'i chos rnams thob par bya ba dang / sngon ma phyin pa'i lam du 'gro bar bya ba dang / sngon ma song ba'i phyogs su 'gro bar bya ba dang / sngon ma
276b6(dkon brtsegs): 'grogs pa'i lam grogs dang 'grogs par bya ba dang / sngon ma btsal ba'i lam btsal bar bya ba dang / sngon ma thob pa'i chos kyi mdzod thob par bya ba'i phyir brtson
276b7(dkon brtsegs): 'grus yang dag par rtsoms shig / kun tu rgyu dag /chos gsum mngon du gyur pas mngal du 'jug ces gang smra ba de legs par rab tu nyon la yid la zungs shig dang /
277a1(dkon brtsegs): mngal du 'jug pa zhes bya ba'i chos kyi rnam grangs 'di khyed la ngas bshad do/ /kun tu rgyu dag /de la ma zhes gang smras pa de ni/ sngon
277a2(dkon brtsegs): gyi las bsags pa'i rkyen du gsungs so/ /pha zhes bya ba de ni/ sngon gyi las bsags pa'i rgyur gsungs so/ /dri za zhes bya ba de ni/ rnam par shes pa las kyis
277a3(dkon brtsegs): 'phangs pa'i tshig bla dwags so/ /mer mer po zhes bya ba de ni/ las kyis 'phangs pa'i rnam par shes pa'i gnas dang gzhi'o/ /ma'i mngal zhes bya ba de ni/ rnam
277a4(dkon brtsegs): par shes pa las kyis 'phags pa'i gzhi ste/ 'di ltar ma'i mngal na gnas pa'i rnam par shes pa ni/ skye ba dang / 'phel ba dang / rgyas par 'gyur ra ro/ /kun
277a5(dkon brtsegs): tu rgyu dag / 'di lta ste/ dper na/ sa chen po la gnas na/ rtswa dang / shing gel ba dang / sman dang / nags tshal dag skye zhing 'phel ba dang / rgyas par 'gyur
277a6(dkon brtsegs): ro| |de bzhin du ma'i mngal na gnas pa'i rnam par shes pa yang skye ba dang / 'phel ba dang / rgyas par 'gyur te/ 'phel nas skye bar 'gyur ro/ /btsas nas
277a7(dkon brtsegs): rnam par 'phel lo/ /'phel nas spyod pa snang bar 'gyur ro/ /'gro ba gang dang gang nas shi 'phos nas de dang der skyes nas de dang 'dra ba'i spyod pa de dag spyod par 'gyur
277b1(dkon brtsegs): te| de dag kyang mkhas pas shes par bya ba yin gyi/ glen pas ni/ ma yin no/ /yun ring po nas 'grogs 'grogs pas shes par bya ba yin gyi/ yun thung ngus ma yin
277b2(dkon brtsegs): no| |yang dag par sems pas shes par bya ba yin gyi/ mi brtson pas ma yin no/ /kun tu rgyu dag /de la sems can dmyal ba nas shi 'phos pa'i gang zag gi rtags
277b3(dkon brtsegs): mkhas pas shes par bya ba ni/ 'di dag yin te/ 'di lta ste/ skad sha sha po yin/ skad gyo dum gyi sgra lta bu yin/ skad brtag dgos pa yin/ skad che ba yin/
277b4(dkon brtsegs): skad lhang lhang po yin/ rtag tu dngang pa yin/ rtag tu 'dar ba yin/ rtag tu spu zing zhes byed pa yin/ rmi lam na me'i phung po 'bar ba mthong ba yin/ ri rgyug par mthong
277b5(dkon brtsegs): ba yin| me mdag 'bar ba mthong ba yin/ lcags zangs kyi nang du btso ba mthong ba yin/ lag na dbyig pa thogs pa'i mi dag mthong ba yin/ srin po dag gis bdag
277b6(dkon brtsegs): 'phangs par mthong ba yin/ bdag nyid gson por gsal shing gis gzugs par mthong ba yin/ khyi dag gis bdag 'brad par mthong ba yin/ khyi dag gis bdag
277b7(dkon brtsegs): bskor bar mthong ba yin/ bdag nyid glang po che dang sbrul gyis gtses par mthong ba yin/ phyogs bzhir bros na phyogs mi shes pa yin/ sems can kun la yid mi
278a1(dkon brtsegs): rton pa yin te/ kun tu rgyu dag /rnam pa nyi shu po de dag gis sems can dmyal ba nas shi 'phos pa'i gang zag tu rig par bya'o/ /kun tu rgyu
278a2(dkon brtsegs): dag / de la dud 'gro'i skye gnas nas shi 'phos pa'i gang zag gi mtshan ma ni/ 'di dag yin te/ 'di lta ste/ rmugs shing gnyid che ba yin/ le lo che ba yin/ mang
278a3(dkon brtsegs): du za ba yin/ sa la 'drud pa yin/ mi 'jigs pa med pa yin/ mi gsal bar smra ba yin/ glen pa la dga' ba yin/ mun pa la dga' ba yin/ 'dam rdzab la dga'
278a4(dkon brtsegs): pa yin| yang dang yang sos rtswa gcod pa yin/ rgyun du rkang pa'i mthe bos sa rko ba yin/ yang dang yang mgo la sbrang ma 'du ba yin/ yang dang yang nam mkha' la sos
278a5(dkon brtsegs): 'debs pa yin/ kun tu bskums te nyal ba yin/ sa la nyal ba yin/ mi gtsang bas mi 'dag pa yin/ yang dang yang nam mkha' la snam pa yin/ yang dang yang
278a6(dkon brtsegs): ma smin pa za ba yin/ gzhan du smra zhing gzhan du byed de g.yo byed pa yin/ bab bab tu spyod pa yin/ rmi lam na bdag rdzab kyis gos par rmi ba yin/ rmi lam na bdag
278a7(dkon brtsegs): nags su song ste rtswa za bar rmi ba yin/ sbrul gdug pas bdag bskor bar mthong ba yin/ bdag nyid ri khrod du zhugs par mthong ba yin te/ kun tu rgyu dag /de dag la sogs
278b1(dkon brtsegs): bdud 'gro'i skye gnas nas 'chi 'phos pa'i gang zag gi mtshan ma rnam pa du mar shes par bya ste/ de dag ni/ bskal pa'am bskal pa las lhag par brjod kyang zad
278b2(dkon brtsegs): par mi nus so/ /kun tu rgyu dag /de la gshin rje'i 'jig rten nas shi 'phos pa'i gang zag gi mtshan ma ni/ 'di dag yin te/ 'di lta ste/ skra ser ba yin/ mig wa'i mig
278b3(dkon brtsegs): 'dra ba yin/ rtag par bkres pa yin/ rtag tu skom pa yin/ ser sna cha ba yin/ 'dod chen che ba yin/ thob pa mi rnyed pa yin/ gzhan gyi la re ba yin/ khro ba yin/ mig
278b4(dkon brtsegs): dmar ba yin/ bza' ba thams cad la sred pa yin/ bdog pa thams cad la chags pa yin/ sbyin pa'i gnas dag mthong bar mi 'dod pa yin/ dngos po kun la yang
278b5(dkon brtsegs): de rku ba'i sems yod pa yin/ dngos po ngan pa rnams la yang dga' ba yin/ thob pa la mos pa yin/ zas skom mi gtsang ba la dga' ba yin/ gzhan gyi phun sum tshogs
278b6(dkon brtsegs): pa la phrag dog byed pa yin/ gzhan gyi longs spyod la sred pa bskyed pa yin/ gzhan gyi longs spyod gang yin pa de dag la bdag gi snyam du sems pa yin/ zas gtod na
278b7(dkon brtsegs): sems mi dga' ba yin/ tshong 'dus kyi srang dag nas kyang shing tog len pa yin te/ kun tu rgyu dag /gshin rje'i 'jig rten nas shi 'phos pa'i gang zag gi rtags kyi bye brag
279a1(dkon brtsegs): ni| de dag la sogs pa mtha' yas par shes par bya'o/ /kun tu rgyu dag /de la lha ma yin las shi 'phos pa'i gang zag gi mtshan ma ni/
279a2(dkon brtsegs): 'di dag yin te/ /'di lta ste/ khengs pa yin/ 'thab bkrol che ba yin/ 'khon du 'dzin pa yin/ nga rgyal che ba yin/ lus che ba yin/ mig che ba yin/ mig
279a3(dkon brtsegs): dkar ba yin/ mche ba snang ba yin/ mthu dang ldan pa yin/ 'thab mo'i blo can yin/ dbyen la dga' ba dang / bya ba thams cad la nga rgyal che ba yin/ /so snang
279a4(dkon brtsegs): ba yin| 'jig rten thams cad la brnyas pa'i 'du shes can yin/ mtshon cha rno ba yin/ tshig na ba yin/ bdag gzengs bstod pa can yin/ mi shes pa'i
279a5(dkon brtsegs): stobs can yin/ nyon mongs pa'i stobs can yin te/ kun tu rgyu dag/ de dag la sogs pa ni/ lha ma yin las shi 'phos pa'i gang zag gi mtshan mar shes
279a6(dkon brtsegs): par bya'o/ /kun tu rgyu dag /de la mi las shi 'phos pa'i gang zag gi mtshan ma ni/ 'di dag yin te/ 'di lta ste/ ngo mtshar du 'dzin pa can yin/ 'phags pa dang
279a7(dkon brtsegs): bsten pa yin/ 'phags pa ma yin pa la smod pa yin/ dge ba byed pa yin/ mngon rtags 'dod pa yin/ grags pa 'dod pa yin/ snyan pa 'dod pa yin/ bzo
279b1(dkon brtsegs): la dga' ba yin/ shes pa la dga' ba yin/ nyon mongs pa chung ba yin/ khrel yod cing ngo tsha shes pa yin/ rigs kyi bu'i tshul phun sum tshogs pa yin/ byas pa
279b2(dkon brtsegs): gzo ba yin/ mdza' bo la gdung pa yin/ yongs su gtong ba dang ldan pa yin/ bye brag shes pa yin/ byas pa dang ma byas pa la rtog pa yin/ tshig gi mthu yod pa
279b3(dkon brtsegs): yin| gros gzung bar bya ba'i mthu yod pa yin/ 'dum par bya ba dang / 'thab mo bya ba la mngon par mkhas pa yin/ pho nya nus pa yin/ skad thams cad 'dzin pa'i
279b4(dkon brtsegs): mthu yod pa yin/ gnas dang gnas ma yin pa la mngon par shes pa yin te/ kun tu rgyu dag /de dag la sogs pa ni/ mi las shi 'phos pa'i gang zag gi rtags
279b5(dkon brtsegs): yin no| |kun tu rgyu dag / de la lha las shi 'phos pa'i gang zag gi rtags ni/ 'di dag yin te/ 'di lta ste/ mdzes pa yin/ gtsang sbra che ba yin/ phreng ba la dga'
279b6(dkon brtsegs): ba yin| spos la dga' ba yin/ bdug pa la dga' ba yin/ glu len pa'i ngang tshul can yin/ byug pa la dga' ba dang / 'dod pa'i yon tan ngan ngon gyis mi mgu zhing rgya
279b7(dkon brtsegs): chen pos dga' ba yin/ rol mo'i sgra thams cad la dga' ba yin/ /glu thams cad la dga' ba yin/ skye bo rgya chen po dang 'grogs par dga' ba yin/ khang pa dang /
280a1(dkon brtsegs): khang pa brtsegs pa dang / khyim dang / longs spyod rgya chen po la dga' ba yin/ /de'i sems byams pa sngon du 'gro ba yin/ rgod pa'i
280a2(dkon brtsegs): ngang tshul can yin/ 'jam par smra ba yin/ dga' ba la mkhas pa yin/ rgyan la dga' ba yin/ che ba'i ngang tshul can yin/ 'gro ba'i ngang tshul can yin/
280a3(dkon brtsegs): lus kyi shugs 'byin pa'i ngang tshul can yin/ /chags pa'i mtshan ma dang / mi chags pa'i mtshan ma shes pa yin/ phan par bya ba la mkhas pa yin
280a4(dkon brtsegs): te| kun tu rgyu dag / mtshan ma de dag la sogs pas mtho ris nas shi 'phos pa'i gang zag tu shes par bya'o/ /kun tu rgyu dag /de la mtshan ma de dag las
280a5(dkon brtsegs): yang dag par 'da' bar bya ba'i phyir rigs kyi bu'am/ rigs kyi bu mo dag gis dge ba'i bshes gnyen gang dag mtshan ma de dag las 'da' bar bya ba'i phyir
280a6(dkon brtsegs): chos ston par byed pa de lta bu'i dge ba'i bshes gnyen rnams la bsten par bya/ bsnyen par bya/ bsnyen bkur bya'o/ /de la sems can dmyal ba nas shi 'phos
280a7(dkon brtsegs): pa'i gang zag gis ni/ sngon mir gyur pa'i tshe zhe sdang la yongs su brten pas des zhe sdang las byung ba'i las mngon par 'dus byas pas de las des sems can
280b1(dkon brtsegs): dmyal bar skye ste/ de'i phyir de sems can dmyal bar gnas pa rnyed nas sems can dmyal ba'i spyod pa can du gyur pas de mi'i nang du skyes te spyod pa'i rtags 'di dag
280b2(dkon brtsegs): thos nas bdag ni/ sems can dmyal ba nas shi 'phos pa'o/ /zhes bdag nyid kyis shes par bya zhing / des sems can dmyal ba'i las kyi rgyu spang ba'i phyir dge ba'i
280b3(dkon brtsegs): bshes gnyen btsal bar bya ste/ de la dge ba'i bshes gnyen de dag zhe sdang gi gnyen por byams pa ston to/ /byams pa dang ldan pa'i byang chub kyi phyogs kyi chos
280b4(dkon brtsegs): rnams dang / byams pa dang ldan pa'i tshul khrims kyi pha rol tu phyin pa ston to/ /des kyang de'i zhe sdang gi bag la nyal spong bar 'gyur te/ byams pa chen po bsgoms pas pha
280b5(dkon brtsegs): rol tu phyin pa drug po thams cad yongs su rdzogs par 'gyur ro/ /kun tu rgyu dag /de la dud 'gro'i skye gnas nas shi 'phos pa'i gang zag gis ni/ sngon mir gyur pa'i tshe gti
280b6(dkon brtsegs): mug la yongs su bsten pas des gti mug las byung ba'i las mngon par 'dus byas pas de las des dud 'gro'i skye gnas su skyes te/ de'i phyir dud 'gro'i skye gnas na
280b7(dkon brtsegs): gnas pa rnyed nas dud 'gro'i skye gnas kyi spyod pa can du gyur pas/ de dud 'gro'i skye gnas nas shi 'phos te mi'i nang du skyes kyang dud 'gro'i skye gnas kyi spyod pa de dag nyid spyod
281a1(dkon brtsegs): par 'gyur te/ des spyod pa de dag gis bdag ni/ dud 'gro'i skye gnas nas/ shi 'phos nas mi'i nang du skyes so/ /zhes bdag nyid kyis
281a2(dkon brtsegs): shes par bya zhing / de dud 'gro'i skye gnas kyi las de dag las yang dag par 'da' bar bya pa'i phyir dge ba'i bshes gnyen btsal bar bya ste/ de dag la dge
281a3(dkon brtsegs): ba'i bshes gnyen de dag gti mug spang ba'i phyir rten cing 'brel par 'byung ba ston to/ /des kyang de'i gti mug gi bag la nyal spong bar 'gyur ro/ /yang na
281a4(dkon brtsegs): shes rab kyi pha rol tu phyin pa dus gsum mnyam pa nyid ston te/ des de'i gti mug de ni/ rang bzhin med pa'o/ /zhes bya bar shes pa skye bar 'gyur ro/ /yang na
281a5(dkon brtsegs): de la chos thams cad mnyam pa nyid ston te/ des de shes rab kyi pha rol tu phyin pa yongs su rdzogs shing thams cad mkhyen pa nyid thob par 'gyur ro/ /kun tu rgyu
281a6(dkon brtsegs): dag / de la gshin rje'i 'jig rten nas shi 'phos pa'i gang zag gis ni/ sngon mir gyur pa'i tshe ser sna la kun tu brten cing bsgoms te mang du byas pas/ des ser sna
281a7(dkon brtsegs): dang ldan pa bag chags las byung ba'i las mngon par 'du byas pas de las byas pa dang / bsags pa dang / zin par byas pa dang / rdzogs par byas pa dang / blangs pa
281b1(dkon brtsegs): des gshin rje'i 'jig rten du skyes te/ de dag gshin rje'i 'jig rten na gnas pa des gshin rje'i 'jig rten pa'i spyod pa can du gyur pas/ de dag gshin rje'i 'jig
281b2(dkon brtsegs): rten nas shi 'phos te mi'i nang du skyes kyang gshin rje'i 'jig rten gyi spyod pa de dag nyid spyod par 'gyur te/ des spyod pa de dag gis bdag ni/ gshin rje'i 'jig rten nas
281b3(dkon brtsegs): shi 'phos pa'o/ /zhes bya bar bdag nyid kyis shes par bya zhing / des spyod pa de dag las yang dag par 'da' bar bya ba'i phyir dge ba'i bshes gnyen btsal bar
281b4(dkon brtsegs): bya ste| de la dge ba'i bshes gnyen de dag ser sna spang ba'i phyir gtong ba ston te/ des kyang de'i ser sna'i bag la nyal spong bar 'gyur ro/ /yang na de la gtong ba dang
281b5(dkon brtsegs): ldan pa'i byang chub kyi phyogs kyi chos rnams ston/ sbyin pa'i pha rol tu phyin pa ston te/ de bsgoms pas pha rol tu phyin pa drug yongs su rdzogs par 'gyur ro/ /kun
281b6(dkon brtsegs): tu rgyu dag / de la lha ma yin las shi 'phos pa'i gang zag gis ni/ sngon mir gyur pa'i tshe dge ba'i rtsa ba rgya chen po dag kyang mngon par 'du byas la/ nga rgyal la yang
281b7(dkon brtsegs): yongs su brten pas de nga rgyal dang ldan pa'i las byas pa dang / bsags pa dang / zin par byas pa dang / rdzogs par byas pa dang / blangs pa des lha ma yin du skye ste/ lha ma
282a1(dkon brtsegs): yin du skyes te lha ma yin gyi gnas na gnas pa des lha ma yin gyi spyod pa can du gyur pas/ de lha ma yin nas shi 'phos te mi'i nang du
282a2(dkon brtsegs): skyes kyang lha ma yin gyi spyod pa de dag nyid spyod par 'gyur te/ des spyod pa de dag gis bdag ni/ lha ma yin las shi 'phos pa'o/ /zhes bya bar bdag nyid kyis shes
282a3(dkon brtsegs): par bya zhing / des spyod pa de dag las yang dag par 'da' bar bya ba'i phyir dge ba'i bshes gnyen btsal bar bya ste/ de la dge ba'i bshes gnyen de dag nga
282a4(dkon brtsegs): rgyal spang ba dang / nga'o snyam pa'i nga rgyal gzhom pa'i phyir skye mched rnams stong to/ /des kyang de'i nga rgyal spong bar 'gyur ro/ /yang na de la stong pa nyid ston te/
282a5(dkon brtsegs): des de'i nga rgyal gyi bag la nyal spong ba dang / bdag rnam par 'jig par 'gyur ro/ /yang na ji ltar bya ba 'byung ba sna tshogs pa las 'byung ba'i tshul ston te/
282a6(dkon brtsegs): ngas de'i nga rgyal gyi bag la nyal spong bar 'gyur ro/ /yang na de la chos rnams kyi mtshan nyid gcig pa ston te/ des de'i shes rab kyi pha rol tu phyin pa yongs su
282a7(dkon brtsegs): rdzogs par 'gyur zhing / de bsgoms pas thams cad mkhyen pa nyid du 'grub par 'gyur ro/ /kun tu rgyu dag/ de la mi las shi 'phos pa'i gang zag gis ni/ sngon
282b1(dkon brtsegs): mir gyur pa'i tshe'ang dge ba bcu'i las kyi lam la kun tu brten cing bsgoms te mang du byas pas des las de byas pa dang / bsags pa dang / zin par byas pa dang /
282b2(dkon brtsegs): rdzogs par byas pa dang / blangs pa des mir skyes te/ mi'i nang na gnas pa des mi'i spyod pa can du gyur pas/ de mi'i nang nas shi 'phos te mi'i nang du skyes kyang mi'i
282b3(dkon brtsegs): spyod pa de dag nyid spyod par 'gyur te/ de spyod pa de dag gis bdag ni/ mi'i nang nas shi 'phos pa'o/ /zhes bya bar bdag nyid kyis shes par bya zhing / des mi'i spyod pa
282b4(dkon brtsegs): de dag las yang dag par 'da' bar bya ba'i phyir dge ba'i bshes gnyen btsal bar bya ste/ de la dge ba'i bshes gnyen de dag mi rtag pa'i 'du shes ston te/ des
282b5(dkon brtsegs): kyang de'i spyod pa bag la nyal dang bcas par spong bar 'gyur ro/ /yang na de la 'khor ba'i mi bsngags pa dang / mya ngan las 'das pa'i bsngags pa ston te/ des de
282b6(dkon brtsegs): 'khor ba la mi dga' zhing mya ngan las 'da' ba don du gnyer bar 'gyur ro/ /yang na de la pha rol tu phyin pa drug ston te/ de thos pas bla na med pa yang dag par rdzogs
282b7(dkon brtsegs): pa'i byang chub tu sems bskyed par 'gyur ro/ /de la thabs mkhas pa yang ston te/ des de'i pha rol tu phyin pa drug po de dag bzung ba dang / thams cad mkhyen pa
283a1(dkon brtsegs): nyid kyang myur du thob par 'gyur ro/ /kun tu rgyu dag /de la mtho ris nas shi 'phos pa'i gang zag gis ni/ sngon mir gyur pa'i tshe tshangs par
283a2(dkon brtsegs): spyod pa mchog tu bzung ste spyad pa dang / sbyin pa mchog tu bzung ste byin pa dang / tshul khrims mchog tu bzung ste bsrungs pas las de byas pa dang / bsags pa
283a3(dkon brtsegs): dang / zin par byas pa dang / rdzogs par byas pa dang / blangs pas lha'i nang du skyes te/ de lha'i nang na gnas pa des lha'i spyod pa can du gyur pas/ de lha las shi
283a4(dkon brtsegs): 'phos te mi'i nang du skyes kyang lha'i spyod pa de dag nyid spyod par 'gyur te/ des spyod pa de dag gis bdag ni/ lha'i nang na shi 'phos pa'o/ /zhes bdag nyid kyis shes
283a5(dkon brtsegs): par bya zhing / des spyod pa de dag las yang dag par 'da' bar bya ba'i phyir dge ba'i bshes gnyen btsal bar bya ste/ de la dge ba'i bshes gnyen de dag tshangs par
283a6(dkon brtsegs): spyod pa mchog tu 'dzin pa'i nyes pa ston cing / mi gnas pa'i tshangs par spyod pa'i yon tan brjod do/ /mchog tu 'dzin pa'i sbyin pa la smod cing mchog tu 'dzin pa
283a7(dkon brtsegs): med pa'i sbyin pa bsngags par 'gyur ro/ /mchog tu 'dzin pa'i tshul khrims la smod cing mchog tu 'dzin pa med pa'i tshul khrims la bsngags par 'gyur ro/ /des
283b1(dkon brtsegs): de'i tshul khrims dang brtul zhugs mchog tu 'dzin pa bag la nyal dang bcas par spong bar 'gyur ro/ /yang na de la tshul khrims kyi pha rol tu phyin pa ston te/ de bsgoms
283b2(dkon brtsegs): pas pha rol tu phyin pa drug yongs su rdzogs par 'gyur ro/ /de la thabs mkhas pa yang ston te/ de dang ldan pas myur du thams cad mkhyen pa nyid du nges par 'byung
283b3(dkon brtsegs): bar 'gyur ro/ /kun tu rgyu dag /de la sems can dmyal ba nas shi 'phos pa'i gang zag gis ni/ dge ba'i bshes gnyen la brten te dus gsum mnyam pa nyid mnyan
283b4(dkon brtsegs): par bya'o/ /thos nas kyang shes cher gnas par bya ste/ grong dang / grong khyer dang / grong rdal dang / ljongs dang / yul 'khor dang / rgyal po'i pho brang 'khor dag na dge
283b5(dkon brtsegs): slong dang / dge slong ma dang / dge bsnyen dang / dge bsnyen ma dang / 'khor bzhi po yod pa dag tu gnas par bya zhing de dag dang 'grogs par bya'o/ /des 'gro ba byas
283b6(dkon brtsegs): te goms pa'i rjes su 'gro bas chos thams cad ni/ dngos po med pa'i ngo bo nyid do/ /zhes dus gsum mnyam pa nyid mthong du 'gyur ro/ /kun tu rgyu dag /de la dud
283b7(dkon brtsegs): 'gro'i skye gnas nas shi 'phos pa'i gang zag gis ni/ dge ba'i bshes gnyen la brten te gti mug gi gnyen por bstan bcos la mkhas pa'i skye bo dang lhan
284a1(dkon brtsegs): cig dga' bar gnas par bya'o/ /des de'i gti mug spong bar 'gyur te/ des bstan bcos de dang / bstan bcos shes pa de dag
284a2(dkon brtsegs): rang bzhin gyis yang dag par brtag par bya'o/ /de'i phyir de la bstan bcos dang / bstan bcos shes pa rnams kyang rang bzhin med do/ /drang bzhin med do/ /zhes
284a3(dkon brtsegs): bya bar snang bar gyur te/ des de la dus gsum mnyam pa nyid mngon du 'gyur zhing / myur du thams cad mkhyen pa nyid du nges par 'byung bar 'gyur ro/ /kun tu rgyu
284a4(dkon brtsegs): dag / de la gshin rje'i 'jig rten nas shi 'phos pa'i gang zag gis ni/ gang la brten na sbyin pa'i blo skye bar 'gyur ba dang / gang gis de la dus gsum mnyam
284a5(dkon brtsegs): pa nyid dang / gang 'di mtshan nyid med par mtshan nyid gcig mngon du 'gyur ba dang / de bsgoms pas myur du thams cad mkhyen pa nyid du nges par 'byung bar 'gyur
284a6(dkon brtsegs): ba'i dge ba'i bshes gnyen la brten par bya/ yon tan la brten par bya'o// //bam po bcu gnyis pa/ kun tu rgyu dag /de la lha ma yin las shi 'phos pa'i gang
284a7(dkon brtsegs): zag gis ni/ dge ba'i bshes gnyen la brten te nyon mongs pa'i 'dud dang 'thab par bya'o/ /'di sta ste/ nga rgyal zhes bya ba'i chos de ni/ gang zhig /de ni/ ci
284b1(dkon brtsegs): zhig gis yongs su bzung / de ni/ su las kun nas langs/ su zhig de spang bar byed ces de yang dag par btsal na/ nga rgyal de mi dmigs so/ /gang gis de yongs
284b2(dkon brtsegs): su bzung ba dang / gang la de kun nas langs pa dang / gang de spang ba'i phyir rtsol ba de yang mi dmigs pa de ni/ yang dag pa ma yin par yongs su bzung bas bdag
284b3(dkon brtsegs): dang 'jig rten bslus par yang dag par rjes su mthong ngo / /des chos thams cad rang bzhin med par yang dag par rjes su mthong zhing chos gang la rang bzhin med pa de ni /
284b4(dkon brtsegs): dngos po med pa'o/ /zhes bya bar rab tu shes so/ /dngos po med pas yongs su ma grub bo/ /zhes bya bar rab tu shes so/ yongs su ma grub pas mi skye ba ste/ gang ma
284b5(dkon brtsegs): skye ba de ni/ mi 'gag go/ /gang mi skye 'gag pa de ni/ gdags su med pa'o/ /zhes bya bar rab tu shes so/ /gang gdags su med pa de ni/ 'das pa yang ma yin/
284b6(dkon brtsegs): ma 'ongs pa yang ma yin/ da ltar byung ba yang ma yin no/ /gang du gsum du mi dmigs pa de ni/ thob pa yang ma yin/ chud zos pa yang ma yin no/ /zhes bya bar
284b7(dkon brtsegs): rab tu shes so/ /kun tu rgyu dag /de ltar na/ de ni/ chos thams cad kyi chos nyid de/ chos nyid gang gis thams cad de bzhin nyid/ ma nor ba de bzhin nyid/ gzhan ma
285a1(dkon brtsegs): yin pa de bzhin nyid de/ de bzhin gshegs pa yang de bzhin nyid/ ma nor ba de bzhin nyid/ gzhan ma yin pa de bzhin nyid pas de'i
285a2(dkon brtsegs): phyir chos thams cad de bzhin gshegs pa'o/ /kun tu rgyu dag/ ngas ni/ sngon chad dang / da ltar yang 'jig rten brtags pa ni/ nga rgyal gyi rang bzhin no/ /zhes
285a3(dkon brtsegs): bshad de/ nga rgyal gyis ni/ mi las shi 'phos pa gdags par 'gyur ro/ /nga rgyal gyis ni/ mtho ris nas shi 'phos pa gdags par 'gyur ro/ /nga rgyal gyis
285a4(dkon brtsegs): ni| sems can dmyal ba'i bar du shi 'phos pa gdags par 'gyur ro/ /nga rgyal med na/ gdags pa med do/ /kun tu rgyu dag /de ni/ nga rgyal med pa'i ye shes
285a5(dkon brtsegs): zhes bya'o/ /de yang thabs mkhas pa dang ldan zhing / shes rab kyi pha rol tu phyin pa dang / dge ba'i bshes gnyen gyis yongs su zin pas shes par nus so/ /
285a6(dkon brtsegs): de nas kun tu rgyu drug khri bo de dag gis bstan pa 'di thos nas mi skye ba'i chos la bzod pa thob par gyur te/ de dag ni/ mi skye ba'i chos la bzod pa thob nas stan
285a7(dkon brtsegs): las langs te bcom ldan 'das kyi zhabs la mgo bos phyag 'tshal nas phyogs gcig tu 'khod do/ /phyogs gcig tu 'khod nas kyang de'i tshe bcom ldan
285b1(dkon brtsegs): 'das la tshigs su bcad pa 'di dag gis mngon par bstod pa/ mgon po ye shes stobs kyis yang dag 'phags/ /'gro ba kun la gzhan gyi dring mi 'jog /'gro ba
285b2(dkon brtsegs): kun na spyod pa rnams gzigs te/ /lag pa'i mthil du skyu ru ra bzhag bzhin/ /'jig rten lta ba'i rnam pas kun tu dkrigs/ /sprin stug dag gis nam mkha' yog pa
285b3(dkon brtsegs): bzhin| |de dag gis ni byis pa rmongs nas spyod/ /long ba'i tshogs rnams rab tu lam stor bzhin/ /'jig rten rtag dang 'jig rten mi rtag dang / /rtag kyang rtag la mi rtag kha
285b4(dkon brtsegs): cig mchi/ /rtag pa ma yin mi rtag min zhes te/ /glang po'i dbang po khyim du btags ltar brlag/ /'jig rten mtha' yod 'jig rten mtha' med dang / /mtha' yang yod la
285b5(dkon brtsegs): mtha' med kha cig mchi/ /mtha' yod ma yin mtha' med min ces te/ /dper na bya ni gzeb tu bcug pa bzhin/ /la la dag ni lus la bdag ces mchi/ /la la dag ni
285b6(dkon brtsegs): lus 'di gzhan zhes mchi/ /rtog pas yongs su dkris nas nyal bgyid de/ /bya ni bya rgyar chud nas thogs pa bzhin/ /la la dag ni dbang phyug sprul zhes mchi/ /la la rgyu
285b7(dkon brtsegs): med byung zhes 'dogs par bgyid/ /lta ba'i rnam pa dag gis kun nas dkris/ /mkha' la gnas pa'i zla ltar rgyal bas gzigs/ /ji ltar gzeb tu bcug pa'i bya rmongs
286a1(dkon brtsegs): pa| |pu ga bu gar thar du re ba ltar/ /mi mkhas lta ba'i rnam pas 'das par 'gyur/ /thar pa mi thob rkang gnyis btags pa bzhin/ /tshangs
286a2(dkon brtsegs): dang skye rgu bdag dang skem byed dang / /gzhon dang 'khor lo 'dzin dang rnam thos bu/ /phyogs dang rgya mtsho kun la phyag 'tshal te/ /rgyal pos mtshan mo rkun po bzung ba
286a3(dkon brtsegs): bzhin| |dbul po bu lon chags pa bu lon pas/ /bzung na gnyen sbron gsol ba 'debs pa bzhin/ /lha ba'i rnam par gnas pa'i byis pa dag /dbang phyug las
286a4(dkon brtsegs): ni bde ba tshol bgyid pa/ /rkun po'i tshogs rnams btson rar stsal ba bzhin/ /'gro ba rnams su sdug bsngal brgya myong ba/ /de dag de bzhin gshegs pa khyod kyis
286a5(dkon brtsegs): gzigs/ /phyag gi mthong na sor mo lnga dang mtshungs/ /de la mi dbang thugs rje bskyed nas ni/ /'gro ba mkhyen pa 'gro ba spyod mdzad de/ /blo mchog tshe rabs 'gro ba
286a6(dkon brtsegs): bkrol ba ni/ /dper na rgyal pos btson rnams bkye ba bzhin/ /'jig rten sman slad bskal pa bsam yas su/ /dka' ba mdzad nas byang chub mchog brnyes te/ /lta
286a7(dkon brtsegs): ba'i rnam par sems can 'khyams mkhyen nas/ /de dag bcings las khyod kyis grol bar mdzad/ /bde gshegs mi yi seng+ge rkang gnyis gtso/ /chos tshogs gang la
286b1(dkon brtsegs): mnga' dbang khyod mdzad pa/ /lta ba'i rnam pa sgyu 'drar rmongs mi mnga'/ /bde gshegs khyod ni de 'drar bdag cag 'tshal/ /stobs rnams gang gis rgyal ba stobs brnyes
286b2(dkon brtsegs): shing / /mi 'jigs gang gis bsngo ba'i dgra bsal te/ /'khor gyi nang du seng+ge'i sgra sgrog pa/ /blo mchog de ni bdag cag thob par shog /gang gis rgyal ba 'jig rten
286b3(dkon brtsegs): gsum bskyod dang / /gang gis mtha' yas 'od ni 'gyed pa dang / /bdag gis mi mchog sems can lung ston pa/ /de ring yud kyis bdag cag de thob shog /de nas
286b4(dkon brtsegs): de'i tshe bcom ldan 'das kyis kun tu rgyu de dag gi lhag pa'i bsam pa thugs su chud nas de'i tshe 'dzum pa mdzad do/ /de nas tshe dang ldan pa rta thul gyis bcom ldan 'das
286b5(dkon brtsegs): la tshigs su bcad de gsol pa/ 'jig rten phan bzhed 'dzum pa gang mdzad pa/ /mu stegs tshogs 'di shin tu 'phags gyur tam/ /mi mchog rang byung ci slad 'dzum
286b6(dkon brtsegs): pa mdzad/ /'dzum rgyu de ni khyod kyis bka' stsal gsol/ /bde bar gshegs pas 'dzum pa mdzad mthong nas/ /'jig rten phan bzhed 'gro 'di the tshom 'tshal/ /zla ba
286b7(dkon brtsegs): nya la 'gro ba blta ba bzhin/ /blta zhing mchis na rgyal ba 'dzum rgyu gsungs/ /su zhig rgyal la mchod pa dam pa bgyis/ /gang gis de ring yab ni mnyes par bgyis//
287a1(dkon brtsegs): rgyal ba'i yon tan de ring gang gis mthong / /mkhas pa myur du legs par bka' stsal gsol/ /mu stegs can rnams lung bstan de
287a2(dkon brtsegs): thos na| |'jig rten thams cad rab tu dga' bar 'gyur/ /'di ltar 'di dag bde bar gshegs pas btul/ /des na 'gro ba kun gyi rnam 'bren lags/ /rgyal bas
287a3(dkon brtsegs): the tshom legs par bsal du gsol/ /som nyi 'tshal ba'i som nyi dgum du gsol/ /des na 'khor rnams 'di yid rangs shing gnas/ /sangs rgyas khyod kyi dgongs
287a4(dkon brtsegs): la dad par mchi/ /de nas bcom ldan 'das kyis tshe dang ldan pa rta thul la tshigs su bcad de slar bka' stsal pa/ rta thul khyod kyis dus 'di shes gyur na/ /rgyal
287a5(dkon brtsegs): ba dgra las rgyal la dris pa legs/ /'dren pa rang byung nyid la de dris pas/ /'jig rten phan pa'i tshig kyang brjod par 'gyur/ /'dzum pa 'di ni ji ltar ngas mdzad
287a6(dkon brtsegs): pa| |'dzum rgyu ngas de khyod la bstan par bya'i/ /yang dag ji bzhin nga yi bstan pa la/ /dga' ba'i yid du byos te deng nyon cig /mu stegs tshogs 'di rab tu dul
287a7(dkon brtsegs): 'gyur te/ /lta ba'i rnam spangs lta ba bzang por 'gyur/ /lta ba'i rnam par 'jig rten 'khyams mthong nas/ /snying rje can gyur byang chub rab tu zhugs/ /lta ba'i rnam pa
287b1(dkon brtsegs): dag ni rab spangs te/ /lta ba drang po rnyog med rtogs gyur cing / /nga yis lung bstan thogs med thos gyur nas/ /de dag kun gyis thams cad mkhyen sems bskyed/ /sngon
287b2(dkon brtsegs): gyi rgyal ba dag la dad bskyed de/ /thugs rje ldan pa rkang gnyis dam pa po/ /rgyal ba bye ba nyi shur tshang ba la/ /bla med byang chub tshol zhing bsnyen bkur byas/ /rgyal ba
287b3(dkon brtsegs): rnams la sbyin pa mi nyung phul/ /khrims dang zhi ba'i ting nge 'dzin rnam par sbyangs/ /shes rab brtson 'grus stobs kyang 'bar bar byas/ /thugs rje ldan rnams drung du
287b4(dkon brtsegs): bzod pa ste/ /byang chub dam pa btsal nas yun ring du/ /pha rol phyin pa drug la blo yang zhugs/ /rgyal ba dgra las rgyal la zhu ba zhus/ /sangs rgyas brgya bgrangs dag la
287b5(dkon brtsegs): yid dga' byas/ /de dag sdig pa'i grogs kyi dbang gis ni/ /lta ba'i rnam pa stug la gnas gyur pa/ /de dag bde gshegs rang byung mthong gyur nas/ /chags pa med
287b6(dkon brtsegs): pas lta ba'i rnam pa spangs/ /ston pa'i dgongs pa yang dag rnam par rtogs/ /ston pa'i dgongs pa rnams la dad pa gnas/ /ma 'ongs dus na byang chub tshol byed
287b7(dkon brtsegs): cing / /rgyal ba bye ba bsnyen bkur byed par 'gyur/ /ma 'ongs bskal pa skar ma 'dra ba la/ /rgyal ba nga rgyal bcom pa mtshan mthun pa/ /grags pa chen por phyogs su rnam
288a1(dkon brtsegs): par grags/ /'jig rten mkhas pa 'gro ba 'grel bar 'gyur/ /de dag sangs rgyas zhing yang dag 'gyur te/ /de dag bkod pa sna tshogs
288a2(dkon brtsegs): mtshungs pa med/ /sangs rgyas zhing der sdig pa'i blo can med/ /blo gros dag par mthun pa sha stag gnas/ /de ni ngan song thams cad rnam par sbyangs/ /mi khom
288a3(dkon brtsegs): bsal te dus de'i tha ma la/ /rgyal ba de dag sku tshe'i stobs ldan te/ /lo ni stong phrag brgyad cu thub par 'gyur/ /mi de dag gis byang chub 'di thos nas/ /de tshe mi mnyes
288a4(dkon brtsegs): par ni byed mi 'gyur/ /chags med blo mnga' rnams kyi mtshan thos na/ /bud med rnams kyang skyes pa'i lus thob 'gyur/ /de ltar nga rgyal bcom pa drang srong che/ /ston
288a5(dkon brtsegs): pas mu stegs lung bstan bka' stsal pa/ de thos gyur nas lhar bcas 'jig rten rnams/ /yid rangs gyur cing stobs kyang skyes par 'gyur/ /mu stegs can lung
288a6(dkon brtsegs): bstan pa'i le'u ste/ nyi shu lnga pa'o// //de nas rgyal po zas gtsang ma 'khor dang bcas pas lha ma yin rnams dang / nam mkha' lding rnams
288a7(dkon brtsegs): nas kun tu rgyu rnams kyi bar gyi lung bstan pa thos nas 'di snyam du sems par gyur te/ 'di ltar bcom ldan 'das kyis legs par gsungs pas 'gro ba thams cad
288b1(dkon brtsegs): tshim par byas pa ni/ ngo mtshar to/ /snyam nas de yang bu la chags pas kun tu dkris par gyur to/ /de nas bcom ldan 'das kyis rgyal po zas gtsang ma'i sems thugs
288b2(dkon brtsegs): su chud nas rgyal po zas gtsang ma la bka' stsal pa/ rgyal po chen po/ khyod la tshangs par spyod pa/ thog mar dge ba/ bar du dge ba/ tha mar dge ba/ don bzang po/ /tshig
288b3(dkon brtsegs): 'bru bzang po/ /ma 'dres pa/ yongs su rdzogs pa/ yongs su dag pa/ yongs su byang ba'i chos 'di lta ste/ khams drug rnam par dbye ba zhes bya ba'i chos kyi rnam grangs
288b4(dkon brtsegs): bshad kyi/ de legs par rab tu nyon la yid la zungs shig dang ngas bshad do/ /bcom ldan 'das/ legs so/ /zhes gsol nas rgyal po zas gtsang ma bcom
288b5(dkon brtsegs): ldan 'das kyi ltar nyan pa dang / de la bcom ldan 'das kyis 'di skad ces bka' stsal to/ /rgyal po chen po/ khams drug rnam par dbye ba zhes bya ba'i chos kyi rnam
288b6(dkon brtsegs): grangs de gang zhe na/ rgyal po chen po/ skyes bu gang zag 'di ni/ khams drug pa/ reg pa'i skye mched drug pa/ yid kyi nye bar spyod pa bco brgyad pa ste/ skyes bu 'di ni/
288b7(dkon brtsegs): khams drug pa zhes gang smras pa ci la brten te smras she na/ rgyal po chen po/ khams drug ni/ 'di dag go/ drug gang zhe na/ 'di lta ste/ sa'i khams dang / chu'i khams
289a1(dkon brtsegs): dang / me'i khams dang / rlung gi khams dang / nam mkha'i khams dang / rnam par shes pa'i khams so/ /rgyal po chen po/ de dag
289a2(dkon brtsegs): ni| khams drug ste/ skyes bu 'di ni/ khams drug pa'o/ /zhes gang ngas smras pa de ni/ de la brten te smras so/ /skyes bu 'di ni/ reg pa'i skye mched drug pa'o/ /
289a3(dkon brtsegs): zhes gang smras pa de ci la brten te smras she na/ rgyal po chen po/ reg pa'i skye mched drug ni/ 'di dag ste/ drug gang zhe na/ gzugs rnams la blta ba'i phyir
289a4(dkon brtsegs): mig gi reg pa'i skye mched dang / sgra rnams la nyan pa'i phyir rna ba'i reg pa'i skye mched dang / dri rnams la snom pa'i phyir sna'i reg pa'i skye mched dang / ro rnams
289a5(dkon brtsegs): la myang ba'i phyir lce'i reg pa'i skye mched dang / reg bya rnams la reg pa'i phyir lus kyi reg pa'i skye mched dang / chos rnams rnam par shes pa'i phyir yid kyi reg
289a6(dkon brtsegs): pa'i skye mched do/ /rgyal po chen po/ de dag ni/ reg pa'i skye mched drug ste/ skyes bu 'di ni/ reg pa'i skye mched drug pa'o/ /zhes gang ngas smras pa de ni/ de la brten
289a7(dkon brtsegs): te smras so/ /rgyal po chen po/ skyes bu de ni/ yid kyi nye bar spyod pa bco brgyad pa'o/ /zhes gang smras pa de ci la brten te smras she na/ rgyal po chen po/ yid kyi nye bar
289b1(dkon brtsegs): spyod pa bco brgyad ni/ 'di dag ste/ bco brgyad gang zhe na/ 'di la mi mig gis gzugs mthong na/ yid bde ba dang / yid mi bde ba dang / btang snyoms su 'gyur
289b2(dkon brtsegs): bar gzugs la nye bar spyod do/ /rna bas sgra thos na/ yid bde ba dang / yid mi bde ba dang / btang snyoms su 'gyur bar sgra la nye bar spyod do/ /snas dri tshor na/ yid bde
289b3(dkon brtsegs): ba dang / yid mi bde ba dang / btang snyoms su 'gyur bar dri la nye bar spyod do/ /lces ro myong na/ yid bde ba dang / yid mi bde ba dang / btang snyoms su 'gyur bar ro la
289b4(dkon brtsegs): nye bar spyod do/ /lus kyis reg bya la reg na/ yid bde ba dang / yid mi bde ba dang / btang snyoms su 'gyur bar reg bya la nye bar spyod do/ /yid kyis chos rig na/
289b5(dkon brtsegs): yid bde ba dang / yid mi bde ba dang / btang snyoms su 'gyur bar chos la nye bar spyod do/ /rgyal po chen po/ de la gang dag yid bde bar nye bar spyod pa drug dang /
289b6(dkon brtsegs): gang dag yid mi bde bar nye bar spyod pa drug dang / gang dag btang snyoms su 'gyur bar nye bar spyod pa drug po de dag gcig tu bsdus na/ yid kyi nye bar spyod pa bco
289b7(dkon brtsegs): brgyad du 'gyur ro/ /rgyal po chen po/ bco brgyad po de dag ni/ yid kyi nye bar spyod pa ste/ rgyal po chen po/ skyes bu 'di ni/ yid kyi nya bar spyod pa bco brgyad ba'o/ /zhes
290a1(dkon brtsegs): gang des smras pa de ni/ de la brten te smras so/ /rgyal po chen po/ de la sa'i khams ni/ rnam pa gnyis te/ nang gi yang yod/ phyi rol
290a2(dkon brtsegs): gyi yang yod do/ /rgyal po chen po/ nang gi sa'i khams gang zhe na/ gang ci yang rung ste/ lus 'di la nang gi khong na sra ba dang mkhrang ba'i rnam pa dang / nye bar gyur
290a3(dkon brtsegs): pa dang / zin pa'o/ /de yang gang zhe na/ 'di lta ste/ skra dang / spu dang / sen mo dang / so dang / rdul dang / dri ma dang / pags pa dang / sha dang / rtsa dang / chu
290a4(dkon brtsegs): rgyus dang / rus pa dang / rkang dang / snying dang / mchin pa dang / glo ba dang / mkhal ma dang / sul mang dang / mchin dri dang / rgyu ma dang / gnye ma dang / lgang
290a5(dkon brtsegs): pa dang / mchor pa dang / phyi sa dang / gzhang dang / klad pa dang / klad rgyas dang / gzhan yang gang lus 'di la nang gi khong na sra ba dang mkhrang ba'i rnam pa dang /
290a6(dkon brtsegs): lus su gtogs par gyur pa dang / zin pa 'di ni/ nang gi sa'i khams zhes bya'o/ /rgyal po chen po/ phyi rol gyi sa'i khams gang zhe na/ gang ci yang rung ste/
290a7(dkon brtsegs): phyi rol gyi sra ba dang mkhrang ba'i rnam pa dang / lus su ma gtogs pa dang / ma zin pa 'di ni/ phyi rol gyi sa'i khams zhes bya'o/ /rgyal po chen po/ de la nang gi sa'i
290b1(dkon brtsegs): khams 'byung ba'i tshe gang nas kyang mi 'ong / /'gag pa'i tshe yang gang du'ang gsog par mi 'gro'o/ /rgyal po chen po/ bud med nang du bdag ni/ bud med do/ /zhes
290b2(dkon brtsegs): rtog cing / de nang du bud med ces brtags nas phyi rol du skyes pa'o/ /zhes rtog go /phyi rol du skyes pa la skyes pa zhes brtags nas chags par gyur te/ phyi rol gyi skyes
290b3(dkon brtsegs): pa dang 'phrad par 'dod do/ /skyes pa de yang nang du bdag skyes pa zhes rtog ste/ de nang du bdag ni/ skyes pa zhes brtags nas phyi rol tu bud med ces rtog go /phyi rol du
290b4(dkon brtsegs): bud med la bud med ces brtags nas chags par gyur te/ phyi rol du bud med dang 'phrad par 'dod do/ /'phrad par 'dod pas 'phrad par 'gyur ro/ /'phrad pa'i rkyen
290b5(dkon brtsegs): gyis mer mer po skye bar 'gyur dus de yod do/ /rgyal po chen po/ gang la kun tu brtag pa dang / gang kun tu rtog pa de gnyis ka yang med de/ bud med la ni/ bud
290b6(dkon brtsegs): med med do/ /skyes pa la ni/ skyes pa med do/ /de ltar med cing yang dag pa ma yin par kun tu rtog pa skye ste/ kun tu rtog pa de yang ngo bo nyid kyis med do/ /kun tu rtog pa
290b7(dkon brtsegs): ji lta ba de bzhin du 'phrad pa dang mer mer po yang ngo bo nyid kyis med do/ /gang ngo bo nyid kyis med pa de ji ltar sra ba bskyed par 'gyur/ /rgyal po chen po/ de ltar kun tu rtag pa
291a1(dkon brtsegs): shes par byas nas sra ba nyid rtogs par byas te ci nas sra ba ni/ skye ba'i tshe gang nas kyang mi 'ong bar shes par bya'o/ /rgyal po chen po/ 'di
291a2(dkon brtsegs): ltar gang lus 'di dur khrod kyi mthar 'gyur ba'i dus de yod de/ de'i sra ba de 'jig cing 'gag par 'gyur ba'i tshe shar phyogs su mi 'gro/ lho phyogs dang / nub phyogs
291a3(dkon brtsegs): dang | byang phyogs dang / steng dang / 'og dang / phyogs mtshams rnams su yang mi 'gro ste/ rgyal po chen po/ nang gi sa'i khams ni/ de ltar blta'o/ /rgyal po chen
291a4(dkon brtsegs): po| 'jig rten gnas pa 'di nam mkhar gyur pa la tshangs pa'i gzhal med khang rin po che sna bdun gyi rgyu las grub pa gnas pa'i dus yod de/ rgyal po chen po/ de'i
291a5(dkon brtsegs): sra ba de 'byung ba'i cha gang nas kyang mi 'ong ngo / /gzhan 'phrul dbang byed kyi lha rnams kyi gzhal med khang rin po che sna bdun gyi rgyu las grub pa byung yang rgyal po chen
291a6(dkon brtsegs): po| de'i sra ba de 'byung ba'i tshe gang nas kyang mi 'ong ngo / /'khor yug dang 'khor yug chen po'i ri rdo rje'i rgyu las grub pa sra zhing brtan la lhun stug pa rnams gnas par
291a7(dkon brtsegs): gyur kyang de dag gi sra ba de 'byung ba'i tshe gang nas kyang mi 'ong ngo / /ri'i rgyal po ri rab dag dang / gnya' shing 'dzin dag dang / mu khyud 'dzin dag dang / gshol mda'
291b1(dkon brtsegs): 'dzin dag dang / rdo rje 'dzin dag dang / seng ldeng can dag dang / rnam par 'dud dag dang / ri rta rna dag dang / blta na sdug dag dang / blta na sdug chen po dag dang / ther sgre dag
291b2(dkon brtsegs): dang / spos kyi dad ldang dag dang / gangs ri dag dang / de ma yin pa'i ri nag po dag na gnas pa dang / thams cad dang ldan pa'i stong gsum gyi stong chen po'i 'jig rten gyi
291b3(dkon brtsegs): khams na gnas pa dang / rngams su dpag tshad brgyad khri bzhi stong yod pa rgyar dpag tshad drug khri yod pa'i sa chen po gnas par gyur kyang rgyal po chen po/ /sra ba de
291b4(dkon brtsegs): 'byung ba'i tshe gang nas kyang mi 'ong ngo / /rgyal po chen po/ 'jig rten 'di 'jig par 'gyur ba'i tshe sa chen po 'di mes tshig pa'am/ chus bshig pa'am/ rlung gis gtor
291b5(dkon brtsegs): bar 'gyur ba'i dus de yod de/ de mes tshig na ni/ du ba yang mi mngon/ thal ba'i lhag ma yang mi mngon par 'gyur ro/ /'di lta ste/ dper na/ nam mkha' la mar
291b6(dkon brtsegs): ram| 'bru mar gyi mes bsregs na du ba yang mi mngon zhing thal ba'i lhag ma yang mi mngon par 'gyur ro/ /de bzhin du stong gsum gyi stong chen po'i 'jig rten gyi khams
291b7(dkon brtsegs): 'di mes tshig pa'i tshe du ba yang mi mngon zhing thal ba'i lhag ma yang mi mngon par 'gyur ro/ /chus bshig pa'i tshe yang lhag ma yang mi mngon par 'gyur te/ 'di lta ste/
292a1(dkon brtsegs): dper na/ lan tshwa chu'i nang du zhu ba ni/ lhag ma cung zad kyang mi mngon par 'gyur ro/ /de bzhin du stong gsum gyi stong chen po'i 'jig rten gyi
292a2(dkon brtsegs): khams 'di yang chus bshig pa'i tshe lhag ma cung zad kyang mi mngon par 'gyur ro/ /rlung gis gtor ba'i tshe yang lhag ma cung zad kyang mi mngon par 'gyur te/ 'di lta ste/
292a3(dkon brtsegs): dper na/ rnam par 'thor rlung gis 'das pa'i bye'u ni/ lhag ma cung zad kyang mi mngon par 'gyur ro/ /de bzhin du stong gsum gyi stong chen po'i 'jig rten gyi khams
292a4(dkon brtsegs): 'di yang rlung gis gtor ba'i tshe lhag ma cung zad kyang mi mngon par 'gyur ro/ /rgyal po chen po/ de ltar sa'i khams de 'byung ba yang stong / sa'i khams 'jig pa
292a5(dkon brtsegs): dang / 'byung ba yang ngo bo nyid kyis stong ngo / /rgyal po chen po/ sa'i khams ni/ tha snyad tsam ma gtogs par sa'i khams nyid du mi dmigs te/ tha snyad de yang bud
292a6(dkon brtsegs): med ma yin/ skyes pa ma yin gyi/ rgyal po chen po/ de ltar de yang dag pa ji lta ba bzhin gyi shes rab kyis rtogs shig /rgyal po chen po/ de la chu'i khams ni /
292a7(dkon brtsegs): rnam pa gnyis te/ nang gi dang / phyi rol gyi'o/ /nang gi chu'i khams gang zhe na/ gang ci yang rung ste/ lus 'di la nang gi khong na chu dang / chu'i rnam pa dang / chu nyid
292b1(dkon brtsegs): dang / rlan pa dang / rlan pa'i rnam pa dang / rlan pa nyid dang / gsher ba nyid dang / lus su gtogs pa dang / zin pa'o/ /de yang gang zhe na/ 'di lta ste/ mchi ma
292b2(dkon brtsegs): dang / rdul dang / mchil ma dang / snabs dang / chu ser dang / tshil bu dang / mkhris pa dang / ngar snabs dang / rnag dang / khrag dang / 'o ma dang / gcin dang /
292b3(dkon brtsegs): gzhan yang gang lus 'di la nang gi khong na chu dang / chu'i rnam pa dang / chu nyid dang / rlan pa dang / rlan pa'i rnam pa dang / rlan pa nyid dang / gsher ba nyid dang / lus
292b4(dkon brtsegs): su gtogs pa dang / zin pa 'di ni/ nang gi chu'i khams zhes bya'o/ /phyi rol gyi chu'i khams gang zhe na/ gang phyi rol gyi chu dang / chu'i rnam pa dang / chu nyid dang / rlan
292b5(dkon brtsegs): pa dang / rlan pa'i rnam pa dang / rlan pa nyid dang / gsher ba nyid dang / lus su ma gtogs pa dang / ma zin pa 'di ni/ phyi rol gyi chu'i khams zhes bya'o/ /rgyal po
292b6(dkon brtsegs): chen po| de la nang gi chu'i khams 'byung ba'i tshe gang nas kyang mi 'ong ngo / /rgyal po chen po/ sdug pa mthong na mchi ma 'byung ba dang / sdug bsngal gyis nyen pa dang / chos
292b7(dkon brtsegs): kyi shugs kyis mchi ma 'byung ba dang / rlung gis btab bam/ rnam pa gzhan dag gis kyang mchi ma 'byung ste/ dpyad byas pas kyang nang gi chu'i khams 'phel bar 'gyur
293a1(dkon brtsegs): ba'i dus de yod de/ rgyal po chen po/ chu'i khams de 'byung ba'i tshe gang nas kyang mi 'ong ngo / /rgyal po chen po/ gang nang gi chu'i khams
293a2(dkon brtsegs): yongs su skam par 'gyur ba'i dus de yod de/ de yongs su skam zhing 'gag pa'i tshe gang du'ang mi 'gro'o/ /rgyal po chen po/ gang nang gi me'i khams shas che bar
293a3(dkon brtsegs): gyur na| des nang gi chu'i khams yongs su gdung bar gyur pa'i dus de yod de/ gdungs pa'i tshe gang du'ang mi 'gro'o/ /rgyal po chen po/ de bzhin du nang gi chu'i
293a4(dkon brtsegs): khams 'byung ba'i tshe gang nas kyang mi 'ong / /'gag pa'i tshe gang du'ang mi 'gro'o/ /rgyal po chen po/ gang 'jig rten 'di chags par 'gyur ba'i dus de yod de /
293a5(dkon brtsegs): 'jig rten gyi khams 'di chags par 'gyur ba'i tshe nam mkha' 'di la kun tu sprin shin tu stug po'i tshogs sum cu rtsa gnyis 'khrigs par 'gyur te/ de dag
293a6(dkon brtsegs): 'khrigs pas thams cad dang ldan pa'i stong gsum gyi stong chen po'i 'jig rten gyi khams 'di thams cad yog par 'gyur te/ de las bskal pa bar ma lnga'i bar
293a7(dkon brtsegs): du gshol mda' tsam gyi char gyi rgyun 'bab bo/ /bskal pa bar ma lnga'i bar du glang po che'i pho mtshan tsam gyi char 'bab bo/ /bskal pa bar ma lnga'i bar du rgyun mi 'chad
293b1(dkon brtsegs): pa'i char 'bab bo/ /bskal pa bar ma lnga'i bar du thigs pa chen po'i char 'bab bo/ /nges sa chen 'di nas tshangs pa'i 'jig rten gyi bar du chus khyab par gang bar 'gyur
293b2(dkon brtsegs): te| rgyal po chen po/ chu'i phung po chen po de 'byung ba'i tshe'ang gang nas kyang mi 'ong ngo / /rgyal po chen po/ gang 'jig rten 'di 'jig par 'gyur ba'i dus de yod de/ 'jig
293b3(dkon brtsegs): rten gyi khams 'jig par 'gyur ba'i tshe nyi ma gnyis 'jig rten du 'byung bar 'gyur te/ nyi ma gnyis 'jig rten du byung bas chu mig dang / chu bran rnams skam par 'gyur
293b4(dkon brtsegs): ro| |de nas nyi ma gsum 'jig rten du 'byung ste/ nyi ma gsum 'jig rten du byung bas chu mig chen po dang / chu klung chen po rnams skam par 'gyur ro/ /de nas nyi ma bzhi
293b5(dkon brtsegs): 'jig rten du 'byung ste/ nyi ma bzhi 'jig rten du byung bas gang na chu klung chen po bzhi po 'di dag 'bab pa'i mtsho chen po ma dros pa de yang yongs su skam par 'gyur ro//
293b6(dkon brtsegs): thim par 'gyur te med par 'gyur ro/ /de nas nyi ma lnga 'jig rten du byung ste/ nyi ma lnga 'jig rten du 'byung bas rgya mtsho chen po yang dpag tshad gcig tsam gyi chu yongs su zad
293b7(dkon brtsegs): cing yongs su 'grib par 'gyur ro/ /dpag tshad gnyis dang / gsum dang / bzhi dang / lnga dang / bcu dang / nyi shu dang / sum cu dang / bzhi bcu dang / dpag tshad lnga bcu tsam gyi chu
294a1(dkon brtsegs): yongs su zad cing yongs su 'grib par 'gyur ro/ /dpag tshad brgya dang / nyis brgya dang / sum brgya dang / bzhi brgya dang / dpag tshad
294a2(dkon brtsegs): lnga brgya dang / dpag tshad stong dang / nyis stong dang / sum stong dang / dpag tshad bzhi stong tsam du rgya mtsho chen po las chu yongs su zad cing yongs su 'grib par 'gyur
294a3(dkon brtsegs): ro| |rgyal po chen po/ rgya mtsho chen po la dpag tshad bzhi khri'i chu lus par 'gyur ba dang / dpag tshad sum khri dang / nyi khri dang / khri dang / dgu stong dang / brgyad stong
294a4(dkon brtsegs): dang / bdun stong dang / drug stong dang / lnga stong dang / bzhi stong dang / sum stong dang / nyis stong dang / stong gi chu lus par 'gyur ba dang / dpag tshad dgu brgya'i chu
294a5(dkon brtsegs): lus par 'gyur ba dang / dpag tshad brgyad brgya dang / bdun brgya dang / drug brgya dang / lnga brgya dang / bzhi brgya dang / sum brgya dang / nyis brgya dang / brgya'i chu lus par
294a6(dkon brtsegs): 'gyur ba dang / dpag tshad lnga bcu dang / bzhi bcu dang / sum cu dang / nyi shu dang / bcu dang / dgu dang / brgyad dang / bdun dang / drug dang / lnga dang / bzhi dang / gsum
294a7(dkon brtsegs): dang / gnyis dang / dpag tshad gcig gi chu lus par 'gyur ba dang / shing ta la bcu dang / dgu dang / brgyad dang / bdun dang / drug dang / lnga dang / bzhi dang / gsum
294b1(dkon brtsegs): dang / gnyis dang / shing ta la gcig tsam gyi chu lus par 'gyur ba dang / mi 'greng bcu dang / dgu dang / brgyad dang / bdun dang / drug dang / lnga dang / bzhi dang / gsum
294b2(dkon brtsegs): dang / mi 'greng gnyis tsam gyi chu lus par 'gyur ba dang / lkog ma nub tsam dang / mchan khung nub tsam dang / lte ba nub tsam dang / pus mo nub tsam gyi chu lus par
294b3(dkon brtsegs): 'gyur ba nas ba lang gi mig rjes kyi chu tsam gyi bar du lus par 'gyur ba'i dus de yod do/ /rgyal po chen po/ gang rgya mtsho chen po las zil pa phram phrum tsam lus par
294b4(dkon brtsegs): 'gyur ba'i dus de yod do/ /'di lta ste/ dper na/ char pa'i thigs pa chen po bab na/ sa chen po la thogs mar zil pa phram phrum tsam du 'gyur ro/ /rgyal po chen po/ de
294b5(dkon brtsegs): bzhin du rgya mtsho chen po de yang zil pa phram phrum tsam lus par 'gyur ba'i dus de yod do/ /rgyal po chen po/ gang rgya mtsho chen po la mdzub mo bsnun pa tsam gyi chu'ang ma
294b6(dkon brtsegs): lus par 'gyur ba'i dus de yod do/ /rgyal po chen po/ de tsam du chu'i khams de 'gags pa'i tshe'ang gang du'ang mi 'gro ste/ shar phyogs dang / lho phyogs dang / nub
294b7(dkon brtsegs): phyogs dang / byang phyogs dang / steng dang / 'og dang / phyogs mtshams su mi 'gro'o/ /rgyal po chen po/ chu'i khams de ni/ skye ba yang stong / 'jig pa yang stong / gnas
295a1(dkon brtsegs): ba'i tshe'ang chu'i khams de rang bzhin gyis stong ste/ rgyal po chen po/ chu'i khams de ni/ tha snyad tsam ma gtogs par chu'i khams kyis
295a2(dkon brtsegs): stong zhing mi dmigs pa ste/ tha snyad de yang bud med ma yin/ skyes pa ma yin no/ /de ltar yang dag pa ji lta ba bzhin du yang dag pa'i shes rab kyis rtogs shig /
295a3(dkon brtsegs): rgyal po chen po/ de la me'i khams ni/ rnam pa gnyis te/ nang gi dang / phyi rol gyi'o/ nang gi me'i khams gang zhe na/ gang ci yang rung ste/ lus 'di la me dang /
295a4(dkon brtsegs): me'i rnam pa dang / dro ba dang / dro ba'i rnam pa dang / lus la gtogs pa dang / zin pa'o/ /de yang gang zhe na/ gang gis lus 'di gdungs pa dang / kun tu gdung ba dang / yongs su gdung ba
295a5(dkon brtsegs): dang / gang gis zos pa dang / 'thungs pa dang / 'chos pa dang / myang ba rnams bde zhing legs par zhu bar 'gyur ba dang / gang gi shas ches na/ rims so/ /
295a6(dkon brtsegs): rims so/ /zhes bya ba'i grangs su 'gro ba dang / gzhan yang gang lus 'di la nang gi khong na me dang / me'i rnam pa dang / dro ba dang / dro ba'i rnam pa dang / lus
295a7(dkon brtsegs): su gtogs pa dang / zin pa 'di ni/ nang gi me'i khams zhes bya'o/ /phyi rol gyi me'i khams gang zhe na/ gang phyi rol gyi me dang / me'i rnam pa dang / dro ba dang / dro
295b1(dkon brtsegs): ba'i rnam pa dang / lus su ma gtogs pa dang / ma zin pa ste/ de ni/ mi dag rtsub shing dang ldan pa'am/ rtswa dang ldan pa'am/ ba lang gi lci ba'i bur ma'am/ shing bal
295b2(dkon brtsegs): gyi sgo nga dang ldan par byas shing me 'byin te/ de byung nas grong yang tshig /grong gi phyogs kyang tshig /grong khyer ram/ grong khyer gyi phyogs sam/ yul lam/ yul gyi phyogs
295b3(dkon brtsegs): sam| gling ngam/ rtswa'i gtos sam/ nags sam/ shing ngam/ rtswa'am/ ba lang gi lci ba dag bsreg cing 'gro ba dang / gzhan yang gang tshul 'di dang 'dra ba 'di ni/ phyi
295b4(dkon brtsegs): rol gyi me'i khams zhes bya'o/ /rgyal po chen po/ de la phyi rol gyi me'i khams ni/ 'byung ba'i tshe'ang gang nas kyang mi 'ong / /'gag pa'i tshe yang gang du yang gsog par mi
295b5(dkon brtsegs): 'gro ste| de ni/ rang bzhin dang bral ba'i phyir med pa las yod par 'gyur zhing / yod par gyur nas kyang med par 'gyur ro/ /rgyal po chen po/ de la rlung gi khams kyang
295b6(dkon brtsegs): rnam pa gnyis te/ nang gi dang / phyi rol gyi'o/ /de la nang gi rlung gi khams she na/ gang lus 'di la rlung dang / rlung gi rnam pa dang / yang ba nyid dang / g.yo ba nyid dang /
295b7(dkon brtsegs): lus su gtogs pa dang / zin pa'o/ /de yang gang zhe na/ 'di lta ste/ gyen du 'gro ba'i rlung dang / thur du 'gro ba'i rlung dang / thad kar 'gro ba dang / rgyab tu 'gro ba dang /
296a1(dkon brtsegs): rgyab tu gnas pa dang / lto na gnas pa dang / 'chad par byed pa dang / 'gag par byed pa dang / gzer ba dang / 'dar bu dang / sna skad
296a2(dkon brtsegs): dang / rlung skran dang / dbugs 'byung ba dang / rngub pa dang ldan pa dang / yan lag dang ldan pa dang / yan lag dang nyid lag la gnas pa'i rlung dag dang / gzhan
296a3(dkon brtsegs): yang gang dag lus 'di la nang gi khong na rlung dang / rlung gi rnam pa dang / yang ba nyid dang / g.yo ba nyid dang / lus su gtogs pa dang / zin pa 'di ni/ nang gi rlung
296a4(dkon brtsegs): gi khams zhes bya'o/ /phyi rol gyi rlung gi khams gang zhe na/ gang phyi rol gyi rlung dang / rlung gi rnam pa dang / yang ba nyid dang / g.yo ba nyid dang / lus su ma gtogs
296a5(dkon brtsegs): pa dang / ma zin pa dag ste/ phyi rol gyi rlung de la yang shar phyogs kyi rlung yod do/ /lho phyogs dang / nub phyogs dang / byang phyogs kyi rlung yod do/ /rdul dang bcas
296a6(dkon brtsegs): pa dang / rdul med pa dang / chung ba dang / che ba'i rlung yod do/ /kun tu khyab pa'i rlung dang / rnam par 'thor ba'i rlung dang / tshub ma'i rlung dag kyang yod do/ /rgyal po
296a7(dkon brtsegs): chen po| rlung gi phung po chen po langs na/ shing dag kyang gcog /rtsig pa'i kha dog dang / ri'i rtse mo dag kyang bsnyil zhing / bsnyil nas rmog med par 'gyur ba dag dang //
296b1(dkon brtsegs): yang sems can dag gos kyi mtha' ma'am/ sbud pa'am/ rlung yab dag gis rlung de g.yob pa'i dus de yod de/ gzhan yang gang tshul 'di dang 'dra ba de ni/ phyi rol gyi
296b2(dkon brtsegs): rlung gi khams zhes bya'o/ /rgyal po chen po/ de la nang dang / phyi'i rlung gi khams ni/ 'byung ba'i tshe'ang gang las kyang mi 'ong / 'gag pa'i tshe'ang gang du yang gsog
296b3(dkon brtsegs): par mi 'gro ste/ rang bzhin dang bral ba'i phyir med pa las yod par 'gyur zhing / yod par gyur nas kyang med par 'gyur ro/ /rgyal po chen po/ de la nam mkha'i khams
296b4(dkon brtsegs): kyang rnam pa gnyis te/ nang gi dang / phyi rol gyi'o/ /nang gi nam mkha'i khams gang zhe na/ gang ci yang rung ste/ lus 'di la nang gi khong na lus la yod pa dang / zin
296b5(dkon brtsegs): pa dang / nam mkha' dang / nam mkha'i dam pa nang zhes bya ba'i grangs su 'gro ba ma gang ba/ pags pa dang / sha dang / khrag gis dgang bar bya ba ma yin pa'o/ /de
296b6(dkon brtsegs): yang gang zhe na/ lus 'di la mig gi nang zhe'am/ rna ba dang / sna'i nang zhe'am/ kha zhe'am/ kha'i nang zhe'am/ kha'i sgo zhe'am/ lkog ma zhe'am/ mid pa zhe'am /
296b7(dkon brtsegs): gang nas mid ba dang / gang du gnas pa dang / gang gis zos pa dang / 'thungs pa dang / 'chos pa dang / myangs pa rnams thur du rgyu bar byed pa dang / gzhan yang gang lus
297a1(dkon brtsegs): 'di la nang gi khong na lus la yod pa dang / zin pa dang / phung por gyur pa'am/ khams su gyur pa'am/ skye mched du gyur pa dag gi
297a2(dkon brtsegs): nam mkha' dang / nam mkha'i rnam pa dang / ma gang ba dang / pags pa dang / sha dang / khrag gis dgang bar bya ba ma yin pa nang gi grangs su 'gro ba khong stong
297a3(dkon brtsegs): dang / bu ga zhes bya ba dag ste/ de ni/ nang gi nam mkha'i khams so/ /phyi rol gyi nam mkha'i khams gang zhe na/ gang ci yang rung ste/ phyi rol gyi nam mkha'
297a4(dkon brtsegs): dang / nam mkha'i rnam pa dang / ma gang ba dang / gzugs su gyur pas dgang bar bya ba ma yin pa/ ma 'dres pa/ khong stong dang / bu gar gyur pa 'di ni/ phyi rol
297a5(dkon brtsegs): gyi nam mkha'i khams zhes bya'o/ /rgyal po chen po/ gang las kyi rkyen gyis skye mched rnams 'byung ba'i dus de yod de/ de dag nam mkha'i khams la sgrib par
297a6(dkon brtsegs): 'gyur te/ de nang gi nam mkha'i khams zhes bya ba'i grangs su 'gro yang de ni/ gang las kyang ma 'ongs so/ /rgyal po chen po/ gzugs zhig na/ thams cad nam
297a7(dkon brtsegs): mkhar 'gyur ba'i dus de yod do/ /de ci'i phyir zhe na/ nam mkha'i khams ni/ zad mi shes pa'i phyir ro/ /de ni/ nam mkha'i khams zhes bya ste/ gnas shing mi
297b1(dkon brtsegs): g.yo ba'o/ /rgyal po chen po/ 'di lta ste/ dper na/ 'dus ma byas ni/ mya ngan las 'das pa'i dbyings te/ de bzhin du nam mkha'i khams kyang thams cad du song
297b2(dkon brtsegs): bar blta bar bya'o/ /rgyal po chen po/ 'di lta ste/ dper na/ mi zhig gis thang la khron pa'am/ rdzing bu'am/ khron ring ngam/ rdzing zhig brkos na/ rgyal po chen po/
297b3(dkon brtsegs): 'di la ji snyam du sems/ de'i nam mkha' de gang las 'ongs/ gsol pa/ bcom ldan 'das/ de ni/ gang nas kyang ma mchis so/ /rgyal po chen po/ 'di lta ste /
297b4(dkon brtsegs): dper na/ mi des khron pa nas rdzing gi bar de dag phyir bkang na/ rgyal po chen po/ de la ji snyam du sems/ de'i nam mkha' de gang du song / gsol pa/ bcom ldan
297b5(dkon brtsegs): 'das| de ni/ gang du yang ma mchis te/ de ci'i slad du zhe na/ nam mkha'i khams ni/ 'gro ba'am 'ong bar nye bar gnas pa ma lags/ bud med kyi dngos po dang /
297b6(dkon brtsegs): skyes pa'i dngos por nye bar gnas pa ma lags pa'i slad du'o/ /bka' stsal pa/ rgyal po chen po/ de ltar na/ phyi rol gyi nam mkha'i khams ni/ mi g.yo mi 'gyur
297b7(dkon brtsegs): ba'o| |de ci'i phyir zhe na/ nam mkha'i khams ni/ nam mkha'i khams kyis stong zhing / nam mkha'i khams ni/ nam mkha'i khams dang bral ba ste/ nam mkha'i khams
298a1(dkon brtsegs): ni| bud med kyi dngos por nye bar mi gnas/ skyes pa'i dngos por nye bar mi gnas kyi/ de ltar yang dag pa ji lta ba bzhin du yang dag
298a2(dkon brtsegs): pa'i shes rab kyis rtogs shig / rgyal po chen po/ de la rnam par shes pa'i khams gang zhe na/ mig gi dbang po ni/ bdag po dmigs/ gzugs ni/ dmigs
298a3(dkon brtsegs): pa| gzugs so sor rnam par rig pa ste/ sngon po rnam par rig pa'am/ ser po dang / dmar po dang / khra bo rnam par rig pa'am/ ring po dang / thung ngu dang /
298a4(dkon brtsegs): sbom po dang / phra mo rnam par rig pa ste/ rgyal po chen po/ de ltar gang ci yang rung / kha dog dang / dbyibs rnam par rig pa 'di ni/ mig gi rnam par shes pa'i khams
298a5(dkon brtsegs): zhes bya'o/ de bzhin du gang ci yang rung / rna ba'i dbang po ni/ bdag po nas yid kyi dbang po ni/ bdag po/ chos ni/ dmigs pa ste/ sgra rnam par rig pa'am/ dri
298a6(dkon brtsegs): rnam par rig pa'am/ ro rnam par rig pa'am/ reg rnam par rig pa'am/ chos rnam par rig pa 'di ni/ rna ba'i rnam par shes pa'i khams nas yid kyi rnam par shes
298a7(dkon brtsegs): pa'i bar gyi khams zhes bya ste/ de ltar dbang po drug ni/ bdag po/ yul drug ni/ dmigs pa yin la/ yul rnam par rig pa 'di ni/ rnam par shes pa'i khams
298b1(dkon brtsegs): zhes bya'o/ /rgyal po chen po/ rnam par shes pa'i khams de ni/ dbang po la mi brten/ yul rnams las ma 'ongs/ bar gyi dbus na mi gnas te/ de ni/ nang na yang
298b2(dkon brtsegs): ma yin/ phyi rol na yang ma yin/ gnyi ga med pa la yang ma yin no/ /rnam par shes pa'i khams de ni/ dngos po so sor rnam par rig nas 'gag ste/ de 'byung
298b3(dkon brtsegs): ba'i tshe gang nas kyang ma 'ongs/ 'gag pa'i tshe gang du yang mi 'gro'o/ /rnam par shes pa'i khams de 'byung ba yang stong / 'jig pa yang stong ste/ rnam par shes pa'i
298b4(dkon brtsegs): khams de byung yang rang bzhin gyis stong ngo / /rgyal po chen po/ de ltar na/ tha snyad ma gtogs par rnam par shes pa'i khams de ni/ rnam par shes pa'i khams nyid
298b5(dkon brtsegs): kyis stong ste/ tha snyad de yang skyes pa ma yin/ bud med ma yin gyi/ de ni/ de ltar yang dag pa ji lta ba bzhin du yang dag pa'i shes rab kyis rtogs shig /rgyal po
298b6(dkon brtsegs): chen po/ de la mig gi skye mched gang zhe na/ de ni/ 'byung ba chen po bzhi dang ba ste/ 'di ltar sa'i khams dang / chu'i khams dang / me'i khams dang / rlung gi khams
298b7(dkon brtsegs): so| |de la sa'i khams dang ba ni/ mig gi skye mched ma yin no/ /chu'i khams dang ba yang ma yin no/ /me'i khams dang ba yang ma yin no/ /rlung gi khams dang ba yang
299a1(dkon brtsegs): mig gi skye mched ma yin no/ /de ci'i phyir zhe na/ sa'i khams dang ba ni/ chos gang la yang skye mched dam/ skye mched thob par bya bar
299a2(dkon brtsegs): nye bar mi gnas so/ /de bzhin du rlung gi bar gyi khams dang ba ni/ chos gang la yang skye mched dam/ skye mched thob par bya bar nye bar mi gnas so/ /de ci'i phyir zhe na/
299a3(dkon brtsegs): chos de dag ni/ sems pa med cing byed pa med la ci yang mi nus pa ste/ rgyal po chen po/ chos rnams ni/ re re nas btsal na tha snyad tsam ma gtogs par mig gi skye
299a4(dkon brtsegs): mched mi dmigs so/ /de ci'i phyir zhe na/ sa'i khams dang ba ni/ sa'i khams dang bas stong / rlung gi khams dang ba'i bar ni/ rlung gi khams dang bas stong ste/ chos
299a5(dkon brtsegs): gang dag rang bzhin gyis stong pa de dag la dang ba'am/ 'khrugs par 'gyur ba'ang ga la yod de/ gang la dang ba'am/ 'khrugs pa mi dmigs pa de dag ji ltar gzugs
299a6(dkon brtsegs): la lta bar 'gyur/ de ltar mig gi skye mched ni/ mig gi skye mched kyi rang bzhin gyis shin tu stong ste/ de ni/ 'ong ba dang / 'gro ba med pa'i phyir sngon gyi mthar mi
299a7(dkon brtsegs): dmigs so/ /phyi ma'i mthar yang mi dmigs so/ /rang bzhin med pa'i phyir de la gnas pa yang mi dmigs so/ /gang rang bzhin gyis med pa de ni/ bud med kyang ma
299b1(dkon brtsegs): yin| skyes pa yang ma yin no/ /gang bud med kyang ma yin/ skyes pa yang ma yin pa de ni/ des rlom sems su ni/ ga la 'gyur te/ rgyal po chen po/ rlom sems ni/ bdud
299b2(dkon brtsegs): kyi spyod yul lo/ /rlom sems med pa ni/ sangs rgyas kyi spyod yul lo/ /de ci'i phyir zhe na/ chos thams cad ni/ rlom sems dang bral ba'o/ /rgyal po chen po/ yang
299b3(dkon brtsegs): dag pa ji lta ba bzhin du rtogs na/ mig gi skye mched ni/ mig gi skye mched kyis stong ngo / /de ci'i phyir zhe na/ mig gi skye mched 'di la ni/ mtshan ma med de/ de'i phyir mig
299b4(dkon brtsegs): gi skye mched kyi mtshan ma 'di ni/ mig gi skye mched kyis stong ste/ 'di ni/ stong pa nyid do/ /mig gi skye mched ni/ mtshan mas mtshan ma dang bral ba ste/ 'di ni/ mtshan
299b5(dkon brtsegs): ma med pa'o/ /de ni/ smon par mi byed pas 'di ni/ smon pa med pa'o/ /rgyal po chen po/ de ltar na/ mig gi skye mched ni/ rnam par thar pa'i sgo gsum ste/ mig gi skye
299b6(dkon brtsegs): mched ni/ rnam par thar pa la mngon par phyogs pa'o/ /rgyal po chen po/ de la rna ba'i skye mched nas lus kyi skye mched kyi bar gang zhe na/ gang 'byung ba chen po bzhi dang
299b7(dkon brtsegs): pa'o| |rgyal po chen po/ de ltar na/ chos thams cad kyi bar ni/ rnam par thar pa la mngon par phyogs pa/ chos kyi dbyings su nges pa/ nam mkha'i khams kyi mthas klas
300a1(dkon brtsegs): pa| gdags su med pa/ tha snyad med pa/ brjod pa med pa/ brjod par bya ba ma yin pa'o/ /rgyal po chen po/ gang la dbang po rnams thogs
300a2(dkon brtsegs): par 'gyur ba de ni/ yul rnams zhes bya ste/ mig ni/ gzugs rnams la thogs par 'gyur bas de'i phyir gzugs rnams ni/ mig gi yul zhes bya'o/ /de bzhin
300a3(dkon brtsegs): du rna ba ni/ sgra rnams la/ sna ni/ dri rnams la/ lce ni/ ro rnams la/ lus ni/ reg bya rnams la/ yid ni/ chos rnams la thogs par 'gyur bas de'i phyir chos
300a4(dkon brtsegs): rnams ni/ yid kyi yul zhes bya'o/ /de la mig gzugs rnams la thogs so/ /zhes bya ba 'di ni/ 'bab pa'i thogs par 'gyur bar bstan te/ 'di ltar mig ni/
300a5(dkon brtsegs): gzugs rnams la rnam pa gsum du 'bab ste/ mthun pa rnams la sdug pa'i 'du shes kyis 'bab pa dang / mi mthun pa rnams la khong khro ba'i 'du shes kyis 'bab
300a6(dkon brtsegs): pa dang / mthun pa yang ma yin/ mi mthun pa yang ma yin pa rnams la btang snyoms kyi 'du shes kyis 'bab pa'o/ /de bzhin du yid ni/ chos rnams la thogs par
300a7(dkon brtsegs): 'gyur ro/ /zhes bya ba 'di ni/ 'bab pa'i thogs par 'gyur bar bstan te/ 'di ltar yid ni/ chos rnams la rnam pa gsum du 'bab ste/ mthun pa rnams la rjes
300b1(dkon brtsegs): su chags pas 'bab pa dang / mi mthun pa rnams la khong khro bas 'bab pa dang / mthun pa yang ma yin/ mi mthun pa yang ma yin pa rnams la rmongs pas 'bab pa'i yul
300b2(dkon brtsegs): de dag ni/ yid kyi spyod yul zhes bya ste/ de la yid spyod cing rnam par spyod pas de'i phyir yid kyi spyod yul zhes bya'o/ /rgyal po chen po/ yid de mthun pa'i gzugs
300b3(dkon brtsegs): rnams la rjes su chags par spyod pa des ni/ de'i 'dod chags skye bar 'gyur/ mi mthun pa'i gzugs rnams la khong khro bar spyod pa des ni/ de'i zhe sdang skye bar 'gyur/
300b4(dkon brtsegs): mthun pa yang ma yin/ mi mthun pa yang ma yin pa rnams la rmongs par spyod pa des ni/ de'i gti mug skye bar 'gyur/ de bzhin du sgra dang / dri dang / ro dang / reg bya rnams
300b5(dkon brtsegs): la yang chos rnam pa gsum la dmigs pa myong bar 'gyur te/ rjes su chags pa dang / khong khro ba dang / rmongs par 'gyur ba'o/ /yid kyi shes bya mthun pa'i chos rnams
300b6(dkon brtsegs): la rjes su chags par spyod pa des ni/ de'i 'dod chags skye bar 'gyur/ mi mthun pa'i chos rnams la khong khro bar spyod pa des ni/ de'i zhe sdang skye bar 'gyur/ mthun pa yang
300b7(dkon brtsegs): ma yin/ mi mthun pa yang ma yin pa'i chos rnams la rmongs par spyod pa des ni/ de'i gti mug skye bar 'gyur ro/ /rgyal po chen po/ de la dbang po rnams ni/ sgyu ma lta bu /
301a1(dkon brtsegs): yul rnams ni/ rmi lam lta bur shes par bya ste/ rgyal po chen po/ /'di lta ste/ dper na/ mi zhig nyal ba'i rmi lam na yul gyi bzang
301a2(dkon brtsegs): mo dang lhan cig tu yongs su spyod par rmi lam/ de la nyal ba las sad na/ bud med yul gyi bzang mo de rjes su dran par gyur na/ rgyal po chen po/ de la ji snyam du sems/
301a3(dkon brtsegs): rmi lam na mthong ba'i yul gyi bzang mo de yod dam/ gsol pa/ bcom ldan 'das/ de ni/ ma mchis so/ /bka' stsal pa/ rgyal po chen po/ 'di la ji snyam du
301a4(dkon brtsegs): sems| skyes bu gang rmi lam na yul gyi bzang mo mthong ba'i bud med de dag lhan cig rtse ba dang / dga' ba dang / mngon par zhen par 'gyur ba de mkhas pa'i rang bzhin
301a5(dkon brtsegs): can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam na mthong ba'i yul gyi bzang mo de ni /
301a6(dkon brtsegs): shin tu ma mchis shing mi dmigs na/ de dang lhan cig yongs su spyod pa lta ga la mchis te/ gzhan du na gang de la mngon par zhen pa'i mi de ni/ phongs shing
301a7(dkon brtsegs): dub pa'i skal pa can du 'gyur ro/ /bcom ldan 'das kyis bka' stsal pa/ rgyal po chen po/ /de bzhin du byis pa so so'i skye bo thos pa dang mi ldan pa yang mig gis
301b1(dkon brtsegs): gzugs mthong na/ yid bde bar 'gyur ba rnams la mngon par zhen par 'gyur te/ de mngon par zhen pas rjes su chags par 'gyur ro/ /rjes su chags par gyur nas yongs
301b2(dkon brtsegs): su chags par 'gyur ro/ /yongs su chags par gyur nas 'dod chags las byung ba'i las lus kyis rnam pa gsum/ ngag gis ni/ rnam pa bzhi/ yid kyis ni/ rnam pa
301b3(dkon brtsegs): gsum mngon par 'du byed de/ de las mngon par 'du byas pa de yang thog ma nyid nas zad cing 'gags la bral zhing rnam par gyur pa ste/ shar phyogs su brten te
301b4(dkon brtsegs): gnas pa ma yin/ lho phyogs dang / nub phyogs dang / byang phyogs dang / steng dang / 'og dang / phyogs mtshams rnams su brten te gnas pa ma yin/ 'di na ma yin/
301b5(dkon brtsegs): pha gi na ma yin/ bar ma don ma yin te/ dus gzhan zhig na 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de dang / skal ba
301b6(dkon brtsegs): 'dra ba'i las rnams kyang zad nas rnam par shes pa tha ma 'gag pa'i tshe 'di lta ste/ dper na/ nyal nyal ba las sad pa'i yul gyi bzang mo dang 'dra bar yid kyis dmigs
301b7(dkon brtsegs): par 'gyur ro/ /rgyal po chen po/ de la rnam par shes pa tha ma'i dbang dang / las dmigs pa de dang / rkyen gnyis kyis skye ba'i char gtogs pa'i rnam par shes pa dang
302a1(dkon brtsegs): po 'byung ste/ yang na ni/ sems can dmyal bar/ yang na ni/ dud 'gro'i skye gnas su/ yang na ni/ gshin rje'i 'jig rten du/
302a2(dkon brtsegs): yang na ni/ lha ma yin gyi ris su/ yang na ni/ mi'i nang du/ yang na ni/ lha'i nang du 'byung bar 'gyur te/ rnam par shes pa dang po skye ba'i char gtogs pa de 'gags
302a3(dkon brtsegs): ma thag tu bar ma chad par gang la rnam par smin pa de myong bar 'gyur ba mngon pa'i sems kyi rgyud skal ba 'dra ba 'byung ngo / /de la gang rnam par shes pa tha ma 'gag pa
302a4(dkon brtsegs): de ni| 'chi 'pho zhes bya ba'i grangs su 'gyur/ gang rnam par shes pa dang po 'byung ba de ni/ skye ba zhes bya ste/ rgyal po chen po/ de ltar na chos gang yang 'jig rten 'di
302a5(dkon brtsegs): nas 'jig rten pha rol tu 'pho ba'ang med na/ 'chi 'pho dang skye bar mngon pa'ang yod de/ rgyal po chen po/ rnam par shes pa tha ma de skye ba'i tshe yang gang nas kyang mi
302a6(dkon brtsegs): 'ong / 'gag pa'i tshe yang gang du yang mi 'gro'o/ /las de yang skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /rnam par shes
302a7(dkon brtsegs): pa dang po de yang skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid med pa'i phyir te/ rnam par shes pa tha
302b1(dkon brtsegs): ma ni| rnam par shes pa tha mas stong / las ni/ las kyis stong / rnam par shes pa dang po ni/ rnam par shes pa dang pos stong / 'chi 'pho ni/ 'chi 'phos stong /
302b2(dkon brtsegs): skye ba ni/ skye bas stong la/ las rnams 'bras bu med par mi 'gyur zhing / rnam par smin pa myong bar mngon pa yang yod de/ de la ming gi brda tsam ma gtogs par byed
302b3(dkon brtsegs): pa po'am za ba po gang yang med do/ /rgyal po chen po/ 'di lta ste/ dper na/ mi zhig nyal ba'i rmi lam na dgra dang 'thab pa zhig rmis la/ nyal nyal pa las sad nas de
302b4(dkon brtsegs): nyid dran par gyur na/ rgyal po chen po/ de la ji snyam du sems/ rmi lam du rmis pa'i dgra de'am/ dgra de dang 'thab pa yod dam/ gsol pa/ bcom ldan 'das/ de
302b5(dkon brtsegs): ni| ma mchis so/ /bka' stsal pa/ rgyal po chen po/ 'di la ji snyam du sems/ 'o na skyes bu gang rmi lam gyi dgra la mngon par zhen pa'am/ dgra dang 'thab par gyur
302b6(dkon brtsegs): pa de mkhas pa'i rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam na mthong ba'i dgra
302b7(dkon brtsegs): nyid kyang shin tu ma mchis shing mi dmigs na/ de dang 'thab pa lta ga la mchis te/ gzhan du na/ gang de la mngon par zhen pa'i mi de ni/ phongs shing dub pa'i skal
303a1(dkon brtsegs): pa can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang mi ldan pa
303a2(dkon brtsegs): yang mig gis gzugs mthong na/ yid mi bde bar gyur pa rnams la yang mngon par zhen par 'gyur te/ mngon par zhen par gyur nas khong khro bar 'gyur/ khong khro
303a3(dkon brtsegs): bar gyur nas zhe sdang bar 'gyur/ zhe sdang bar gyur nas zhe sdang las byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni/ rnam pa
303a4(dkon brtsegs): gsum mngon par 'du byed de/ las mngon par 'du byas pa de yang thog ma nyid nas zad cing 'gags la bral zhing rnam par gyur pa ste/ shar phyogs su brten te
303a5(dkon brtsegs): gnas pa ma yin/ lho phyogs dang / nub phyogs dang / byang phyogs dang / steng dang / 'og dang / phyogs mtshams rnams su brten te gnas pa ma yin/ 'di na ma yin/
303a6(dkon brtsegs): pha gi na ma yin/ bar ma do na ma yin te/ dus gzhan zhig na 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de dang skal
303a7(dkon brtsegs): ba 'dra ba'i las rnams kyang zad nas rnam par shes pa tha ma 'gag pa'i tshe 'di lta ste/ dper na/ nyal nyal ba las sad pa'i dgra dang 'thab pa dang 'dra bar yid
303b1(dkon brtsegs): kyis dmigs par 'gyur ro/ /rgyal po chen po/ de la rnam par shes pa tha ma'i dbang dang / las dmigs pa de dang / rkyen gnyis kyis skye ba'i char gtogs pa'i rnam par
303b2(dkon brtsegs): shes pa dang po 'byung ste/ skyes so/ /zhes bya ba'i grangs su 'gro'o/ /rnam par shes pa dang po de 'gags ma thag tu bar ma chad par gang la rnam par smin pa myong bar 'gyur
303b3(dkon brtsegs): ba mngon pa'i sems kyi rgyud skal pa 'dra bar 'gyur ro/ /de la gang rnam par shes pa tha ma 'gags par mngon pa yang yod de/ rgyal po chen po/ rnam par shes pa tha ma
303b4(dkon brtsegs): skyes pa'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /las de dang / skye ba de dang / rnam par shes pa dang po skye ba'i char gtogs pa yang
303b5(dkon brtsegs): de skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid med pa'i phyir te/ rnam par shes pa tha ma ni/ rnam par
303b6(dkon brtsegs): shes pa tha mas stong / rnam par shes pa dang po ni/ rnam par shes pa dang pos stong / las ni/ las kyis stong / 'chi 'pho ni/ 'chi 'phos stong / skye ba ni/ skye bas
303b7(dkon brtsegs): stong la| las rnams 'bras bu med par mi 'gyur zhing rnam par smin pa myong bar mngon par yang yod de/ de la ming gi brdar bya ba ma gtogs par byed pa po'am zab po gang
304a1(dkon brtsegs): yang med do/ /bam po bcu gsum pa// //rgyal po chen po/ 'di lta ste/ dper na/ mi zhig nyal ba'i rmi lam na 'dres non pa rmis te/ 'jig
304a2(dkon brtsegs): pas shin tu rmongs par gyur la/ nyal ba las sad nas 'dre de dang shin tu rmongs par gyur pa de dran par gyur na/ rgyal po chen po/ de ji snyam du sems/ rmi lam na mthong
304a3(dkon brtsegs): ba'i 'dre dang / shin tu rmongs par gyur pa de yod dam/ gsol pa/ bcom ldan 'das/ de ni/ ma mchis so/ /bka' stsal pa/ rgyal po chen po/ de ji snyam du
304a4(dkon brtsegs): sems| 'o na de ltar rmi lam na mthong ba'i 'dre la mngon par zhen cing shin tu rmongs par gyur pa'i mi de mkhas pa'i rang bzhin can yin nam/ gsol pa/ bcom
304a5(dkon brtsegs): ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam gyi 'dre de ni/ shin tu ma mchis na/ shin tu rmongs pa lta ga la mchis te/
304a6(dkon brtsegs): gzhan du na/ gang de la mngon par zhen pa'i mi de ni/ phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de
304a7(dkon brtsegs): bzhin du byis pa so so'i skye bo thos pa dang mi ldan pa yang mig gis gzugs mthong na/ btang snyoms su gyur pa rnams la yang mngon par zhen par 'gyur te/ mngon
304b1(dkon brtsegs): par zhen par gyur nas shin tu rmongs par 'gyur ro/ /shin tu rmongs nas kun nas nyon mongs par 'gyur ro/ /kun nas nyon mongs par gyur pa'i gti mug las byung ba'i las lus kyis ni/ rnam
304b2(dkon brtsegs): pa gsum/ ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las mngon par 'du byas pa de yang thog ma nyid nas zad cing 'gags
304b3(dkon brtsegs): la bral zhing rnam par gyur pa ste/ shar phyogs su brten te gnas pa ma yin/ lho phyogs dang / nub phyogs dang / byang phyogs dang / steng dang / 'og dang / phyogs
304b4(dkon brtsegs): mtshams rnams su brten te gnas pa ma yin/ 'di na ma yin/ pha gi na ma yin/ bar ma do na ma yin te/ dus gzhan na 'chi ba'i dus dang tshod nye bar gnas pa'i tshe
304b5(dkon brtsegs): srog gi dbang po 'gags te tshe yang yongs su zad cing de dang skal ba 'dra ba'i las rnams kyang zad nas rnam par shes pa tha ma 'gag pa'i tshe 'di lta ste/ dper na /
304b6(dkon brtsegs): nyal nyal ba las sad pa'i 'dre dang / shin tu rmongs pa dang 'dra bar yid kyis dmigs par 'gyur ro/ /rgyal po chen po/ de la rnam par shes pa tha ma'i dbang dang /
304b7(dkon brtsegs): las dmigs pa de dang / rkyen gnyis kyis skye ba'i char gtogs pa'i rnam par shes pa dang po 'byung ste/ rnam par shes pa dang po de byung ste/ rnam par shes pa dang po
305a1(dkon brtsegs): de 'gags ma thag tu bar ma chad par gang la rnam par smin pa myong bar 'gyur ba mngon pa'i sems kyi rgyud skal ba 'dra ba 'byung ngo / /de la
305a2(dkon brtsegs): gang rnam par shes pa tha ma 'gag pa de ni/ 'chi 'pho zhes bya ba'i grangs su 'gyur/ gang rnam par shes pa dang po 'byung ba de ni/ skye ba zhes bya ste/ rgyal po chen po/ de
305a3(dkon brtsegs): ltar na| chos gang yang 'jig rten 'di nas 'jig rten pha rol tu 'pho ba med la 'chi 'pho dang skye bar mngon pa yod de/ rgyal po chen po/ rnam par shes pa tha ma de skye
305a4(dkon brtsegs): ba'i tshe yang gang nas kyang mi 'ong / 'gag pa'i tshe yang gang du'ang mi 'gro'o/ /las de yang skye ba'i tshe yang gang nas kyang mi 'ong / 'gag pa'i tshe yang gang du'ang mi
305a5(dkon brtsegs): 'gro'o| |rnam par shes pa dang po de yang skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid med pa'i phyir te/
305a6(dkon brtsegs): rnam par shes pa tha ma ni/ rnam par shes pa tha mas stong / las ni/ las kyis stong / rnam par shes pa dang po ni/ rnam par shes pa dang pos stong / 'chi 'pho ni/
305a7(dkon brtsegs): 'chi 'phos stong / skye ba ni/ skye bas stong la/ las rnams 'bras bu med par mi 'gyur bar mngon zhing rnam par smin pa myong bar mngon pa yang yod de/ de la ming gi brda
305b1(dkon brtsegs): tsam ma gtogs par byed pa po'am/ za ba po gang yang med do/ /rgyal po chen po/ 'di lta ste/ dper na/ mi zhig nyal ba'i rmi lam na yul gyi bud med bzang mo glu len
305b2(dkon brtsegs): pa'i glu snyan pa dang / pi wang len pa'i sgra snyan pa nyan cing / de glu dang rol mo'i sgra des yongs su spyod pa rmis la/ nyal ba las sad nas glu dang rol mo'i sgra de nyid bran
305b3(dkon brtsegs): par gyur na/ rgyal po chen po/ de la ji snyam du sems/ rmi lam na mthong ba'i yul gyi bud med bzang mo dang / glu dang rol mo'i sgra de yod dam/ gsol pa/ bcom
305b4(dkon brtsegs): ldan 'das/ de ni/ ma mchis so/ /bcom ldan 'das kyis bka' stsal pa/ rgyal po chen po/ 'o na de ltar rmi lam na mthong ba'i yul gyi bud med bzang mo dang /
305b5(dkon brtsegs): glu dang rol mo'i sgra la mngon par zhen pa'i mi de mkhas pa'i rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ rmi
305b6(dkon brtsegs): lam na mthong ba'i yul gyi bzang mo de ni/ shin tu ma mchis shing mi dmigs na/ de'i glu dang rol mo'i sgra lta ga la mchis te/ gzhan du na/ gang de la zhen pa'i
305b7(dkon brtsegs): mi de ni| phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang mi
306a1(dkon brtsegs): ldan pa yang rna bas sgra thos na/ yid du 'ong ba rnams la mngon par zhen par 'gyur te/ de mngon par zhen pas rjes su chags par 'gyur
306a2(dkon brtsegs): ro| |rjes su chags par gyur nas yongs su chags par 'gyur ro/ /yongs su chags par gyur pas 'dod chags las byung ba'i las lus kyis ni/ rnam pa gsum/
306a3(dkon brtsegs): ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las de mngon par 'du byas pa de yang thog ma nyid nas zad cing 'gags la bral
306a4(dkon brtsegs): zhing rnam par gyur pa ste/ shar phyogs su brten te gnas pa ma yin/ lho phyogs dang / nub phyogs dang / byang phyogs dang / 'og dang / steng dang / phyogs mtshams
306a5(dkon brtsegs): rnams su brten te gnas pa ma yin/ 'di na ma yin/ pha gi na ma yin/ bar ma do na ma yin te/ dus gzhan na 'chi ba'i dus dang tshod nye bar gnas pa'i tshe srog
306a6(dkon brtsegs): gi dbang po 'gags te tshe yongs su zad cing de dang skal ba 'dra ba'i las rnams kyang zad nas rnam par shes pa tha ma 'gag pa'i tshe 'di lta ste/ dper na/ nyal nyal ba las
306a7(dkon brtsegs): sad pa'i yul gyi bzang mo'i glu dang rol mo'i sgra lta bur yid kyis dmigs par 'gyur ro/ /rgyal po chen po/ de la rnam par shes pa tha ma'i dbang dang / las kyi dmigs pa
306b1(dkon brtsegs): de dang / rkyen gnyis kyis skye ba'i char gtogs pa'i rnam par shes pa dang po 'byung ste/ rnam par shes pa dang po skye ba'i char gtogs pa de 'gags ma thag tu gang la
306b2(dkon brtsegs): rnam par smin pa myong bar 'gyur ba mngon pa'i sems kyi rgyud skal ba 'dra ba 'byung ngo / /de la gang rnam par shes pa tha ma 'gag pa de ni/ 'chi 'pho zhes bya ba'i grangs su 'gyur
306b3(dkon brtsegs): ro| |gang rnam par shes pa dang po 'byung ba de ni/ skye ba zhes bya ste/ rgyal po chen po/ de ltar na/ chos gang yang 'jig rten 'di nas 'jig rten pha rol tu 'pho ba yang med
306b4(dkon brtsegs): la| 'chi 'pho ba dang skye bar mngon pa yang yod de/ rgyal po chen po/ rnam par shes pa tha ma de skye ba'i tshe yang gang nas kyang mi 'ong / 'gag pa'i tshe yang gang du yang mi
306b5(dkon brtsegs): 'gro'o| |las de yang skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /rnam par shes pa dang po de yang skye ba'i tshe yang gang nas kyang
306b6(dkon brtsegs): mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ rang bzhin gyis stong pa'i phyir te/ rnam par shes pa tha ma ni/ rnam par shes pa tha mas
306b7(dkon brtsegs): stong / las ni/ las kyis stong / rnam par shes pa dang po ni/ rnam par shes pa dang pos stong / 'chi 'pho ni/ 'chi 'phos stong / skye ba ni/ skye bas stong la/ las
307a1(dkon brtsegs): rnams 'bras bu med par mi 'gyur zhing rnam par smin pa myong bar mngon pa yang yod de/ de la ming gi brda tsam ma gtogs par byed pa
307a2(dkon brtsegs): po'am za ba po gang yang med do/ /rgyal po chen po/ 'di lta ste/ dper na/ mi zhig nyal ba'i rmi lam na ma shi ba'am/ pha shi ba'am/ sdug pa gang yang rung ba dag dang
307a3(dkon brtsegs): bral te| sdug pa dang bral bas mya ngan du gyur nas nyam thag par ngu ba zhig rmis la/ de nyal ba las sad nas sdug pa dang bral ba de dang / sdug bsngal zhing ngu ngu ba de
307a4(dkon brtsegs): dran na| rgyal po chen po/ de ji snyam du sems/ rmi lam gyi sdug pa dang bral ba de yod dam/ gsol pa/ bcom ldan 'das/ de ni/ ma mchis so/ /bka' stsal pa/
307a5(dkon brtsegs): rgyal po chen po/ 'o na skyes bu gang rmi lam gyi sdug pa dang bral ba dang / sdug bsngal bar ngu ngu ba la mngon par zhen pa de mkhas pa'i rang bzhin can yin nam/ gsol
307a6(dkon brtsegs): pa| bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam na mthong ba'i sdug pa nyid kyang shin tu ma mchis na/ de dang
307a7(dkon brtsegs): bral ba dang / mya ngan bgyis pa dang / ngus pa dang / smre sngags bton pa lta ga la mchis te/ gzhan du na gang rmi lam na sdug pa dang bral ba dang / sdug bsngal ba
307b1(dkon brtsegs): dang / dus pa la mngon par zhen pa'i mi de ni/ phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis
307b2(dkon brtsegs): pa so so'i skye bo thos pa dang mi ldan pa yang rna bas sgra thos na/ yid du mi 'ong ba rnams la yang mngon par zhen par 'gyur te/ mngon par zhen nas khong khro bar 'gyur/ khong
307b3(dkon brtsegs): khro bar gyur nas zhe sdang bar 'gyur/ zhe sdang bar gyur nas zhe sdang las byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni/ rnam
307b4(dkon brtsegs): pa gsum mngon par 'du byed de/ las mngon par 'du byas pa de yang thog ma nyid nas zad cing 'gags la bral zhing rnam par gyur pa ste/ shar phyogs su brten te gnas
307b5(dkon brtsegs): pa ma yin/ lho phyogs dang / nub phyogs dang / byang phyogs dang / 'og dang / steng dang / phyogs mtshams rnams su brten te gnas pa ma yin/ 'di na ma yin/ pha gi na
307b6(dkon brtsegs): ma yin| bar ma do na ma yin te/ dus gzhan na 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de dang skal ba 'dra ba'i las
307b7(dkon brtsegs): rnams kyang zad nas rnam par shes pa tha ma 'gag pa'i tshe 'di lta ste/ dper na/ nyal nyal ba las sad pa'i sdug pa dang / sdug bsngal bar du ba lta bur yid kyis dmigs
308a1(dkon brtsegs): par 'gyur ro/ /rgyal po chen po/ de la rnam par shes pa tha ma'i dbang dang / las dmigs pa de dang / rkyen gnyis kyis skye ba'i char
308a2(dkon brtsegs): gtogs pa'i rnam par shes pa dang po 'byung ste/ rnam par shes pa dang po de 'gags ma thag tu bar ma chad par gang la rnam par smin pa myong bar 'gyur ba mngon pa'i
308a3(dkon brtsegs): sems kyi rgyud skal ba 'dra ba 'byung ngo / /de la gang rnam par shes pa tha ma 'gag pa de ni/ 'chi 'pho zhes bya ba'i grangs su 'gyur/ gang rnam par shes pa dang po
308a4(dkon brtsegs): 'byung ba de ni/ skye ba zhes bya ba'i grangs su 'gyur te/ rgyal po chen po/ de ltar na/ chos gang yang 'jig rten 'di nas 'jig rten pha rol tu 'pho ba yang med la
308a5(dkon brtsegs): 'chi 'pho dang skye bar mngon pa yang yod de/ rgyal po chen po/ rnam par shes pa tha ma de skye ba'i tshe yang gang nas kyang mi 'ong / 'gag pa'i tshe yang gang du yang mi
308a6(dkon brtsegs): 'gro'o| |las dang / rnam par smin pa dang / rnam par shes pa dang po yang skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de
308a7(dkon brtsegs): ci'i phyir zhe na/ rang bzhin gyis stong pa'i phyir te/ rnam par shes pa tha ma ni/ rnam par shes pa tha ma'i rang bzhin gyis stong / las dang / rnam par smin pa
308b1(dkon brtsegs): dang / rnam par shes pa dang po ni/ rnam par shes pa dang po'i rang bzhin gyis stong / 'chi 'pho ni/ 'chi 'pho'i rang bzhin gyis stong / skye ba ni/ skye ba'i rang bzhin gyis
308b2(dkon brtsegs): stong / 'khor ba yang 'khor ba'i rang bzhin gyis stong ste/ rgyal po chen po/ de ltar chos thams cad stong pa 'di ni/ rnam par thar pa'i sgo stong pa nyid do/ /gang stong pa nyid kyi
308b3(dkon brtsegs): mtshan mas stong pa 'di ni/ rnam par thar pa'i sgo mtshan ma med pa'o/ /gang la mtshan ma med pa de la smon pa med de/ 'di ni/ rnam par thar pa'i sgo smon pa med pa'o/ /rgyal po
308b4(dkon brtsegs): chen po| de ltar na/ chos thams cad rnam par thar pa'i sgo ste/ mya ngan las 'das pa la gzhol ba/ stong pa nyid du yang dag par 'du ba/ chos kyi dbyings su nges pa/ nam
308b5(dkon brtsegs): mkha'i khams kyi mthas gtugs pa'o/ /rgyal po chen po/ 'di lta ste/ dper na/ mi zhig nyal ba'i rmi lam na tshig gi don ma shes pa'i sgra zhig thos la/ nyal ba las
308b6(dkon brtsegs): sad nas sgra de dran par gyur na/ rgyal po chen po/ de ji snyam du sems/ rmi lam na thos pa'i sgra de yod dam/ gsol pa/ bcom ldan 'das/ de ni/ ma mchis so/ /bka'
308b7(dkon brtsegs): stsal pa| rgyal po chen po/ de ji snyam du sems/ 'o na rmi lam na don ma shes pa'i sgra thos pa la mngon par zhen pa de mkhas pa'i rang bzhin can yin nam/ gsol pa /
309a1(dkon brtsegs): bcom ldan 'das/ de ni/ ma lags te/ de ci'i phyir zhe na/ bcom ldan 'das/ rmi lam na thos pa'i sgra de nyid kyang shin tu ma mchis
309a2(dkon brtsegs): shing mi dmigs na/ tshig de'i don shes pa'am/ tshig gi don ma shes pa lta ga la mchis te/ gzhan du na/ gang de la mngon par zhen pa'i mi de ni/ phongs
309a3(dkon brtsegs): shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang mi ldan pa yang
309a4(dkon brtsegs): rna bas sgra thos na/ btang snyoms su 'gyur ba rnams la yang mngon par zhen par 'gyur te/ mngon par zhen nas shin tu rmongs par 'gyur ro/ /shin tu rmongs nas
309a5(dkon brtsegs): gti mug las byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las mngon
309a6(dkon brtsegs): par 'du byed pa de yang thog ma nyid nas zad cing 'gags la bral zhing rnam par gyur pa ste/ shar phyogs su brten te gnas pa ma yin/ lho phyogs dang / nub
309a7(dkon brtsegs): phyogs dang / byang phyogs dang / 'og dang / steng dang / phyogs mtshams rnams su brten te gnas pa ma yin/ 'di na ma yin/ pha gi na ma yin/ bar ma do na ma yin
309b1(dkon brtsegs): t e| dus gzhan du 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de dang skal ba 'dra ba'i las rnams kyang zad nas rnam par
309b2(dkon brtsegs): shes pa tha ma 'gag pa'i tshe 'di lta ste/ dper na/ nyal nyal ba las sad pa'i tshig gi don ma shes pa'i sgra lta bur yid kyis dmigs par 'gyur ro/ /rgyal po chen po/
309b3(dkon brtsegs): de la rnam par shes pa tha ma'i dbang dang / las dmigs pa de dang / rkyen de gnyis kyis skye ba'i char gtogs pa'i rnam par shes pa dang po de 'byung ste/ rnam par shes
309b4(dkon brtsegs): pa dang po de 'gag ma thag tu bar ma chad par gang la rnam par smin pa myong bar 'gyur ba mngon pa'i sems kyi rgyud skal ba 'dra ba 'byung ngo / /de la gang rnam par shes
309b5(dkon brtsegs): pa tha ma 'gag pa de ni/ 'chi 'pho zhes bya ba'i grangs su 'gyur/ gang rnam par shes pa dang po 'byung ba de ni/ skye ba zhes bya ba'i grangs su 'gyur te/ rgyal po chen
309b6(dkon brtsegs): po| de ltar na/ chos gang yang 'jig rten 'di nas 'jig rten pha rol tu 'pho ba yang med la/ 'chi 'pho dang skye bar mngon pa yang yod de/ rgyal po chen po/ rnam
309b7(dkon brtsegs): par shes pa tha ma de skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /las dang / rnam par smin pa dang / rnam par shes pa dang po yang
310a1(dkon brtsegs): skye ba'i tshe gang nas kyang mi 'ong / 'gag pa'i tshe gang du yang mi 'gro'o/ /de ci'i phyir zhe na/ ngo bo nyid med pa'i phyir te/ rnam par shes
310a2(dkon brtsegs): pa tha ma ni/ rnam par shes pa tha ma'i rang bzhin gyis stong / las ni/ las kyi rang bzhin gyis stong / rnam par smin pa ni/ rnam par smin pa'i rang bzhin gyis
310a3(dkon brtsegs): stong / rnam par shes pa dang po ni/ rnam par shes pa dang po'i rang bzhin gyis stong / 'chi 'pho dang skye ba ni/ 'chi 'pho dang skye ba'i rang bzhin gyis stong / 'khor
310a4(dkon brtsegs): ba ni| 'khor ba'i rang bzhin gyis stong la/ las rnams chud mi za zhing rnam par smin pa myong bar mngon pa yang yod de/ de la ming gi brda tsam ma gtogs
310a5(dkon brtsegs): par byed pa po'am za ba po gang yang med do/ /rgyal po chen po/ 'di lta ste/ dper na/ mi zhig nyal ba'i rmi lam na tsan+dan nam/ ta ma la'i lo ma'am/ spos
310a6(dkon brtsegs): kyi rnam pa gzhan gang yang rung bas bdag gi lus bskus par rmis la/ nyal nyal ba las sad nas tsan+dan nam/ ta ma la'i lo ma'am/ spos kyi rnam pa
310a7(dkon brtsegs): gzhan gang yang rung ba de dag dran par gyur na/ rgyal po chen po/ de la ji snyam du sems/ rmi lam na mthong ba'i tsan+dan nam/ ta ma la'i lo ma'am/ spos kyi rnam pa
310b1(dkon brtsegs): gzhan gang yang rung ba de dag yod dam/ gsol pa/ bcom ldan 'das/ de ni/ ma mchis so/ /bka' stsal pa/ rgyal po chen po/ de ji snyam du sems/ 'o na de
310b2(dkon brtsegs): ltar rmi lam na mthong ba'i tsan+dan nam/ ta ma la'i lo ma'am/ spos kyi rnam pa gang yang rung ba de dag la mngon par zhen cing des bdag gi lus skud pa de mkhas pa'i
310b3(dkon brtsegs): rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam gyi tsan+dan nam/ ta ma la'i
310b4(dkon brtsegs): lo ma'am/ spos kyi rnam pa gang yang rung ba de dag nyid kyang shin tu ma mchis shing mi dmigs na/ des skud pa lta ga la mchis te/ gzhan du na/ gang de la mngon
310b5(dkon brtsegs): par zhen pa'i mi de ni/ phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos
310b6(dkon brtsegs): pa dang mi ldan pa yang snas dri tshor na/ yid bde bar 'gyur ba rnams la mngon par zhen par 'gyur ro/ /de mngon par zhen pas rjes su chags par 'gyur ro/ /rjes su
310b7(dkon brtsegs): chags par gyur nas yongs su chags par 'gyur ro/ /yongs su chags par gyur nas 'dod chags las byung ba'i las lus kyis ni/ rnam pa gsum/ ngag gis ni /
311a1(dkon brtsegs): rnam pa bzhi/ yid kyis ni/ rnam pa gsum mngon par 'du byed de/ las mngon par 'du byas pa de yang thog ma nyid nas zad
311a2(dkon brtsegs): cing 'gags la bral zhing rnam par gyur pa ste/ shar phyogs su brten te gnas pa ma yin/ lho phyogs dang / nub phyogs dang / byang phyogs dang / 'og dang /
311a3(dkon brtsegs): steng dang / phyogs mtshams su brten te gnas pa ma yin/ 'di na ma yin/ pha gi na ma yin/ bar ma do na ma yin te/ dus gzhan na 'chi ba'i dus dang tshod
311a4(dkon brtsegs): nye bar gnas pa'i tshe srog gi dbang po 'gags te tshe yongs su zad cing de dang skal ba 'dra ba'i las rnams kyang zad nas rnam par shes pa tha ma 'gag pa'i tshe 'di lta ste/ dper na/
311a5(dkon brtsegs): nyal nyal ba las sad pa'i tsan+dan nam/ ta ma la'i lo ma'am/ srog kyi rnam pa gang yang rung ba lta bur yid kyis dmigs par 'gyur ro/ /rgyal po chen po/
311a6(dkon brtsegs): de la rnam par shes pa tha ma'i dbang dang / las dmigs pa dang / skyed la nyid kyis skye ba'i char gtogs pa'i rnam par shes pa dang po 'byung ste/ rnam par shes
311a7(dkon brtsegs): pa dang po 'gags ma thag tu bar ma chad par gang la rnam par smin pa myong bar 'gyur ba mngon pa'i sems kyi rgyud skal ba 'dra ba 'byung ngo / /de la gang rnam par shes
311b1(dkon brtsegs): pa tha ma 'gag pa de ni/ 'chi 'pho zhes bya ba'i grangs su 'gyur/ gang rnam par shes pa dang po 'byung ba de ni/ skye ba zhes bya ba'i grangs su 'gyur te/ rgyal po
311b2(dkon brtsegs): chen po| de ltar na/ chos gang yang 'jig rten 'di nas 'jig rten pha rol tu 'pho ba yang med la/ 'chi 'pho dang skye bar mngon pa yang yod de/ rgyal po chen
311b3(dkon brtsegs): po| rnam par shes pa tha ma de skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /las dang / rnam par smin pa dang / rnam par shes pa dang
311b4(dkon brtsegs): po skye ba'i tshe yang gang nas kyang mi 'ong / 'gag pa'i tshe gang du yang mi 'gro'o/ /de ci'i phyir zhe na/ ngo bo nyid med pa'i phyir te/ rnam par shes pa tha ma ni/ rnam par shes
311b5(dkon brtsegs): pa tha ma'i rang bzhin gyis stong / las ni/ las kyi rang bzhin gyis stong / rnam par smin pa ni/ rnam par smin pa'i rang bzhin gyis stong / rnam par shes pa dang po ni /
311b6(dkon brtsegs): rnam par shes pa dang po'i rang bzhin gyis stong / 'chi 'pho dang skye ba ni/ 'chi 'pho dang skye ba'i rang bzhin gyis stong / 'khor ba ni/ 'khor ba'i rang bzhin gyis
311b7(dkon brtsegs): stong la| las rnams chud mi za zhing rnam par smin pa myong bar mngon pa yang yod de/ de la ming gi brda tsam ma gtogs par byed pa po'am/ za ba po gang yang med
312a1(dkon brtsegs): do| |rgyal po chen po/ 'di lta ste/ dper na/ mi zhig nyal ba'i rmi lam na khyi ro'am/ mi ro'am/ sbrul gyi ro mgul du btags pa
312a2(dkon brtsegs): zhig rmis la/ de nyal nyal ba las sad nas de nyid dran par gyur na/ rgyal po chen po/ de ji snyam du sems/ rmi lam gyi khyi ro dang / mi ro dang / sprul gyi ro de dag
312a3(dkon brtsegs): yod dam/ gsol pa/ bcom ldan 'das/ de ni/ ma mchis so/ /bka' stsal pa/ rgyal po chen po/ 'o na skyes bu gang rmi lam gyi khyi ro dang / mi ro dang / sbrul
312a4(dkon brtsegs): gyi ro mgul du btags pa la mngon par zhen pa de mkhas pa'i rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du
312a5(dkon brtsegs): zhe na| bcom ldan 'das/ rmi lam na mthong ba'i khyi ro'am/ mi ro'am/ sbrul gyi ro de nyid kyang shin tu ma mchis shing mi dmigs na/ de mgul du btags pa
312a6(dkon brtsegs): lta ga la zhig mchis te/ gzhan du na/ gang de la mngon par zhen pa'i mi de ni/ phongs shing dub pa'i skal ba can du 'gyur ro/ /bcom ldan 'das kyis bka'
312a7(dkon brtsegs): stsal pa| rgyal po chen po/ de bzhin du byis pa so so'i skye bo thos pa dang mi ldan pa yang snas dri tshor na/ yid du mi 'ong ba rnams la yang mngon par zhen par 'gyur
312b1(dkon brtsegs): te| mngon par zhen nas khong khro bar 'gyur/ khong khro bar gyur nas zhe sdang bar 'gyur ro/ /zhe sdang bar gyur nas zhe sdang las byung ba'i las lus kyis ni/ rnam pa gsum /
312b2(dkon brtsegs): ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las mngon par 'du byas pa de yang thog ma nyid nas zad cing 'gags la bral zhing
312b3(dkon brtsegs): rnam par gyur pa ste/ shar phyogs su brten te gnas pa ma yin/ lho phyogs dang / nub phyogs dang / byang phyogs dang / 'og dang / steng dang / phyogs mtshams
312b4(dkon brtsegs): su brten te gnas pa ma yin/ 'di na ma yin/ pha gi na ma yin/ bar ma do na ma yin te/ dus gzhan na 'chi ba'i dus dang tshod nye bar gnas pa'i tshe srog gi dbang
312b5(dkon brtsegs): po 'gags te tshe yongs su zad cing de dang skal ba 'dra ba'i las rnams kyang zad nas rnam par shes pa tha ma 'gags pa'i tshe 'di lta ste/ dper na/ nyal nyal ba
312b6(dkon brtsegs): las sad pa'i khyi ro dang / mi ro dang / sbrul gyi ro lta bur yid kyis dmigs par 'gyur ro/ /rgyal po chen po/ de la rnam par shes pa tha ma'i dbang dang / las dmigs
312b7(dkon brtsegs): pa de dang / rkyen gnyis kyis skye ba'i char gtogs pa'i rnam par shes pa dang po 'byung ste/ rnam par shes pa dang po de 'gags ma thag tu bar ma chad par gang la
313a1(dkon brtsegs): rnam par smin pa myong bar 'gyur ba mngon pa'i sems kyi rgyud skal ba 'dra ba 'byung ngo / /de la gang rnam par shes pa tha ma 'gags pa de ni
313a2(dkon brtsegs): 'chi 'pho ba zhes bya ba'i grangs su 'gyur/ gang rnam par shes pa dang po 'byung ba de ni skye ba zhes bya ba'i grangs su 'gyur te/ rgyal po chen po/ de ltar
313a3(dkon brtsegs): na| chos gang yang 'jig rten 'di nas 'jig rten pha rol tu 'pho ba yang med la/ 'chi 'pho dang skye bar mngon pa yang yod de/ rgyal po chen po/ de la
313a4(dkon brtsegs): rnam par shes pa tha ma de skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /las dang / rnam par smin pa dang / rnam par shes
313a5(dkon brtsegs): pa dang po yang skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ rang bzhin gyis stong pa'i phyir te/ rnam par shes pa tha
313a6(dkon brtsegs): ma ni rnam par shes pa tha mas rang bzhin gyis stong pa nas 'khor ba ni 'khor ba'i rang bzhin gyis stong pa'i bar du ste/ de ni rnam par thar pa'i sgo stong pa nyid
313a7(dkon brtsegs): do| |gang rang bzhin gyis stong zhing med pa de ni mtshan ma med pa'o/ /gang mtshan ma med pa de ni smon pa med pa'o/ /rgyal po chen po/ de ltar chos
313b1(dkon brtsegs): thams cad ni rnam par thar pa'i sgo ste/ mya ngan las 'das pa la gzhol ba/ stong pa nyid du yang dag par 'du ba/ chos kyi dbyings su nges pa/ nam mkha'i khams
313b2(dkon brtsegs): kyi mthas gtugs pa'o/ /rgyal po chen po/ 'di lta ste/ dper na/ mi zhig nyal ba'i rmi lam na bdag nyid sna'i dbang po nyams par rmis la/ nyal nyal ba las sad
313b3(dkon brtsegs): nas sna'i dbang po nyams par gyur pa de nyid dran par gyur na/ rgyal po chen po/ de ji snyam du sems/ rmi lam na mthong ba'i sna'i dbang po de yod dam/ gsol pa/ bcom
313b4(dkon brtsegs): ldan 'das/ de ni ma mchis so/ /bcom ldan 'das kyis bka' stsal pa/ rgyal po chen po/ de ji snyam du sems/ 'o na de ltar rmi lam na sna'i dbang po nyams
313b5(dkon brtsegs): pa la mngon par zhen pa de mkhas pa'i rang bzhin can yin nam/ gsol pa/ bcom ldan 'das/ de ni ma lags te/ de ci'i phyir zhe na/ bcom ldan 'das/
313b6(dkon brtsegs): rmi lam na mthong ba'i sna'i dbang po nyid kyang shin tu ma mchis shing mi dmigs na/ de'i nyams pa lta ga la mchis te/ gzhan du na/ gang de la mngon par zhen
313b7(dkon brtsegs): pa'i mi de ni phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang mi ldan pa
314a1(dkon brtsegs): yang snas dri tshor na/ btang snyoms su 'gyur ba rnams la yang mngon par zhen par 'gyur te/ mngon par zhen nas shin tu rmongs par 'gyur ro
314a2(dkon brtsegs): shin tu rmongs par gyur nas gti mug las byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las
314a3(dkon brtsegs): mngon par 'du byas pa de yang zad cing 'gags la bral zhing rnam par gyur pa ste/ shar phyogs su brten te gnas pa ma yin pa nas 'di na ma yin/ pha gi na ma yin/ bar ma
314a4(dkon brtsegs): do na ma yin pa'i bar du ste/ dus gzhan na 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de dang skal ba 'dra ba'i las rnams
314a5(dkon brtsegs): kyang zad nas rnam par shes pa tha ma 'gags pa'i tshe 'di lta ste/ dper na/ nyal nyal ba las sad pa'i sna'i dbang po nyams pa lta bur yid kyis dmigs par
314a6(dkon brtsegs): 'gyur ro/ rgyal po chen po/ /de la rnam par shes pa tha ma'i dbang dang / las dmigs pa de dang / rkyen gnyis kyis skye ba'i char gtogs pa'i rnam par shes pa dang po 'byung
314a7(dkon brtsegs): ste| rnam par shes pa dang po de 'gags ma thag tu bar ma chad par gang la rnam par smin pa myong bar 'gyur ba mngon pa'i sems kyi rgyud skal ba 'dra ba 'byung ngo / /de la gang
314b1(dkon brtsegs): rnam par shes pa tha ma 'gag pa de ni/ 'chi 'pho zhes bya ba'i grangs su 'gyur ro/ /gang rnam par shes pa dang po 'byung ba de ni/ skye ba zhes bya ba'i grangs su 'gyur te/ rgyal po chen
314b2(dkon brtsegs): po| de ltar na/ chos gang yang 'jig rten nas 'jig rten pha rol tu 'pho ba yang med la 'chi 'pho dang skye bar mngon par yang yod de/ rgyal po chen po/ rnam par shes pa tha ma de skye
314b3(dkon brtsegs): ba'i tshe yang gang nas kyang ma 'ong / 'gag pa'i tshe yang gang du yang mi 'gro'o/ /las dang / rnam par smin pa dang / rnam par shes pa dang po yang skye ba'i tshe yang gang nas kyang mi 'ong /
314b4(dkon brtsegs): 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid med pa'i phyir te/ rnam par shes pa tha ma ni/ rnam par shes pa tha ma'i rang bzhin gyis stong pa nas 'khor
314b5(dkon brtsegs): ba ni| 'khor ba'i rang bzhin gyis stong ba'i bar du ste/ las rnams chud mi za zhing rnam par smin pa myong bar mngon pa yod de/ de la ming gi brda tsam ma gtogs par byed pa
314b6(dkon brtsegs): po'am za ba po gang yang med do/ /rgyal po chen po/ 'di lta ste/ dper na/ mi zhig nyal ba'i rmi lam na bkres pa las ro sna brgya dang ldan pa'i kha zas la tshim tshim du zer
314b7(dkon brtsegs): ba zhig rmis la/ nyal nyal ba las sad nas de nyid dran par gyur na/ rgyal po chen po/ de ji snyam du sems/ rmi lam na mthong ba'i kha zas ro sna brgya dang ldan pa de yod dam
315a1(dkon brtsegs): gsol pa/ bcom ldan 'das/ de ni ma mchis so/ /bcom ldan 'das kyis bka' stsal pa/ rgyal po chen po/ de ji snyam du sems/ 'o na rmi lam na
315a2(dkon brtsegs): mthong ba'i kha zas ro sna brgya la mngon par zhen pa de mkhas pa'i rang bzhin can yin nam/ gsol pa/ bcom ldan 'das/ de ni ma lags te/ de ci'i slad du zhe na/ bcom ldan
315a3(dkon brtsegs): 'das/ rmi lam gyi kha zas ro sna brgya dang ldan pa de nyid kyang shin tu ma mchis shing mi dmigs na/ des don de la yongs su spyod pa lta ga la mchis te/ gzhan du na/ gang de la mngon
315a4(dkon brtsegs): par zhen pa'i mi de ni phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang
315a5(dkon brtsegs): mi ldan pa yang lces ro myong na/ yid bde bar 'gyur ba rnams la mngon par zhen te/ de la mngon par zhen pas rjes su chags par 'gyur ro/ /rjes su chags par gyur
315a6(dkon brtsegs): nas yongs su chags par 'gyur ro/ /yongs su chags par gyur nas 'dod chags las byung ba'i las lus kyis ni rnam pa gsum/ ngag gis ni rnam pa bzhi/ yid
315a7(dkon brtsegs): kyis ni rnam pa gsum mngon par 'du byed de/ las mngon par 'du byas pa de yang thog ma nyid nas zad cing 'gags la bral zhing rnam par gyur pa ste/ de ni shar
315b1(dkon brtsegs): phyogs su brten te gnas pa ma yin pa nas 'di na ma yin/ pha gi na ma yin/ bar ma do na ma yin pa'i bar du ste/ dus gzhan na 'chi ba'i dus dang tshod de nye bar gnas pa'i tshe srog
315b2(dkon brtsegs): gi dbang po 'gags te tshe yongs su zad cing de dang skal ba 'dra ba'i las rnams kyang zad nas rnam par shes pa tha ma 'gags pa'i tshe 'di lta ste/ dper na/ nyal nyal ba las sad
315b3(dkon brtsegs): pa'i kha zas ro sna brgya pa lta bur yid kyis dmigs par 'gyur ro/ /rgyal po chen po/ de la rnam par shes pa tha ma'i dbang dang / las dmigs pa de dang / rkyen gnyis kyis skye ba'i
315b4(dkon brtsegs): char gtogs pa'i rnam par shes pa dang po 'byung ste/ rnam par shes pa dang po de 'gags ma thag tu bar ma chad par gang rnam par smin pa myong bar 'gyur ba mngon pa'i sems kyi rgyud
315b5(dkon brtsegs): skal ba 'dra ba 'byung ngo / /de la gang rnam par shes pa tha ma 'gag pa de ni 'chi 'pho zhes bya ba'i grangs su 'gyur ro/ /gang rnam par shes pa dang po 'byung ba de ni skye ba
315b6(dkon brtsegs): zhes bya ba'i grangs su 'gyur te/ rgyal po chen po/ de ltar na chos gang yang 'jig rten 'di nas 'jig rten pha rol tu 'pho ba yang med la/ 'chi 'pho dang skye bar mngon pa yang
315b7(dkon brtsegs): yod de| rgyal po chen po/ rnam par shes pa tha ma de skye ba'i tshe gang nas kyang mi 'ong / 'gag pa'i tshe yang gang du yang mi 'gro'o/ /las dang / rnam par smin pa dang / rnam
316a1(dkon brtsegs): par shes pa dang po yang skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid kyis
316a2(dkon brtsegs): stong pa'i phyir te/ rnam par shes pa tha ma ni/ rnam par shes pa tha ma'i rang bzhin gyis stong pa nas 'khor ba ni/ 'khor ba'i rang bzhin gyis stong pa'i bar du ste/ las rnams
316a3(dkon brtsegs): chud mi za zhing rnam par smin pa myong bar mngon pa yang yod de/ de la kun rdzob kyi brda tsam ma gtogs par byed pa po'am za ba bo gang yang med do/ /rgyal po chen po/
316a4(dkon brtsegs): 'di lta ste/ dper na/ mi zhig nyal ba'i rmi lam na shin tu bkres par gyur te sku ba kha bo'i sa bon nam/ ko sha ka'i sa bon nam/ bi tsu mar da'i sa bon zhig zos par
316a5(dkon brtsegs): rmis la| nyal ba las sad nas de nyid dran par gyur na/ rgyal po chen po/ de ji snyam du sems/ rmi lam gyi sku ba kha bo dang / bi tsu mar da'i sa bon gyi bar du yod dam /
316a6(dkon brtsegs): gsol pa/ bcom ldan 'das/ de ni/ ma mchis so/ /bka' stsal pa/ rgyal po chen po/ 'o na skyes bu gang rmi lam gyi sku ba kha bo dang / bi tsu mar da'i sa bon gyi bar du zos
316a7(dkon brtsegs): pa de la mngon par zhen pa de mkhas pa'i rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam na
316b1(dkon brtsegs): mthong ba'i sku ba kha bo dang / bi tsu mar da'i sa bon gyi bar de dag nyid kyang ma mchis shing mi dmigs na/ de dag zos pa lta ga la mchis te/ gzhan du na/ gang de la mngon par
316b2(dkon brtsegs): zhen pa'i mi de ni/ phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang mi
316b3(dkon brtsegs): ldan pa yang lces ro myong na/ yid du mi 'ong ba rnams la mngon par zhen par 'gyur te/ mngon par zhen nas khong khro bar 'gyur ro/ /khong khro bar gyur nas zhe sdang bar 'gyur
316b4(dkon brtsegs): ro| |zhe sdang bar gyur nas zhe sdang las byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni/ rnam pa gsum mngon par
316b5(dkon brtsegs): 'du byed de/ las mngon par 'du byas pa de yang thog ma nyid nas zad cing 'gags la bral zhing rnam par gyur pa ste/ shar phyogs su brten te gnas pa ma yin pa nas 'di na
316b6(dkon brtsegs): ma yin| pha bi na ma yin/ bar ma do na ma yin pa'i bar du ste/ dus gzhan na 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de
316b7(dkon brtsegs): dang skal ba 'dra ba'i las rnams kyang zad nas rnam par shes pa tha ma 'gags pa'i tshe 'di lta ste/ dper na/ nyal nyal ba las sad pa'i tshe sku ba kha bo dang / bi tsu mar da'i sa
317a1(dkon brtsegs): bon gyi bar du za ba lta bur yid kyis dmigs par 'gyur ro/ /rgyal po chen po/ de la rnam par shes pa tha ma'i dbang dang / las dmigs pa de
317a2(dkon brtsegs): dang / rkyen gnyis kyis skye ba'i char gtogs pa'i rnam par shes pa dang po 'byung ste/ rnam par shes pa dang po 'gags ma thag tu bar ma chad par gang la rnam par smin
317a3(dkon brtsegs): pa myong bar 'gyur ba mngon pa'i sems kyi rgyud skal ba 'dra bar 'byung ngo / /de la gang rnam par shes pa tha ma 'gag pa de ni/ 'chi 'pho zhes bya ba'i grangs su 'gyur/ gang
317a4(dkon brtsegs): rnam par shes pa dang po 'byung ba de ni/ skye ba zhes bya ba'i grangs su 'gyur te/ rgyal po chen po/ de ltar na/ chos gang yang 'jig rten 'di nas 'jig rten pha rol tu 'pho
317a5(dkon brtsegs): ba yang med la/ 'chi 'pho dang skye bar mngon pa yang yod de/ rgyal po chen po/ de la rnam par shes pa tha ma de skye ba'i tshe yang gang nas kyang mi 'ong / 'gag pa'i tshe yang
317a6(dkon brtsegs): gang du yang mi 'gro'o/ /las dang / rnam par smin pa dang / rnam par shes pa dang po skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de
317a7(dkon brtsegs): ci'i phyir zhe na/ rang bzhin gyis stong pa'i phyir te/ rnam par shes pa tha ma ni/ rnam par shes pa tha ma'i rang bzhin gyis stong pa nas 'khor ba ni/ 'khor ba'i rang bzhin gyis
317b1(dkon brtsegs): stong ba'i bar du ste/ rgyal po chen po/ de ltar na/ chos thams cad stong pa 'di ni/ rnam par thar pa'i sgo stong pa nyid do/ /gang stong pa nyid kyi mtshan mas stong pa 'di ni/ rnam
317b2(dkon brtsegs): par thar pa'i sgo mtshan ma med pa'o/ /gang la mtshan ma med pa de la smon pa med pa 'di ni/ rnam par thar pa'i sgo smon pa med pa'o/ /rgyal po chen po/ de ltar chos thams cad ni/
317b3(dkon brtsegs): rnam par thar pa'i sgo ste/ mya ngan las 'das pa la gzhol ba/ stong pa nyid du yang dag par 'du ba/ chos kyi dbyings su nges pa/ nam mkha'i khams kyi mthas gtugs pa'o/ /
317b4(dkon brtsegs): rgyal po chen po/ 'di lta ste/ dper na/ mi zhig nyal ba'i rmi lam na bdag nyid lce'i dbang po nyams par rmis la/ nyal ba las sad nas lce'i dbang po nyams par gyur pa de
317b5(dkon brtsegs): nyid dran par gyur na/ rgyal po chen po/ de ji snyam du sems/ rmi lam na mthong ba'i lce'i dbang po nyams pa de yod dam/ gsol pa/ bcom ldan 'das/ de ni/ ma mchis
317b6(dkon brtsegs): so| |bcom ldan 'das kyis bka' stsal pa/ rgyal po chen po/ de ji snyam du sems/ 'o na rmi lam na lce'i dbang po nyams par gyur pa la mngon par zhen pa de mkhas pa'i rang
317b7(dkon brtsegs): bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam na mthong pa'i lce'i dbang po nyid kyang shin tu
318a1(dkon brtsegs): ma mchis shing mi dmigs nas/ de'i nyams pa lta mchis par ga la 'gyur te/ gzhan du na/ gang de la mngon par zhen pa'i mi de ni/ phongs shing
318a2(dkon brtsegs): dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang mi ldan pa yang lces ro myong na /
318a3(dkon brtsegs): btang snyoms su 'gyur ba rnams la yang mngon par zhen par 'gyur te/ mngon par zhen nas shin tu rmongs par 'gyur ro/ /shin tu rmongs nas gti mug las byung ba'i
318a4(dkon brtsegs): las lus kyis ni/ rnam pa gsum/ ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las mngon par 'du byas pa de yang thog ma nyid nas
318a5(dkon brtsegs): zad cing 'gags la bral zhing rnam par gyur pa ste/ shar phyogs su brten te gnas pa ma yin pa nas 'di na ma yin/ pha gi na ma yin/ bar ma do na ma yin pa'i bar
318a6(dkon brtsegs): d u ste| dus gzhan na 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de dang skal pa 'dra ba'i las rnams kyang zad nas rnam
318a7(dkon brtsegs): par shes pa tha ma 'gags pa'i tshe 'di lta ste/ dper na/ nyal nyal ba las sad pa'i tshe lce'i dbang po nyams pa lta bur yid kyis dmigs par 'gyur ro/ /rgyal po
318b1(dkon brtsegs): chen po| de la rnam par shes pa tha ma'i dbang dang / las dmigs pa de dang / rkyen gnyis kyis skye ba'i char gtogs pa'i rnam par shes pa dang po 'byung ste/ rnam par shes pa
318b2(dkon brtsegs): dang po de 'gags ma thag tu bar ma chad par gang la rnam par smin pa myong bar 'gyur ba mngon pa'i sems kyi rgyud skal ba 'dra ba 'byung ngo / /gang de la rnam par shes pa tha
318b3(dkon brtsegs): ma 'gag pa de ni/ 'chi 'pho zhes bya ba'i grangs su 'gyur/ gang rnam par shes pa dang po 'byung ba de ni/ skye ba zhes bya'i grangs su 'gyur te/ rgyal po chen po/ de ltar na/ chos
318b4(dkon brtsegs): gang yang 'jig rten 'di nas 'jig rten pha rol tu 'pho ba yang med la/ 'chi 'pho dang skye bar mngon par yang yod de/ rgyal po chen po/ de la rnam par shes pa tha ma nas rnam
318b5(dkon brtsegs): par shes pa dang po'i bar du skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ rang bzhin gyis stong pa'i phyir te/ rnam par
318b6(dkon brtsegs): shes pa tha ma ni/ rnam par shes pa tha ma'i rang bzhin gyis stong ba nas 'khor ba ni/ 'khor ba'i rang bzhin gyis stong ba'i bar du ste/ las rnams chud mi za zhing rnam par
318b7(dkon brtsegs): smin pa myong bar mngon pa yang yod de/ de la kun rdzob kyi brda tsam ma gtogs par byed pa po'am za ba po gang yang med do/ /rgyal po chen po/ 'di lta ste/ dper na/ mi zhig
319a1(dkon brtsegs): nyal pa'i rmi lam na yul gyi bzang mo zhig pang du 'khyud par rmis la/ de dang reg pa nyams su myong nas nyal ba las sad de yul gyi bzang mo
319a2(dkon brtsegs): de nyid dran par gyur na/ rgyal po chen po/ de la ji snyam du sems/ rmi lam na mthong ba'i yul gyi bzang mo de dang reg pa de yod dam/ gsol pa/ bcom ldan 'das/ de
319a3(dkon brtsegs): ni| ma mchis so/ /bcom ldan 'das kyis bka' stsal/ rgyal po chen po/ de ji snyam du sems/ 'o na rmi lam na mthong ba'i yul gyi bzang mo de dang reg pa la mngon par
319a4(dkon brtsegs): zhen pa de mkhas pa'i rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam gyi yul gyi bzang mo
319a5(dkon brtsegs): nyid kyang shin tu ma mchis shing mi dmigs na/ de dang reg pa lta ga la mchis/ bcom ldan 'das kyis bka' stsal pa/ rgyal po chen po/ de bzhin du byis pa so so'i skye
319a6(dkon brtsegs): po thos pa dang mi ldan pa yang lus kyis reg bya rnams la reg na/ yid bde bar 'gyur ba rnams la mngon par zhen par 'gyur te/ mngon par zhen pas rjes su chags
319a7(dkon brtsegs): par 'gyur ro/ /rjes su chags par gyur nas yongs su chags par 'gyur ro/ /yongs su chags par gyur nas 'dod chags las byung ba'i las lus kyis ni/ rnam
319b1(dkon brtsegs): pa gsum/ ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las mngon par 'du byas pa de yang thog ma nyid nas zad cing 'gags la bral
319b2(dkon brtsegs): zhing rnam par gyur pa ste/ shar phyogs su brten te gnas pa ma yin pa nas 'di na ma yin/ pha pi na ma yin/ bar ma do na ma yin pa'i bar du ste/ dus gzhan na 'chi ba'i dus
319b3(dkon brtsegs): d ang tshod nye bar gnas pa'i tshe srog gi dbang po 'gags te tshe yongs su zad cing de dang skal ba 'dra ba'i las rnams kyang zad nas rnam par shes pa de 'gags pa'i tshe 'di
319b4(dkon brtsegs): lta ste| dper na/ nyal nyal ba las sad pa'i yul gyi bzang mo la reg pa lta bur yid kyis dmigs par 'gyur ro/ /rgyal po chen po/ de la rnam par shes pa tha ma'i
319b5(dkon brtsegs): dbang dang / las dmigs pa de dang / rkyen gnyis kyis skye ba'i char gtogs pa'i rnam par shes pa dang po 'byung ste/ rnam par shes pa dang po skye ba'i char gtogs pa de
319b6(dkon brtsegs): 'gags ma thag tu bar ma chad par gang la rnam par smin pa myong bar 'gyur ba mngon par sems kyi rgyud skal ba 'dra ba 'byung ngo / /de la gang rnam par shes pa tha ma 'gag pa
319b7(dkon brtsegs): de ni| 'chi 'pho zhes bya ba'i grangs su 'gyur/ gang rnam par shes pa dang po 'byung ba de ni/ skye ba zhes bya ba'i grangs su 'gyur te/ rgyal po chen po/ de ltar na/ chos gang yang
320a1(dkon brtsegs): 'jig rten 'di nas 'jig rten pha rol tu 'pho ba yang med la/ 'chi 'pho dang skye bar mngon pa yang yod do/ rgyal po chen po/ de la rnam par shes pa tha
320a2(dkon brtsegs): ma nas rnam par shes pa dang po'i bar du skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ rang bzhin gyis stong pa'i phyir te/
320a3(dkon brtsegs): las rnams chud mi za zhing rnam par smin par myong bar mngon par yang yod de/ de la kun rdzob kyi brda tsam ma gtogs par byed pa po'am za ba po gang yang med do/ /rgyal po chen
320a4(dkon brtsegs): po| 'di lta ste/ dper na/ mi zhig nyal ba'i rmi lam na zangs kyi spang leb shin tu 'bar ba zhig pang du 'khyud par rmis la/ de nyal ba las sad nas de nyid dran par gyur na/
320a5(dkon brtsegs): rgyal po chen po/ de ji snyam du sems/ rmi lam gyi zangs kyi spang leb shin tu 'bar ba la reg pa de yod dam/ gsol pa/ bcom ldan 'das/ de ni/ ma mchis so/ /
320a6(dkon brtsegs): bka' stsal pa/ rgyal po chen po/ 'on skyes bu gang rmi lam gyi zangs kyi spang leb shin tu 'bar ba pang du 'khyud pa la mngon par zhen pa de mkhas pa'i rang bzhin can
320a7(dkon brtsegs): yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam na mthong ba'i zangs kyi spang leb shin tu 'bar
320b1(dkon brtsegs): ba nyid kyang shin tu ma mchis shing mi dmigs na/ de la reg pa lta ga la mchis te/ gzhan du na/ gang de la mngon par zhen pa'i mi de ni/ phongs shing dub pa'i skal ba can
320b2(dkon brtsegs): du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang mi ldan pa yang lus kyis reg bya rnams la reg na/ yid du
320b3(dkon brtsegs): mi 'ong ba rnams la mngon par zhen par 'gyur te/ mngon par zhen nas khong khro bar 'gyur ro/ /khong khro bar gyur nas zhe sdang bar 'gyur ro/ /zhes sdang bar gyur nas zhe sdang las
320b4(dkon brtsegs): byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las mngon par 'du byas pa de yang thog ma nyid
320b5(dkon brtsegs): nas zad cing 'gags la bral zhing rnam par gyur pa ste/ shar phyogs su brten te gnas pa ma yin pa nas 'di na ma yin/ pha gi na ma yin/ bar ma do na ma yin pa'i bar du ste/
320b6(dkon brtsegs): dus gzhan 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de dang skal ba 'dra ba'i las rnams kyang zad nas rnam par shes pa tha
320b7(dkon brtsegs): ma 'gags pa'i che 'di lta ste/ dper na/ nyal nyal ba las sad pa'i zangs kyi spang leb shin tu 'bar ba lta bur yid kyis dmigs par 'gyur ro/ /rgyal po chen po/ de la rnam par
321a1(dkon brtsegs): shes pa tha ma'i dbang dang / las dmigs pa de dang / rkyen gnyis kyis skye ba'i char gtogs pa'i rnam par shes pa dang po 'byung ste/ rnam par
321a2(dkon brtsegs): shes pa dang po de 'gag ma thag tu bar ma chad par gang la rnam par smin pa myong bar 'gyur ba mngon pa'i sems kyi rgyud skal ba 'dra ba 'byung ngo / /de la gang rnam par shes
321a3(dkon brtsegs): pa tha ma 'gags pa de ni/ 'chi 'pho zhes bya ba'i grangs su 'gyur ro/ /gang rnam par shes pa dang po 'byung ba de ni/ skye ba zhes bya ba'i grangs su 'gyur te/ rgyal po chen po/
321a4(dkon brtsegs): de ltar na/ chos gang yang 'jig rten 'di nas 'jig rten pha rol tu 'pho ba yang med la/ 'chi 'pho dang skye bar mngon pa yang yod de/ rnam par shes pa tha ma nas rnam
321a5(dkon brtsegs): par shes pa dang po'i bar du skye ba'i tshe yang gang nas kyang mi 'ong / 'gags pa'i tshe yang gang du yang mi 'gro'o/ /de ci'i phyir zhe na/ rang bzhin gyis stong pa'i phyir te/
321a6(dkon brtsegs): rnam par shes pa tha ma ni/ rnam par shes pa tha ma'i rang bzhin gyis stong pa nas 'khor ba yang 'khor ba'i rang bzhin gyis stong pa'i bar du ste/ rgyal po chen po/ de
321a7(dkon brtsegs): ltar chos thams cad stong pa 'di ni/ rnam par thar pa'i sgo stong pa nyid do/ /gang stong pa nyid kyi mtshan mas stong pa 'di ni/ rnam par thar pa'i sgo mtshan ma med pa'o/ /gang
321b1(dkon brtsegs): la mtshan ma med pa de la smon pa med de/ 'di ni/ rnam par thar pa'i sgo smon pa med pa'o/ /rgyal po chen po/ de ltar na/ chos thams cad ni/ rnam par thar pa'i sgo ste/ mya
321b2(dkon brtsegs): ngan las 'das pa la gzhol ba/ stong pa nyid du yang dag par 'du ba/ chos kyi dbyings su nges pa/ nam mkha'i khams kyi mthas gtugs pa'o/ /rgyal po chen po/ 'di lta
321b3(dkon brtsegs): ste| dper na/ mi zhig nyal ba'i rmi lam na bdag nyid lus kyi dbang po nyams par rmis la/ de nyal ba las sad nas de nyid dran par gyur na/ rgyal po chen po/ de ji snyam du
321b4(dkon brtsegs): sems| rmi lam na mthong ba'i lus kyi dbang po nyams pa de yod dam/ gsol pa/ bcom ldan 'das/ de ni/ ma mchis so/ /bka' stsal pa/ rgyal po chen po/ de ji snyam du
321b5(dkon brtsegs): sems| 'o na rmi lam na lus kyi dbang po nyams par gyur pa la mngon par zhen pa de mkhas pa'i rang bzhin can yin nam/ gsol pa/ bcom ldan 'das/ de ni/ ma lags
321b6(dkon brtsegs): te| de ci'i slad du zhe na/ bcom ldan 'das/ rmi lam na mthong ba'i lus kyi dbang po nyid kyang shin tu ma mchis shing mi dmigs na/ de'i nyams pa lta ga la mchis te/ gzhan
321b7(dkon brtsegs): du na| gang de la mngon par zhen pa'i mi de ni/ phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so
322a1(dkon brtsegs): so'i skye bo thos pa dang mi ldan pa yang lus kyis reg bya rnams la reg na/ btang snyoms su 'gyur ba rnams la yang mngon par zhen par 'gyur te/
322a2(dkon brtsegs): mngon par zhen nas shin tu rmongs par 'gyur ro/ /shin tu rmongs nas gti mug las byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni /
322a3(dkon brtsegs): rnam pa gsum mngon par 'du byed de/ las mngon par 'du byed pa de yang thog ma nyid nas zad cing 'gags la bral zhing rnam par gyur pa ste/ shar phyogs su brten te
322a4(dkon brtsegs): gnas pa ma yin pa nas 'di na ma yin/ pha gi na ma yin/ bar ma do na ma yin pa'i bar du ste/ dus gzhan na 'chi ba'i dus dang tshod nye bar gnas pa'i tshe srog gi dbang
322a5(dkon brtsegs): po 'gags te tshe yongs su zad cing de dang skal ba 'dra ba'i las rnams kyang zad nas rnam par shes pa tha ma 'gags pa'i tshe 'di lta ste/ dper na/ nyal nyal ba las
322a6(dkon brtsegs): sad pa'i lus kyi dbang po nyams pa lta bur yid kyis dmigs par 'gyur ro/ /rgyal po chen po/ de la rnam par shes pa tha ma'i dbang dang / las dmigs pa de dang / rkyen
322a7(dkon brtsegs): gnyis kyis skye ba'i char gtogs pa'i rnam par shes pa dang po 'byung ste/ rnam par shes pa dang po de 'gags ma thag tu bar ma chad par gang la rnam par smin pa myong
322b1(dkon brtsegs): bar 'gyur ba mngon pa'i sems kyi rgyud skal ba 'dra ba 'byung ngo / /de la gang rnam par shes pa tha ma 'gag pa de ni/ 'chi 'pho zhes bya ba'i grangs su 'gyur/ gang rnam par
322b2(dkon brtsegs): shes pa dang po 'byung ba de ni/ skye ba zhes bya ba'i grangs su 'gyur te/ rgyal po chen po/ de ltar chos gang yang 'jig rten 'di nas 'jig rten pha rol tu 'pho ba yang med la /
322b3(dkon brtsegs): 'chi 'pho dang skye bar mngon pa yang yod de/ rgyal po chen po/ 'di lta ste/ dper na/ rnam par shes pa tha ma de nas rnam par shes pa dang po'i bar du skye ba'i tshe yang gang nas
322b4(dkon brtsegs): kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid kyis stong pa'i phyir te/ rnam par shes pa tha ma ni/ rnam par shes pa tha mas stong pa nas
322b5(dkon brtsegs): 'khor ba ni/ 'khor ba'i rang bzhin gyis stong pa'i bar du ste/ las rnams chud mi za zhing rnam par smin pa myong bar mngon pa yang yod de/ de la ming gi brda tsam ma gtogs
322b6(dkon brtsegs): par byed pa po'am za ba po gang yang med do/ / //bam po bcu bzhi pa/ rgyal po chen po/ 'di lta ste/ dper na/ mi zhig nyal ba'i rmi lam na sgyu ma'i mkhan pos sprul pa'i 'dod
322b7(dkon brtsegs): pa'i yon tan lnga dang ldan par gyur te shin tu tshim par yongs su spyod pa zhig rmis la/ nyal ba las sad nas 'dod pa'i yon tan de dag dran par gyur na/ rgyal po chen
323a1(dkon brtsegs): po| de ji snyam du sems/ rmi lam na mthong ba'i 'dod pa'i yon tan lnga sgyu ma'i mkhan pos sprul pa de dag yod dam/ gsol pa/ bcom ldan
323a2(dkon brtsegs): 'das| de ni/ ma mchis so/ /bka' stsal pa/ rgyal po chen po/ de ji snyam du sems/ 'o na rmi lam na mthong ba'i 'dod pa'i yon tan lnga po sgyu ma'i mkhan pos sprul
323a3(dkon brtsegs): pa de dag la mngon par zhen pa de mkhas pa'i rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/
323a4(dkon brtsegs): rmi lam gyi sgyu ma'i mkhan po nyid kyang shin tu ma mchis shing mi dmigs na/ sprul pa'i 'dod pa'i yon tan lnga po de dag dang / de dag la yongs su spyod pa lta ga la
323a5(dkon brtsegs): mchis te/ gzhan du na/ gang de la mngon par zhen pa'i mi de ni/ phongs shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen
323a6(dkon brtsegs): po| de bzhin du byis pa so so'i skye bo thos pa dang mi ldan pa yang yid kyis chos rnams rnam par shes na/ yid bde bar 'gyur ba rnams la mngon par zhen par 'gyur te/
323a7(dkon brtsegs): de la mngon par zhen pas rjes su chags par 'gyur ro/ /rjes su chags par gyur nas yongs su chags par 'gyur ro/ /yongs su chags par gyur nas 'dod chags
323b1(dkon brtsegs): las byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni/ rnam pa gsum mngon par 'du byed de/ las mngon par 'du byas pa de yang thog
323b2(dkon brtsegs): ma nyid nas zad cing 'gags la bral zhing rnam par gyur pa ste/ shar phyogs su brten te gnas pa ma yin pa nas 'di na ma yin/ pha gi na ma yin/ bar ma do na ma yin pa'i
323b3(dkon brtsegs): bar du ste/ dus gzhan na 'chi ba'i dus dang tshod nye bar gnas pa'i tshe srog gi dbang po 'gags te tshe yongs su zad cing de dang skal ba 'dra ba'i las rnams kyang zad nas
323b4(dkon brtsegs): rnam par shes pa tha ma 'gag pa'i tshe 'di lta ste/ dper na/ nyal nyal ba las sad pa'i 'dod pa'i yon tan lnga po sgyu ma mkhan gyis sprul pa lta bur yid kyis dmigs
323b5(dkon brtsegs): par 'gyur ro/ /rgyal po chen po/ de la rnam par shes pa tha ma'i dbang dang / las dmigs pa de dang / rkyen gnyis kyis skye ba'i char gtogs pa'i rnam par shes pa dang
323b6(dkon brtsegs): po yang na ni/ sems can dmyal ba rnams su/ yang na ni/ dud 'gro'i skye gnas su/ yang na ni/ gshin rje'i 'jig rten du/ yang na ni/ lha ma yin gyi ris su/ yang
323b7(dkon brtsegs): na ni| mi'i nang du/ yang na ni/ lha'i nang du ste/ rnam par shes pa dang po de 'gags ma thag tu bar ma chad par gang la rnam par smin pa myong bar 'gyur ba mngon pa'i sems
324a1(dkon brtsegs): kyi rgyud skal ba 'dra ba 'byung ngo / /rgyal po chen po/ de ltar na/ las kyang dmigs shing rnam par smin pa yang dmigs la/ de la ming gi brda
324a2(dkon brtsegs): tsam ma gtogs par tshor ba po gang yang med do/ /rgyal po chen po/ de la gang rnam par shes pa tha ma 'gags pa de ni/ 'chi 'pho zhes bya ba'i grangs su 'gyur/ gang
324a3(dkon brtsegs): rnam par shes pa dang po 'byung ba de ni/ skye ba zhes bya ba'i grangs su 'gyur te/ rgyal po chen po/ de ltar na/ chos gang yang 'jig rten 'di nas 'jig rten pha rol tu
324a4(dkon brtsegs): 'pho ba yang med la/ 'chi 'pho dang skye bar mngon par yang yod de/ rgyal po chen po/ rnam par shes pa tha ma de nas rnam par shes pa dang po'i bar du skye ba'i tshe gang nas
324a5(dkon brtsegs): kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid kyis stong pa'i phyir te/ rnam par shes pa tha ma ni/ rnam par shes pa tha
324a6(dkon brtsegs): mas stong pa nas 'khor ba'i bar du 'khor ba'i rang bzhin gyis stong / mya ngan las 'das pa yang mya ngan las 'das pa'i rang bzhin gyis stong / chos thams cad kyang
324a7(dkon brtsegs): chos thams cad kyi rang bzhin gyis stong ste/ rgyal po chen po/ de ltar na/ chos thams cad stong pa 'di ni/ rnam par thar pa'i sgo stong pa nyid do/ /gang stong pa nyid kyi
324b1(dkon brtsegs): mtshan mas stong pa 'di ni/ mtshan ma med pa'o/ /gang la mtshan ma med pa de la smon pa med de/ 'di ni/ rnam par thar pa'i sgo smon pa med pa'o/ /rgyal po chen po/
324b2(dkon brtsegs): de ltar na/ chos thams cad ni/ rnam par thar pa'i sgo ste/ steng pa nyid du yang dag par 'du ba/ mtshan ma med pa'i ngo bo nyid/ smon pa dang bral ba/ mya ngan las 'das
324b3(dkon brtsegs): pa la gzhol ba/ chos kyi dbyings su nges pa/ nam mkha'i khams kyi mthas gtugs pa'o/ /rgyal po chen po/ 'di lta ste/ dper na/ mi zhig nyal ba'i rmi lam na
324b4(dkon brtsegs): bdag nyid g.yog 'khor dang bcas te chu bo chen pos khyer nas de de na sems las byung ba'i sdug bsngal dang / yid mi bde ba rnam pa du ma myong bar rmis la/ de nyal
324b5(dkon brtsegs): ba las sad nas de nyid dran par gyur na/ rgyal po chen po/ de ji snyam du sems/ rmi lam gyi chu chen po de yod dam/ gsol pa/ bcom ldan 'das/ de ni/ ma mchis
324b6(dkon brtsegs): so| |bka' stsal pa/ rgyal po chen po/ de ji snyam du sems/ 'o na skyes bu gang rmi lam na bdag nyid chu chen pos khyer zhing sdug bsngal dang / yid mi bde ba
324b7(dkon brtsegs): mthong ba la mngon par zhen pa de mkhas pa'i rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom
325a1(dkon brtsegs): ldan 'das/ rmi lam na chu gang gis mi de khyer ba'i chu chen po de nyid kyang shin tu ma mchis shing mi dmigs na/ de'i sdug
325a2(dkon brtsegs): bsngal dang / yid mi bde ba lta ga la mchis te/ gzhan du na/ gang de la mngon par zhen pa'i mi de ni/ phongs shing dub pa'i skal ba can du 'gyur ro/ /bcom
325a3(dkon brtsegs): ldan 'das kyis bka' stsal pa/ rgyal po chen po/ de bzhin du byis pa so so'i skye bo thos pa dang mi ldan pa yang yid kyis chos rnams rnam par shes na/ yid
325a4(dkon brtsegs): mi bde bar 'gyur ba rnams la mngon par zhen par 'gyur te/ mngon par zhen nas khong khro bar 'gyur ro/ /khong khro bar gyur nas gnod sems su 'gyur ro/ /
325a5(dkon brtsegs): gnod sems su gyur nas zhe sdang bar 'gyur ro/ /zhe sdang bar gyur nas zhe sdang las byung ba'i las lus kyis ni/ rnam pa gsum/ ngag gis ni/ rnam pa bzhi/
325a6(dkon brtsegs): yid kyis ni/ rnam pa gsum mngon par 'du byed de/ las mngon par 'du byas pa de yang thog ma nyid nas zad cing 'gags la bral zhing rnam par gyur pa ste/
325a7(dkon brtsegs): shar phyogs su brten te gnas pa ma yin pa nas 'di na ma yin/ pha gi na ma yin/ bar ma do na ma yin pa'i bar du ste/ dus gzhan na 'chi ba'i dus dang tshod
325b1(dkon brtsegs): n ye bar gnas pa'i tshe srog gi dbang po 'gags te tshe yongs su zad cing de dang skal ba 'dra ba'i las rnams kyang zad nas rnam par shes pa tha ma 'gags pa'i tshe 'di
325b2(dkon brtsegs): lta ste| dper na/ nyal nyal ba las sad pa'i chu chen pos khyer zhing yid mi bde ba lta bur yid kyis dmigs par 'gyur ro/ /rgyal po chen po/ de la rnam
325b3(dkon brtsegs): par shes pa tha ma'i dbang dang / las dmigs pa de dang / rkyen gnyis kyis skye ba'i char gtogs pa'i rnam par shes pa dang po 'byung ste/ rnam par shes
325b4(dkon brtsegs): pa dang po de 'gags ma thag tu bar ma chod par gang la rnam par smin par myong bar 'gyur ba mngon pa'i sems kyi rgyud skal ba 'dra ba 'byung ngo / /rgyal po chen
325b5(dkon brtsegs): po| de ltar na/ las kyang dmigs la byed pa po yang gang yang med/ rnam par smin pa yang dmigs la ming gi brda tsam ma gtogs par 'di la tshor ba
325b6(dkon brtsegs): po gang yang med do/ /rgyal po chen po/ de la gang rnam par shes pa tha ma 'gags pa de ni/ 'chi 'di zhes bya ba'i grangs su 'gyur/ gang rnam par shes
325b7(dkon brtsegs): pa dang po 'byung ba de ni/ skye ba zhes bya ba'i grangs su 'gyur te/ rgyal po chen po/ de ltar na/ chos gang yang 'jig rten 'di nas 'jig rten pha rol tu
326a1(dkon brtsegs): 'pho ba yang med la/ 'chi 'pho dang skye bar mngon pa yang yod de/ rgyal po chen po/ rnam par shes pa tha ma nas rnam par shes
326a2(dkon brtsegs): pa dang po'i bar du skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid kyis stong pa'i phyir te /
326a3(dkon brtsegs): rnam par shes pa tha ma ni/ rnam par shes pa tha ma'i rang bzhin gyis stong pa nas 'khor ba'i bar du ni/ 'khor ba'i rang bzhin gyis stong / mya ngan las
326a4(dkon brtsegs): 'das pa de yang mya ngan las 'das pa'i rang bzhin gyis stong / chos thams cad kyang chos thams cad kyi rang bzhin gyis stong ste/ 'di ni/ rnam par thar
326a5(dkon brtsegs): pa'i sgo stong pa nyid do/ /gang stong pa nyid kyi mtshan mas stong pa 'di ni/ rnam par thar pa'i sgo mtshan ma med pa'o/ /gang la mtshan ma med pa de la smon pa med
326a6(dkon brtsegs): de| 'di ni/ rnam pa mthar pa'i sgo smon pa med pa'o/ /rgyal po chen po/ de ltar na/ chos thams cad ni/ rnam par thar pa'i sgo ste/ stong pa nyid du yang
326a7(dkon brtsegs): dag par 'du ba/ mtshan ma med pa'i ngo bo nyid/ smon pa dang bral ba/ mya ngan las 'das pa la gzhol ba/ chos kyi dbyings su nges pa/ nam mkha'i
326b1(dkon brtsegs): khams kyi mthas gtugs pa'o/ /rgyal po chen po/ 'di lta ste/ dper na/ mi zhig nyal ba'i rmi lam na chang gis ra ro ste/ bdag nyid shin tu gti mug par
326b2(dkon brtsegs): gyur nas de de na dge ba yang mi shes/ mi dge ba yang mi shes/ kha na ma tho ba dang bcas pa yang mi shes/ kha na ma tho ba med pa yang mi shes/ phan pa yang
326b3(dkon brtsegs): mi shes| gnod pa yang mi shes/ yon tan dang nyes pa yang rnam pa thams cad du mi shes par gyur pa zhig rmis la/ de nyal nyal ba las sad nas chang gis
326b4(dkon brtsegs): ra ro ba'i gti mug de dran par gyur na/ rgyal po chen po/ de ji snyam du sems/ rmi lam na mthong ba'i chang gis ra ro zhing gti mug pa de yod dam/ gsol pa/
326b5(dkon brtsegs): bcom ldan 'das/ de ni/ ma mchis so/ /bka' stsal pa/ rgyal po chen po/ de ji snyam du sems/ 'o na rmi lam gyi chang gis ra ro ba la mngon par zhen
326b6(dkon brtsegs): pa de mkhas pa'i rang bzhin can yin nam/ gsol pa/ bcom ldan 'das/ de ni/ ma lags te/ de ci'i slad du zhe na/ bcom ldan 'das/ rmi lam na
326b7(dkon brtsegs): mthong ba'i chang nyid kyang shin tu ma mchis shing mi dmigs na/ gti mug pa lta ga la mchis te/ gzhan du na/ gang de la mngon par zhen pa'i mi de ni/ phongs
327a1(dkon brtsegs): shing dub pa'i skal ba can du 'gyur ro/ /bcom ldan 'das kyis bka' stsal pa/ rgyal po chen po/ de bzhin du byis pa so so'i skye bo
327a2(dkon brtsegs): thos pa dang mi ldan pa yang yid kyis chos rnams rnam par shes na/ btang snyoms su 'gyur ba rnams la yang mngon par zhen par 'gyur te/ mngon par zhen nas
327a3(dkon brtsegs): shin tu rmongs par 'gyur ro/ /shin tu rmongs nas gti mug las byung ba'i las lus kyis ni/ rnam pa gsum/ ngag gis ni/ rnam pa bzhi/ yid kyis ni/
327a4(dkon brtsegs): rnam pa gsum mngon par 'du byed de/ las mngon par 'du byas pa de yang thog ma nyid nas zad cing 'gags la bral zhing rnam par gyur pa ste/ shar phyogs
327a5(dkon brtsegs): su brten te gnas pa ma yin pa nas 'di na ma yin/ pha gi na ma yin/ bar ma do na ma yin pa'i bar du ste/ dus gzhan na 'chi ba'i dus dang tshod nye bar gnas
327a6(dkon brtsegs): pa'i tshe srog gi dbang po 'gags te tshe yongs su zad cing de dang skal pa 'dra ba'i las rnams kyang zad nas rnam par shes pa tha ma 'gags pa'i tshe 'di lta ste/ dper na/
327a7(dkon brtsegs): nyal nyal ba las sad pa'i chang gis ra ro ste gti mug pa lta bur yid kyis dmigs par 'gyur ro/ /rgyal po chen po/ de la rnam par shes pa tha
327b1(dkon brtsegs): ma'i dbang dang / las dmigs pa de dang / rkyen gnyis kyis rnam par shes pa dang po 'gro ba rnams su 'byung ste/ rnam par shes pa dang po de 'gag ma thag tu bar ma chad
327b2(dkon brtsegs): par gang la rnam par smin pa myong bar 'gyur ba mngon pa'i sems kyi rgyud skal pa 'dra ba 'byung ngo / /rgyal po chen po/ de ltar na/ las kyang dmigs la byed pa po yang
327b3(dkon brtsegs): gang yang med/ rnam par smin pa yang dmigs la ming gi brda tsam ma gtogs par 'di la tshor ba po gang yang med do/ /rgyal po chen po/ de la gang rnam par
327b4(dkon brtsegs): shes pa tha ma 'gags pa de ni/ 'chi 'pho zhes bya ba'i grangs su 'gyur/ gang rnam par shes pa dang po 'byung ba de ni/ skye ba zhes bya ba'i grangs su 'gyur te/ rgyal po chen
327b5(dkon brtsegs): po| de ltar chos gang yang 'jig rten 'di nas 'jig rten pha rol tu 'pho ba yang med la/ 'chi 'pho dang skye bar mngon pa yang yod de/ rgyal po chen po/ rnam par shes
327b6(dkon brtsegs): pa tha ma de skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /las dang / rnam par smin pa dang / 'chi 'pho dang / skye ba dang /
327b7(dkon brtsegs): rnam par shes pa dang po skye ba'i tshe yang gang nas kyang mi 'ong / 'gag pa'i tshe yang gang du yang mi 'gro'o/ /de ci'i phyir zhe na/ ngo bo nyid kyis stong pa'i phyir te/ rnam
328a1(dkon brtsegs): par shes pa tha ma ni/ rnam par shes pa tha ma'i rang bzhin gyis stong / skye ba dang / 'jig pa dang / las dang / rnam par smin pa
328a2(dkon brtsegs): dang | rnam par shes pa dang po dang / 'chi 'pho dang / skye ba dang / 'khor ba dang / mya ngan las 'das pa ni/ mya ngan las 'das pa'i rang bzhin gyis stong /
328a3(dkon brtsegs): chos thams cad kyang chos thams cad kyi rang bzhin gyis stong ste/ 'di ni/ rnam par thar pa'i sgo stong pa nyid do/ /gang stong pa nyid kyi mtshan mas stong pa
328a4(dkon brtsegs): 'di ni| rnam par thar pa'i sgo mtshan ma med pa'o/ /gang la mtshan ma med pa de la smon pa med de/ 'di ni/ rnam par thar pa'i sgo smon pa med pa'o/ /rgyal po
328a5(dkon brtsegs): chen po| de ltar na/ chos thams cad ni/ rnam par thar pa'i sgo ste/ stong pa nyid du yang dag par 'du ba/ mtshan ma med pa'i ngo bo nyid/ smon pa dang bral
328a6(dkon brtsegs): ba| mya ngan las 'das pa la gzhol ba/ chos kyi dbyings su nges pa/ nam mkha'i khams kyi mthas gtugs pa'o/ /rgyal po chen po/ khyod kyis 'di la
328a7(dkon brtsegs): sems nges par gzhag pa dang / sems nges par gzhag pa la brtson par bya'o/ /gzhan gyi dring la mi 'jog cing bdag nyid kyis shes par bya ste/ 'di ni/
328b1(dkon brtsegs): 'das pa dang / ma byon pa dang / da ltar byung ba'i sangs rgyas bcom ldan 'das rnams kyi byang chub ste/ dbang phyug la mngon par zhen pa thams cad rab tu 'joms
328b2(dkon brtsegs): pa| sred pa thams cad yongs su skom pa/ nga rgyal thams cad snyil ba/ lta ba'i rnam pa dang the tshom thams cad yang dag par gcod pa/ chos thams cad kyi mnyam
328b3(dkon brtsegs): pa nyid de/ byis pa so so'i skye bo rnams kyis ma yin pa/ nyan thos rnams zil gyis gnon pa/ rang sangs rgyas rnams kyi spyod yul ma yin pa/ byang chub sems
328b4(dkon brtsegs): dpa' rnams kyi spyod pa yang dag par rdzogs pa'i sangs rgyas rnams kyis thugs su chud pa yin gyi/ rgyal po chen po/ khyod kyis ji ltar na/ bdag lha dang bcas pa'i
328b5(dkon brtsegs): 'jig rten gyi mig dang / sgron ma dang / mar me dang / snang ba dang / gru dang / ngogs dang / 'bab stegs dang / 'dren pa dang / yongs su 'dren pa dang / ston
328b6(dkon brtsegs): pa dang / ded dpon dang / sngon du 'gro bar 'gyur snyam pa dang / bdag grol nas dgrol bar bya'o/ /brgal nas bsgral bar bya'o/ /dbugs phyin nas dbugs dbyung
328b7(dkon brtsegs): bar bya'o/ /yongs su mya ngan las 'das nas yongs su mya ngan las bzla bar bya'o/ /snyam du yid la gzhag par bya'o/ /rgyal po chen po/ dbang phyug lta zhig ni/ sngon myong
329a1(dkon brtsegs): bar gyur pa'i mtha' yang mi mngon te/ rgyal po chen po/ de ltar dbang po rnams ni/ sgyu ma lta bu ste/ chog mi shes pa'o/ /tshim par mi rung ba'o/ /
329a2(dkon brtsegs): yul rnams ni/ rmi lam lta bu ste/ tshim par mi nus pa/ ngoms par ma gyur pa'o/ /rgyal po chen po/ sngon byung ba 'das pa'i dus na rgyal po chen po rgyal po grags pa mtha' yas zhes bya ba
329a3(dkon brtsegs): byung ste| rgyal po chen po/ rgyal po grags pa mtha' yas de ni/ khyogs dang / dpung dang / bzhon pa mtha' yas shing / 'khor lo thogs pa med pas bsgyur ba mi 'khrugs
329a4(dkon brtsegs): pa'i theg pa dang / tshul phun sum tshogs pa dang ldan pa/ sngon gyi sangs rgyas la dge ba'i rtsa ba bskyed pa/ yid bzhin du 'gyur ba'i stobs dang ldan pa ste/ de gang
329a5(dkon brtsegs): ci sems kyang rung / de'i de thams cad grub cing de'i bsam pa don med par 'gyur ba gang yang med do/ /de ltar rgyal po chen po de ni/ rang gi dge ba'i rtsa ba'i gzi
329a6(dkon brtsegs): brjid kyis bsam pa yid bzhin du don med pa ma yin par gyur to/ /rgyal po chen po/ de nas rgyal po grags pa mtha' yas de 'di snyam du bdag gi bsod nams kyi
329a7(dkon brtsegs): stobs nyams pa med pa la brtag par bya'o/ /snyam nas de 'di snyam du sems te/ kye ma bdag gi gling chen po bzhi pa'i 'jig rten gyi khams na shing ljon pa ji snyed
329b1(dkon brtsegs): cig yod pa de dag thams cad yid bzhin du 'bras bu chags par gyur cig / snyam pa dang / rgyal po grags pa mtha' yas de'i sems bskyed ma thag tu gling chen po bzhi pa'i
329b2(dkon brtsegs): 'jig rten gyi khams na shing ljon pa ji snyed cig yod pa de dag thams cad yid bzhin du 'bras bu chags par gyur to/ /rgyal po chen po/ gzhan yang rgyal po grags pa mtha' yas
329b3(dkon brtsegs): des yang bdag gi dge ba'i rtsa ba'i stobs bskyed pa la brtag par 'dod nas 'di snyam du sems te/ kye ma bdag gi gling chen po bzhi pa'i 'jig rten gyi khams 'di na sems can
329b4(dkon brtsegs): 'khod pa 'di dag thams cad gnod pa thams cad rgyun chad par gyur te yid la bsam pa don yod par gyur cig / snyam pa dang / rgyal po grags pa mtha' yas kyis sems
329b5(dkon brtsegs): b skyed ma thag tu gling chen po bzhi pa'i 'jig rten gyi khams na sems can gang ji snyed cig 'khod pa de dag thams cad gnod pa thams cad rgyun chad de yid la bsam pa thams
329b6(dkon brtsegs): cad don yod par gyur to/ /rgyal po chen po/ gzhan yang rgyal po grags pa mtha' yas kyis bdag gi dge ba'i rtsa ba'i stobs bskyed pa la brtag par 'dod nas 'di snyam
329b7(dkon brtsegs): du sems te/ kye ma bdag gi gling chen po bzhi pa'i 'jig rten gyi khams 'dir spos chu'i char rab tu 'bab par gyur cig /snyam pa dang / rgyal po chen po rgyal po grags
330a1(dkon brtsegs): p a mtha' yas kyis sems bskyed ma thag tu gling chen po bzhi pa'i 'jig rten gyi khams thams cad du spos chu'i char rab tu bab par gyur
330a2(dkon brtsegs): to| |rgyal po chen po/ de nas yang rgyal po grags pa mtha' yas kyis bdag gi dge ba'i rtsa ba'i stobs bskyed pa la rgya cher brtag par 'dod nas 'di snyam du sems
330a3(dkon brtsegs): te| kye ma bdag gi gling chen po bzhi pa'i 'jig rten gyi khams 'dir me tog gi char rab tu 'bab par gyur cig / snyam pa dang / rgyal po chen po/ rgyal po grags
330a4(dkon brtsegs): pa mtha' yas kyis sems bskyed ma thag tu gling chen po bzhi pa'i 'jig rten gyi khams thams cad du me tog gi char rab tu bab par gyur to/ /rgyal po chen po/ gzhan
330a5(dkon brtsegs): yang rgyal po grags pa mtha' yas kyis 'di snyam du sems te/ kye ma bdag gi gling chen po bzhi pa'i 'jig rten gyi khams 'dir lha'i 'os kyi char dang / dbyig gi char
330a6(dkon brtsegs): dang / gser gyi char dang / rin po che sna tshogs kyi char dang / yo byad thams cad kyi char rab tu 'bab par gyur cig /snyam pa dang / rgyal po chen po/ rgyal
330a7(dkon brtsegs): p o grags pa mtha' yas kyis sems bskyed ma thag tu 'di ltar sems can thams cad dang thun mong du bsags pa'i dge ba'i rtsa ba yangs pa dang ldan pa'i rgyus lha'i gos
330b1(dkon brtsegs): kyi char dang / dbyig gi char dang / gser gyi char dang / rin po che sna tshogs kyi char dang / yo byad thams cad kyi char rab tu bab bo/ /rgyal po chen po/ de'i tshe 'dzam bu'i
330b2(dkon brtsegs): gling 'di ni/ rgyar dpag tshad khri brgyad stong yod par gyur te/ de'i tshe 'dzam bu'i gling 'di ni/ grong khyer bye ba phrag drug cu yod par gyur nas 'dzam bu'i gling de'i dbus
330b3(dkon brtsegs): su rin po ches rab tu brgyan pa zhes bya ba'i grong khyer rgyal po'i pho brang 'khor du gyur pa chu zheng du dpag tshad bcu gnyis bcu gnyis yod pa/ gru bzhi lham pa/ dri ma
330b4(dkon brtsegs): med pa shin tu 'brel par bres pa zhig yod par gyur te/ rgyal po'i pho brang 'khor rin po ches rab tu brgyan pa de ni/ shing ta la'i phreng pa rim pa bdun gyis kun nas
330b5(dkon brtsegs): yongs su bskor ba ste/ ta la de dag kyang rin po che sna bzhi'i rgyu las byung ste/ gser dang / dngul dang / baiDU R+Ya dang / shel gyi ta la sha stag go /de
330b6(dkon brtsegs): la gser gyi ta la rnams ni/ dngul gyi lo ma dang / me tog dang / 'bras bu dang ldan par gyur to/ /dngul gyi ta la rnams ni/ gser gyi lo ma dang / me
330b7(dkon brtsegs): tog dang / 'bras bu dang ldan par gyur to/ /baiDUR+Ya'i ta la rnams ni/ shel gyi lo ma dang / me tog dang / 'bras bu dang ldan par gyur to/ /shel gyi ta la rnams ni/ bai DUR+Ya'i
331a1(dkon brtsegs): lo ma dang / me tog dang / 'bras bu dang ldan par gyur to/ /rgyal po'i pho brang 'khor rin po ches rab tu brgyan pa de rin po che sna bdun
331a2(dkon brtsegs): gyi dril bu g.yer ka'i dra ba bkra ba/ blta na sdug pa rim pa bdun steng du bres par gyur to/ /rin po che'i dra ba chen po'i rin po che sna bdun ni/ 'di lta ste/ gser
331a3(dkon brtsegs): dang / dngul dang / bai DUR+Ya dang / shel dang / mu tig dmar po dang / spug dang / rdo'i snying po dang bdun no/ /rgyal po'i pho brang 'khor rin po ches rab tu brgyan pa de
331a4(dkon brtsegs): kun nas 'obs zab pa/ chu 'byung ba/ zabs su dpag tshad byed yod pa/ kha tshon du dpag tshad gcig yod pa/ yan lag brgyad dang ldan pa'i chus bya rog gis btung
331a5(dkon brtsegs): du rung ba tsam tu kha da chad du yongs su gang ba/ me tog ut+pa la dang / pad+ma dang / ku mu ta dang / pad+ma dkar pos kun tu gang ba/ gser gyi bye ma bdal ba/ rim
331a6(dkon brtsegs): pa bdun gyis yongs su bskor bar gyur te/ 'obs de dag gi khor yug nas 'di lta ste/ gser dang / dngul dang / bai DUR+Ya dang / shel dang / rin po che de bzhi
331a7(dkon brtsegs): las byas pa'i them skas bkra ba/ blta na sdug pa sha stag bkod par gyur to/ /de la gser gyi gzhi la ni/ dngul gyi them pa bkye/ dngul gyi gzhi la ni/ gser
331b1(dkon brtsegs): gyi them pa bkye/ bai DUR+Ya'i gzhi la ni/ shel gyi them pa bkye/ shel gyi gzhi la ni/ bai DUR+Ya'i them pa bkye ba sha stag ste/ them skas de dag kyang rin po che sna bdun gyi
331b2(dkon brtsegs): kha khyer bkra ba/ blta na sdug pa rim pa bdun gyis kun nas bskor bar gyur to/ /rin po che'i them skas de dag gi steng du rin po che sna bdun gyi rta babs bkra ba/ blta
331b3(dkon brtsegs): na sdug pa sha stag btsugs par gyur te/ them skas de dag so so'i khar 'dzam bu chu bo'i gser gyi chu shing ljon pa bkra ba/ blta na sdug pa sha stag btsugs par gyur
331b4(dkon brtsegs): to| |'obs kyi chu de dag re re zhing yang rin po cha sna bdun gyi gru ba kra ba/ blta na sdug pa sha stag bcas par gyur to/ /rgyal po chen po/ rgyal po grags pa mtha' yas gyi
331b5(dkon brtsegs): bsod nams kyi gzi brjid kyis rgyal po'i pho brang 'khor rin po ches rab tu brgyan pa'i khor yug tu skyed mos tshal bkra ba/ blta na sdug pa/ bdag gir bya ba med pa/
331b6(dkon brtsegs): yongs su bzung ba med pa brgyad khri byas par gyur to/ /de dag kyang rgyal po grags pa mtha' yas kyis skye bo thams cad yongs su longs spyod pa'i phyir byin te/ mi de dag
331b7(dkon brtsegs): skyed mos tshal de dag tu dong nas phun sum tshogs pa'i bde ba mchog gis rtse dga' zhing yongs su spyod par gyur to/ /skyed mos tshal de dag re re zhing yang rdzing bu brgyad brgyad
332a1(dkon brtsegs): bshams par gyur to/ /rdzing bu de dag kun kyang rgyar rgyang grags phyed phyed yod pa sha stag go /rdzing bu de dag re re zhing yang rin po che sna bzhi ni/
332a2(dkon brtsegs): 'di lta ste/ gser dang / dngul dang / bai DUR+Ya dang / shel gyi them skas bkra ba/ blta na sdug pa brgyad brgyad dang ldan par gyur to/ /them skas de dag gi steng du yang
332a3(dkon brtsegs): rin po che sna bdun gyi rta babs bkra ba/ blta na sdug pa sha stag btsugs par gyur to/ /them skas de dag re re'i khar yang 'dzam bu chu bo'i gser gyi chu shing ljon pa
332a4(dkon brtsegs): bkra ba| blta na sdug pa sha stag btsugs par gyur to/ /rdzing bu de dag kyang chu yan lag brgyad dang ldan pas bya rog gi btung du rung ba tsam du kha da chad du yongs su
332a5(dkon brtsegs): gang bar gyur to/ /rdzing bu de dag tu me tog chu las skyes pa 'di lta bu dag bskyed par gyur te/ 'di ltar me tog ut+pa la dang / pad+ma dang / ku mu ta dang / pad+ma dkar po
332a6(dkon brtsegs): dang / dri zhim ldan rnams so/ /khor yug tu yang thang las skyes pa'i me tog 'di lta bu dag bskyed par gyur te/ 'di ltar a ti muk+ta ka dang / tsam pa ka dang / bar sha
332a7(dkon brtsegs): ka dang / sna ma'i me tog dang / ma yu ka dang / d+ha nu ska ri dang / da ma yin pa'i me tog thang las skyes pa mang po dag kyang bskyed par gyur to/ /rgyal po'i pho brang 'khor
332b1(dkon brtsegs): rin po ches rab tu brgyan pa de'i steng gi bar snang la dril bu g.yer sha'i dra ba chen pos bres pa dang / rgyal po'i pho brang 'khor rin po ches rab tu brgyan pa'i shing ta la de
332b2(dkon brtsegs): dag dang / rin po che'i dra ba de dag dang / dril bu g.yer ka'i dra ba de dag rlung gis bskyod pa las 'di lta bu'i sgra snyan cing yid du 'ong la mnyan na bde ba/ 'di lta ste/ dper na/
332b3(dkon brtsegs): yan lag lnga dang ldan pa'i rol mo sil snyan mkhas pas legs par blangs pa'i sgra lta bu byung bar gyur to/ /de'i tshe rgyal po'i pho brang 'khor rin po ches rab tu brgyan pa de
332b4(dkon brtsegs): na mi ji snyed cig 'khod pa de dag thams cad kyang sgra des rtse dga' zhing yongs su spyod par gyur to/ /rgyal po'i pho brang 'khor rin po ches rab tu brgyan pa de na 'byor pa rgyas
332b5(dkon brtsegs): pa| bde ba/ lo legs pa/ skye bo mang po dang mis yongs su gang ba/ me tog ut+pa la dang / pad+ma dang / ku mu ta dang / pad+ma dkar pos yongs su gang bar gyur to/ /de nas rgyal
332b6(dkon brtsegs): po grags pa mtha' yas de 'di snyam du sems te/ 'o na bdag ni/ shar gyi lus 'phags gling du 'gro'i snyam pa dang / sems bskyed ma thag tu dpung gi tshogs yan lag
332b7(dkon brtsegs): bzhi pa dang lhan cig tu nam mkha' la mngon par 'phags nas shar gyi lus 'phags gling ga la ba der song ste/ des der lo brgya phrag mang po dang / lo stong phrag mang por
333a1(dkon brtsegs): rgyal po byas so/ /de nas rgyal po grags pa mtha' yas de 'di snyam du sems te/ 'o na bdag ni/ nub kyi ba lang spyod kyi gling du 'gro'o
333a2(dkon brtsegs): snyam pa dang / sems bskyed ma thag tu dpung gi tshogs yan lag bzhi pa dang lhan cig tu nam mkha' la mngon par 'phags nas nub kyi ba lang spyod ga la ba der
333a3(dkon brtsegs): seng ste/ des der lo brgya phrag mang po dang / lo stong phrag mang por rgyal po byas so/ /de nas rgyal po grags pa mtha' yas de 'di snyam du sems te/ 'o na bdag ni/ byang gi
333a4(dkon brtsegs): sgra mi snyan gyi gling du 'gro'o snyam pa dang / sems bskyed ma thag tu dpung gi tshogs yan lag bzhi pa dang lhan cig tu nam mkha' la mngon par 'phags nas byang
333a5(dkon brtsegs): gi sgra mi snyan gyi gling chen po ga la ba der song ste/ des der lo brgya phrag mang po dang / lo stong phrag mang por dpung gi tshogs la rjes su bstan to/ /de nas rgyal po
333a6(dkon brtsegs): grags pa mtha' yas yun ring po 'das pa'i dus zhig na 'di snyam du sems te/ sum cu rtsa gsum zhes bya ba'i lha ri rab kyi zom la gnas pa dag yod na/ bdag
333a7(dkon brtsegs): ni/ sum cu rtsa bsum pa'i lha ga la ba der 'gro'o snyam pa dang / sems bskyed ma thag tu dpung gi tshogs yan lag bzhi pa dang lhan cig tu nam mkha' la mngon par
333b1(dkon brtsegs): 'phags nas glang po rin po ches bya la khar zhon te ri'i rgyal po ri rab kyi steng du song ngo / /de nas rgyal po grags pa mtha' yas kyis kha lo sgyur ba la smras pa/ kha lo sgyur ba/
333b2(dkon brtsegs): gling chen po bzhi dang / ri'i rgyal po ri rab dang / rgya mtsho chen po ji ltar mthong / kha lo sgyur bas smras pa/ rgyal po chen po/ 'di lta ste/ dper na/ rdza mkhan gyi 'khor lo
333b3(dkon brtsegs): dbyig pas 'phangs na/ yongs su 'khor ba de bzhin du gling chen po bzhi dang / ri'i rgyal po ri rab dang / rgya mtsho chen po 'di yang yongs su 'khor bar mthong ngo / /rgyal pos
333b4(dkon brtsegs): smras pa| kha lo sgyur ba/ 'o na da dung glang po rin po ches 'gros ma phyung ngo / /yang rgyal po grags pa mthas yas kyis kha lo sgyur ba la smras pa/ kha lo sgyur ba/ gling chen po
333b5(dkon brtsegs): bzhi dang / ri'i rgyal po ri rab dang / rgya mtsho chen po 'di ji lta bur mthong / kha lo sgyur bas smras pa/ rgyal po chen po/ gling chen po bzhi dang / ri'i rgyal po ri rab dang / rgya
333b6(dkon brtsegs): mtsho chen po dag da ni/ 'gul zhing rab tu 'gul ba dang / kun tu rab tu 'gul bar mthong ngo / /rgyal pos smras pa/ kha lo sgyur ba/ 'o na da dung glang po rin po ches 'gros ma
333b7(dkon brtsegs): phyung ngo / /yang rgyal po grags pa mtha' yas kyis kha lo sgyur ba la smras pa/ kha lo sgyur ba/ gling chen po bzhi dang / ri'i rgyal po ri rab dang / rgya mtsho chen po 'di da ji ltar mthong /
334a1(dkon brtsegs): kha lo sgyur bas smras pa/ rgyal po chen po/ da ni/ gling chen po bzhi dang / ri'i rgyal po ri rab dang / rgya mtsho chen po dag kyang g.yo ba'am
334a2(dkon brtsegs): 'gul ba'am/ ldeg pa ma mchis par gnas par mthong ngo / /rgyal pos smras pa/ kha lo sgyur ba/ da ni/ glang po'i rgyal pos 'gros bslang ba ltas ring po mi thogs
334a3(dkon brtsegs): par ri'i rgyal po ri rab kyi rtse mor phyin par 'gyur ro/ /de nas rgyal po grags pa mtha' yas dpung gi tshogs yan lag bzhi pa dang lhan cig tu ring por ma thogs
334a4(dkon brtsegs): par ri'i rgyal po ri rab kyi rtse mor phyin pa dang / lha'i dbang po brgya byin gyis rgyal po grags pa mtha' yas rgyang ring po nas 'ong ba mthong ngo / /mthong nas stan gyi phyed
334a5(dkon brtsegs): la bdar te rgyal po chen po tshur spyon/ rgyal po chen po byon pa legs so/ /rgyal po chen po stan gyi phyed la bzhugs zhes smras pa dang / rgyal po grags pa mtha' yas
334a6(dkon brtsegs): lha'i dbang po brgya byin gyi stan gyi phyed la 'dug ste/ des der lo brgya phrag mang por sum cu rtsa gsum pa'i lha'i rgyal srid phyed kyi dbang phyug la dbang byas par gyur
334a7(dkon brtsegs): to| |de nas rgyal po grags pa mtha' yas yun ring por 'das pa'i dus zhig na 'di snyam du sems te/ kye ma bdag gis brgya byin gyi stan thams cad la 'dug par
334b1(dkon brtsegs): bya'o| |snyam pa dang / des sems bskyed ma thag tu dpung gi tshogs yan lag bzhi pa dang lhan cig tu stan phyed po de las nyams nas 'dzam bu'i gling du gnas par gyur
334b2(dkon brtsegs): t e| rgyal po'i pho brang 'khor rin po ches rab tu brgyan pa'i skyed mos tshal gyi ra ba na 'khod pa'i mi rnams kyis rgyal po grags pa mtha' yas rgyal po'i pho brang 'khor rin
334b3(dkon brtsegs): p o ches rab tu brgyan pa'i rin po che'i skyed mos tshal du 'ongs shing de na 'dug pa mthong nas mthong ma thag tu myur ba myur bar rings pa'i gzugs kyis rgyal po'i pho brang
334b4(dkon brtsegs): 'khor rin po ches rab tu brgyan pa de na rgyal po dga' byed ces bya ba rgyal po byed cing 'dug pa la sbran to/ /rgyal po dga' byed des rin po che'i za ma tog gi skyed mos
334b5(dkon brtsegs): t shal na lha'i mi zhig dpung gi tshogs yan lag bzhi pa dang lhan cig tu gnas zhes thos nas myur ba myur bar rings pa'i gzugs su bzhon pa'i mchog la zhon nas
334b6(dkon brtsegs): y an lag bzhi pa'i dpung gi tshogs dang ldan cig tu rgyal po'i pho brang 'khor rin po ches rab tu brgyan pa nas byung nas rin po che'i za ma tog gi skyed mos tshal ga la
334b7(dkon brtsegs): ba der song ngo / /rgyal po'i pho brang 'khor rin po ches rab tu brgyan pa na 'khod pa thams cad kyang ngo mtshar du gyur nas rgyug par gyur to/ /de nas rgyal po dga' byed bzhon
335a1(dkon brtsegs): pa las babs te rgyal po grags pa mtha' yas ga la ba der song nas des spos dang / me tog dang / phreng ba dang / byug pa dang / bdug
335a2(dkon brtsegs): s pos phul te gos phrag pa gcig tu gzar nas pus mo g.yas pa'i lha nga sa la btsugs te rgyal po grags pa mtha' yas ga la ba de logs su thal mo sbyar ba btud
335a3(dkon brtsegs): nas rgyal po grags pa mthas yas la khyod su zhig lags zhes dris so/ /rgyal pos de la smras pa/ rgyal po grags pa mtha' yas zhes bya ba zhig byung ba de khyod kyis
335a4(dkon brtsegs): thos sam/ rgyal po dga' byed kyis smras pa/ bdag gis rab tu'ang thos te/ rgan rabs dag mchi na/ rgyal po grags pa mtha' yas zhes bgyi ba 'khor los
335a5(dkon brtsegs): bsgyur ba/ khyogs dang / dpung dang / bzhon pa dang bcas te mtho ris su bzhud do/ /zhes thos so/ /smras pa/ nga ni/ rgyal po grags pa mtha' yas zhes bya ba de
335a6(dkon brtsegs): yin no| |de nas rgyal po grags pa mtha' yas de mi'i gzi brjid kyis mig ma gang ste/ mi'i longs spyod mi bzod par gyur nas bying zhing mi gnas par gyur te/
335a7(dkon brtsegs): 'di lta ste/ dper na/ mar gyi gong bu'am mar sar gong bu bye ma tsha ba la bzhag pa ni/ 'ju zhing ma gnas so/ /de bzhin du rgyal po grags pa mtha' yas kyang bying
335b1(dkon brtsegs): zhing mi gnas par gyur to/ /de nas rgyal po dga' byed kyis rgyal po grags pa mtha' yas de ltar bying ba de la 'di skad ces smras so/ /rgyal po grags pa mtha' yas kyis
335b2(dkon brtsegs): legs par brjod pa ji skad cig gsungs zhes mchi na/ bdag gis 'jig rten rnams la ji skad cig lung bstan par bgyi/ des smras pa/ rgyal po chen po grags pa mtha'
335b3(dkon brtsegs): yas ni| gling chen po bzhi'i rgyal srid kyi dbang phyug la dbang byas shing bsam pa yid bzhin du grub la don med par ma gyur pa'ang med la/ shing thams cad yid
335b4(dkon brtsegs): bzhin du 'bras bu chags pa dang / gnod pa thams cad rgyun chad pa dang / sems can thams cad kyis yid la bsam pa don yod pa dang / sbas kyi chu'i char 'bab pa dang /
335b5(dkon brtsegs): lha'i yid bzhin gyi gos kyi char 'bab pa dang / dbyig gi char 'bab pa dang / gser gyi char 'bab pa dang / rin po che sna tshogs kyi char 'bab pa dang / yo byad thams cad
335b6(dkon brtsegs): k yi char 'bab pa yang myong bar gyur nas gling chen po bzhi po dag tu gnas te gling chen po bzhi'i rgyal srid kyi dbang phyug la dbang byas nas brgya byin gyi stan phyed mnan
335b7(dkon brtsegs): pa las 'dod pa chen pos ma btang ste/ 'dod pas ma ngoms bzhin du 'chi ba'i dus byas so/ /zhes rgyal po chen po khyod kyis lung ston cig /de skad ces smras nas
336a1(dkon brtsegs): rgyal po grags pa mtha' yas de 'chi ba'i dus byas par gyur to/ /rgyal po chen po/ de'i tshe de'i dus na 'khor los bsgyur ba'i rgyal po
336a2(dkon brtsegs): grags pa mtha' yas zhes bya ba byung ba de gzhan zhig yin snyam du khyod dogs shing the tshom za na/ de de ltar mi blta'o/ /de ci'i phyir zhe na/ rgyal po chen po/ nga nyid de'i
336a3(dkon brtsegs): tshe de'i dus na 'khor los bsgyur ba'i rgyal po grags pa mtha' yas zhes bya bar gyur to/ /de bas na/ rgyal po chen po/ khyod kyis dbang po rnams ni/ sgyu ma lta bu/
336a4(dkon brtsegs): yul rnams ni/ rmi lam lta bu'o/ /zhes de ltar rig par byas nas sems nges par gzhag par bya ste/ gzhan gyi dring mi 'jog par bya'o/ /de nas bcom ldan
336a5(dkon brtsegs): 'das kyis de'i tshe tshigs su bcad pa 'di dag gsungs so/ /'dod pa'i dbang phyug rnams las ni/ /sems ni mkhas pas bskyod byas te/ /chos kyi dbang phyug
336a6(dkon brtsegs): dga' ba la/ /sems ni yang dag nyid du gtang / /'dod de'i dbang phyug spangs byas shing / /chos kyi dbang la yid bzhag ste/ /sems btul ba la rab brten na/ /
336a7(dkon brtsegs): nyon mongs rab tu tshar chod 'gyur/ /nyon mongs tshar bcad brten nas ni/ /las kyi lam yang 'chad par 'gyur/ /las kyi lam yang chad gyur na/ /'jig rten
336b1(dkon brtsegs): gyi ni mchod rten 'gyur/ /'dod pa kun las nyon ma mongs/ /'dod pa'i nyes pa rab bstan te/ /sems can rnams la phan sems pas/ /de phyir mchod pa'i rten ces bya//
336b2(dkon brtsegs): 'dod pa'i nyes pa thos gyur nas/ /mi ni 'dod pa'i 'dod chags las/ /sems sbyong byed pa thams cad mkhyen/ /de phyir mchod pa'i rten ces bya/ /sems can rnams kyi
336b3(dkon brtsegs): sdang spangs pa/ /gang zag mchog gis rab mkhyen te/ /sdang las sems ni 'grol mdzad pas/ /de phyir mchod pa'i rten ces bya/ /sems can rnams kyi rmongs spangs
336b4(dkon brtsegs): pa| |shAkya'i khyu mchog rab mkhyen te/ /rmongs las sems ni sbyong mdzad pas/ /de phyir mchod pa'i rten ces bya/ /sems can nga rgyal spang ba yang / /sems can kha
336b5(dkon brtsegs): lo sgyur pas mkhyen/ /nga rgyal dag las sems sbyong bas/ /de phyir mchod pa'i rten ces bya/ /bcom ldan 'das kyis gzhan yang rgyal po zas gtsang ma la bka' stsal
336b6(dkon brtsegs): pa| rgyal po chen po/ sngon byung ba 'das pa'i dus na rgyal po sa'i lha zhes bya ba chos dang ldan pa/ chos kyi rgyal po rin po che sna bdun dang ldan pa byung ste/ de'i rin po
336b7(dkon brtsegs): che sna bdun ni/ 'di dag ste/ 'di ltar 'khor lo rin po che dang / glang po rin po che dang / rta rin po che dang / nor bu rin po che dang / bud med rin po che dang / khyim bdag rin
337a1(dkon brtsegs): po che dang / blon po rin po che dang bdun no/ /rgyal po sa'i lha de'i pha ni/ rgyal po sa byung zhes bya bar gyur to/ /rgyal po sa byung de'i bu thu bo ni/
337a2(dkon brtsegs): gzhon nu sa'i lha ste/ de nas rgyal po sa byung 'chi ba'i dus byed pa'i tshe rgyal po gzhon nu sa'i lha rgyal srid la dbang bskur ro/ /de nas rgyal po sa'i lha de rgyal po rgyal
337a3(dkon brtsegs): rigs spyi bo nas dbang bskur bar gyur to/ /de nas rgyal po sa'i lha rgyal rigs spyi bo nas dbang bskur ba de gso sbyong gi nyi ma zla ba nya ba'i tshe skra bkrus te ras bcos
337a4(dkon brtsegs): bu gsar pa bgos/ skra dang kha spu bcos/ phreng ba dang rgyan btags/ nor bu dang rna cha gdub kor btags nas khang steng du bud med kyi 'khor gyis bskor cing mdun
337a5(dkon brtsegs): du bdar te 'dug pa dang / shar phyogs nas lha'i 'khor lo rin po che rtsibs stong dang ldan pa/ lte ba dang bcas pa/ mu khyud dang bcas pa/ rnam pa thams cad kyi mchog dang ldan pa/
337a6(dkon brtsegs): 'od zer dang ldan pas 'od gsal ba 'phang du khru bdun yod pa thams cad gser las byas pa byung bar gyur to/ /rgyal po sa'i lha des sngon yang rgyal po rgyal rigs spyi bo
337a7(dkon brtsegs): nas dbang bskur ba gang gso sbyong gi nyi ma zla ba nya ba'i tshe zhes bya ba nas bud med kyi tshogs kyis bskor cing mdun du bdar ba'i bar du snga ma bzhin te/ shar phyogs
337b1(dkon brtsegs): nas lha'i 'khor lo rin po che rtsibs stong dang ldan pa zhes bya ba nas thams cad gser las byas pa'i bar dang ldan pa byung bar gyur pa dang / de 'khor los bsgyur ba'i
337b2(dkon brtsegs): rgyal por 'gyur ro/ /zhes thos pas de 'di snyam du sems te/ bdag 'khor los bsgyur ba'i rgyal po lta yin nam/ de la bdag gis sad par bya'o/ /snyam nas rgyal po
337b3(dkon brtsegs): s a'i lha stan las langs te bla gos phrag pa gcig tu bgos nas pus mo g.yas pa'i lha nga sa la btsugs te lha'i 'khor lo rin po che ga la ba de logs su thal mo sbyar
337b4(dkon brtsegs): ba btud nas lha'i 'khor lo rin po che de la 'di skad ces smras so/ /kye 'khor lo rin po che/ babs te sa la gnos shig /ces byas pa dang / de nas lha'i 'khor lo rin po
337b5(dkon brtsegs): che de nam mkha' las babs te sa la gnas par gyur to/ /de nas rgyal po sa'i lha des lha'i 'khor lo rin po che de gos khye'u gtsang gis phyis te lag pa g.yas pas
337b6(dkon brtsegs): bskul nas 'di skad ces smras so/ /kye 'khor lo rin po che/ shar phyogs las rnam par rgyal par gyis shig /de nas 'khor lo rin po che de shar phyogs logs su gyur pa
337b7(dkon brtsegs): dang / shar phyogs kyi gnas rnams su de nyid kyi tshe sngon gyi 'khor los bsgyur ba rnams kyi lam mnyan shing shin tu bde ba/ nyams dga' ba/ rin po che sna bdun gyi rgyu
338a1(dkon brtsegs): las grub pa/ me tog sil ma sna tshogs kyis gang ba byung bar gyur te/ de'i gshong du gyur pa'i phyogs rnams ni/ mtho bar gyur
338a2(dkon brtsegs): to| |sgang du gyur pa rnams ni/ dma' bar gyur to/ /de'i khron pa dang 'bab chu'i ngos dang / mtsho dang / mtshe'u dang / chu klung bskams pa rnams su ni/ yan lag
338a3(dkon brtsegs): brgyad dang ldan pa'i chu byung bar gyur te/ 'di lta ste/ bsil ba dang / zhim pa dang / yang pa dang / 'jam pa dang / dang ba dang / dri nga ba med pa dang / 'thungs na
338a4(dkon brtsegs): lkog mar mi gnod pa dang / 'thungs na lto ba bde bas yongs su gang bar gyur to/ /me tog gi shing ljon pa rnams la yang me tog chags par gyur to/ /'bras
338a5(dkon brtsegs): bu'i shing ljon pa rnams la yang 'bras bu chags par gyur to/ /me tog rgyas pa'i shing rnams kyang rtag tu me tog rgyas par gyur to/ /'bras bu chags pa'i shing
338a6(dkon brtsegs): rnams kyang rtag tu 'bras bu chags par gyur to/ /'khor los bsgyur ba'i rgyal po dpung gi tshogs yan lag bzhi dang lhan cig tu 'khor lo rin po che de'i phyir
338a7(dkon brtsegs): bzhin du song ste/ sa phyogs gang du 'khor lo rin po che de 'dug par gyur pa der 'khor los bsgyur ba'i rgyal po yang dpung gi tshogs yan lag bzhi dang lhan
338b1(dkon brtsegs): cig tu 'dug par gyur to/ /de'i tshe shar phyogs kyi rgyal po'am/ khams kyi rgyal po'am/ grong rdal gyi mi'am/ zhing pa de dag thams cad gser gyi gzhong pa dngul
338b2(dkon brtsegs): sil mas bkang ba dang / dngul gyi gzhong pa gser phyes bkang ba dag thogs te 'khor los bsgyur ba'i rgyal po de bsu zhing / lha tshur gshegs/ lha gshegs pa legs
338b3(dkon brtsegs): so| |lha'i chabs 'og tu mnga' ba 'di dag ni/ 'byor cing rgyas la lo legs shing skye bo mang po dang mis gang ba ste/ 'di dag dang bdag cag la lha mnga' mdzad du
338b4(dkon brtsegs): gsol| de skad ces smras pa dang / 'khor los bsgyur ba'i rgyal po des de dag la 'di skad ces smras so/ /nga la longs spyod 'di dag mi dgos kyi/ 'di dag khyod kyi longs
338b5(dkon brtsegs): spyod du gyur te nye bar 'tsho bar gyis shig/ khyed 'di ltar nga'i rjes su 'brang bar gyis shig /gal te khyed kyis srog gcod pa spangs te/ ma byin par len pa spangs shing /
338b6(dkon brtsegs): log par lta ba'i bar du spangs na/ nga yang bdag gis ni/ yul 'di dag las rgyal te/ mi gang dag mar 'dzin pa dang / phar 'dzin pa dang / dge sbyong du 'dzin pa
338b7(dkon brtsegs): dang / bram zer 'dzin pa dang / rigs kyi gtso bo la rim gro byed pa de dag ni/ nga'i rjes su 'brang ba yin no/ /snyam du sems so/ /da phan chad khyod yul 'khor du chos
339a1(dkon brtsegs): ma yin pa'i spyod pa dang / mi rigs pa'i spyod pa 'dod par ma byed cig /de ltar byas na yul 'di dag rnams las rgyal zhing mi de dag
339a2(dkon brtsegs): kyang nga'i rjes su 'brang ba yin par sems so/ /de dag gis de la legs so/ /zhes pa nas de bzhin du nan tan du byed do/ /de la lha'i 'khor lo rin po ches des
339a3(dkon brtsegs): shar phyogs su rnam par rgyal bar byas te shar phyogs kyi rgya mtsho las brgal nas mdun du shing rta'i srog shing btsugs pa ltar 'dug par gyur to/ /de bzhin du lho
339a4(dkon brtsegs): phyogs dang / nub phyogs su yang rgya cher rnam par rgyal bar byas nas byang phyogs su byang gi sgra mi snyan gyi gling chen po'i bar las rnam par rgyal bar byas te/ byang
339a5(dkon brtsegs): phyogs kyi rgya mtsho las brgal nas 'khor los bsgyur ba'i rgyal po pho brang gi sgo'i steng du shing rta'i srog shing btsugs pa bzhin du 'dug par gyur to/ /rgyal po
339a6(dkon brtsegs): s a'i lhas 'khor lo rin po che bskor ma thag tu de nas de'i mod la gling chen po bzhi pa thams cad rin po che'i rang bzhin bkra ba blta na sdug par gnas par
339a7(dkon brtsegs): gyur to| |rin po che sna bdun ni/ 'di lta ste/ gser dang / dngul dang / bai DUR+Ya dang / shel dang / mu tig dmar po dang / spug dang / rdo'i snying po dang bdun no/ /
339b1(dkon brtsegs): rgyal po sa'i lhas 'khor lo rin po che de bskor ma thag tu sems can dmyal ba thams cad rgyun chad par gyur/ dud 'gro'i skye gnas thams cad dang / gshin rje'i
339b2(dkon brtsegs): 'jig rten thams cad dang / lha ma yin gyi ris thams cad dang / mi khom pa thams cad kyang rgyun chad par gyur to/ /mi dge ba'i sgra rnams kyang yongs su nub par
339b3(dkon brtsegs): gyur to| |'di ltar rgyal po sa'i lha'i sngon gyi smon lam gyis gling chen po bzhi po thams cad du ma rmos ma btab pa'i 'bras sA lu'i 'bru yang byung bar gyur / dpag bsam gyi shing rnam pa sna tshogs kyis gang bar gyur to/
339b4(dkon brtsegs): /sems can de dag gi nad kyi rnam pa yang 'di lta ste/ 'dod pa dang / kha zas mi za ba dang / dga'
339b5(dkon brtsegs): ba gsum ma gtogs par thams cad rgyun chad par gyur to/ /sems can de dag gi tshe'i tshad ni/ lo bye ba tshang bar gyur to/ /sems can de dag sdug bsngal gyi sdug bsngal
339b6(dkon brtsegs): rnam pa thams cad du mi mngon zhing mi gnod par gyur te/ de'i tshe'i 'di dag dang / gzhan yang ngo mtshar rmad du byung ba mtha' yas pa byung bar gyur to/ /rgyal po
339b7(dkon brtsegs): chen po| |de nas rgyal po sa'i lha de 'di snyam du sems te/ mi'i 'jig rten na longs spyod 'di lta bu yod na/ longs spyod 'di bas rgya che ba dang / 'di las khyad par du
340a1(dkon brtsegs): 'phags pa'i longs spyod gzhan 'ga' zhig yod dam med snyam nas de 'di snyam du sems te/ bdag gis sum cu rtsa gsum pa'i lha
340a2(dkon brtsegs): zhes bya ba ri rab kyi rtse mo la gnas pa dag cig yod ces thos na/ de dag gi longs spyod de ci 'dra ba zhig yod snyam mo/ /de nas rgyal po sa'i lha de 'dod pa ma spangs
340a3(dkon brtsegs): pa'i phyir mi'i longs spyod la ni/ smod/ lha'i longs spyod la ni/ bstod cing 'di snyam du 'o na bdag sum cu rtsa gsum pa'i gnas su 'gro bar bya'o/ /snyam du sems bskyed
340a4(dkon brtsegs): par gyur to/ /rgyal po chen po/ de nas rgyal po sa'i lha des sems bskyed ma thag tu dpung gi tshogs yan lag bzhi dang lhan cig tu ri'i rgyal po ri rab kyi rtse mo la
340a5(dkon brtsegs): phyin par gyur to/ /de nas lha'i dbang po brgya byin gyis rgyal po sa'i lha rgyang ring po nas 'ong ba mthong nas 'di skad ces smras te/ rgyal po chen po tshur spyon/ rgyal po
340a6(dkon brtsegs): chen po byon pa legs so/ /zhes stan gyi phyed la bdar te/ rgyal po chen po/ gang gi dus la dbab par mkhyen na/ stan 'di la bzhugs shig ces smras pa dang / rgyal
340a7(dkon brtsegs): po sa'i lha yang brgya byin gyi stan phyed la 'dug ste/ des der lo brgya stong phrag mang por sum cu rtsa gsum pa'i lha'i nang du rgyal srid kyi dbang phyug phyed la dbang byas
340b1(dkon brtsegs): so| |de yun ring po 'das pa'i dus shig na 'dod pa chen po'i dbang gis 'di snyam du sems par gyur te/ kye ma bdag gis sum cu rtsa gsum pa'i lha'i nang du rgyal srid kyi
340b2(dkon brtsegs): dbang phyug thams cad la dbang bya'o/ /snyam pa dang / sems bskyed ma thag tu lha'i dbang po brgya byin gyi stan phyed las nyams nas phyir 'dzam bu'i gling gi grong khyer
340b3(dkon brtsegs): bde ba'i khyim zhes bya bar gnas par gyur to/ /de ltar lha'i gzi brjid dang ldan pa las 'dzam bu'i gling du gnas par gyur pas mi'i gzi brjid mi bzod par gyur
340b4(dkon brtsegs): nas de bying zhing mi gnas par gyur to/ /de nas rgyal po sa'i lha sa la bying ba na de'i tshe tshigs su bcad pa 'di dag smras so/ /rgyal srid dbang phyug rgya chen gyis/ /
340b5(dkon brtsegs): 'dod la sred pa zhi mi 'gyur/ /mi la rtswa shing ji bzhin te/ /de bas 'dod pa rnam par spang / /yun ring rgyud kyis 'dod pa la/ /brten na ngoms par mi 'gyur te/ /skom
340b6(dkon brtsegs): pas nyen pa tshwa chu la/ /rab tu 'thungs kyang yongs gdugs bzhin/ /chu bo rnams kyis nam du yang / /rgya mtsho ngoms par mi 'gyur te/ /de bzhin 'dod pa bsten byas na/ /
340b7(dkon brtsegs): gzhan yang ngoms par mi 'gyur ro/ /shing dang rtswa dag rab bsregs kyang / /me ni ngoms par mi 'gyur ro/ /de bzhin 'dod pa bsten byas na/ /'dod pa'i longs spyod ngoms
341a1(dkon brtsegs): mi myong / /me long ji ltar gzugs brnyan gyis/ /nam yang ngoms par mi 'gyur ba/ /de bzhin gzugs rnams bsten byas na/ /
341a2(dkon brtsegs): 'dod pa'i longs spyod ngoms mi myong / /brag ca ji ltar sgra rnams kyis/ /nam yang ngoms par mi 'gyur ba/ /de bzhin sgra rnams bsten byas na/ /'dod pa'i longs
341a3(dkon brtsegs): spyod ngoms mi myong / /ji ltar spos snod spos rnams kyis/ /nam yang ngoms par mi 'gyur ba/ /de bzhin dri rnams bsten byas kyang / /sna ni dri yis ngoms mi myong / /
341a4(dkon brtsegs): ji ltar gzar bu ro mchog gis/ /nam yang ngoms par mi 'gyur ba/ /de bzhin lce ni ro mchog gis/ /nam yang ngoms par mi 'gyur ro/ /ji ltar nam mkha'
341a5(dkon brtsegs): rlung rnams kyis/ /nam yang ngoms par mi 'gyur ba/ /de bzhin lus ni reg rnams kyis/ /nam yang ngoms par mi 'gyur ro/ /dper na rmi lam rmis pa yis/ /chu
341a6(dkon brtsegs): 'thungs ngoms par mi 'gyur ba/ /de bzhin 'dod la chags pa yi/ /yid kyang ngoms par 'gyur ba med/ /sems can 'dod la brten pa ni/ /phyir zhing sred pa
341a7(dkon brtsegs): 'phel 'gyur te/ /yul la nye bar brten byas na/ /'dod pa nam yang ngoms pa med/ /skom dang me 'dra'i 'dod pa las/ /sdug bsngal 'byung ba sus mthong ba/ /de
341b1(dkon brtsegs): dag sred pa zhir 'gyur te/ /me la chu ni blugs pa bzhin/ /rgyal po chen po/ de'i tshe de'i dus na 'khor los bsgyur ba'i rgyal po sa'i lha zhes bya ba byung ba de gzhan zhig yin
341b2(dkon brtsegs): pa snyam du dogs shing the tshom za ba'am/ yid gnyis su gyur na/ khyod kyis de ltar mi blta'o/ /de ci'i phyir zhe na/ rgyal po chen po/ nga nyid de'i tshe de'i dus na 'khor los
341b3(dkon brtsegs): bsgyur ba'i rgyal po sa'i lha zhes bya bar gyur to/ /de tsam du che zhing de tsam du yangs pa'i dbang phyug la dbang byas kyang dbang phyug gis ma ngoms bzhin du 'chi ba'i dus
341b4(dkon brtsegs): byas par gyur to/ /de ci'i phyir zhe na/ rgyal po chen po/ dbang po rnams ni/ mi ngoms shing ngoms par mi 'gyur/ yul rnams ni/ ngoms par mi byed pa ste/ dbang po
341b5(dkon brtsegs): rnams ni/ me long dang 'dra/ yul rnams ni/ gzugs brnyan dang 'dra/ dbang po rnams ni/ brag ca dang 'dra/ yul rnams ni/ sgra brnyan dang 'dra/ dbang po rnams ni/ sgyu ma
341b6(dkon brtsegs): dang 'dra/ yul rnams ni/ rmi lam dang 'dra ba yin gyi/ rgyal po chen po/ khyed de la yid bzhag cing gzhan gyi dring mi 'jog par gyis shig/ //bam po bco lnga pa ste/ tha
341b7(dkon brtsegs): ma| rgyal po chen po/ gzhan yang sngon byung ba 'das pa'i dus na rgyal po nga las nu zhes bya ba rdzu 'phrul che zhing mthu che la dbang che bar grags pa/ rgyal po gso sbyong 'phags
342a1(dkon brtsegs): kyi spyi bo nas byung ba/ sngon dge ba'i rtsa ba bsags pa/ sangs rgyas dpag tu med pa mthong ba/ dge ba'i rtsa ba yang dag par bsgrubs pa/ sangs
342a2(dkon brtsegs): rgyas bye ba khrag khrig mang po la chos dkar po yongs su bsgrubs pa zhig byung ste/ des gling chen po bzhir dbang phyug la dbang byas so/ /de 'dzam bu gling na gnas
342a3(dkon brtsegs): pa de'i tshe 'dod pa'i khams kyi sems can mi dang / lha gang ji snyed cig 'dod pa la spyod par gyur pa de dag gi nang na rgyal po nga las nu de 'di ltar 'dod pa la longs
342a4(dkon brtsegs): spyod pas mchog tu brjod do/ /de'i tshe 'dzam bu'i gling ni/ 'byor zhing rgyas la/ bde zhing lo legs pa dang / skye bo mang po dang mis gang ba dang / grong dang / grong khyer
342a5(dkon brtsegs): dang / grong rdal dang / ljongs dang / yul 'khor dang / rgyal po'i pho brang 'khor yang 'dab nye bar gyur pa/ grong rnams kyang bya gag gi 'phur stabs kyis son pa tsam
342a6(dkon brtsegs): du nye bar gyur to/ /'di ltar chos kyis gnas par gyur pas sa chen po 'di yang gseg ma dang gyo mo med cing / gser dngul mang po dang / kun dga' ra ba dang /
342a7(dkon brtsegs): skyed mos tshal dang / rdzing bu dang / mtshe'u dag gis mdzes par byas par gyur to/ /rgyal po nga las nu'i rgyal po'i pho brang 'khor ni/ grong khyer mi tshugs pa zhes bya
342b1(dkon brtsegs): bar gyur te/ shar nub tu chur ni/ dpag tshad bcu gnyis/ lho byang gi zheng du ni/ dpag tshad bdun yod par gyur to/ /de ni/ bskal pa dang por 'byung ba'i 'khor los
342b2(dkon brtsegs): bsgyur ba'i rgyal po rigs chen por grags par skyes pa'i rgyal po rnams kyi dang po'i grong khyer du gyur pa ste/ 'di lta ste/ dper na/ sum cu rtsa gsum pa'i lha rnams kyi
342b3(dkon brtsegs): grong khyer chen po blta na sdug ces bya ba ni/ steng gi phyogs nas dril bu g.yer ka'i dra ba bres pa'i bar du rgya che ste/ de bzhin du rgyal po nga las nu'i dpyid gnas pa
342b4(dkon brtsegs): ni| zla ba 'char ba zhes bya ba'i khang bzang bshams par gyur to/ /dbyar gnas pa ni/ bai DUR+Ya'i snying po zhes bya ba'i khang bzang bshams par gyur te/ 'di lta ste/
342b5(dkon brtsegs): dper na/ lha'i dbang po brgya byin gyi rnam par rgyal ba'i khang bzang lta bu'o/ /rgyal po nga las nu'i dgun gnas pa ni/ nyi ma'i 'od zer yang dag 'phags zhes bya
342b6(dkon brtsegs): ba'i khang bzang bshams par gyur te/ 'di lta ste/ dper na/ lha'i dbang po brgya byin gyi rnam par rgyal ba'i khang bzang lta bu'o/ /rgyal po nga las nu'i khang bzang zla ba
342b7(dkon brtsegs): 'char bar gnas pa'i tshe ni/ btsun mo dang bcas par 'di lta ste/ dper na/ tsan+dan gyis bskus pa bzhin du lus bsil bar 'gyur ro/ /khang bzang bai DUR+Ya'i snying por
343a1(dkon brtsegs): gnas pa'i tshe ni/ 'di lta ste/ dper na/ ta ma la'i lo mas bskus pa bzhin du lus dus dang ldan par bde bar 'gyur ro/ /khang bzang
343a2(dkon brtsegs): nyi ma'i 'od zer yang dag 'phags su gnas pa'i tshe ni/ 'di lta ste/ dper na/ a ga rus bskus pa bzhin du lus dro bar gyur to/ /rgyal po chen po/ rgyal po
343a3(dkon brtsegs): nga las nu'i bsam pa'i dbang gis khang bzang de dag kyang nyams su bde ba'i reg pa 'byin par gyur to/ /bsam pa'i dbang gis rlung ldang bar 'gyur/ char 'bab
343a4(dkon brtsegs): par 'gyur/ rol mo'i sgra 'byung bar 'gyur ro/ /bsam pa'i dbang gis skyid pa dang / longs spyod pa dang / yongs su spyod pa'i rnam pa 'byung ngo / /rgyal po chen po/ de
343a5(dkon brtsegs): nas rgyal po nga las nu 'di snyam du sems te/ kye ma bdag gi pho brang du zhag bdun du dbyig gi char 'bab par gyur cig /snyam pa dang / sems bskyed ma thag tu
343a6(dkon brtsegs): rgyal po nga las nu'i pho brang du zhag bdun du dbyig gi char bab par gyur to/ /rgyal po chen po/ de nas rgyal po nga las nus zhag bdun po de 'das nas dbyig gi
343a7(dkon brtsegs): char bab pa de la 'di snyam du sems te/ ji tsam du yongs su dag pa'i las kyi rnam par smin pas bsam pa yid bzhin du yongs su rdzogs pa dmigs shing bsod
343b1(dkon brtsegs): nams dag kyang mi slu ba 'di ni/ ngo mtshar rmad du byung ngo / /snyam nas de yang 'di snyam du sems te/ bdag gi gling chen po 'dzam bu'i gling 'byor cing rgyas la bde zhing lo
343b2(dkon brtsegs): legs pa dang / skye bo mang po dang mis gang ba la yang dbang byas/ bdag gi khyim du ni/ zhag bdun du dbyig gi char bab na/ da ni/ bdag nub kyi ba glang spyod kyi gling du
343b3(dkon brtsegs): 'gro'o| |snyam pa dang / sems bskyed ma thag tu rgyal po chen po/ rgyal po nga las nu dpung gi tshogs yan lag bzhi pa dang lhan cig tu nam mkha' la mngon par 'phags
343b4(dkon brtsegs): t e| 'dzam bu'i gling nas nub kyi ba lang spyod kyi gling du phyin nas des der lo brgya stong phrag mang por mi'i las 'das shing lha rdzas su ma gyur pa'i longs spyod dang ldan par
343b5(dkon brtsegs): rgyal po byas so/ /de nub kyi ba lang spyod kyi gling chen po de na gnas pa'i tshe yang sems bskyed ma thag tu 'dzam bu'i gling du bab pa bzhin du zhag bdun gyi bar du dbyig gi
343b6(dkon brtsegs): char bab par gyur to/ /rgyal po chen po/ de nas rgyal po nga las nu de 'di snyam du sems te/ bdag gis 'dzam bu'i gling 'byor zhing rgyas pa nas skye bo mang po dang mis
343b7(dkon brtsegs): gang ba'i bar la ni/ dbang byas/ bdag gi khyim du zhag bdun du ni/ dbyig gi char ni/ bab/ bdag gis nub kyi ba lang spyod kyi gling chen po la yang dbang byas te/ bdag
344a1(dkon brtsegs): khyim 'dir yang zhag bdun du dbyig gi char bab na/ shar gyi lus 'phags zhes bya ba'i gling chen po yod kyi/ bdag ni/ gling chen
344a2(dkon brtsegs): po shar gyi lus 'phags po gang na ba der 'gro'o/ /snyam pa dang / sems bskyed ma thag tu rgyal po chen po nga las nu de dpung gi tshogs yan lag bzhi pa dang lhan cig
344a3(dkon brtsegs): tu nam mkha' la mngon par 'phags nas shar gyi lus 'phags po'i gling chen por phyin par gyur te/ /des der yang lo brgya stong phrag mang por mi'i las 'das shing
344a4(dkon brtsegs): lha rdzas su ma gyur pa'i longs spyod dang ldan par rgyal po byas so/ /rgyal po chen po/ de nas rgyal po nga las nus der yang 'di snyam du sems te/ bdag gi 'dzam
344a5(dkon brtsegs): bu'i gling dang / nub kyi ba lang spyod dang / shar gyi lus 'phags po la ni/ dbang byas na/ da ni/ bdag byang gi sgra mi snyan gyi gling chen por 'gro'o/ /de'i mi rnams
344a6(dkon brtsegs): ni| nga yir bya ba med cing yongs su 'dzin pa med mod kyi/ 'on kyang der song ste/ rang gi dpung gi tshogs la rjes su bstan par bya'o/ /snyam pa dang / sems bskyed
344a7(dkon brtsegs): m a thag tu rgyal po nga las nu des dpung gi tshogs yan lag bzhi pa dang lhan cig tu nam mkha' la mngon par 'phags nas shar gyi lus 'phags po'i gling
344b1(dkon brtsegs): chen po nas byang gi sgra mi snyan gyi gling chen por phyin par gyur te/ des der yang mi rnams nga yir bya ba med cing yongs su 'dzin pa med pa'i nang du lo brgya stong phrag du mar
344b2(dkon brtsegs): bdag gi dpung gi tshogs rnams la rjes su bstan to/ /rgyal po chen po/ de nas lo brgya stong phrag mang po 'das pa zhig na rgyal po nga las nu de 'di snyam du sems te/ bdag
344b3(dkon brtsegs): gis 'dzam bu'i gling la ni/ dbang byas te zhag bdun du ni/ khyim du dbyig gi char bab/ bdag gis nub kyi ba lang spyod kyi gling chen po la ni/ dbang byas/ bdag gis
344b4(dkon brtsegs): shar gyi lus 'phags kyi gling chen po la yang dbang byas/ bdag gis byang gi sgra mi snyan gyi gling chen po la yang dbang byas na/ da ni/ sum cu rtsa gsum pa zhes bya ba'i
344b5(dkon brtsegs): lha ri rab kyi rtse mo la gnas pa yod pa zhig yod ces grag gi / sum cu rtsa gsum gyi gnas su 'gro'o/ /snyam du sems so/ /rgyal po chen po/ de nas rgyal po nga las nus
344b6(dkon brtsegs): sems bskyed ma thag tu dpung gi tshogs yan lag bzhi pa dang lhan cig tu nam mkha' la mngon par 'phags nas ri rab kyi rtse mo la phyin par gyur to/ /de'i tshe sum cu rtsa
344b7(dkon brtsegs): gsum pa'i lha rnams chos bzang lha'i mdun sa zhes bya ba na 'dus shing 'khod 'khod pa las/ lha'i dbang po brgya byin gyis rgyal po nga las nu rgyang ring po nas 'ong ba
345a1(dkon brtsegs): mthong ste/ mthong nas bstan gyi phyed la bdar te rgyal po chen po tshur spyon/ rgyal po chen po byon pa legs so/ /gang gi dus la dbab
345a2(dkon brtsegs): par shes na/ stan gyi phyed la bzhugs shig ces smras pa dang / rgyal po nga las nu lha'i dbang po brgya byin gyi stan gyi phyed la 'dug go /rgyal po nga las nu brgya
345a3(dkon brtsegs): byin gyi stan gyi phyed la 'dug ma thag tu sum cu rtsa gsum pa'i lha thams cad lha'i gnas bcus zil gyis mnan to/ /bcu gang zhe na/ lha'i tshe dang / lha'i
345a4(dkon brtsegs): grangs dang / lha'i kha dog dang / lha'i bde ba dang / lha'i dbang phyug la dbang ba dang / lha'i gzugs dang / lha'i sgra dang / lha'i dri dang / lha'i ro dang / lha'i rig
345a5(dkon brtsegs): dang rnam pa bcu ste/ de dag gis lha'i dbang po brgya byin ma gtogs pa thams cad zil gyis mnan to/ /de ci'i phyir zhe na/ mig 'dzum pa dang / mig mi 'dzum
345a6(dkon brtsegs): pa tsam las lha rnams kyis 'di ni/ rgyal po nga las nu'o/ /'di ni/ lha'i dbang po brgya byin ni'o/ /zhes bya bar shes pa ma gtogs par rgyal po nga las nu de dang /
345a7(dkon brtsegs): lha'i dbang po brgya byin gnyis kyang gzugs mnyam par gyur/ spyod pa mnyam par gyur/ longs spyod mnyam par gyur te/ rgyal po chen po/ mir gyur pa dang /
345b1(dkon brtsegs): lhar gyur pa gnyis lus mnyam par gyur pa de ni/ ngo mtshar che'o/ /rgyal po chen po nga las nus der lo brgya stong phrag mang por sum cu rtsa gsum pa'i lha'i nang du rgyal
345b2(dkon brtsegs): srid kyi dbang phyug phyed la dbang byas so/ /rgyal po chen po/ de nas rgyal po nga las nus gling chen po bzhi'i dbang phyug la dbang byas/ sum cu rtsa gsum pa'i lha'i rgyal
345b3(dkon brtsegs): srid phyed la dbang byas kyang dbang phyug gis ma ngoms nas 'di snyam du sems bskyed de/ kye ma bdag gis sum cu rtsa gsum pa'i lha'i rgyal srid kyi dbang phyug thams
345b4(dkon brtsegs): cad la dbang bya'o/ /snyam pa dang / sems bskyed ma thag tu dpung gi tshogs yan lag bzhi pa dang lhan cig tu sum cu rtsa gsum pa'i gnas nas nyams te/ 'dzam bu'i
345b5(dkon brtsegs): gling du rgyal po chen po'i skyed mos tshal mchog tu phyin par gyur to/ /de 'dzam bu'i gling du gnas par gyur pa'i tshe phyogs thams cad kyang snang bar 'gyur te/ nyi ma'i 'od
345b6(dkon brtsegs): kyang zil gyis mnan nas 'di lta ste/ dper na/ zla ba'i 'od nyi mas zil gyis mnan pa lta bu'o/ /nyi ma nam mkha' la 'dug pa yang lha ma me ma yin te/ 'di lta ste/
345b7(dkon brtsegs): dper na/ zla ba'i dkyil 'khor steng gi bar snang la 'dug pa nyi mas zil gyis non na mi snang ba bzhin no/ /de nas grong khyer mi tshugs pa'i pho brang dam pa na mi 'khod
346a1(dkon brtsegs): pa rnams kyis rgyal po de skyed mos tshal der phyin pa mthong bar gyur to/ /mthong nas kyang ngo mtshar du gyur te de dag grong du dong nas
346a2(dkon brtsegs): kye grogs po dag / 'di ltar lha'i bu zhig bar snang nas babs te/ rgyal po'i skyed mos tshal 'dir phyin to/ /zhes tshig tu brjod cing sgra bsgrags so/ /rgyal po chen po/
346a3(dkon brtsegs): de nas yul 'khor gyi mi dang rgyal por bcas pas de skad thos nas myur ba myur bar rings pa'i gzugs su glu dang / rol mo dang / me tog dang / spos dang / phreng
346a4(dkon brtsegs): ba dang / bdug spos dang / byug pa dang / gdugs dang / rgyal mtshan dang / ba dan dang / bla re dag thogs nas gtsang sbra'i spyod pas grong khyer de nas byung ste skyed
346a5(dkon brtsegs): mos tshal ga la ba der dong ngo / /rgyal po chen po/ rgyal po nga las nu de skyed mos tshal der 'dug ma thag tu sa chen po 'di yang rnam par drug tu g.yos par gyur
346a6(dkon brtsegs): to| |rgyal po chen po/ de nas yul 'khor gyi mi dang rgyal por bcas pas mi'i dri khyad par du 'phags pas rgyal po nga las nu'i drung du dong ba dang / rgyal po nga las
346a7(dkon brtsegs): nu lha'i longs spyod la goms pas mi'i longs spyod mi bzod par gyur nas sa la bying zhing mi gnas par gyur te/ 'di lta ste/ dper na/ mar gyi gong bu'am mar
346b1(dkon brtsegs): g sar gyi gong bu bye ma tsha ba la bzhag na zhu zhing mi gnas pa de bzhin du yul 'khor gyi mi dang rgyal po bcas pas de byin bar mthong nas khyod su zhig lags zhes dris
346b2(dkon brtsegs): so| |de nas rgyal po nga las nus rgyal po dang yul 'khor gyi mir bcas pa de dag la 'di skad ces smras so/ /khyed kyi rgyal po nga las nu zhes bya ba zhig byung ba de thos sam/
346b3(dkon brtsegs): de dag gis smras pa/ bdag cag gis rgan rabs dag las rgyal po nga las nu zhes bgyi ba zhig lus de nyid kyis dpung gi tshogs yan lag bzhi pa dang lhan cig tu mtho
346b4(dkon brtsegs): ris su bzhud do/ /zhes thos so/ /rgyal po nga las nus de dag la smras pa/ grogs po dag /rgyal po nga las nu zhes bya ba de ni/ kho bo yin te/ mtho ris nas nyams nas
346b5(dkon brtsegs): lhung bar gyur to/ /zhes smras nas rgyal po dang yul 'khor gyi mir bcas pa de dag gis glu'i dbyangs kyis tshigs su bcad pas de la 'di skad ces smras so/ /bdag
346b6(dkon brtsegs): cag rnams kyis rgan rabs las/ /mi yi bdag po rdzu 'phrul che/ /mya ngan bral zhing grags chen ldan/ /nga las nu zhes bya ba byung / /de ni khyod dpung bzhon par
346b7(dkon brtsegs): bcas| |g.yog bcas mtho ris 'jig rten bzhud/ /mi dbang gtso bo lha gnas bzhugs/ /chos kyis sa yang skyong zhes thos/ /des smras mi yi dbang po de/ /mi rtag
347a1(dkon brtsegs): nyan te phongs par gyur/ /bde ba stor te sdug bsngal thob/ /rgyal po de ni kho bo yin/ /des smras skye bo thams cad kyis/ /thal mo sbyar
347a2(dkon brtsegs): te rkang par gtugs/ /rgyal po bdag cag ci brjod pa/ /ya mtshan ngo mtshar bka' stsal gsol/ /des smras rgyal po lha las nyams/ /sdug bsngal rnyed pa'i ngo
347a3(dkon brtsegs): mtshar nyon/ /yun ring bde ba 'dod pa yi/ /mis ni rtag tu bag yod bya/ /nga las nu ba rgyal po mchog /rgyal pos gling bzhi rab bsten nas/ /'dod pa'i longs
347a4(dkon brtsegs): spyod mchog ldan te/ /'dod pas ma ngoms de 'das so/ /de yi khyim du zhag bdun du/ /dbyig gi dra ba'i char pa bab/ /gling bzhi pa la rab bstan nas/ /'dod pas ma
347a5(dkon brtsegs): ngoms de bying ngo / /lha yi dbang po brgya byin gyi/ /stan phyed la ni rgyal po 'dug /kun tu rtog pa'i rtog pas brlags/ /bdag 'dod nga rgyal bcom nas rgud/ /mi
347a6(dkon brtsegs): mkhas 'khor ba'i rgya mtsho 'dir/ /'gro ba dag tu yang nub ste/ /'dod pa rab tu bsten byas na/ /rgyal bas bsngags pas ngoms mi rnyed/ /rmi lam rmis pa'i chu
347a7(dkon brtsegs): lta bu| |mthungs kyang ngoms par mi 'gyur ba/ /de ltar 'dod pa'i longs spyod rnams/ /bsten na ngoms par mi 'gyur ro/ /blo gros ldan pa gang dag gis/ /shes pas
347b1(dkon brtsegs): nus pa rnams bsal te/ /ngoms par bya phyir bcom ldan gyi/ /'phags pa'i shes rab yang dag rtog /srid pa rnam gzhig blo gros can/ /rga dang shi dang skye la rtog /sred
347b2(dkon brtsegs): pa rab tu spangs nas su/ /srid pa spangs te len mi byed/ /tshor ba'i rnam pa me 'drar rig /reg pa'ang me 'drar rig nas ni/ /tshor ba 'phags pa ma yin dang / /reg pa
347b3(dkon brtsegs): de la sred mi byed/ /rol mo sil snyan brdung ba ltar/ /yul dang dbang po mi byed do/ /rgyal bstan byed pa dbang po rtogs/ /rang bzhin mthong la dbang po 'dor/ /skye
347b4(dkon brtsegs): mched drug po yod min yang / /gzugs dang 'brel bar yid bskyed do/ /rnam par shes pas brtags pa'i phyir/ /tshor ba kun tu rtog ces brjod/ /de ltar rig nas
347b5(dkon brtsegs): 'phags pa rnams/ /srid pa'i rgyu la yid mi rton/ /shes rab 'phags pas ngoms gyur te/ /shing med me bzhin zhi bar 'gyur/ /srid pa mi rtag bstan byas te/ /rgyal
347b6(dkon brtsegs): po yul 'khor mir bcas la/ /nga nus de skad lung bstan nas/ /mi yi bdag po nub par gyur/ /rgyal po chen po/ de'i tshe de'i dus na rgyal po nga las nu zhes bya ba byung
347b7(dkon brtsegs): ba de gzhan zhig yin snyam du dogs shing the tshom za'am/ nem nur du gyur na/ khyod kyis de ltar mi blta'o/ /de ci'i phyir zhe na/ rgyal po chen po/ nga nyid de tshe de'i dus na
348a1(dkon brtsegs): 'khor los bsgyur ba'i rgyal po nga las nu zhes bya bar gyur te/ rgyal srid kyi dbang phyug chen po la dbang byas kyang 'dod pas ma ngoms
348a2(dkon brtsegs): bzhin du 'chi ba'i dus byas par gyur pa yin no/ /rgyal po chen po/ de lta bas na/ de ltar rig par byas la dbang phyug gi dregs pa spangs te bag yod par bya'o//
348a3(dkon brtsegs): bag yod pa la gnas te khyod kyi dge ba'i rtsa ba rnams yang dag par bsgrub par bya'o/ /rgyal po chen po/ bag yod pa la mngon par dga' ba ni/ don grub par
348a4(dkon brtsegs): 'gyur gyi/ rgyal po chen po/ bag yod par khams mnyam pa nyid yang dag par bsgrub par bya ste/ rgyal po chen po/ 'dus byas kyi khams dang 'dus ma byas kyi
348a5(dkon brtsegs): khams ni/ bud med ma yin/ skyes pa ma yin/ 'das pa ma yin/ ma 'ongs pa ma yin/ da ltar byung ba ma yin gyi/ rgyal po chen po/ 'di la khyod kyis sems
348a6(dkon brtsegs): nges par bzhag cing gzhan gyi dring mi 'jog par bya'o/ /rgyal po chen po/ sngon byung ba 'das pa'i dus na rgyal po mu khyud ces bya ba chos dang ldan pa chos kyi
348a7(dkon brtsegs): rgyal po bag yod pa lhur len pa zhig byung ste/ de bya ba gang dang gang rtsom yang de dang de thams cad la bag yod par spyod cing byed do/ /rgyal po chen po/ rgyal
348b1(dkon brtsegs): po mu khyud de chos 'di dag thams cad ni/ dus gsum mnyam pa nyid kyis mnyam pa ste/ 'das pa'i dus na yang chos thams cad rang bzhin dang bral ba'o/ /ma 'ongs pa dang
348b2(dkon brtsegs): da ltar byung ba'i dus na yang chos thams cad rang bzhin dang bral ba'o/ /zhes dus gsum ma mnyam pa nyid la brtson par gyur to/ /des chos thams cad dus gsum
348b3(dkon brtsegs): mnyam pa nyid du mthong bas chos thams cad la mngon par zhen pa med par gyur to/ /des sems can phyin ci log bzhis sems phyin ci log tu gyur cing mi sdug
348b4(dkon brtsegs): pa la sdug par 'du shes pa dang / sdug bsngal ba la bde bar 'du shes pa dang / mi rtag pa la rtag par 'du shes pa dang / bdag med pa la bdag tu 'du shes pa dag
348b5(dkon brtsegs): mthong nas de 'di snyam du sems te/ 'di ltar sems can 'di dag ni/ chos thams cad stong par ma mthong bas kye ma kyi hud 'jig rten gnas pa 'di ni/ phung ngo / /
348b6(dkon brtsegs): kye ma 'jig rten na gnas pa 'di ni/ rnam par phung ngo / /snyam nas de 'di snyam du sems te/ bdag gis sems can 'di dag bsdu ba'i dngos po bzhis bsdu bar bya'o//
348b7(dkon brtsegs): bdag gis de dag bsdu ba'i dngos po bzhis bsdus na/ chos la sbyar ba la dbang du 'gyur ro/ /snyam mo/ /rgyal po chen po/ de nas rgyal po mu khyud kyis thabs mkhas
349a1(dkon brtsegs): pa sngon du btang ste/ sems can rnams bsdu ba'i dngos po bzhis bsdus nas dus gsum mnyam pa nyid du gdams ngag gis
349a2(dkon brtsegs): bstan te/ kye sems can dag /chos thams cad ni/ rang bzhin gyis stong pa ste/ kye sems can dag/ chos gang la rang bzhin med pa de ni/ 'das pa yang ma
349a3(dkon brtsegs): yin| ma 'ongs pa yang ma yin/ da ltar byung ba yang ma yin no/ /de ci'i phyir zhe na/ rang bzhin med pa'i phyir te/ 'das pa zhes gdags par bya ba ma yin/
349a4(dkon brtsegs): ma 'ongs pa dang da ltar byung ba zhes gdags par bya ba ma yin no/ /rgyal po chen po/ de nas sems can de dag rgyal po mu khyud des de ltar dus gsum mnyam
349a5(dkon brtsegs): pa nyid la bskul bas srog chags bye ba khrag khrig brgya stong phrag brgyad cu mi skye ba'i chos la bzod pa thob par gyur to/ /de'i tshe sum cu rtsa gsum pa'i lha rnams
349a6(dkon brtsegs): chos bzang lha'i mdun sa na 'dus shing 'khod 'khod pa'i nang du bar skabs su 'di ltar bu'i gtam brjod pa byung ste/ 'di ltar phyin ci log tu gyur pa'i sems
349a7(dkon brtsegs): can rnams la thabs mkhas pas phyin ci log med par yang dag par ston pa/ chos can/ chos kyi rgyal po thabs mkhas pa dang ldan pa mu khyud 'di su zhig
349b1(dkon brtsegs): gi rgyal po yin pa'i mi rnams ni/ kye ma'o/ /rnyed pa dang ldan pa ste/ kye ma mi rnams kyis ni/ rnyed pa legs par rnyed pa'o/ /zhes zer bar gyur to/ /de nas lha'i dbang po
349b2(dkon brtsegs): brgya byin gyis chos bzang lha'i mdun sa ga la ba der song ste phyin nas rang gi stan la 'dug ste/ sum cu rtsa gsum pa'i lha rnams la smras pa/ khyed da ltar 'di na 'khod pa
349b3(dkon brtsegs): rnams gtam ci zhig byed byed/ de skad ces smras pa dang / sum cu rtsa gsum pa'i lha rnams kyis lha'i dbang po brgya byin la 'di skad ces smras so/ /lha'i dbang po
349b4(dkon brtsegs): brgya byin/ bdag cag chos bzang lha'i mdun sa 'di na mchis pa'i tshe bar skabs su 'di lta bu'i gtam brjod pa byung ste/ 'di ltar phyin ci log tu gyur pa'i sems
349b5(dkon brtsegs): can rnams la thabs mkhas pas gang 'di chos thams cad rang bzhin med pa'o/ /zhes phyin ci ma log par ston pa/ chos can/ chos kyi rgyal po thabs la mkhas pa
349b6(dkon brtsegs): dang ldan pa mu khyud 'di su dag gi rgyal po yin pa'i mi rnams ni/ kye ma'o/ /rnyed pa dang ldan pa ste/ kye ma'o/ /mi rnams ni/ rnyed pa legs par rnyed pa'o/ /zhes bgyis so/
349b7(dkon brtsegs): de skad ces smras pa dang / lha'i dbang po brgya byin gyis sum cu rtsa gsum pa'i lha de dag la 'di skad ces smras so/ /kye grogs po dag /rgyal po mu khyud ces bya ba ni/ thabs
350a1(dkon brtsegs): mkhas pa bsam gyis mi khyab pa dang ldan pa yin na/ rgyal po mu khyud de 'dir 'ongs nas mthong bar khyed 'dod dam mi 'dod/ sum cu
350a2(dkon brtsegs): rtsa gsum pa'i lha rnams kyis smras pa/ lha'i dbang po/ rgyal po mu khyud de 'dir mchis te mthong bar bdag cag kyang 'tshal lo/ /de nas lha'i dbang po brgya byin
350a3(dkon brtsegs): gyis kha lo sgyur ba ma ta li la smras pa/ ma ta li tshur shog /khyod lha'i shing rta cang shes rtsibs stong dang ldan pa khrid la rgyal po mu khyud ga la ba der song ste
350a4(dkon brtsegs): rgyal po mu khyud la 'di skad gyis shig / rgyal po chen po sum cu rtsa gsum pa'i lha rnams kyis shing rta cang shes rtsibs stong dang ldan pa bkris te mchis na/ rgyal
350a5(dkon brtsegs): po chen po thags thogs ma mchis par 'di la chibs su gsol/ /sum cu rtsa gsum pa'i lha rnams ni/ khyod mthong bar dga'o zhes gyis la/ shing rta la zhon
350a6(dkon brtsegs): pa dang 'di skad ces gyis shig / rgyal po chen po/ lam gang nas gshegs par bgyi/ gang gis phyin ci log tu gyur pa'i phyin ci log gi sa nas bzhud dam/ phyin
350a7(dkon brtsegs): ci log ma lags pa rnams kyi phyin ci log ma mchis pa'i sa nas bzhud ces gyis shig / legs so/ /zhes smras nas kha lo sgyur ba ma ta li lha'i dbang po brgya
350b1(dkon brtsegs): byin gyi ltar mnyan nas babs te/ ji skad bsgo ba bzhin rgyal po mu khyud de la 'di skad ces smras so/ /de skad ces smras pa dang / rgyal po mu khyud kyis kha lo sgyur ba ma ta
350b2(dkon brtsegs): li la 'di skad ces smras so/ /ma ta li/ de lta bas na/ lam de gnyi ga nas 'dong ngo / /zhes byas pa dang / kha lo sgyur ba ma ta lis rgyal po mu khyud phyin ci log su gyur pa
350b3(dkon brtsegs): rnams kyi phyin ci log gis dang / phyin ci log med pa rnams kyi phyin ci log med pa'i sa de gnyi ga nas drangs te dong ngo / /rgyal po chen po/ de nas mu khyud kyis kha lo
350b4(dkon brtsegs): sgyur ba ma ta li la smras pa/ ma ta li/ de bas na/ phyin ci log tu gyur pa'i sa blta'i/ yud tsam zhig shing rta sdong du chug cig /de nas kha lo sgyur ba ma ta lis shing rta
350b5(dkon brtsegs): s dod du 'jug pa'i yun ji srid pa de nyid kyi bar skabs su rgyal po mu khyud kyis srog chags bye ba phrag brgyad cu de kho na nges par bstan pa'i ting nge 'dzin la bkod par
350b6(dkon brtsegs): gyur te| 'di ltar bag yod pa dang / mngon par shes pas rnam par rtse ba'i phyir ro/ /de dag gis kyang mi skye ba'i chos la bzod par gyur to/ /kha lo sgyur ba ta
350b7(dkon brtsegs): lis ni| rgyal po mu khyud kyis las ci byas pa shes par ma gyur to/ /de nas kha lo sgyur ba ma ta lis de bzhin du drangs te rgyal po mu khyud dang ri rab kyi rtse mo la phyin
351a1(dkon brtsegs): to| |de nas rgyal po mu khyud kyis ring po nas nags tshal stug po rnam pa thams cad du sngo ba mthong ste/ mthong nas kha lo
351a2(dkon brtsegs): sgyur ba ma ta li la 'di skad ces smras so/ /ma ta li/ nags tshal stug po 'di ni/ the tshom med par phyin ci log med pa'i sems can rnams kyi gnas yin
351a3(dkon brtsegs): no| |ma ta lis smras pa/ rgyal po chen po/ /'di ni/ sum cu rtsa gsum pa'i lha rnams kyi chos bzang lha'i mdun sa lags te/ sum cu rtsa gsum pa'i lha rnams
351a4(dkon brtsegs): kyang 'dir 'dus kyi/ rgyal po chen po thags thogs ma mchis par bzhud cig /sum cu rtsa gsum pa'i lha rnams ni/ khyod mthong bar 'tshal lo/ /rgyal po chen
351a5(dkon brtsegs): po| |de nas rgyal po mu khyud 'dzin de thags thogs med par nang du song ba dang / lha'i dbang po brgya byin gyis rgyal po mu khyud rgyang ring po nas 'ong ba mthong ngo / /
351a6(dkon brtsegs): mthong nas stan gyi phyed la bdar ro/ /de nas rgyal po mu khyud kyang brgya byin gyi stan phyed la 'dug go /de nas lha'i dbang po brgya byin gyis rgyal po mu khyud stan
351a7(dkon brtsegs): la 'dug par shes nas legs par shin tu dga' bar byas te/ rgyal po chen po/ khyod kyis de ltar sangs rgyas bcom ldan 'das rnams kyi bstan pa 'jig
351b1(dkon brtsegs): rten du bzhag pa ni/ khyod kyis rnyed pa legs par rnyed do/ /de nas lha'i dbang po brgya byin gyis sum cu rtsa gsum pa'i lha rnams la smras pa/ /kye ma grogs po dag /rgyal
351b2(dkon brtsegs): po mu khyud 'di ni/ thabs mkhas pa bsam gyis mi khyab pa dang ldan pa ste/ 'di ltar skad cig tsam la srog chags bye ba phrag brgyad cu sangs rgyas kyi chos la btul bar
351b3(dkon brtsegs): gyur to| |de nas rgyal po mu khyud kyis lha'i dbang po brgya byin la 'di skad ces smras so/ /lha'i dbang po/ bdag ni/ phyir 'dzam bu'i gling du 'gro bar 'dod do/ /de ci'i
351b4(dkon brtsegs): phyir zhe na/ bdag der song ste de bzhin gshegs pa'i bstan pa yongs su gzung bar bya'o/ /brgya byin gyis de la smras pa/ rgyal po chen po/ khyod gang gi dus la bab
351b5(dkon brtsegs): par mkhyen na bzhud cig / de nas rgyal po mu khyud de phyir 'dzam bu'i gling du phyin nas snying rje chen po dang ldan zhing thabs mkhas pa shin tu bslab pas sems can bye ba
351b6(dkon brtsegs): dpag tu med pa dag sangs rgyas kyi bstan pa la btul bar gyur to/ /rgyal po chen po/ de'i tshe de'i dus na rgyal po mu khyud ces bya ba byung ba de gzhan zhig yin snyam du the
351b7(dkon brtsegs): tshom mam nem nur za na/ rgyal po khyod kyis de ltar mi blta'o/ /de ci'i phyir zhe na/ rgyal po chen po/ nga nyid de'i tshe de'i dus na rgyal po mu khyud ces bya bar gyur to/ /rgyal
352a1(dkon brtsegs): po chen po/ 'di ltar rgyal po mu khyud lha'i dbang po brgya byin gyi stan phyed la dga' ba med pas mu khyud kyis bag yod pa'i stobs bskyed pa
352a2(dkon brtsegs): la ltos| rgyal po chen po/ de lta bas na/ khyod kyis bag yod par sangs rgyas kyi chos rnams la brtson par bya'o/ /rgyal po chen po/ sangs rgyas kyi chos de dag
352a3(dkon brtsegs): kyang gang zhe na/ rgyal po chen po/ chos thams cad ni/ sangs rgyas kyi chos so/ /de skad ces bka' stsal ba dang / rgyal po zas gtsang mas bcom ldan 'das la
352a4(dkon brtsegs): 'di skad ces gsol to/ /bcom ldan 'das/ de'i slad du gal te chos thams cad sangs rgyas kyi chos lags na/ de ltar na ni/ sems can thams cad kyang
352a5(dkon brtsegs): sangs rgyas lags so/ /bcom ldan 'das kyis bka' stsal pa/ rgyal po chen po/ gang dag phyin ci ma log pa de dag ni/ sangs rgyas so/ rgyal po chen po/
352a6(dkon brtsegs): sangs rgyas zhes bya ba de ni/ de kho na mthong ba'i tshig bla dwags so/ /de kho na mthong ba zhes bya ba de ni/ yang dag pa'i mtha'i tshig bla dwags so/ /yang dag pa'i mtha'
352a7(dkon brtsegs): zhes bya ba ni/ chos kyi dbyings kyi tshig bla dwags so/ /rgyal po chen po/ chos kyi dbyings zhes bya ba de ni/ gzhan du na ming tsam mam/ brda tsam mam/ tha snyad
352b1(dkon brtsegs): tsam mam/ kun rdzob tsam mam/ brjod pa tsam mam/ gdags pa tsam ma gtogs par bstan par mi nus so/ /rgyal po chen po/ chos thams cad skye ba med pa 'di
352b2(dkon brtsegs): ni| gzungs kyi sgo ste/ de ci'i phyir zhe na/ de la chos thams cad mi g.yo mi 'gul zhing rlom sems med pas de'i phyir de ni/ gzungs kyi sgo'o/ /rgyal po chen po/ chos
352b3(dkon brtsegs): thams cad 'gag pa med pa de ni/ gzungs kyi sgo ste/ de ci'i phyir zhe na/ de la ni/ chos thams cad mi g.yo mi 'gul zhing rlom sems med pas de'i phyir de ni/ gzungs
352b4(dkon brtsegs): kyi sgo'o/ /de bzhin du chos thams cad mtshan nyid med pa dang / mtshan ma med pa dang / ma skyes pa dang / rang bzhin med pa dang / rnam par rig pa med pa dang / ma
352b5(dkon brtsegs): byas pa dang / mngon par 'dus ma byas pa dang / 'ong ba med pa dang / 'gro ba med pa dang / sems can med pa dang / srog med pa dang / gso ba med pa dang / gang zag
352b6(dkon brtsegs): med pa dang / spros pa med pa dang / mtshan ma med pa dang / rtags med pa dang / kun nas dkris pa med pa dang / bag la nyal ba med pa dang / kun nas nyon mongs par
352b7(dkon brtsegs): 'gyur ba med pa dang / rnam par byang ba med pa dang / rjes su chags pa med pa dang / khong khro ba med pa dang / bcings pa med pa dang / grol ba med pa dang / 'gro ba
353a1(dkon brtsegs): med pa dang / rgyug pa med pa dang / ldog pa med pa dang / dma' ba med pa dang / gnas pa med pa dang / 'dug pa med pa dang /
353a2(dkon brtsegs): mnyam par gzhag pa med pa dang / nor pa med pa dang / shes pa po med pa dang / rnam par shes pa med pa dang / mthong ba po med pa dang / mi mthong ba med pa dang /
353a3(dkon brtsegs): tshul khrims med pa dang / tshul khrims ma yin pa med pa dang / 'gyod pa med pa dang / mi 'gyod pa med pa dang / mchog tu dga' ba med pa dang / mchog tu
353a4(dkon brtsegs): mi dga' ba med pa dang / dga' ba med pa dang / mi dga' ba med pa dang / shin tu sbyangs pa med pa dang / shin tu ma sbyangs pa med pa dang / bde ba med pa dang /
353a5(dkon brtsegs): mi bde ba med pa dang / ting nge 'dzin med pa dang / ting nge 'dzin ma yin pa med pa dang / yang dag pa ji lta ba bzhin med pa dang / log pa med pa dang / yid byung
353a6(dkon brtsegs): ba med pa dang / yid ma byung ba med pa dang / 'dod chags dang bral ba med pa dang / 'dod chags dang ma bral ba med pa dang / lta ba med pa dang / lta ba ma yin
353a7(dkon brtsegs): pa med pa dang / rnam par grol ba med pa dang / rnam par ma grol ba med pa dang / shes pa med pa dang / mi shes pa med pa dang / mthong ba med pa dang / ma
353b1(dkon brtsegs): mthong ba med pa dang / las med pa dang / rnam par smin pa med pa dang / tshul bzhin med pa dang / tshul bzhin ma yin pa med pa dang / rnam pa'i sgo bdun cu po de dag gis
353b2(dkon brtsegs): rgyal po chen po/ chos thams cad la 'jug par bya'o/ /rgyal po chen po/ gzugs kyi rang bzhin ni/ ma byung mi 'byung da ltar yang med do/ /rgyal po chen po/ de bzhin
353b3(dkon brtsegs): du tshor ba dang / 'du shes dang / 'du byed dang / rnam par shes pa'i rang bzhin ni/ ma byung mi 'byung da ltar yang med do/ /rgyal po chen po/ 'di lta ste/ dper na/ gzugs
353b4(dkon brtsegs): brnyan gyi gzugs kyi rang bzhin ni/ ma byung mi 'byung da ltar yang med do/ /rgyal po chen po/ de bzhin du gzugs kyi rang bzhin dang / tshor ba dang / 'du shes dang / 'du
353b5(dkon brtsegs): byed dang / rnam par shes pa'i rang bzhin yang ma byung mi 'byung da ltar yang med do/ /rgyal po chen po/ 'di lta ste/ dper na/ brag ca'i sgra'i rang bzhin yang ma byung
353b6(dkon brtsegs): mi 'byung da ltar yang med do/ /de bzhin du gzugs dang / tshor ba dang / 'du shes dang / 'du byed dang / rnam par shes pa'i rang bzhin yang ma byung mi 'byung da ltar yang
353b7(dkon brtsegs): med do| |rgyal po chen po/ 'di lta ste/ dper na/ smig rgyu'i chu'i rang bzhin ni/ ma byung mi 'byung da ltar yang med do/ /de bzhin du gzugs dang / tshor ba dang / 'du shes
354a1(dkon brtsegs): dang / 'du byed dang / rnam par shes pa'i rang bzhin yang ma byung mi 'byung da ltar yang med do/ /rgyal po chen po/ 'di lta ste/ dper na/
354a2(dkon brtsegs): lbu ba sdos pa ni/ snying po med de/ ma byung mi 'byung da ltar yang med do/ /de bzhin du gzugs kyi rang bzhin nas rnam par shes pa'i rang bzhin gyi bar du ma byung mi
354a3(dkon brtsegs): 'byung da ltar yang med do/ /rgyal po chen po/ 'di lta ste/ dper na/ rmi lam gyi yul gyi bzang mo ni/ ma byung mi 'byung da ltar yang med do/ /de bzhin du gzugs
354a4(dkon brtsegs): kyi rang bzhin nas rnam par shes pa'i rang bzhin gyi bar du ma byung mi 'byung da ltar yang med do/ /rgyal po chen po/ 'di lta ste/ dper na/ rmi lam gyi mo gsham gyi
354a5(dkon brtsegs): bu skye ba ni/ ma byung mi 'byung da ltar yang med do/ /de bzhin du gzugs kyi rang bzhin nas rnam par shes pa'i rang bzhin gyi bar du ma byung mi 'byung da ltar yang med
354a6(dkon brtsegs): do| |rgyal po chen po/ 'di lta ste/ dper na/ nam mkha' la gnas med do/ /de bzhin du gzugs nas rnam par shes pa'i bar du gnas med do/ /rgyal po chen po/
354a7(dkon brtsegs): gzugs la ni/ skye ba med do/ /de bzhin du rnam par shes pa'i bar du skye ba med do/ /rgyal po chen po/ gzugs la ni/ 'gag pa med do/ /de bzhin du rnam par
354b1(dkon brtsegs): shes pa'i bar du 'gag pa med do/ /rgyal po chen po/ 'di lta ste/ dper na/ mya ngan las 'das pa'i dbyings la skye ba'am 'gag pa med do/ /de bzhin du gzugs nas rnam
354b2(dkon brtsegs): par shes pa'i bar la skye ba'am 'gag pa med do/ /rgyal po chen po/ 'di lta ste/ dper na/ chos kyi dbyings la skye ba'am 'gag pa med do/ /de bzhin du gzugs nas
354b3(dkon brtsegs): nam par shes pa'i bar la skye ba'am 'gag pa med do/ /rgyal po chen po/ chos 'di dag ni/ de bzhin gshegs pa'i spyod yul te/ bsam gyis mi khyab pa'i spyod yul
354b4(dkon brtsegs): lo| |byis pa so so'i skye bo thams cad dang thun mong ma yin pa'i spyod yul te/ nyan thos dang / rang sangs rgyas thams cad dang thun mong ma yin/ phri ba ma yin/ bsnan
354b5(dkon brtsegs): pa ma yin/ thob pa ma yin/ stor ba ma yin/ mngon par rdzogs par sangs rgyas pa ma yin/ mngon par rdzogs par sangs rgyas ma rgyas pa ma yin/ mngon par shes pa ma
354b6(dkon brtsegs): yin| mngon par ma shes pa ma yin/ yongs su shes pa ma yin/ yongs su ma shes pa ma yin/ spangs pa ma yin/ ma spangs pa ma yin/ bsgoms pa ma yin/ ma
354b7(dkon brtsegs): bsgoms pa ma yin/ mngon du byas pa ma yin/ mngon du ma byas pa ma yin/ bstan pa ma yin/ ma bstan pa ma yin/ rab tu bstan pa ma yin/ rab tu ma bstan
355a1(dkon brtsegs): pa ma yin/ bsgrags pa ma yin/ ma bsgrags pa ma yin/ thos par byas pa ma yin/ thos par ma byas pa ma yin/ thos pa ma
355a2(dkon brtsegs): yin| ma thos pa ma yin no/ /de ci'i phyir zhe na/ rgyal po chen po/ gang bsnan par bya ba'am/ dbri bar bya ba'i chos de ni/ mi dmigs te/ rgyal po chen po/ chos
355a3(dkon brtsegs): thams cad ni/ rang bzhin med pa yin gyi/ rgyal po chen po/ 'di la yid yongs su dga' bar bya zhing gzhan gyi dring mi 'jog par bya'o/ /de nas rgyal po zas gtsang
355a4(dkon brtsegs): ma 'di snyam du sems te/ 'di la ni/ gang rtogs pas sangs rgyas zhes bya ba'i chos de gang yang mi dmigs mod kyi/ 'on kyang dmigs su med pa'i chos rnams
355a5(dkon brtsegs): la de bzhin gshegs pas gdags pa bstan to/ /snyam nas de'i tshe rgyal po zas gtsang ma la sogs pa shAkya bdun khri mi skye ba'i chos la bzod pa skyes so/ /
355a6(dkon brtsegs): de nas bcom ldan 'das kyis de dag gi lhag pa'i bsam pa thugs su chud nas 'dzum pa mdzad do/ /'di ni/ sangs rgyas bcom ldan 'das rnams kyi chos nyid de/ gang
355a7(dkon brtsegs): g i tshe 'dzum pa mdzad pa de'i tshe 'od zer kha dog sna tshogs can kha dog du ma dang ldan pa dag bcom ldan 'das kyi zhal gyi sgo nas byung ste 'jig rten gyi khams
355b1(dkon brtsegs): m tha' yas mu med pa dag snang bas rgyas par bkang nas tshangs pa'i 'jig rten gyi bar du mngon par 'phags te phyir log nas bcom ldan 'das kyi dbu'i gtsug tu nub
355b2(dkon brtsegs): b o| |de nas tshe dang ldan pa rta thul bstan las langs te bla gos phrag pa gcig tu bgos nas pus mo g.yas pa'i lha nga sa la btsugs te bcom ldan ga la ba de logs su thal
355b3(dkon brtsegs): mo sbyar ba btud nas bcom ldan 'das la tshigs su bcad de zhus pa/ 'jig rten rnam par 'dren pa po/ /dpa' chen khyod kyis 'dzum mdzad pa/ /'jig rten snang ba
355b4(dkon brtsegs): mdzad pa po/ /'dzum pa'i 'dzum rgyu bka' stsal gsol/ /thams cad mkhyen pa 'dren pa po/ /rgyu gang gis ni 'dzum bstan pa/ /khyod kyis 'gro ba rnams la ston/ /
355b5(dkon brtsegs): bdag gi the tshom myur du khum/ /shAkya'i tshogs kyi don slad du/ /gau ta mas ni 'dzum pa mdzad/ /dpa' bo 'gro ba dga' mdzad pa/ /'gro ba'i the tshom bsal du gsol/
355b6(dkon brtsegs): bsam gtan chen po khyod kyis gsungs/ /thos nas 'gro ba'i the tshom 'chad/ /mchog tu dga' ba'i yid gyur te/ /kun kyang khyod kyi bstan pa 'thob/ /rgyal ba'i 'dzum
355b7(dkon brtsegs): gyi 'phrin las 'di/ /khyod kyi sras rnams 'tshal gyur na/ /nan tan gyis ni rab nges shing / /shes pas rjes su mchi bar 'gyur/ /rgyal ba khyu mchog khyod kyis ni/ /'gro
356a1(dkon brtsegs): ba'i the tshom bsal du gsol/ /'jig rten the tshom chad gyur na/ /bde ba rgya chen thob par 'gyur/ /de skad ces gsol pa dang /
356a2(dkon brtsegs): bcom ldan 'das kyis tshe dang ldan pa rta thul la tshigs su bcad de slar bka' stsal pa/ ngas ni 'dzum zhig gang mdzad pa/ /rta thul de ni nga la nyon/ /shAkya
356a3(dkon brtsegs): rnams kyis blo nges pa/ /yang dag ji bzhin lung bstan to/ /chos rnams dmigs su med par ni/ /shAkya rnams kyis yang dag shes/ /de phyir sangs rgyas chos
356a4(dkon brtsegs): rnams la/ /'di dag yid ni nges par bzhag /dmigs su med pa bsten nas ni/ /shAkya grags pa chen po pa/ /chos rnams kun la nges gyur nas/ /bla med
356a5(dkon brtsegs): byang chub thob par 'gyur/ /shAkya nges pa 'di dag ni/ /mi yi nang nas shi 'phos nas/ /bde ba can gyi 'jig rten du/ /'od dpag med pa'i drung du 'gro/ /byang
356a6(dkon brtsegs): chub sems dpa' 'jigs med pa/ /bde ba can na gnas pa'i tshe/ /sangs rgyas bye ba grangs med la/ /phyogs bcu dag tu mchod byed 'gyur/ /mkhas pa rnams
356a7(dkon brtsegs): ni khams gcig na/ /sangs rgyas bzhugs rnams bsnyen bkur byed/ /sems can kun la phan tshol zhing / /byang chub mchog tu smon lam 'debs/ /de
356b1(dkon brtsegs): bzhin gshegs rnams mchod byed cing / /zhing nas zhing du rnam par rgyu/ /gang du sangs rgyas 'byung ba yang / /rdzu 'phrul stobs kyis 'dong bar 'gyur/ /bskal pa
356b2(dkon brtsegs): bye ba grangs med du/ /me tog rnam pa sna tshogs kyis/ /de bzhin gshegs pa rnam mchod nas/ /de yi 'og tu 'dren par 'gyur/ /de tshe sangs rgyas re re zhing / /sems
356b3(dkon brtsegs): can khrag khrig mang po dag / byang chub phyir ni sangs rgyas kyis/ /sangs rgyas dgongs la 'gro ba 'dul/ /sangs rgyas kun gyi zhing rnams na/ /byang chub sems dpa'
356b4(dkon brtsegs): rnams la ston/ /de na sangs rgyas gang yang ni/ /nyan thos 'dul bar yong mi 'gyur/ /sangs rgyas de dag re re zhing / /de na tshe tshad gyur pa ni/ /bye ba grangs med lo rnams
356b5(dkon brtsegs): su| |chos bstan pa dag gnas par 'gyur/ /de dag mya ngan yongs 'das nas/ /byang chub sems dpa' 'jigs med pas/ /rgyal ba'i sras dag lo grangs ni/ /bye
356b6(dkon brtsegs): ba stong du dam chos 'dzin/ /mi dbang sras po de dag kyang / /stong pa nyid kyi chos bstan pas/ /sems can bye ba bsam yas dag /byang chub la ni 'dul bar 'gyur/ /
356b7(dkon brtsegs): bag yod pa yi mi rnams ni/ /bag yod pa la gnas bcas te/ /stong pa nyid kyi chos bsten nas/ /thams cad mkhyen du nges par 'byung / /rdzogs sangs rgyas kyis
357a1(dkon brtsegs): shAkya yi/ /bu yi 'gro bstan 'di thos nas/ /lhar bcas 'jig rten dga' gyur te/ /byang chub phyir ni yid kyang btang / /shAkya lung
357a2(dkon brtsegs): bstan pa'i le'u ste/ nyi shu rtsa drug pa'o// //de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu/ byang
357a3(dkon brtsegs): chub sems dpa'i ting nge 'dzin de kho na nges par bstan pa 'di byang chub sems dpa' mthar phyin pa rnams la bsgrag par bya'o/ /de ci'i phyir zhe na/ shA ri'i
357a4(dkon brtsegs): bu| ting nge 'dzin 'di ni/ gang zag med pa ste/ de la de bzhin gshegs pas chos gang yang ma dmigs so/ /gang ma dmigs pa de ni/ mngon par rdzogs
357a5(dkon brtsegs): par sangs ma rgyas so/ /gang mngon par rdzogs par sangs ma rgyas pa de ni/ ma bstan to/ /gang ma bstan pa de ni/ ma shes pa'o/ /gang ma shes pa de ni/ 'das
357a6(dkon brtsegs): pa dang / ma byon pa dang / da ltar byung ba'i sangs rgyas bcom ldan 'das rnams kyi bstan pa ste/ de ni/ de bzhin gshegs pa rnams kyi chos kyi rnga chen po yin
357a7(dkon brtsegs): gyi| ci nas byang chub sems dpa'i ting nge 'dzin de kho na nges par bstan pa 'di gzung ba dang / bklag pa dang / gzhan dag la yang rgya cher yang dag par
357b1(dkon brtsegs): bstan par bya ba 'di shA ri'i bu/ khyod la yongs su gtad do/ /shA ri'i bu/ byang chub sems dpa'i theg pa la yang dag par zhugs pa'i rigs kyi bu'am rigs kyi bu mo
357b2(dkon brtsegs): gang gis bskal pa bcu'i bar du pha rol tu phyin pa lnga shes rab kyi pha rol tu phyin pa dang bral bar spyad pa bas/ shA ri'i bu/ gang gis byang chub sems dpa'i ting nge
357b3(dkon brtsegs): 'dzin de kho na nges par bstan pa 'di tha na thos par gyur kyang de nyid de bas bsod nams ches mang du 'phel lo/ /shA ri'i bu/ gang gis bskal pa bcu'i bar mnyan
357b4(dkon brtsegs): pa bas| gang gis sems can gcig cig la 'di bstan na/ de nyid de bas bsod nams ches mang du 'phel lo/ /gang gis bskal pa bcu'i bar du mnyan te gzhan la bstan
357b5(dkon brtsegs): pa bas| gang gis se gol gtogs pa tsam du 'di bsgoms na/ de nyid de bas ches bsod nams mang du 'phel lo/ /shA ri'i bu/ de lta bas na/ byang chub sems dpa'i
357b6(dkon brtsegs): ting nge 'dzin de kho na nges par bstan pa 'di nyid la byang chub sems dpa' rnams nan tan thams cad kyis gdams par bya'o/ /de ci'i phyir zhe na/ shA ri'i bu/
357b7(dkon brtsegs): byang chub sems dpa'i ting nge 'dzin de kho na nges par bstan pa 'di bsgoms pas ni/ myur du mi skye ba'i chos la bzod pa thob par 'gyur te/ shA ri'i bu/ gang bla na
358a1(dkon brtsegs): m ed pa yang dag par rdzogs pa'i byang chub tu ngas lung bstan pa'i byang chub sems dpa'i tshogs 'di dag thams cad kyang byang chub
358a2(dkon brtsegs): sems dpa'i ting nge 'dzin de kho na nges par bstan pa 'di la rab tu gnas pa sha stag go / bcom ldan 'das kyis de skad ces bka' stsal nas tshe dang ldan pa
358a3(dkon brtsegs): shA ri'i bu dang / dge slong de dag dang / rgyal po zas gtsang ma dang / brgya byin dang / tshangs pa dang / 'jig rten skyong pa de dag dang / thams cad dang ldan pa'i
358a4(dkon brtsegs): 'khor de dag dang / lha dang / mi dang / lha ma yin dang / dri zar bcas pa'i 'jig rten yi rang ste bcom ldan 'das kyis gsungs pa la mngon par bstod
358a5(dkon brtsegs): do| |'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ de kho na nges par bstan pa yab dang sras mjal pa'i le'u
358a6(dkon brtsegs): zhes bya ba ste/ 'dus pa bcu drug pa rdzogs so// //rgya gar gyi mkhan po shI len+d+ra bo d+hi dang / dzi na mi tra dang / dA na shI la dang / zhu chen gyi
358a7(dkon brtsegs): lo ts+tsha ba zhang ye shes sdes bsgyur cing zhus te skad gsar bcad kyis kyang bcos nas gtan la phab pa/ rgya gar skad du/ AR+Ya pUr+Na pa ri pr-its+tsha nA ma ma hA yA na sU tra/
358b1(dkon brtsegs): bod skad du/ 'phags pa gang pos zhus pa zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /
358b2(dkon brtsegs): 'di skad bdag gis thos pa dus gcig na/ bcom ldan 'das rgyal po'i khab 'od ma'i tshal na dge slong gi dge 'dun chen po dang / byang chub sems dpa' sems
358b3(dkon brtsegs): dpa' chen po grangs med tshad med pa rnams dang thabs cig tu bzhugs te/ de nas tshe dang ldan pa byams ma'i bu gang po stan las langs nas bla gos phrag pa gcig
358b4(dkon brtsegs): tu gzar te pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar te bcom ldan 'das la 'di skad ces gsol to/ /
358b5(dkon brtsegs): bcom ldan 'das/ bdag la zhu ba cung zad cig mchis na/ de bzhin gshegs pas thugs brtse bar dgongs te rjes su gnang bar mdzad du gsol/ /bcom
358b6(dkon brtsegs): ldan 'das kyis bka' stsal pa/ byams ma'i bu gang po/ khyod ci dang 'dod pa dris shig dang / ngas yang dag par bstan nas khyod kyi sems rangs par bya'o/ /tshe
358b7(dkon brtsegs): dang ldan pa gang pos gsol pa/ bcom ldan 'das /deng bdag ni/ yon tan mchog mngon par bsgrubs pa/ grags pa shin tu mtho zhing rgyang ring ba/ rtag par
359a1(dkon brtsegs): s ems can gyi bde ba yongs su gnyer bar bgyid pa'i byang chub sems dpa' sems dpa' chen po rnams kyi slad du zhu ba mchis lags
359a2(dkon brtsegs): so| |de nas tshe dang ldan pa byams ma'i bu gang pos tshigs su bcad de gsol pa/ yon tan mchog ni rab bsgrubs nas/ /grags pa mtho zhing rgyang ring dang / /
359a3(dkon brtsegs): tshul khrims gtsang zhing chos mos pa'i/ /spyod pa gang lags bdag zhu lags/ /ji ltar sems ni sbyong bar bgyi/ /ji ltar sbyin pa rgya cher gtang / /ji ltar sems
359a4(dkon brtsegs): can rab sgrol cing / /dga' sems rtag tu lam bsgom lags/ /yang bcom ldan 'das la byams ma'i bu gang pos gsol pa/ bcom ldan 'das/ der bdag
359a5(dkon brtsegs): ni| skyes bu dam pa de dag gi slad du dngos po de lta bu dag zhu ba lags na/ byang chub sems dpas ji ltar mang du thos pa rgya mtsho chen po lta bur bsags pas
359a6(dkon brtsegs): yongs su gtugs par mi 'gyur lags/ ji ltar mang du thos pa'i gter rin po che bsags nas chos rnams la nges pa'i don thob pas tshig gi don rnams
359a7(dkon brtsegs): legs par khong du chad par 'gyur ba lags/ de nas tshigs su bcad de gsol pa/ ji ltar byang chub sems dpa' rnams/ /mang thos rgya mtsho lta bu tshol/ /chos
359b1(dkon brtsegs): la nges pa'i don thob nas/ /byang chub lam ni legs rtogs 'gyur/ /ji lta bur ni tshig gcig gis/ /tshad med don ni rab rtogs te/ /'di ltar shes rab stobs dag
359b2(dkon brtsegs): gis| |chos rnams thams cad rtogs 'gyur lags/ /mang thos mthar thug ma mchis pas/ /rgol ba mchis kyang sems mi g.yo/ /snying rje'i slad du chos bstan pa
359b3(dkon brtsegs): nas| |sems can the tshom gcod bgyid lags/ /bcom ldan 'das la tshe dang ldan pa byams ma'i bu gang pos yang gsol pa/ bcom ldan 'das/ deng bdag ni/
359b4(dkon brtsegs): sa'i rjes 'brang ba'i ye shes kyi stobs kyis de bzhin gshegs pa la zhu ba gsol pa lags na/ byang chub sems dpa' sems dpa' chen po rnams ji ltar bla na med
359b5(dkon brtsegs): pa yang dag par rdzogs pa'i byang chub las yongs su ldog par mi 'gyur lags/ de nas yang tshigs su bcad de gsol pa/ ji ltar mi khom yongs spangs nas/ /
359b6(dkon brtsegs): sangs rgyas mang po phrad gyur lags/ /sangs rgyas mang po mthong nas kyang / /shin tu dang ba myur thob lags/ /bla med dang ba thob gyur nas/ /shin tu gtong dka' gtong
359b7(dkon brtsegs): bar 'gyur/ /thams cad yongs su btang nas kyang / /stobs kyis thogs med lam spyod lags/ /ji ltar rab byung mos gyur nas/ /dben gnas stong pa'i ye shes
360a1(dkon brtsegs): bsgom| |ji ltar chos dang 'gal med bgyid/ /dngos po 'di ni bkas bshad gsol/ /bcom ldan 'das la tshe dang ldan pa byams
360a2(dkon brtsegs): ma'i bu gang pos yang gsol pa/ bcom ldan 'das/ bdag ni/ de bzhin gshegs pa rnams mkhyen pa thams cad phun sum tshogs pa dang / rdzu 'phrul thams
360a3(dkon brtsegs): cad kyi pha rol tu byon pa dang / khams gsum na mchog tu gyur pas dpe zla ma mchis pa'i ye shes chen po gya nom pa brnyes nas chos thams cad la spyod pa thogs
360a4(dkon brtsegs): pa mi mnga' bar khong du chud pas na/ de'i slad du deng bdag dngos po 'di dag zhu ba lags so/ /de nas yang tshigs su bcad de gsol pa/ /bcom ldan yon tan
360a5(dkon brtsegs): mchog bzhugs pas/ /rdzu 'phrul pha rol rab tu byon/ /thogs pa mi mnga'i mkhyen brnyes pas/ /dpa' bo khyod la bdag zhu lags/ /chos rnams thams cad
360a6(dkon brtsegs): legs bslab pa/ /yon tan mtho zhing mngon par 'phags/ /mun bcom shes rab snang bskyed pas/ /'khor mang thams cad dga' bar mdzad/ /dgra zin
360a7(dkon brtsegs): byams sdang mi mnga' zhing / /mya ngan mi mnga' slu mi mnga'/ /'chi bdag las ni rab rgyal zhing / /bdud dpung dag ni pham par mdzad/ /mtshon cha thogs pa mi
360b1(dkon brtsegs): mnga' bar/ /dgra rnams thams cad pham par mdzad/ /rtag par byams pa'i thugs ldan zhing / /tshul khrims rnam dag bstan par gnas/ /bcom ldan g.yo sgyu mi
360b2(dkon brtsegs): mnga' zhing / /nga rgyal mi mnga' dregs mi mnga'/ /rnam grol rig pa brnyes pas na/ /yon tan kun gyi mchog tu gyur/ /ji ltar sngon ni lam spyod pas/ /mkhyen pa mchog
360b3(dkon brtsegs): ni brnyes pa dang / /ji ltar spyad nas sangs rgyas pa/ /bdag la deng ni bkas bshad gsol/ /de nas bcom ldan 'das kyis tshe dang ldan pa byams ma'i bu gang po la
360b4(dkon brtsegs): bka' stsal pa/ khyod kyis de bzhin gshegs pa la dngos po de lta bu zhus pa legs so/ /legs so/ /shin tu legs par nyon la yid la zungs shig dang / ngas khyod
360b5(dkon brtsegs): la byang chub sems dpa' rnams kyi sems bskyed nas ji ltar sangs rgyas kyi chos tshad med pa thams cad mngon par bsgrubs pa yang dag par bstan par bya'o/ /
360b6(dkon brtsegs): de nas de'i tshe bcom ldan 'das kyis tshigs su bcad de bka' stsal pa/ ngas deng byang chub sems dpa' rnams/ /dang po byang chub sems bskyed nas/ /rab tu
360b7(dkon brtsegs): brtson pa'i stobs dag gis/ /byang chub lam spyad bshad par bya/ /byang chub sems dpa'i spyod pa yi/ /lhag pa'i bsam pa sna tshogs kyis/ /sangs rgyas lung ni bstan
361a1(dkon brtsegs): gyur pa| |dngos po de dag mdor bstan to/ /lhag pa'i bsam pa chos mos sems/ /tshad med mtha' yang yod ma yin/ /spyod pa sna
361a2(dkon brtsegs): tshogs ston byed pa/ /dngos po gcig gis 'grub mi 'gyur/ /dga' sems nad ni rab rgyas pas/ /sbyin pa dag ni gtong bar byed/ /sbyin pa gtong yang 'gyod
361a3(dkon brtsegs): med pas/ /de yi sems ni dga' bar 'gyur/ /byang chub sems dpa' 'di snyam du/ /sems can rtag tu rgud pas na/ /mang du thos pa'i nor mi ldan/ /bdag
361a4(dkon brtsegs): gis btsal bya snyam du sems/ /sems can rtag tu rgud pa yang / /le lo'i dbang las gyur pas na/ /bdag gis brtson 'grus rab bskyed de/ /byang chub thob
361a5(dkon brtsegs): bya snyam du sems/ /bdag gis sems can ched du ni/ /yid bzhin bzod pa rab bskyed de/ /tshig ngan sma 'bebs brdegs gyur kyang / /lan yang mi smra
361a6(dkon brtsegs): snyam du sems/ /bdag la sma 'bebs su zhig yin/ /sma 'bebs dmigs par mi 'gyur bas/ /sma 'bebs khrong khro byed pa yin/ /dngos po thams cad stong
361a7(dkon brtsegs): snyam sems/ /de ltar yid la sems pas na/ /sems la khong khro 'khon 'dzin med/ /rtag tu bzod pa bsgoms pas na/ /des na mngon par 'tshang yang rgya/ /
361b1(dkon brtsegs): sems can dge sems med pa la/ /'jig rten sgron ma byas nas ni/ /mgon dang skyabs ni byed pas na/ /nor med nor dang ldan par byed/ /sems can lam log spyod pa ni//
361b2(dkon brtsegs): de dag snying brtse'i gnas yin pas/ /bdag gis yongs su bzlas nas ni/ /mya ngan 'das la gzhag snyam sems/ /sems can thams cad rgud pas na/ /shes rab nor
361b3(dkon brtsegs): dang yong mi ldan/ /bdag gis thams cad mkhyen thob nas/ /de dag tshim par bya snyam sems/ /de ltar byang chub sems dpa' rnams/ /sems can yongs su bzla ba'i
361b4(dkon brtsegs): phyir| |sems bskyed byang chub tshol ba na/ /de 'dra'i smon lam 'debs par byed/ /bcom ldan 'das kyis tshe dang ldan pa byams ma'i bu gang po la bka' stsal
361b5(dkon brtsegs): pa| byang chub sems dpa' sems dpa' chen po rnams ni/ rgyu rkyen rnam pa sna tshogs kyis sems can la chos ston par byed kyang chos 'ga' tsam la yang
361b6(dkon brtsegs): gnas par mi byed do/ /de ci'i phyir zhe na/ byang chub sems dpa' rnams ni/ chos thams cad yang dag par bslab nas de'i 'og tu mngon par rdzogs par 'tshang rgya
361b7(dkon brtsegs): bar 'gyur bas so/ /byang chub sems dpa' ni/ ngo mtshar rmad du byung ba'i dngos po rnam pa bzhi dang ldan pas chos gzhan gang yang dngos po 'di las lhag par yang
362a1(dkon brtsegs): dag par rjes su mi mthong ngo / /bzhi gang zhe na/ byang chub sems dpa' ni/ sems can le lo can rnams la brtson 'grus rtsom
362a2(dkon brtsegs): par byed pa gang yin pa 'di ni/ ngo mtshar rmad du byung ba'i dngos po dang po zhes bya'o/ /khong khro ba'i sems can nan po che dag gi nang na bzod pa sgom par byed pa
362a3(dkon brtsegs): gang yin pa 'di ni/ ngo mtshar rmad du byung ba'i dngos po gnyis pa zhes bya'o/ /sems can lam log pa la spyod pa dag mthong nas bdag nyid yang dag
362a4(dkon brtsegs): lam la brtson par byed pa gang yin pa 'di ni/ ngo mtshar rmad du byung ba'i dngos po gsum pa zhes bya'o/ /sems can 'khor ba las yongs su bzla ba'i
362a5(dkon brtsegs): pa'i phyir lhag pa'i bsam pas bla na med pa yang dag par rdzogs pa'i byang chub tu sems bskyed par byed pa gang yin pa 'di ni/ ngo mtshar rmad du byung ba'i
362a6(dkon brtsegs): dngos po bzhi pa zhes bya ste/ gang po/ ngo mtshar rmad du byung ba'i dngos po bzhi po 'di dag ni/ byang chub sems dpa'i ngo mtshar rmad du byung ba'i dngos po mchog
362a7(dkon brtsegs): ces bya'o| |de nas de'i tshe bcom ldan 'das kyis tshigs su bcad de bka' stsal pa/ sems can le lo can mthong na/ /brtson 'grus sems ni skyed byed pas/ /
362b1(dkon brtsegs): bdag gis de la chos min pa'i/ /dngos po bstan snyam yongs mi sems/ /khong khro ston par mi byed do/ /khong khro sangs rgyas lam min zhes/ /rtag tu byams sems bsgoms
362b2(dkon brtsegs): pas na| |byang chub de las skye bar 'gyur/ /sems can lam log mos pas na/ /log pa'i lam la gnas par byed/ /byang chub sems dpa' yang dag lam/ /btsal
362b3(dkon brtsegs): nas sems can 'gong par byed/ /'khor ba'i nyes dmigs mthong bas na/ /rtse gcig sangs rgyas ye shes tshol/ /bla med gter ni thob gyur nas/ /sems can bzla bya
362b4(dkon brtsegs): snyam du sems/ /rmad byung dngos po 'di dag las/ /lhag pa gzhan ni gang yang med/ /de lta bas na thogs med chos/ /'thob par 'gyur bar reg par bya/ /lus kyi gos
362b5(dkon brtsegs): ni tshig pa dang / /mgo thod me ni 'bar ba bzhin/ /le lo'i sems ni bskyed gyur na/ /myur ba nyid du sel bar byed/ /bcom ldan 'das kyis bka' stsal pa/ gang po/
362b6(dkon brtsegs): byang chub sems dpa' chos bzhi dang ldan na/ dga' ba'i sems bskyed par 'gyur ro/ /bzhi gang zhe na/ sems can rnams ni/ 'khor ba na gnas shing brtson 'grus
362b7(dkon brtsegs): mi rtsom par mthong la/ bdag nyid ni/ sangs rgyas kyi lam la gnas nas brtson 'grus rtsom par mthong bas dga' ba'i sems skye bar 'gyur ba dang / sems can rnams
363a1(dkon brtsegs): ni| rtag par le lo can du gyur par mthong la/ bdag nyid ni/ sangs rgyas kyi bstan pa la gnas nas brtson 'grus rtsom par bsgom
363a2(dkon brtsegs): pas dga' ba'i sems skye bar 'gyur ba dang / sems can rnams ni/ khong khro ba dang / 'khon du 'dzin pa dang / phrag dog can du gyur par mthong la/ bdag nyid ni/
363a3(dkon brtsegs): khong khro ba dang / 'khon du 'dzin pa dang / phrag dog med cing rtag par byams pa'i sems dang ldan par mthong bas dga' ba'i sems skye bar 'gyur ba dang /
363a4(dkon brtsegs): sangs rgyas kyi chos mngon par sgrub par brtson par gzhan su yang bdag dang mtshungs pa med par mthong bas dga' ba'i sems skye bar 'gyur ba gang
363a5(dkon brtsegs): yin pa'o/ /de nas de'i tshe bcom ldan 'das kyis tshigs su bcad de bka' stsal pa/ sems can le lo can mthong na/ /bdag nyid brtson 'grus rtsom
363a6(dkon brtsegs): byed pas/ /de phyir byang chub sems dpa' de/ /bdag nyid dga' sems 'thob par 'gyur/ /'khor ba'i nyes dmigs mthong bas na/ /skyo ba'i sems ni
363a7(dkon brtsegs): rab tu skye/ /khams gsum brtson rar 'jigs pas na/ /brtson pa'i sems kyis spong bar byed/ /sems can khong khro 'khon 'dzin dga'/ /bdag nyid
363b1(dkon brtsegs): byams sems gnas pas na/ /de phyir byang chub sems dpa' de/ /dga' ba'i sems ni skye bar 'gyur/ /sems can rnams kyis gang byas pa/ /de dag thams
363b2(dkon brtsegs): cad mi bya bar/ /de phyir bdag gis bla med pa'i/ /sangs rgyas lam ni btsal snyam sems/ /sangs rgyas rnams kyis bsngags pa yi/ /yang dag ye shes gang yin
363b3(dkon brtsegs): pa| |bdag gis ye shes de bslab nas/ /sems can kun gyi skyabs bya sems/ /de phyir byang chub sems dpa' de/ /rtag tu dga' sems skye bas na/ /'dus byas
363b4(dkon brtsegs): mi bden dag las ni/ /yang dag chos ni skye bar 'gyur/ /bcom ldan 'das kyis bka' stsal pa/ gang po/ byang chub sems dpa' chos bzhi dang ldan na/ mi
363b5(dkon brtsegs): khom pa rnams dang bral te dal pa phun sum tshogs pa thob nas sangs rgyas kyi chos mngon par sgrub pa chud za bar mi 'gyur ro/ /bzhi gang zhe na/ byang chub sems
363b6(dkon brtsegs): dpa' ni/ sems dman zhing shin tu mnyen pas sems can dag mthong bar gyur pa'i tshe rtag par bde bar 'ongs sam zhes mdangs dang ldan par gsong por smra
363b7(dkon brtsegs): zhing phan tshun tshig sbyin par byed pas rtag par 'dzum pa dang ldan pa yin/ sems rtse gcig tu chos gnyer zhing rtag par 'dri rtog la rab tu mos pas na/ dge ba'i
364a1(dkon brtsegs): don tshol zhing brtson pa la chog shes pa med pa yin/ /dben ba'i gnas la mos shing gcig pu 'dug pa la dga' ba yin/
364a2(dkon brtsegs): bdag nyid byang chub kyi lam la gnas shing sems can gzhan yang byang chub kyi lam la gnas par 'dzud pa yin te/ byang chub sems dpa' chos bzhi po 'di
364a3(dkon brtsegs): dag dang ldan par gyur na/ mi khom pa rnams dang bral te dal ba phun sum tshogs pa thob nas sangs rgyas kyi chos mngon par sgrub pa chud za bar mi 'gyur ro/ /de
364a4(dkon brtsegs): nas de'i tshe bcom ldan 'das kyis tshigs su bcad de bka' stsal pa/ mnyen pa'i sems dang rab ldan zhing / /rtag par byams sems bsgoms pas na/ /sems
364a5(dkon brtsegs): can dag dang smra ba'i tshe/ /sems dman gsong por smra bar byed/ /rtag tu sangs rgyas bsngags pa yi/ /zab mo gya nom chos kyang tshol/ /rtag par tshul khrims
364a6(dkon brtsegs): gtsang srung zhing / /sbyangs pa'i spyod la mos pa yin/ /sbyangs pa'i chos la rab gnas kyang / /shes rab zab mos spyod pas na/ /de phyir byang chub sems dpa' de//
364a7(dkon brtsegs): mi khom rab spangs dal dang ldan/ /rtag tu sangs rgyas rnams la ni/ /chos zab rnams ni zhu byed pas/ /de phyir shes rab 'phel gyur nas/ /mi khom gnas su
364b1(dkon brtsegs): skye mi 'gyur/ /rtag par dgon par gnas mos shing / /rnam dag sbyangs pa spyod pas na/ /de phyir byang chub sems dpa' de/ /mi khom rab spangs khom dang ldan/ /blo ldan
364b2(dkon brtsegs): mkhas pa gang dag gis/ /chos 'di bzhi la brten byed na/ /mi khom thams cad rab spangs nas/ /sangs rgyas mang po mthong bar 'gyur/ /sangs rgyas mang po mthong
364b3(dkon brtsegs): nas kyang / /mi 'jigs dad dang ldan pas na/ /brtson 'grus mchog ni rab bskyed nas/ /sangs rgyas ye shes tshol bar 'gyur/ /de phyir ye shes gnyer ba dag /yang dag
364b4(dkon brtsegs): chos ni bslab par bya/ /yang dag chos ni bslab gyur nas/ /byang chub lam ni thob mi dka'/ /byang chub sems dpa'i spyod pa'i le'u ste/ dang po'o// //bcom ldan 'das kyis bka' stsal pa/ gang po/ byang chub sems dpa' chos bzhi dang ldan na/ mang du thos pa rgya mtsho chen po lta bur bsags pa yin pas yongs
364b5(dkon brtsegs): su gtugs par mi 'gyur zhing / rtag par mang du thos pa'i gter rin po che bsags nas chos rnams la nges pa'i don thob pas tshig gi don rnams legs par khong
364b6(dkon brtsegs): du chud bar 'gyur ro/ /bzhi gang zhe na/ byang chub sems dpa' ni/ chos yongs su tshol bar byed pas gsung rab yan lag bcu gnyis po 'di lta ste/ mdo'i sde dang /
365a1(dkon brtsegs): dbyangs kyis bsnyad pa'i sde dang / lung du bstan pa'i sde dang / tshigs su bcad pa'i sde dang / ched du brjod pa'i sde dang / gling gzhi'i
365a2(dkon brtsegs): sde dang / de lta bu byung ba'i sde dang / skyes pa'i rabs kyi sde dang / shin tu rgyas pa'i sde dang / rmad du byung ba'i chos kyi sde dang / rtogs pa brjod pa'i sde dang /
365a3(dkon brtsegs): gtan la phab par bstan pa'i sde rnams yongs su tshol bar byed de/ yongs su btsal nas kyang klog cing kha ton du 'don par byed/ klog cing kha ton du
365a4(dkon brtsegs): bton kyang yang dag par rjes su dran par byed/ yang dag par rjes su dran par byas nas kyang ji skad bstan pa bzhin du yang dag par sgrub par byed de/ gang
365a5(dkon brtsegs): po| byang chub sems dpa' gang chos dang po 'di dang ldan par gyur na/ mang du thos pa rgya mtsho chen po lta bur bsags pa yin pas yongs su gtugs par mi
365a6(dkon brtsegs): 'gyur zhing / rtag par mang du thos pa'i gter rin po che bsags nas chos la nges pa'i don thob pas tshig gi don rnams legs par khong du chud par 'gyur
365a7(dkon brtsegs): ro| |gzhan yang gang po/ byang chub sems dpa' ni/ chos thams cad la gnas pa med pas bsam gtan dang / ting nge 'dzin la mnyam par bzhag kyang
365b1(dkon brtsegs): gnas bar bya ba med do/ /gnas pa med pa'i phyir chos rnams la gnas pa med pa'i ye shes thob par 'gyur ro/ /gnas pa med pa'i ye shes thob pas chos rnams
365b2(dkon brtsegs): la thogs pa med pa'i ye shes mthong ba thob par 'gyur ro/ /de ci'i phyir zhe na/ gang po/ 'dod chags shing thogs par bya ba'i chos gang yang med pa'i phyir te/ byang
365b3(dkon brtsegs): chub sems dpa' gang chos gnyis pa 'di dang ldan par gyur na/ mang du thos pa rgya mtsho chen po lta bur bsags pa yin pas yongs su gtugs par mi 'gyur
365b4(dkon brtsegs): zhing / rtag par mang du thos pa'i gter rin po che bsags nas chos rnams la nges pa'i don thob pas tshig gi don rnams legs par khong du chud par 'gyur ro/ /
365b5(dkon brtsegs): gzhan yang gang po/ byang chub sems dpa' ni/ chos yongs su gnyer ba'i rgyu dang rkyen gyis sangs rgyas rjes su dran zhing sangs rgyas kyi chos rjes su dran par byed do/ /
365b6(dkon brtsegs): des chos kyi rgyu dang rkyen gyi sangs rgyas rjes su dran zhing sangs rgyas kyi chos rjes su dran par gyur pa na 'dod chags par bya ba'i chos 'ga' yang yang dag par rjes su
365b7(dkon brtsegs): mi mthong ngo / /des 'dod chags pa med pa'i phyir chos thams cad la sems kyis mngon par zhen pa med do/ /des chos thams cad la mngon par zhen pa med pa'i
366a1(dkon brtsegs): phyir dris pa rnams kyi rjes su lan 'debs pa la thogs pa med par 'gyur te/ byang chub sems dpa' gang chos gsum pa 'di
366a2(dkon brtsegs): dang ldan par gyur na/ mang du thos pa rgya mtsho chen po lta bur bsags pa yin pas yongs su gtugs par mi 'gyur zhing / rtag par mang du thos pa'i gter rin
366a3(dkon brtsegs): po che bsags nas chos rnams la nges pa'i don thob pas tshig gi don rnams legs par khong du chud par 'gyur ro/ /gzhan yang gang po/ byang chub sems
366a4(dkon brtsegs): dpa' ni/ dmigs pa med pa'i byams pa phun sum tshogs par gyur pas spyod pa dag la thogs pa med de/ dmigs pa med pa'i byams pa ni/ dngos po rnams
366a5(dkon brtsegs): mi len pa gang yin pa'o/ /de ci'i phyir zhe na/ gang po/ gang mtshan ma 'di la gnas par gyur na yang 'dod chags dang / zhe sdang dang / gti mug skyed par
366a6(dkon brtsegs): byed la/ gang mtshan ma de la gnas par gyur na yang 'dod chags dang / zhe sdang dang / gti mug skyed par byed pas so/ /dngos po'i mtshan ma'am/ rdzas kyi
366a7(dkon brtsegs): mtshan ma'am/ phung po'i mtshan ma'am/ skye mched kyi mtshan ma'am/ khams kyi mtshan ma'am/ chos kyi mtshan ma'am/ chos ma yin pa'i mtshan ma la
366b1(dkon brtsegs): gnas par gyur na yang 'dod chags dang / zhe sdang dang / gti mug skyed par byed pas/ de phyir gang po/ ji tsam du len pa'i mtshan ma dang bcas pa de dag thams
366b2(dkon brtsegs): cad ni/ log pa'i lta ba zhes bya ste/ byang chub sems dpa' ni/ mtshan ma de dag thams cad nye bar zhi bar bya ba'i ched du byams pa'i sems sgom par byed pas/
366b3(dkon brtsegs): sems can 'jig pa'i phyir du mtshan ma 'jig pa'i phyir dngos po yang 'jig pa nyid do/ /dngos po 'jig pa'i phyir lta ba yang 'jig pa nyid do/ /zhes byang chub
366b4(dkon brtsegs): sems dpa' de'i tshe chos thams cad rnam par bshig nas byams pa sgom par byed do/ /de lta bu'i byams pa gang yin pa 'di ni/ dmigs pa med pa'i byams pa zhes
366b5(dkon brtsegs): bya'o| |de lta bu'i dmigs pa med pa'i byams pa gang yin pa de ni/ chos kyi byams pa zhes bya'o/ /de lta bu'i chos kyi byams pa gang yin pa de ni/ sangs rgyas kyi byams
366b6(dkon brtsegs): pa zhes bya'o/ /gang po/ sangs rgyas kyi byams pa gang zhe na/ mngon par 'du byed pa med cing 'jig pa med pa gang yin pa de ni/ sangs rgyas kyi byams pa zhes bya'o/ /
366b7(dkon brtsegs): gzhan yang gang po/ yang dag pa ji lta ba bzhin du chos thams cad rab tu rtogs pa gang yin pa de ni/ sangs rgyas kyi byams pa zhes bya'o/ /gang pos gsol pa/
367a1(dkon brtsegs): bcom ldan 'das/ ji ltar bgyis na/ yang dag pa ji lta ba bzhin du chos thams cad rab tu rtogs pa zhes bgyi lags/ bcom
367a2(dkon brtsegs): ldan 'das kyis bka' stsal pa/ gang po/ rab tu rtogs pa zhes bya ba 'di ni/ chos so/ /zhe'am/ 'di ni/ chos ma yin no/ /zhes sems par mi byed do/ /de
367a3(dkon brtsegs): ci'i phyir zhe na/ gang po/ gal te chos yod do/ /zhes zer na/ de ni/ chos ma yin pa yin pas/ gal te chos med par gyur na/ chos ma yin pa yang med par
367a4(dkon brtsegs): 'gyur pas de la spros pa ci yang med pas so/ /spros pa med pa gang yin pa de ni/ mya ngan las 'das pa zhes bya ste/ khyod kyis de ltar rab tu brtags te/ de
367a5(dkon brtsegs): shin tu thag ring ba zhig yin nam/ 'on te shin tu thag nye ba zhig yin/ gang pos gsol pa/ de ni/ thag ring ba yang ma lags/ thag nye ba yang ma lags
367a6(dkon brtsegs): so| |de ci'i slad du zhe na/ bcom ldan 'das/ de lta bu'i don de la ni/ phyogs kyang ma mchis/ gnas kyang ma mchis/ nang zhes bgyi ba yang ma mchis/ phyi
367a7(dkon brtsegs): rol zhes bgyi ba yang ma mchis pas so/ /bcom ldan 'das kyis bka' stsal pa/ de bzhin du gang po/ khyod kyis chos rnams grangs su bgrang bar bya'o/ /
367b1(dkon brtsegs): bcom ldan 'das/ chos ji lta bu zhig la grangs su bgrang bar bgyi ba lags/ gang po/ ji tsam du byis pa so so'i skye bo rnams kyis mngon par zhen par bya ba'i chos
367b2(dkon brtsegs): de dag ni/ de bzhin gshegs pas dmigs par mi mdzad/ sgrub par mi mdzad/ mngon du mi mdzad do/ /zhes de lta bu'i chos mi rtog pa gang yin pa de ni/ grangs su
367b3(dkon brtsegs): bgrang ba zhes bya'o/ /gang po/ chos rnams kyi grangs de dag ni/ chos rab tu rnam par 'byed pa ma yin pa'i phyir gang po/ deng khyod la 'di ltar rab tu dben pa'i chos
367b4(dkon brtsegs): mchog dam pa sangs rgyas kyi lam yongs su sdud par gyur pa bshad par bya'o/ /gang po/ ma 'ongs pa'i dus na 'jig rten pa'i rnyed pa la gdu ba dag gal te mdo sde 'di
367b5(dkon brtsegs): thos par gyur na/ mnyan pa dang / len par mos par mi 'gyur ro/ /gang po/ ngas byang chub ces brjod pa'i tshig 'di khyod kyis sgra dang tshig tsam du phyogs cung zad
367b6(dkon brtsegs): cig rtogs par gyur par zad kyi/ de'i don gyi tshul ni/ khyod kyis shes par mi nus so/ /don 'di ni/ shin tu zab pas tshig gis brjod par bya ba ma yin gyi/ mkhas
367b7(dkon brtsegs): pa dag gis rang gis rig par bya ba yin no/ /de nas de'i tshe bcom ldan 'das kyis tshigs su bcad de bka' stsal pa/ gang gis don ni mi rtogs pa/ /sangs rgyas
368a1(dkon brtsegs): chos la mya ngan skye/ /gal te don ni rig gyur na/ /sangs rgyas de la ston par mdzad/ /sangs rgyas ston par gang sems pa/ /de ni
368a2(dkon brtsegs): mya ngan 'das gnyer bas/ /'bad rtsol sems ni med par yang / /yang dag chos ni sems par byed/ /'di la chos skye yod pa min/ /'gag pa'i chos kyang yod min
368a3(dkon brtsegs): te| |skye dang 'gag pa med gyur pa/ /de ni chos rnams yang dag mtshan/ /chos gang skye ba med pa la/ /byed dang 'byung ba'ang yod mi 'gyur/ /yin dang ma yin tha dad
368a4(dkon brtsegs): gcig / chos 'di la ni de dag med/ /de ni mya ngan 'das yin te/ /de na 'gag par bya ba med/ /thag ni nye ring gang zer ba/ /de dag gnyi ga stong pa yin/ /gang
368a5(dkon brtsegs): zhig stong par rtogs gyur pa/ /de ni mya ngan 'das shes yin/ /mya ngan 'das pa gang shes pa/ /nga yi slob ma zhes bya'o/ /gang po/ byang chub sems dpa' gang chos
368a6(dkon brtsegs): bzhi po 'di dag dang ldan par gyur na/ mang du thos pa rgya mtsho chen po lta bur bsags pa yin pas yongs su gtugs par mi 'gyur zhing / rtag par mang du
368a7(dkon brtsegs): thos pa'i gter rin po che bsags nas chos rnams la nges pa'i don thob pas tshig gi don rnams legs par khong du chud par 'gyur ro/ /de nas de'i tshe bcom
368b1(dkon brtsegs): ldan 'das kyis tshigs su bcad de bka' stsal pa/ rtag tu mang thos gnyer 'dod pa/ /sangs rgyas rnams kyis bsngags 'gyur zhing / /yang dag nges don thob 'gyur
368b2(dkon brtsegs): pas| / de phyir rgya mtsho lta bur 'gyur/ /yi ge 'bru ni gcig pu dang / /tshig gi don ni gcig tsam yang / /bskal pa bye ba brgya stong du/ /brjod kyang zad par mi 'gyur ro/ /
368b3(dkon brtsegs): de phyir yang dag chos gnyer bya/ /gnyer nas tshul bzhin bsam bya yi/ /chos kyi mtshan nyid mi blang zhing / /sangs rgyas bsngags la zhen mi bya/ /de bzhin gshegs
368b4(dkon brtsegs): pa rjes dran zhing / /yang dag chos ni dran par bya/ /'dod chags rtsod med sems kyis ni/ /'dren pa yongs su btsal bar bya/ /rtag par sems can rnams la ni/ /
368b5(dkon brtsegs): byams pa'i sems ni bsgom par bya/ /sems can la ni zhen med par/ /chos rnams thams cad zhi bar bya/ /byang chub sems dpa' grags chen gyis/ /'di
368b6(dkon brtsegs): 'dra'i chos ni sgrub byed na/ /myur du gzungs ni 'thob 'gyur bas/ /mang du thos pa de las skye/ /ji ltar nam mkha' ngo bo nyid/ /'phel zhing 'grib pa med pa ltar/ /
368b7(dkon brtsegs): chos nyid kyang ni de bzhin te/ /'phel ba med cing 'grib med pa/ /ngas ni shes rab stobs dag gis/ /bskal pa tshad med grangs med du/ /chos rnams yongs su
369a1(dkon brtsegs): bshad gyur kyang / /'on kyang bshad pa zhes mi brjod/ /sems can nyid ni ji snyed pa/ /thams cad mi lus thob gyur te/ /kun
369a2(dkon brtsegs): kyang rab tu byung nas ni/ /mang thos kun dga' bzhin gyur kyang / /gzungs thob byang chub sems dpa' yis/ /sems can de dag thams cad la/ /bskal pa bye
369a3(dkon brtsegs): bar chos bshad kyang / /de yi shes rab gtugs mi 'gyur/ /sangs rgyas mkhyen pa mtshungs med dam/ /nam mkha' 'dra bar tshad kyang med/ /nam mkha' skye
369a4(dkon brtsegs): 'byung med pa ltar/ /mkhyen pa yang ni de bzhin no/ /klu yis chu ni ma blangs par/ /char chen dag ni 'bebs byed pa/ /chu de la ni gnas med kyang / /char
369a5(dkon brtsegs): 'bebs pa la mthar thug med/ /byang chub sems dpa' de bzhin du/ /gzungs 'di thob par gyur pa na/ /chos rnams la ni gnas med kyang / /rkyen de bshad na
369a6(dkon brtsegs): zad mi 'gyur/ /de phyir mang thos btsal bar bya/ /btsal nas chu bzhin gnas bya ste/ /chos dbyings sangs rgyas rjes dran na/ /mang du thos pa de las skye/ /byams
369a7(dkon brtsegs): pas sems can kun khyab ste/ /sems can mtshan ma zhi byed cing / /chos kyi mtshan ma'ang zhi byed na/ /mang du thos pa'ang de las skye/ /mang du thos pa'i
369b1(dkon brtsegs): le'u ste| gnyis pa'o/ / //bcom ldan 'das kyis bka' stsal pa/ gang po/ byang chub sems dpa' chos bzhi dang ldan par gyur na/ bla na
369b2(dkon brtsegs): med pa yang dag par rdzogs pa'i byang chub las phyir ldog par mi 'gyur ro/ /bzhi gang zhe na/ byang chub sems dpa' ni/ sngon ma thos pa'i chos thos par gyur na/
369b3(dkon brtsegs): don gyi tshul rab tu sems par byed kyi/ 'di ma yin no/ /zhes smra bar mi byed de/ byang chub sems dpa' gang chos dang po 'di dang ldan par gyur na/ bla na med pa yang
369b4(dkon brtsegs): dag par rdzogs pa'i byang chub las phyir ldog par mi 'gyur ro/ /de nas de'i tshe bcom ldan 'das kyis tshigs su bcad de bka' stsal pa/ bdag gi yid dang mi
369b5(dkon brtsegs): 'gal ba'i/ /ma thos chos ni thos gyur na/ /don gyi tshul ni legs byed cing / /chos min zhes ni smra mi byed/ /gal te stong pa'i chos thos na/ /rtag tu don tshul tshol
369b6(dkon brtsegs): byed pas/ /de phyir shes rab 'phel 'gyur zhing / /byang chub lam ni de nas skye/ /ma thos chos ni thos gyur na/ /don gyi tshul ni tshol byed pas/ /byang chub las ni mi ldog
369b7(dkon brtsegs): cing / /shes rab dag ni 'phel bar 'gyur/ /ma thos chos ni thos gyur na/ /nga rgyal ngan pa'i sems mi 'brang / /g.yo sgyu dag kyang skyed mi byed/ /g.yo bskyed pas ni
370a1(dkon brtsegs): byang chub min/ /ma thos chos ni thos gyur na/ /de yi don ni tshol byed pas/ /sngon chad thos par ma gyur kyang / /rtse gcig tu ni sems
370a2(dkon brtsegs): par byed/ /gang zag des ni chos thos tshe/ /yang dag chos ni thos 'gyur zhing / /rtag par sangs rgyas mang mthong bas/ /byang chub las ni ldog mi 'gyur/ /sangs rgyas
370a3(dkon brtsegs): mang po mthong nas kyang / /tshul bzhin zhu ba zhu byed pas/ /nyan thos dag gis thos na yang / /thams cad rab tu dga' bar 'gyur/ /'di ni ngo mtshar rmad ldan
370a4(dkon brtsegs): pas| |'di 'dra'i zhu ba zhu bar byed/ /bdag cag bsam pa'ang yod min na/ /dngos po 'di thos ci smos zer/ /nyan thos ngo mtshar brjod pas na/ /lha klu thams
370a5(dkon brtsegs): cad dga' 'gyur zhing / /sangs rgyas bsngags pa brjod 'gyur pa/ /'di ni mang thos 'bras bu yin/ /zhu ba gang yod zhus pa'i tshe/ /sangs rgyas de bzhin lan 'debs
370a6(dkon brtsegs): pa| |'khor 'dus mang po tshad med pa/ /thams cad phan pa che thob 'gyur/ /byang chub sems dpa' lan 'debs pa/ /mang thos 'di ni thos gyur na/ /'khor med
370a7(dkon brtsegs): tshad med thams cad kyis/ /bla med chos mig thob par 'gyur/ /bcom ldan 'das kyis bka' stsal pa/ gang po/ rgyu dang rkyen des na/ byang chub sems
370b1(dkon brtsegs): dpa' sngon ma thos pa'i chos thos par gyur pa na mngon par yid ches pas dang du len cing 'gal ba med pa'i sems kyis tshul bzhin du bsam nas 'di ni/ ma
370b2(dkon brtsegs): yin no| |zhes smra bar mi byed na/ des sems can tshad med pa rnams kyi don byed par 'gyur bar rig par bya'o/ /gang po/ sngon 'das pa'i bskal pa grangs med
370b3(dkon brtsegs): t shad med dpag tu med bsam gyis mi khyab pa'i yang ches bsam gyis mi khyab pa na de bzhin gshegs pa dgra bcom pa yang dag par rdzogs pa'i sangs rgyas
370b4(dkon brtsegs): rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/
370b5(dkon brtsegs): sangs rgyas bcom ldan 'das yon tan thams cad kyi 'od zer gyi rgyal po zhes bya ba byung ste/ gang po/ bcom ldan 'das yon tan thams cad kyi 'od zer gyi
370b6(dkon brtsegs): rgyal po de'i sku tshe'i tshad ni/ lo bye ba phrag brgyad cu thub par gyur to/ /bcom ldan 'das de'i 'khor 'dus pa re re la yang nyan thos kyi dge 'dun gang+gA'i klung
370b7(dkon brtsegs): b rjod kyis mi lang ba'i bye ma snyed chos rnams la len pa med cing zag pa zad nas sems rnam par grol ba'i dgra bcom pa gnyi ga'i cha las rnam par
371a1(dkon brtsegs): grol ba sha stag byung ste/ byang chub sems dpa'i tshogs kyi grangs kyang de bzhin no/ /gang po/ bcom ldan 'das de mya ngan las
371a2(dkon brtsegs): 'das pa'i 'og tu dam pa'i chos ni lo drug khrir gnas par gyur to/ /de yongs su mya ngan las 'da' bar nye ba'i tshe byang chub sems dpa' bye ba brgya phrag
371a3(dkon brtsegs): mang po thams cad rdzu 'phrul gyi stobs kyis dam pa'i chos bsrung ba'i phyir 'dzam bu'i gling bye ba brgya phrag mang po kun tu khyab par gyur pas/ 'dzam bu'i
371a4(dkon brtsegs): gling re re na yang byang chub sems dpa' re re gnas par gyur to/ /gang po/ bcom ldan 'das yon tan thams cad kyi 'od zer gyi rgyal po de yongs su mya ngan las
371a5(dkon brtsegs): 'das pa'i 'og tu de'i nyan thos rnams khad kyis le lo dang / snyom las can du gyur pas 'di lta bu'i mdo sde zab mo dag kha ton du 'don cing yongs su
371a6(dkon brtsegs): 'dzin pa med par gyur pas/ chos rnams stong pa nyid dang ldan pa'i mdo sde dang / tshul khrims rnam par dag cing sbyangs pa'i yon tan dang ldan pa'i mdo sde
371a7(dkon brtsegs): thams cad kyang mthar gyis nub par gyur te| de dag gis klog pa dang / kha ton du 'don pa dang / rnam par bshad par ma byas pa'i phyir de'i bstan pa la chos
371b1(dkon brtsegs): kyi sde snod shin tu yangs shing rgya che ba brgyad khri bzhi stong yod la/ chos kyi sde snod re re la yang mdo sde bye ba khrag khrig brgya phrag drug cu rtsa brgyad yod de/ mdo'i sde re re la
371b2(dkon brtsegs): yang ched du brjod pa'i sde sum khri drug brgya yod do/ /ched du brjod pa'i sde re re la yang tshigs su bcad pa bye ba phrag drug khri bdun brgya yod do/ /gang po/ de'i tshe de'i dus
371b3(dkon brtsegs): tha ma la dam pa'i chos nub tu nye ba nas sangs rgyas kyi chos kyi sde snod mang po de dag las mdo'i sde dang / ched du brjod pa'i sde 'ba' zhig lus par gyur to/ /de'i tshe
371b4(dkon brtsegs): chos smra ba'i dge slong mthu bo che zhes bya ba zhig yod de/ 'dzam bu'i gling 'dir de bzhin gshegs pa'i rdzu 'phrul gyi mthus dam pa'i chos bsrung ba'i phyir
371b5(dkon brtsegs): chos smra ba mthu chen thob pa/ mang du thos shing rgya che ba/ chos legs par ston pa/ tshig rgyan dang ldan pa/ don gyi tshul gsal bar rtogs pa des
371b6(dkon brtsegs): rtag par sngon ma thos pa'i chos bsgrag pa la mos par gyur to/ /des chos bsgrags par gyur pa na skye bo phal cher skur pa 'debs shing 'gal bar byas par gyur pas
371b7(dkon brtsegs): c hos smra ba'i dge slong mthu chen thob pa de 'di snyam du 'di ltar skye bo mang po 'di dag sngon ma thos pa'i chos thos par gyur kyang mngon par yid ma ches pas mnyan
372a1(dkon brtsegs): pa dang / len par mos pa yang med la/ gal te thos par gyur na yang khong du mi chud pas rjes su 'brang bar mi byed cing 'gal bar
372a2(dkon brtsegs): byas nas skyon 'byin par byed pas 'di skad du/ 'di ni/ sangs rgyas kyi bka' yang ma yin la/ ston pa chen po'i bstan pa yang ma yin no/ /de ci'i phyir zhe na/
372a3(dkon brtsegs): bdag cag gis sngon chad nam yang slob dpon dang / mkhan po las 'di lta bu'i mdo sde ma thos la/ gzhan yang dge slong gnas brtan rgan rabs gang yang
372a4(dkon brtsegs): slob dpon dang / mkhan po las 'di lta bu brgyud de thos par mi smra bas so/ /zhes dge slong mang po de skad kyang zer la/ mdo'i sde dang / ched du brjod pa'i sde tsam
372a5(dkon brtsegs): las ma lus pas deng bdag ci'i phyir bdag gcig pu gnas dben par mi 'gro snyam mo/ /gang po/ chos smra ba'i dge slong mthu chen thob pa de de snyam du
372a6(dkon brtsegs): bsam nas gcig pu ri phug dben par gnas par gyur to/ /de'i tshe 'dzam bu'i gling na bskal pa chags tshun chad grong khyer chen po chur dpag tshad bcu gnyis
372a7(dkon brtsegs): yod pa| zheng du dpag tshad bdun yod cing rab tu mdzes par byas pa/ lam srang rnams thad kar 'bab pa/ skye bo mang pos gang ba/ lo legs shing bde bar
372b1(dkon brtsegs): gyur pa drug khri brgya stong yod par gyur to/ /de'i 'og tu phyis kyang grong khyer chung du kha cig ni/ dpag tshad bdun yod pa/ kha cig ni/ dpag tshad drug dang / lnga dang / bzhi
372b2(dkon brtsegs): dang / gsum dang / gnyis yod pa/ nang gi chung ba'i tshad kyang dpag tshad gcig yod pa bye ba phrag brgyad cu rtsa bzhi byas par gyur te/ gang po/ de'i tshe 'dzam bu'i gling
372b3(dkon brtsegs): na grong khyer chen po rab tu dben pa zhes bya ba na khyim bdag sha na zhes bya ba byung ba de'i bu ni/ ma hA shu ma ta zhes bya ste/ khyim bdag gi bu de dben pa la gnas pa
372b4(dkon brtsegs): las| lha zhig 'ongs nas tshigs su bcad de smras pa/ khyod kyi nan tan chos dag la/ /btsal nas tshul bzhin soms shig dang / /de bzhin gshegs pa yon tan
372b5(dkon brtsegs): rgyal| |khyod 'tshang rgya bar lung ston to/ /gang po/ lha des tshigs su bcad pa de smras nas mi snang bar gyur to/ /de nas khyim bdag gi bu de pha'i drung du song nas rkang pa
372b6(dkon brtsegs): la mgo bos phyag byas te 'di skad du/ bdag ni/ rab tu byung nas bcom ldan 'das yon tan thams cad kyi 'od zer gyi rgyal po de'i bstan pa las tshangs par spyod par
372b7(dkon brtsegs): 'dod do/ /zhes smras pa dang / de nas khyim bdag sha nas tshigs su bcad de smras pa/ nga yi khyim na rin chen mang / /gser dngul dag ni tshad kyang med/ /'dzam bu'i
373a1(dkon brtsegs): gling na med pa kun/ /nga yi khyim na ldan par yod/ /ngas ni rin chen btsal ba yang / /bu 'dod spyod phyir btsal btsal na/ /ci phyir
373a2(dkon brtsegs): rab tu 'byung byed cing / /'jig rten smod la dga' bar byed/ /de nas khyim bdag gi bu des tshigs su bcad de pha la smras pa/ bdag ni rtag tu chos tshol
373a3(dkon brtsegs): mos| |btsal nas yang dag tshul bzhin sems/ /longs spyod myong bar mi dga' bas/ /'jig rten 'dren pa byed par dga'/ /khyim gyi rin chen mi
373a4(dkon brtsegs): dgos pas/ /bdag ni 'dod pa nyung la mos/ /chos kyi gter ni dbyung ba'i phyir/ /rab tu 'byung bar mos pa yin/ /sangs rgyas 'byung ba rab tu dkon/ /
373a5(dkon brtsegs): chos bstan pa yang rab tu dkon/ /deng bdag sangs rgyas bstan phrad na/ /ci yi phyir na gtang bar bya/ /gang po/ de nas khyim bdag gi bu des pha'i rkang pa la
373a6(dkon brtsegs): phyag 'tshal te bskor ba byas nas phyir byung ste 'gro ba'i tshe tshigs su bcad pa 'di dag smras so/ /pha ni bye ba 'bum yod la/ /ma ni bye ba brgya yod cing / /
373a7(dkon brtsegs): deng bdag rab tu 'byung ba'i sems/ /gang gis kyang ni bzlog mi nus/ /deng bdag lus srog pha ma dang / /gnyen 'dab kun ni rab spangs nas/ /sangs rgyas
373b1(dkon brtsegs): chos ni mi spong par/ /rab byung spyod pa gnyer bar byed/ /gang po/ de'i tshe khyim bdag gi bu des tshigs su bcad pa 'di dag smras nas rab tu byung bar gyur to/ /
373b2(dkon brtsegs): chos smra ba'i dge slong mthu chen thob ga la ba der song nas chos mnyan pa gnyer bar gyur pa dang / de nas de'i tshe chos smra ba mthu chen thob pas kyang de la sngon ma
373b3(dkon brtsegs): thos pa'i mdo sde rgya cher yang dag par rab tu bstan to/ /de nas dge slong ma hA shu ma tas sngon ma thos pa'i mdo sde thos par gyur nas chos smra ba mthu chen thob pa
373b4(dkon brtsegs): la 'di skad ces smras so/ /bdag gis 'di lta bu'i mdo sde sngon chad ma thos na/ mdo sde 'di lta bu 'di sus ni/ klog par byed/ /sus ni/ 'don par byed/ /sus ni/
373b5(dkon brtsegs): yang dag par blangs nas 'dzin par byed/ gnas gang du ni/ thos par 'gyur/ mthu chen thob pas smras pa/ bdag gis sngon gyi tshe rabs rjes su dran pa'i dge ba'i
373b6(dkon brtsegs): r tsa ba'i rgyu dang rkyen gyi phyir de bzhin gshegs pa yon tan thams cad kyi 'od zer gyi rgyal po'i byin gyi rlabs kyi mthu'i dbang gi phyir 'di lta bu'i mdo sde zab mo rang
373b7(dkon brtsegs): gi ngang gis sems la gnas par gyur to/ /gang po/ de'i tshe dge slong ma hA shu ma tas 'di skad smras pa thos nas lhag pa'i bsam pa bskyed de rjes su bsam pas
374a1(dkon brtsegs): shes rab kyi mthu skyes pas shes rab dang thabs mkhas pa chen po'i stobs kyis chos smra ba mthu chen thob pa la dri ba dris pa dang / mthu
374a2(dkon brtsegs): chen thob pas kyang don gyi rjes su lan yang dag par btab nas 'di skad du/ sngon de bzhin gshegs pa yon tan thams cad kyi 'od zer gyi rgyal po la dge
374a3(dkon brtsegs): slong zhig gis dngos po 'di/ deng khyod kyis ji skad dris pa/ de bzhin du de bzhin gshegs pa de la zhus pa dang / de bzhin gshegs pa des kyang de bzhin du
374a4(dkon brtsegs): yang dag par lan btab pa dge slong des thos par gyur nas shin tu dga' bar gyur to/ /zhes smras so/ /gang po/ de'i tshe dge slong ma hA shu ma tas chos smra ba
374a5(dkon brtsegs): mthu chen thob pa la yang 'di skad du dris pa dang / mthu chen thob pas kyang 'di skad du/ sngon de bzhin gshegs pa yon tan thams cad kyi 'od zer gyi rgyal po
374a6(dkon brtsegs): la dge slong zhig gis dngos po 'di/ deng khyod kyis ji skad dris pa de bzhin du zhus pa dang / de bzhin gshegs pa des kyang de bzhin du lan yang dag par
374a7(dkon brtsegs): btab pa dge slong des thos nas shin tu dga' bar gyur to/ /zhes smras so/ /gang po/ de'i tshe dge slong ma hA shu ma tas chos smra ba mthu chen thob pa la 'di skad
374b1(dkon brtsegs): ces smras so/ /kye skyes bu dam pa/ sngon de bzhin gshegs pa las zhus pa dang / lan 'debs pa'i dngos po 'di lta bu lan du zhig thos par gyur/ /mthu chen
374b2(dkon brtsegs): thob pas smras pa/ dngos po 'di ni/ shin tu yid ches par dka' bas/ dngos po 'di ma 'dri bar zhog cig /gzhan yang gang lus kyi chos khyad par du 'phags pa
374b3(dkon brtsegs): mngon sum du ma byas pa dag gis kyang shin tu yid ches par dka'o/ /de bzhin du lan gnyis lan gsum gyi bar du ma hA shu ma tas kye skyes bu dam pa/ sngon de bzhin
374b4(dkon brtsegs): gshegs pa las zhus pa dang / lan 'debs pa'i dngos po 'di lta bu lan du zhig thos par gyur/ mthu chen thob pas smras pa/ dngos po 'di ma 'dri bar zhog cig/
374b5(dkon brtsegs): gal te khong du ma chud par gyur na/ deng khyod la dpes nye bar mtshon par bya ste/ blo dang ldan pa dag ni/ dpes nye bar mtshon na/ rab tu rtogs par 'gyur ro/ /
374b6(dkon brtsegs): dge slong dag gis de bzhin gshegs pa yon tan thams cad kyi 'od zer gyi rgyal po las sems can gyi rang bzhin thos pa ni/ sa chen po'i rnam pa bas ches mang
374b7(dkon brtsegs): ngo / /dge slong / gal te stong gsum gyi stong chen po'i 'jig rten gyi khams thams cad na yod pa'i sems can gyi rnam pa gzugs can nam/ gzugs can ma
375a1(dkon brtsegs): yin pa'am/ 'du shes can nam/ 'du shes med pa'am/ 'du shes med 'du shes med min ji snyed pa de dag thams cad kyis
375a2(dkon brtsegs): mi'i lus thob nas shes rab kyi stobs dang ldan par gyur la/ sems can de dag re res kyang yun se gol gtogs pa gcig la gang+gA'i klung gi bye ma snyed kyi
375a3(dkon brtsegs): dri ba so so nas mi mthun pa dag dris par gyur/ dge slong / de bzhin du phyogs bcu'i 'jig rten gyi khams ma lus pa thams cad na sems can ji snyed pa de
375a4(dkon brtsegs): dag thams cad kyis kyang bskal pa gcig gam/ bskal pa gcig las lhag pa'i bar du dri ba mang po de lta bu dris par gyur/ gzhan yang gang zag gcig
375a5(dkon brtsegs): gis se gol gtogs pa gcig la gang zag de snyed kyi dri ba tha dad cing mi mthun pa thams cad dris par gyur/ /de bzhin du gzhan yang gang zag gcig gis
375a6(dkon brtsegs): sems can ma lus pa mthar thug pa snyed kyi dri ba sna tshogs pa bskal pa gcig gam/ bskal pa gcig las lhag pa'i bar dris par gyur na/ 'di ji snyam
375a7(dkon brtsegs): du sems/ dri ba de dag ci mang ba yin snyam mam/ smras pa/ de shin tu mang bas dper sla ba yang ma yin no/ /mthu chen thob pas dge slong ma hA shu ma ta la
375b1(dkon brtsegs): smras pa| bdag gis deng khyod la yang dag par smras pa yin gyi/ /the tshom ma za zhig /ji ltar sems can ma lus pa de dag thams cad kyis bskal pa gcig gam/
375b2(dkon brtsegs): bskal pa gcig las lhag pa'i bar du the tshom dris pa bas/ bdag gis de bzhin gshegs pa la chos kyi rnam grangs gcig thos pa'i sgo nas lan btab pa de bas
375b3(dkon brtsegs): kyang ches mang ngo / /de bzhin du chos kyi rnam grangs kyi sgo gnyis dang / gsum dang / bzhi dang / lnga dang / bcu dang / nyi shu dang / sum cu dang / bzhi bcu dang / lnga bcu
375b4(dkon brtsegs): nas brgya dang / stong dang / khri dang / 'bum la sogs pa'i bar du yang de bzhin te/ dge slong / bdag gis mdo tsam du bstan na bgrang ba'i ming dang / yi ge ji snyed pa
375b5(dkon brtsegs): thams cad ni/ tshad med/ mthar thug pa med/ bsam gyis mi khyab pas grangs de dag las yang dag par 'das par gyur kyang bdag gis ma lus par kha ton du bton
375b6(dkon brtsegs): nas yongs su bzung ngo / /dge slong / dris pa de dag thams cad kyang chos kyi rnam grangs gcig tu 'dus par bdag gis rab tu shes te/ 'di lta ste/ de bzhin gshegs
375b7(dkon brtsegs): pa yon tan thams cad kyi 'od zer gyi rgyal pos yang dag par gsungs pa'i lam gyi tshig dang / sgo'i tshig dang / phyag rgya'i tshig dang / dngos gzhi'i tshig dang / rdo rje
376a1(dkon brtsegs): lta bu'i tshig dang / rab tu lci ba'i tshig dang / mi g.yo ba'i tshig dang / gting dpag dka' ba'i tshig gang yin pa'o/ /dge slong / sgo
376a2(dkon brtsegs): gcig tu chos thams cad sdud pa ni/ 'di lta ste/ mngon par 'du byed pa med pa'i sgo dag yin pas chos thams cad dang / tshig thams cad kyang sgo des gzhi byed
376a3(dkon brtsegs): pas thams cad sgo der 'jug par 'gyur ro/ /mdo'i sde dang / ched du brjod pa'i sde thams cad kyang sgo der zhugs nas yi ge gcig rnam par phye nas yi ge mang
376a4(dkon brtsegs): po la 'jug par 'gyur ro/ /dge slong / de bzhin du gzungs kyi sgo bdun khri brgyad stong po thams cad la yang 'jug par 'gyur te/ de la yang dbang po rnams
376a5(dkon brtsegs): kyi bye brag dgu khri nyis stong yod do/ /sems can gyi spyod pa'i sgo nas kyang gzugs kyi kha dog brgyad khri yod de/ lam gyi bye brag gis tha dad pa'i gzugs
376a6(dkon brtsegs): ji snyed pa de dag thams cad kyi mi gang yin pa yang bdag gis rab tu shes so/ /gzugs de dag re re la yang ming brgya yod pa dang / de bzhin du ming nyis brgya
376a7(dkon brtsegs): dang / ming sum brgya yod pa nas ming brgya stong du ma yod pa'i bar dag kyang bdag gis rab tu shes so/ /'dzam bu'i gling na yod pa nas phyogs bcu'i sangs
376b1(dkon brtsegs): rgyas kyi zhing khams las 'das pa'i bar dag na yod pa'i dmigs pa tha dad pa dang / ming tha dad pa ji snyed yod pa de dag thams cad kyang bdag gis rab tu shes so/ /
376b2(dkon brtsegs): mdor na/ de bzhin gshegs pa'i mthus chos rnams so so tha dad pa'i bye brag dang / dris pa dang / lan gyi bye brag ji snyed yod pa rnams kyang de bzhin gshegs
376b3(dkon brtsegs): pa yon tan thams cad kyi 'od zer gyi rgyal po'i byin gyi rlabs kyi mthus bdag gis rab tu shes so/ /gang po/ de'i tshe dge slong ma hA shu ma tas chos smra ba mthu chen
376b4(dkon brtsegs): thob pa la 'di skad ces smras so/ /skyes bu dam pa/ slar grong dang / grong khyer dang / grong rdal du gshegs te/ de bzhin gshegs pa yon tan thams cad kyi
376b5(dkon brtsegs): ' od zer gyi rgyal pos yang dag par gsungs pa'i chos kyi 'khor lo yang dag par rjes su bskor cing bdag gis gsol pa btab pa bzhin du gnang bar mdzad du
376b6(dkon brtsegs): gsol| bdag gis yang dag par bsrung zhing chos mnyan par 'tshal lo/ /mthu chen thob pas smras pa/ da ltar gyi dus kyi dge slong rnams ni/ thams cad kyang
376b7(dkon brtsegs): le lo dang / snyom las can du gyur te/ dge ba'i chos la gsog pa'i lhag pa'i bsam pa med pas khyod de skad ma zer cig /ma hA shu ma tas smras pa/ bdag ni/
377a1(dkon brtsegs): deng phyin chad dge ba'i chos la lhag pa'i bsam pa bskyed nas chos de gnyer bar bgyid pas le lo mi bgyid do/ /gang po/ dge
377a2(dkon brtsegs): slong ma hA shu ma tas mthu chen thob pa grong dang / grong khyer dang / grong rdal du 'jug cing yang dag pa'i chos bshad par gsol ba btab nas rjes su srung
377a3(dkon brtsegs): bar byas te/ sngon ma thos pa'i chos yang dag par mnyan to/ /gang po/ de'i tshe dge slong ma hA shu ma ta skye bo rnams kyis rim gro dang / bsnyen bkur byas te mang
377a4(dkon brtsegs): po kun gyis tshul khrims srung ba dang / shes rab dang ldan pa dang / mang du thos pa'i yon tan mchog tshad med pa dang ldan pa'o/ /zhes brjod par gyur to/ /
377a5(dkon brtsegs): de'i tshe dge slong ma hA shu ma tas grong dang / grong khyer dang / grong rdal dag tu song nas sems can mang po yang dag pa'i chos la gzud pa dang / gzhan yang
377a6(dkon brtsegs): sangs rgyas kyi bstan pa kun tu spel ba'i ched du chos smra ba mthu chen thob pa'i bsngags pa yang brjod par gyur to/ /gang po/ de'i tshe dge slong ma hA shu ma tas
377a7(dkon brtsegs): skye bo mang po rnams yang dag par bskul nas chos la mchog tu bya ba dang / dam pa'i chos mnyan pa'i phyir chos smra ba mthu chen thob pa la bsnyen bkur dang /
377b1(dkon brtsegs): rim gro dang / yang dag par srung ba byed du bcug go /gang po/ chos smra ba mthu chen thob pa yang dge slong ma hA shu ma tas yang dag par bsrung ba byas pas phyis
377b2(dkon brtsegs): grong dang / grong khyer dang / grong rdal dag tu song nas de bzhin gshegs pa yon tan thams cad kyi 'od zer gyi rgyal pos bskal pa grangs med pa rnams su byang chub
377b3(dkon brtsegs): mngon par bsgrubs pa gang yin pa de dag rnam pa sna tshogs kyi sgo nas rgya cher yang dag par bshad de/ kun tu rgya cher rab tu spel to/ /gang po/ 'di ltar dge slong ma hA
377b4(dkon brtsegs): s hu ma tas kyang lo brgya'i bar du rtag par chos smra ba mthu chen thob pa'i rjes su 'brangs nas chos rnams yang dag par dris kyang rtag par gsar du tha dad pa'i chos
377b5(dkon brtsegs): yang dag par bstan gyi/ nam yang zlos bu smras par ma gyur to/ /gang po/ chos smra ba mthu chen thob pa yang dge slong ma hA shu ma tas yang dag par rab tu bsrungs
377b6(dkon brtsegs): p a'i phyir sems can tshad med pa snyed 'phags pa'i bstan pa la yang dag par btsud nas sems can tshad med pa snyed sangs rgyas kyi byang chub la yang dag par
377b7(dkon brtsegs): bkod do/ /gang po/ khyod kyi de'i tshe de'i dus na chos smra ba mthu chen thob pas dam pa'i chos yang dag par bsrungs shing chos legs par bshad pa de gzhan yin pa snyam
378a1(dkon brtsegs): du sems na/ de ltar mi blta ste/ de ni/ byang chub sems dpa' byams pa 'di nyid yin no/ /gang po/ dge slong ma hA shu ma tas kyang
378a2(dkon brtsegs): chos smra ba yang dag par bsrungs shing gsol ba btab pa dang / grogs byas pa'i bsod nams kyi mthus shi ba'i 'og tu 'og gi phyogs su 'jig rten gyi khams
378a3(dkon brtsegs): b cu pa de bzhin gshegs pa 'khor mchog tu gyur pa zhes bya ba'i zhing du skyes nas de bzhin gshegs pa de la sems can thams cad kyi the tshom yongs su
378a4(dkon brtsegs): gcod pa zhes bya ba'i mdo sde 'di yang dag par zhus pa dang / de'i tshe de bzhin gshegs pa des kyang legs so/ /zhes bya ba'i bsngags pa lan brgya stong du ma
378a5(dkon brtsegs): brjod nas de la chos thams cad sdud cing 'byung bar byed pa'i sgo zhes bya ba'i mdo sde yang dag par bstan to/ /mdo sde 'di yang dag par bstan pa na sems
378a6(dkon brtsegs): can tshad med pa snyed bla na med pa yang dag par rdzogs pa'i byang chub tu sems bskyed nas yang dag pa nyid du sems pa la rab tu zhugs par gyur to/ /gang po/
378a7(dkon brtsegs): dge slong ma hA shu ma ta 'chi ba'i dus byas pa'i 'og tu gzhan yang de bzhin gshegs pa ri rab ces bya ba dang phrad nas de bzhin gshegs pa de la chos thams
378b1(dkon brtsegs): cad sdud cing 'byung bar byed pa zhes bya ba'i mdo sde yang dag par zhus pa dang / de'i tshe de bzhin gshegs pa des kyang legs so/ /zhes pa'i bsngags pa lan brgya stong
378b2(dkon brtsegs): du ma brjod nas de la chos thams cad sdud cing 'byung bar byed pa'i sgo zhes bya ba'i mdo sde yang dag par bstan to/ /mdo sde 'di yang dag par bstan pa na sems can
378b3(dkon brtsegs): tshad med pa snyed bla na med pa yang dag par rdzogs pa'i byang chub tu nges par gyur to/ /de nas yang 'chi ba'i dus byas te de bzhin gshegs pa ri'i rgyal po zhes bya ba
378b4(dkon brtsegs): dang phrad nas de bzhin gshegs pa de la chos thams cad kyi sgo zhes bya ba'i mdo sde yang dag par zhus pa dang / de'i tshe de bzhin gshegs pa des kyang legs so/ /
378b5(dkon brtsegs): zhes bya ba'i bsngags pa lan brgya stong du ma brjod nas de la chos thams cad kyi sgo zhes bya ba'i mdo sde rgya cher yang dag par rab tu bstan to/ /mdo sde 'di yang dag
378b6(dkon brtsegs): par bstan pa na sems can tshad med pa snyed bla na med pa yang dag par rdzogs pa'i byang chub tu nges par gyur to/ /de nas yang 'chi ba'i dus byas te de bzhin gshegs
378b7(dkon brtsegs): pa tshangs pa'i dbyangs zhes bya ba dang phrad nas de bzhin gshegs pa de la chos thams cad yang dag par sdud pa zhes bya ba'i mdo sde yang dag par zhus pa dang / de'i tshe de bzhin
379a1(dkon brtsegs): gshegs pa des kyang legs so/ /zhes bya ba'i bsngags pa brjod nas de la chos thams cad yang dag par sdud pa zhes bya ba'i mdo sde rgya cher yang dag
379a2(dkon brtsegs): par bstan to/ /mdo sde 'di yang dag par bstan pa na sems can tshad med snyed bla na med pa yang dag par rdzogs pa'i byang chub tu nges par gyur to/ /gang po/ dge slong
379a3(dkon brtsegs): ma hA shu ma tas de bzhin gshegs pa gcig nas gcig tu sangs rgyas mang po phrad nas mdo sde mang po zhus pa dang / sems can yongs su bzlas nas bla na
379a4(dkon brtsegs): med pa yang dag par rdzogs pa'i byang chub la bkod pa gang yin pa de dag ngas gal te bskal pa'am/ bskal pa las lhag par brjod par gyur na yang
379a5(dkon brtsegs): sangs rgyas mang po de dag gi mtshan dang / sems can ji snyed cig bla na med pa yang dag par rdzogs pa'i byang chub la yang dag par bkod pa de dag mthar
379a6(dkon brtsegs): thug par mi 'gyur ro/ /gang po/ dge slong ma hA shu ma tas ji tsam du de bzhin gshegs pa 'jig rten na mngon du bzhugs pa'am/ yongs su mya ngan las
379a7(dkon brtsegs): 'das pa gang+gA'i klung gi bye ma snyed kyi sangs rgyas rnams kyi bstan pa rnams yang dag par bsrungs pa'i grangs ni/ brjod kyis mi lang ngo / /gang po/ de lta bas
379b1(dkon brtsegs): na| byang chub sems dpa' sems dpa' chen po rnams kyis sngon ma thos pa'i chos thos nas don gyi tshul yid la sems par byed na/ yon tan rgya chen po de lta
379b2(dkon brtsegs): bu dag thob par 'gyur bar rig par bya'o/ /gang po/ khyod kyis de'i tshe de'i dus na dge slong ma hA shu ma tas chos smra ba mthu chen thob pa las sngon ma thos pa'i chos
379b3(dkon brtsegs): thos nas don gyi tshul rjes su 'brangs par gyur pa de gzhan yin snyam du sems na/ de ltar mi blta ste/ de ni/ byang chub sems dpa' ke'u wer du zhes bya ba 'di
379b4(dkon brtsegs): nyid yin te/ de'i tshe dge slong ma hA shu ma tas yang dag pa'i chos gsungs pa dang / sngon ma thos pa'i chos mnyan nas don gyi rjes su 'brang zhing tshig la mngon
379b5(dkon brtsegs): par zhen pa med pa'i rgyu dang rkyen gyis sangs rgyas mang po dang phrad nas mdo sde zab mo shin tu gya nom pa mang po thos pa dang / sngon gyi dge ba'i rtsa ba'i rgyu dang rkyen gyis
379b6(dkon brtsegs): d eng 'dir nga la yang chos thams cad yang dag par sdud pa rgya mtsho lta bu'i chos kyi rnam grangs zhes bya ba'i mdo sde zhus pa las kyang ngas kyang yang dag par
379b7(dkon brtsegs): bstan pas/ sems can tshad med pa snyed phan pa chen po thob par gyur pa yin no/ /de'i nas de'i tshe bcom ldan 'das kyis don 'di nyid yang dag par bstan pa'i
380a1(dkon brtsegs): phyir tshigs su bcad de bka' stsal pa/ byang chub sems dpas ma thos chos/ /thos nas don tshul sems bya yi/ /bdag gis
380a2(dkon brtsegs): sngon chad ma thos zhes/ /de skad du ni smra mi bya/ /ma thos chos ni thos gyur na/ /yang dag dran pas don sems na/ /rgya mtshor 'bab chu shong ba bzhin/ /de phyir
380a3(dkon brtsegs): shes rab 'phel bar 'gyur/ /mang du thos pa 'phel 'gyur zhing / /shes rab dag kyang 'phel bar 'gyur/ /sangs rgyas mdzad pa thos 'gyur zhing / /rgya cher
380a4(dkon brtsegs): sems can phan yang 'dogs/ /mang thos rgya mtsho gsog 'gyur zhing / /shes rab dag kyang gtugs mi 'gyur/ /tshig gi don ni rab shes pas/ /khyad par
380a5(dkon brtsegs): nang na mchog tu 'gyur/ /de phyir sngon chad ma thos chos/ /yang dag par ni mnyan par bya/ /ma thos chos ni mnyan byed na/ /de 'dra'i rnam smin thob par 'gyur// //
380a6(dkon brtsegs): bam po gnyis pa/ gzhan yang gang po/ byang chub sems dpa' sems dpa' chen po mang du thos pa yongs su gnyer ba shin du 'dun pa'i bsam pa bskyed
380a7(dkon brtsegs): c ing gnas dben par gnas pa la mos pa'i bsam pa rab tu bskyed nas sems rtse gcig tu nan tan brtson 'grus kyis bla na med pa yang dag par rdzogs
380b1(dkon brtsegs): pa'i byang chub yongs su gnyer bar bya'o/ /yongs su gnyer nas kyang zhe sdang yongs su spang pa'i phyir byams pa bsgom par bya'o/ /'dod chags yongs su spang pa'i phyir
380b2(dkon brtsegs): mi sdug pa bsgom par bya'o/ /gti mug yongs su spang pa'i phyir rten cing 'brel par 'byung ba bsgom par bya'o/ /gang po/ byang chub sems dpa'i brtson 'grus ni/
380b3(dkon brtsegs): gang yin/ byang chub sems dpa' ji ltar na brtson 'grus rtsom par byed ce na/ gang po/ byang chub sems dpa' gang la la zhig bskal pa gcig gam/ bskal
380b4(dkon brtsegs): pa gcig las nyung ba zhig tu 'gro'am 'dug pa dag tu rtag par brtson 'grus bskyed par bya'o/ /snyam du sems na/ gang po/ de lta bu gang yin pa de ni/ yang
380b5(dkon brtsegs): dag pa'i brtson 'grus zhes mi bya'o/ /byang chub sems dpa' gang la la zhig bskal pa gcig gam/ bskal pa gcig las nyung ba zhig tu tshul khrims rnam
380b6(dkon brtsegs): par dag pa srung ba dang / dka' thub spyad pa dang / /sbyangs pa'i yon tan dang ldan par gyur kyang dmigs pa'i dngos po'i rjes su 'dod pa'i sems bskyed nas chos
380b7(dkon brtsegs): rnams kyi yang dag pa'i mtshan nyid dang bral bar gyur na/ 'di lta bu yang dag pa'i brtson 'grus zhes mi bya'o/ /de nas bcom ldan 'das la tshe dang ldan pa gang pos
381a1(dkon brtsegs): 'di skad ces gsol to/ /bcom ldan 'das/ byang chub sems dpa'i yang dag pa'i brtson 'grus de bzhin gshegs pa rnams kyis rab
381a2(dkon brtsegs): tu bsngags par 'gyur zhing / 'jig rten pa'i mkhas pa rnams kyis smod par mi 'gyur ba de gang lags/ bcom ldan 'das kyis bka' stsal pa/ gang po/ byang
381a3(dkon brtsegs): chub sems dpas sngon ma thos pa'i chos zab mo stong pa nyid dang ldan pa/ mtshan ma cung zad tsam yang med cing don dam pa'i rjes su mthun pa de lta bu'i mdo sde
381a4(dkon brtsegs): zab mo thos par gyur na/ mi mthun zhing 'gal ba med par de'i don gsal bar rtogs par bya ba'i phyir nan tan brtson 'grus bskyed nas sems la nor ba med
381a5(dkon brtsegs): par nyan pa dang / len pa dang / klog pa dang / kha ton du 'don pa dang / gzhan la yang dag par rab tu ston par byed pa gang yin pa 'di ni/ byang chub sems
381a6(dkon brtsegs): dpa'i yang dag pa'i brtson 'grus zhes bya'o/ /mdo sde zab mo thos nas de'i don rab tu rtogs te mi mthun pa med cing 'gal ba med pa'i brtson 'grus de lta bu de la
381a7(dkon brtsegs): ni| sangs rgyas rnams kyis bsngags par 'gyur zhing / 'jig rten pa'i mkhas pa rnams kyis kyang smod par mi 'gyur bas de'i phyir gang po/ byang chub sems dpa' ji ltar
381b1(dkon brtsegs): 'jig rten pa'i sems can rnams kyis gting mi rnyed pa gang yin pa de bdag gis 'dir gting gi mthar thug par bya'o/ /'jig rten pa'i sems can rnams bying
381b2(dkon brtsegs): bar gyur pa'i gnas gang yin pa de bdag gis bying bar mi bya'o/ /'jig rten pa'i sems can rnams kyi 'jigs pa gang yin pa de dag la bdag gis 'jigs par
381b3(dkon brtsegs): mi bya'o/ /snyam pa'i go cha bgo bar bya'o/ /de ci'i phyir zhe na/ bdag gis go cha bgos pa ni/ 'jig rten pa dang rjes su mthun pa ma yin pas/ 'jig rten pa'i
381b4(dkon brtsegs): chos spang ba'i phyir go cha bgos pa yin/ 'jig rten pa'i chos spyad pa'i phyir go cha bgos pa ma yin gyi/ 'jig rten pa'i chos mi spyad par bya ba'i phyir go cha bgos
381b5(dkon brtsegs): pa yin/ 'jig rten pa'i chos kyi rjes su 'brang bar bya ba'i phyir go cha bgos pa ma yin gyi/ 'jig rten pa'i chos bzlog pa'i phyir go cha bgos pa yin no/ /snyam
381b6(dkon brtsegs): du sems bskyed pa gang yin pa 'di ni/ gang po/ byang chub sems dpa' sems dpa' chen po rnams kyi yang dag pa'i brtson 'grus zhes bya ste/ byang chub
381b7(dkon brtsegs): sems dpa' gang chos gnyis pa 'di dang ldan par gyur na/ bla na med pa yang dag par rdzogs pa'i byang chub las phyir ldog par mi 'gyur ro/ /de nas de'i
382a1(dkon brtsegs): tshe bcom ldan 'das kyis don 'di nyid yang dag par bstan pa'i phyir tshigs su bcad de bka' stsal pa/ byang chub sems dpa' chos gnyer ba/ /rtag
382a2(dkon brtsegs): par brtson 'grus rab bskyed de/ /don gyi tshul ni sems byed pa/ /sgra yi rjes su yongs mi 'brang / /byang chub sems dpa' tshig mi 'brang / /chos rnams stong par shes
382a3(dkon brtsegs): pa'i phyir/ /dge ba'i chos ni tshol bar byed/ /bskal pa dag ni grangs med pa/ /bye ba stong phrag mang por ni/ /nyin mtshan rtag par 'dug gyur te/ /sems bskyed dka' ba rab spyod
382a4(dkon brtsegs): kyang / /sngon chad ma thos mdo sde dag /yid mi ches na brtson 'grus min/ /don zab gting ni gang rnyed pa/ /le lo can zhes mi bya'o/ /de 'dra'i brtson 'grus gang yin pa/ /sangs
382a5(dkon brtsegs): rgyas rnams kyis rab tu bsngags/ /'jig rten gting ni mi rnyed pa/ /de gting byang chub sems dpas rnyed/ /'jig rten 'jigs shing bying gyur kyang / /byang chub sems dpa'
382a6(dkon brtsegs): 'jigs bying med/ /brtson pa'i sems kyis rtag tu ni/ /stong dben byang chub tshol bar byed/ /stong pa'i chos la 'jig med pas/ /ldog cing bying gyur pa yang med/ /bdag chos
382a7(dkon brtsegs): mtshan nyid gnas pa las/ /de phyir 'jig cing rab tu skye/ /chos rnams thams cad 'jig mthong ba/ /de ni byang chub lam zhes bya/ /nan tan brtson 'grus gang bskyed pa//
382b1(dkon brtsegs): mang thos rgya mtsho myur du 'grub/ /gzhan yang gang po/ byang chub sems dpas phung po lnga la mkhas par bya/ skye mched bcu gnyis la mkhas par bya/ khams bco brgyad la mkhas
382b2(dkon brtsegs): par bya/ rten cing 'brel par byung ba'i yan lag bcu gnyis la mkhas par bya'o/ /phung po lnga dang / skye mched bcu gnyis dang / khams bco brgyad dang / rten cing 'brel par
382b3(dkon brtsegs): 'byung ba'i yan lag bcu gnyis la rab tu mkhas par gyur pa na/ gnas pa med pa'i ye shes yongs su 'grub par 'gyur ro/ /gnas pa med pa'i ye shes thob pa'i phyir chos thams
382b4(dkon brtsegs): cad la mi sems shing rnam par rtog par yang mi byed do/ /mi sems shing rnam par mi rtog pas sems can la chos bstan nas lta ba thams cad 'jig cing 'jig tshogs la
382b5(dkon brtsegs): lta ba rab tu 'dul bar 'gyur te| byang chub sems dpa' gang chos gsum po 'di dang ldan par gyur na/ bla na med pa yang dag par rdzogs pa'i byang chub las phyir ldog par mi
382b6(dkon brtsegs): 'gyur ro/ /de nas de'i tshe bcom ldan 'das kyis tshigs su bcad de bka' stsal pa/ byang chub sems dpa' phung po lnga/ /skye mched bcu gnyis stong par shes/ /khams ni bco
382b7(dkon brtsegs): brgyad rab 'byed cing / /rten 'brel bcu gnyis rab tu rtogs/ /lnga phung rjes su mi 'brang zhing / /lus ni mi bden nyid du rig /phyi nang skye mched thams cad kun/ /rang bzhin dag ni
383a1(dkon brtsegs): stong par shes/ /de ltar chos rnams shes nas kyang / /gzhan dag la ni ston byed pas/ /de phyir byang chub sems dpa' de/ /shes rab rgya cher 'phel bar
383a2(dkon brtsegs): 'gyur| |gzhan yang gang po/ byang chub sems dpa' sems dpa' chen po rnams ni/ ji ltar tshul khrims bcas pa dang / ji ltar 'dul ba yang dag par bstan pa bzhin du legs
383a3(dkon brtsegs): par rjes su slob par byed pas yongs su nyams par mi byed do/ /byang chub sems dpas ji ltar tshul khrims la slob par byed ce na/ chos thams cad la slob par byed pa gang
383a4(dkon brtsegs): yin pa de ni / byang chub sems dpa'i tshul khrims la slob pa zhes bya'o/ /de ci'i phyir zhe na/ gang po/ byang chub sems dpa' chos thams cad la slob par byed pa gang yin pa des
383a5(dkon brtsegs): ni| thams cad mkhyen pa thob par 'gyur la/ chos shes pa des ni/ rnam par mi rtog pa'i shes rab thob par 'gyur te/ rnam par mi rtog pa'i shes rab des dngos po thams cad shes
383a6(dkon brtsegs): par 'gyur bas so/ /ji ltar dngos po thams cad shes par 'gyur zhe na/ byang chub sems dpa' ni/ nang gi dngos po thams cad dang / phyi rol gyi dngos po thams cad rab tu shes
383a7(dkon brtsegs): pa gang yin pa'o/ /gang po/ ci'i phyir nang zhes bya zhe na/ nang zhes bya ba ni/ ji tsam du myong ba dang bcas pa 'dod chags par bya ba'i gnas 'di lta ste/ nang gi lus rten cing 'brel
383b1(dkon brtsegs): bar 'byung ba yan lag bcu gnyis pa las skyes shing / de la kun rdzob tu btags pa'i ming tsam du yod pa 'di ni/ mig go /'di ni/ rna ba'o/ /'di ni/ sna'o/ /'di ni/ lce'o/ /'di ni/ lus so/ /'di
383b2(dkon brtsegs): ni| yid do/ /zhes brjod pa gang yin pa 'di dag ni/ nang zhes bya'o/ /chos de dag la so so'i skye bo rnams kyis mngon par zhen par byed pa'i phyir nang zhes bya ste/ 'di skad du bdag gis mig 'di
383b3(dkon brtsegs): lta bu thob par bya'o/ /zhes brjod kyang de lta bu'i mig mngon par 'du byed pa med la/ de bzhin du rna ba dang / sna dang / lce dang / lus dang / yid thob par bya'o/ /zhes brjod kyang 'di ltar rna ba dang
383b4(dkon brtsegs): sna dang / lce dang / lus dang / yid mngon par 'du byed pa med par yang de na las kyi rkyen gyis slong zhing rnam par smin pa rab tu bskyed pas de'i phyir nang zhes bya'o/ /de'i phyir bye brag la so
383b5(dkon brtsegs): so'i skye bos mngon par zhen nas 'di ni/ mig go /'di ni/ rna ba dang / sna dang / lce dang / lus dang / yid do/ /zhes zer ba thams cad ni/ nang zhes bya'o/ /gzhan yang gang po/ nang zhes bya ba'i
383b6(dkon brtsegs): dngos po 'di gnyis mngon par 'du byed pa yang mi bden zhing slu bar byed pa yin na/ byis pa so so'i skye bo'i mngon par zhen pas yang dag par blangs nas rtsod pa skyed par byed kyi/ gang po/
383b7(dkon brtsegs): de bzhin gshegs pas ni/ 'di dag gzod ma nyid nas yang dag pa ji lta ba bzhin du thugs su chud pas mngon par zhen par mi mdzad do/ /de bzhin gshegs pas ji ltar yang dag pa ji lta
384a1(dkon brtsegs): ba bzhin du thugs su chud nas mngon par zhen pa mi mdzad ce na/ de bzhin gshegs pa ni/ chos 'di dag la phyogs par mi mdzad do/ /gang zhig la phyogs par
384a2(dkon brtsegs): mi mdzad ce na/ 'di lta ste/ mig 'di ni/ srid pa 'ching ba yin no/ /zhes phyogs par mi mdzad la/ mig dang bral ba la yang phyogs par mi mdzad do/ /rna ba dang / sna dang / lce dang / lus dang / yid
384a3(dkon brtsegs): la yang phyogs par mi mdzad la/ yid dang bral ba la yang phyogs par mi mdzad do/ /de ci'i phyir zhe na/ gang po/ de bzhin gshegs pa ni/ chos 'di dag la nang zhes bya ba yang mi dmigs
384a4(dkon brtsegs): la| phyi rol zhes bya ba yang mi dmigs pas de'i phyir de bzhin gshegs pas chos 'di dag la phyogs par mi mdzad do/ /de bzhin gshegs pa ni/ yang dag par srung ba yin pas
384a5(dkon brtsegs): 'di skad du dge slong dag / mig ni/ bdag kyang ma yin la/ gzhan yang ma yin no/ /de ci'i phyir zhe na/ rang gi ngo bo nyid dmigs su med pa'i phyir ro/ /chos gang ni/ mig yin/ mig ni/ su'i
384a6(dkon brtsegs): yin| chos gang ni/ rna ba dang / sna dang / lce dang / lus dang / yid yin/ yid ni/ su'i yin te/ de ci'i phyir zhe na/ rang gi ngo bo nyid dmigs su med pa'i phyir ro/ /zhes gsungs so/ /gang
384a7(dkon brtsegs): po| mig kyang deng so sor rab tu brtags/ rna ba dang / sna dang / lce dang / lus dang / yid kyang deng so sor brtags na/ chos gang la yang mngon par zhen cing len pa med do/ /de ci'i phyir
384b1(dkon brtsegs): zhe na| gang gis ji tsam du chos la len pa dang bcas pa des ni/ sdug bsngal skyed par byed la/ sdug bsngal bskyed pa'i phyir ni/ bde ba med par 'gyur bas/ de'i phyir gang po/ ji tsam du chos
384b2(dkon brtsegs): la len pa dang bcas pa thams cad ni/ sdug bsngal myong bar 'gyur la/ sdug bsngal myong bar gyur pa des ni/ sdug bsngal spong bar mi byed pas/ gang po/ 'di ni/ mig so sor brtags
384b3(dkon brtsegs): pa dang / rna ba dang / sna dang / lce dang / lus dang / yid 'jug pa'i gnas med par so sor brtags pa zhes bya'o/ /de ci'i phyir zhe na/ gang po/ gal te 'jug pa'i gnas yod par gyur na/ 'byung ba'i
384b4(dkon brtsegs): gnas kyang yod par 'gyur bas de'i phyir de bzhin gshegs pa rnams kyis kyang mig ni/ stong zhing bdag dang bdag gi ba med de/ rang bzhin gyis de 'dra zhing / rna ba dang / sna dang / lce dang / lus
384b5(dkon brtsegs): dang / yid kyang stong zhing bdag dang bdag gi ba med do/ /rang bzhin gyis de 'dra bas ngo bo med do/ /'di ltar ngo bo nyid med pa gang yin pa de la ni/ mngon par 'du bya ba yang med la 'jig pa
384b6(dkon brtsegs): yang med do/ /zhes gsungs so/ /gang po/ chos nyid 'di lta bu gang yin pa 'di ni/ de bzhin gshegs pa byung yang rung / de bzhin gshegs pa ma byung yang rung ste/ ngo bo nyid 'di ni/ rtag tu
384b7(dkon brtsegs): gnas pa nyid do/ /de bzhin gshegs pa ni/ chos rnams skye yang mi skye ba nyid du thugs su chud pas de'i phyir de bzhin gshegs pa ni/ yang dag par gsungs pa yin pas 'di skad du/ de
385a1(dkon brtsegs): bzhin gshegs pa byung yang rung / de bzhin gshegs pa ma byung yang rung ste/ ngo bo nyid 'di ni/ rtag tu gnas pa nyid do/ /zhes gsungs so/ /gang po/ ci'i phyir mi skye
385a2(dkon brtsegs): ba zhes bya/ ci'i phyir ni/ mi skye ba'i ye shes zhes bya zhe na/ gang po/ chos rnams mnyam pa nyid du gyur pa gang yin pa de ni/ mi skye ba zhes bya'o/ /lam gang yin pa de ni/ mi skye ba'i ye shes zhes bya'o/
385a3(dkon brtsegs): sdug bsngal zad pa gang yin pa de ni/ mi skye ba zhes bya'o/ /lam gang yin pa de ni/ mi skye ba'i ye shes zhes bya ste/ 'di ni/ de bzhin gshegs pas bden pa gnyis po 'di lta ste/ kun rdzob kyi bden
385a4(dkon brtsegs): pa dang / don dam pa'i bden pa yod par gsungs pa zhes bya'o/ /gang po/ de bzhin gshegs pas sdug bsngal gyi mtshan nyid ces gang gsungs pa de ni/ mtshan nyid med pa zhes gsungs
385a5(dkon brtsegs): so| |sdug bsngal gyi mtshan nyid ces bya ba gang zhe na/ 'di lta ste/ 'dus ma byas kyi mtshan nyid gang yin pa'o/ /'dus ma byas kyi mtshan nyid gang yin pa de ni/ mtshan nyid med pa yin pas
385a6(dkon brtsegs): mkhas pa rnams kyis 'dus ma byas de nyid mtshan nyid med pa yin par rab tu shes so/ /gang po/ mkhas pa rnams kyis ji ltar 'dus ma byas de nyid mtshan ma med pa yin par rab tu shes
385a7(dkon brtsegs): par 'gyur zhe na/ 'di ltar 'dus ma byas kyi chos ni/ stong par yang shes/ rab tu dben pa yin par yang shes/ skyabs su 'gro ba'i gnas yin par yang shes/ phan pa mchog yin par
385b1(dkon brtsegs): yang shes/ yongs su gdung ba med par yang shes te/ mkhas pa rnams kyis de ltar 'dus ma byas rab tu shes kyang ye shes de la skye ba'i mtshan ma med do/ /gang po/ mkhas pa
385b2(dkon brtsegs): rnams ni/ mtshan ma rnams yongs su spangs pas don mchog dam pa mngon par 'du byed pa med pa/ 'jig pa med pa thob par 'gyur ro/ /gang po/ mngon par 'du byed pa
385b3(dkon brtsegs): dang bcas pa de la 'jig pa yod kyi/ mngon par 'du bya ba med pa de la 'jig pa yang med do/ /'jig pa med pa'i mtshan nyid gang yin pa de ni/ stong pa nyid yin no/ /'jig
385b4(dkon brtsegs): pa med pa'i mtshan nyid gang yin pa de ni/ mtshan ma med pa yin no/ /'jig pa med pa'i mtshan nyid gang yin pa de ni/ smon pa med pa yin no/ /gang gis kyang mngon par
385b5(dkon brtsegs): 'du ma byas la/ gang gis kyang 'jig pa med par dbyer med pa gang yin pa de ni/ gang po/ de bzhin gshegs pa rnams kyi bla na med pa yang dag par rdzogs pa'i byang chub
385b6(dkon brtsegs): mi 'jig pa'i mtshan nyid ces bya'o/ /de bzhin gshegs pa rnams kyi bla na med pa yang dag par rdzogs pa'i byang chub kyang gang zhe na/ 'di lta ste/ de bzhin gshegs pa rnams
385b7(dkon brtsegs): dmigs su med pa gang yin pa'o/ /bcom ldan 'das la tshe dang ldan pa gang pos gsol pa/ bcom ldan 'das/ de bzhin gshegs pa rnams kyi dmigs su ma mchis pa de
386a1(dkon brtsegs): nyid gang lags/ bcom ldan 'das kyis bka' stsal pa/ gang po/ chos thams cad ni/ de bzhin gshegs pa rnams kyi dmigs su med pa yin no/ /bcom ldan
386a2(dkon brtsegs): 'das| gal te de ltar na ni/ chos thams cad kyang sangs rgyas rnams kyi byang chub lags par 'gyur ro/ /bcom ldan 'das kyis bka' stsal pa/ gang po/ de de bzhin te/ chos thams cad
386a3(dkon brtsegs): sangs rgyas kyi byang chub yin yang byang chub de ni/ chos thams cad ces mi bya'o/ /chos thams cad ni/ sangs rgyas rnams kyi byang chub yin no/ /zhes bya ba yang kun rdzob tu btags pa tsam du
386a4(dkon brtsegs): brjod par zad de/ de ni/ le lo can rnams kyis rtogs par dka' zhing rig par dka' ba yin no/ /de ci'i phyir zhe na/ le lo can gang yin pa de dag ni/ chos rnams mnyam pa nyid du mngon
386a5(dkon brtsegs): par sgrub par mi byed la/ mnyam par ma gyur pa gang yin pa de dag ni/ sangs rgyas dang rtsod par byed pas so/ /gang po/ gang dag mnyam pa nyid mngon par sgrub par mi byed ce na/ gang po/
386a6(dkon brtsegs): 'jig rten pa thams cad ni/ mnyam pa nyid mngon par sgrub par mi byed do/ /sangs rgyas rnams kyi byang chub la ni/ mnyam pa yang med/ mi mnyam pa yang med de/ gang po/ ngas
386a7(dkon brtsegs): lam 'dis bla na med pa yang dag par rdzogs pa'i byang chub mngon par rdzogs par sangs rgyas pas na/ rgyu dang rkyen de'i phyir mdo sde 'di dag las chos thams cad ni/ yang dag pa'i
386b1(dkon brtsegs): gnas skabs su thams cad kyang nges pa nyid du zhugs pa yin pas/ de ni/ nges par byang chub kyi sgor zhugs pa zhes bstan pa yin te/ de'i phyir gang po/ chos thams cad ni/ byang
386b2(dkon brtsegs): chub ces bya'o/ /de nas bcom ldan 'das la tshe dang ldan pa gang pos 'di skad ces gsol to/ /bcom ldan 'das/ de bzhin gshegs pa rnams kyi bla na med pa yang dag par rdzogs
386b3(dkon brtsegs): pa'i byang chub gang lags pa de ni/ nges pa yang lags/ ma nges pa yang lags/ tshig 'bru dang yi ger zhugs pa yang lags/ tshig 'bru dang yi ger ma zhugs pa yang lags/ tshig
386b4(dkon brtsegs): 'bru la zhugs pa yang lags/ tshig 'bru la ma zhugs pa yang lags pa de ni/ shin tu ngo mtshar che lags so/ /de ci'i slad du zhe na/ bcom ldan 'das/ deng bdag gis bcom
386b5(dkon brtsegs): ldan 'das las mdo sde 'di lta bu thos pas chos thams cad la rnam par nges pa'i snang ba thob lags so/ /bcom ldan 'das/ deng bdag gis chos rnams la rnam par nges pa'i
386b6(dkon brtsegs): snang ba thob pas/ dngos po gcig las kyang dngos po thams cad rtogs par gyur la/ dngos po thams cad las kyang dngos po gcig rtogs par gyur pas so/ /de nas bcom ldan 'das
386b7(dkon brtsegs): kyis tshe dang ldan pa gang po la bka' stsal pa/ gang po/ khyod kyis 'di ltar myur ba kho nar sangs rgyas rnams kyi chos kyi don la rab tu zhugs par gyur pa legs so/ /legs so/ /
387a1(dkon brtsegs): 'di yang khyod kyis sngon 'das pa'i dus su sangs rgyas mang po rnams la mchod cing rim gro byas pa dang / dge ba'i rtsa ba rnams bskyed nas nye bar bsten te zhu ba
387a2(dkon brtsegs): dag zhus pa las gyur pa yin par rig par bya'o/ /gang po/ ngas mngon par dran te 'das pa'i dus kyi zhing 'di nyid kyi nam mkha'i phyogs gcig na khyod kyis sangs rgyas drug khri brgyad
387a3(dkon brtsegs): stong las mdo sde 'di thos pa'i dge ba'i rtsa ba'i yon tan gyi rgyu dang rkyen gyi dbang gis khyod kyis chos rnam par nges pa'i snang ba thob pa yin no/ /bcom ldan 'das/ gal te bdag gis
387a4(dkon brtsegs): sangs rgyas mang po las mdo sde 'di sngon thos par gyur pa zhig lags na/ ci'i slad du bla na med pa yang dag par rdzogs pa'i byang chub rjes su dran pa'i bsam pa gcig tsam yang ma
387a5(dkon brtsegs): mchis lags/ bcom ldan 'das kyis bka' stsal pa/ gang po/ ngas sngon mngon par dran te 'das pa'i dus kyi tshe khyod kyis bskal pa gcig gi bar du bla na med pa yang dag par rdzogs
387a6(dkon brtsegs): pa'i byang chub tu sems bskyed pa las slar ldog cing nyams par gyur kyang de'i bsod nams kyi rgyu dang / rkyen gyis ngas deng 'dir khyod chos smra ba rnams kyi nang nas mchog tu gyur pa zhes
387a7(dkon brtsegs): brjod pa yin no/ /bcom ldan 'das la tshe dang ldan pa gang pos gsol pa/ bcom ldan 'das/ bdag gis sngon mi dge ba'i las ci zhig bgyis na/ bskal pa gcig gi
387b1(dkon brtsegs): bar du bla na med pa yang dag par rdzogs pa'i byang chub tu sems bskyed pa las slar ldog cing nyams par gyur pa lags/ bcom ldan 'das kyis bka' stsal pa/ gang po/ khyod
387b2(dkon brtsegs): kyis mi dge ba'i grogs po la brten pa'i phyir dang / gzhan yang khyod kyis dam pa'i chos rgya cher ma spel ba'i phyir khyod bla na med pa yang dag par rdzogs pa'i byang chub las slar
387b3(dkon brtsegs): ldog cing nyams par gyur pa yin no/ /gang po/ chos bzhi dang ldan na/ bla na med pa yang dag par rdzogs pa'i byang chub las ldog cing nyams pa nas nyan thos kyi theg par 'gyur ro/ /bzhi
387b4(dkon brtsegs): gang zhe na/ byang chub sems dpa' sdig pa mi dge ba'i grogs la brten pa'i phyir dge ba'i rtsa ba yongs su spangs nas 'di skad du 'di ltar bla na med pa'i byang chub tu sems bskyed ci dgos/
387b5(dkon brtsegs): 'khor ba'i mtha' ni/ shin tu thag ring ste/ 'gro ba lnga po rnams su kha brgyud cing sdug bsngal tshad med pa myong bas khom pa dang 'phrad pa yang shin tu dkon/ sangs rgyas 'byung ba dang 'phrad pa
387b6(dkon brtsegs): yang shin tu dkon/ shin tu dang ba'i dad pa thob pa yang shin tu dkon/ sangs rgyas 'byung ba dang 'phrad par gyur na yang khyim nas khyim med par 'byung ba ches shin tu dka' bas/ deng khyod khom
387b7(dkon brtsegs): pa dang ldan pa chud ma gsan cig / khyod de bzhin gshegs pa rnams las bla na med pa yang dag par rdzogs pa'i byang chub mngon par rdzogs par 'tshang rgya bar 'gyur bar lung bstan pa
388a1(dkon brtsegs): thob pa yang ma yin la/ dge ba'i rtsa ba nges par gyur ba yang ma yin pas yongs su mya ngan las 'da' ba yang mi 'thob cing 'gro ba lnga po rnams su
388a2(dkon brtsegs): 'khor bar 'gyur ro/ /zhes smras pas/ gang zag des de skad smras pa thos pa'i dbang gis sems bying nas byang chub kyi lam las ldog cing le los mos par mi 'gyur te/ gang po/ byang
388a3(dkon brtsegs): chub sems dpa' gang chos dang po 'di dang ldan par gyur na/ bla na med pa'i byang chub las slar log nas nyan thos kyi theg par 'gyur ro/ /gzhan yang gang po/ byang
388a4(dkon brtsegs): chub sems dpa' gang byang chub sems dpa'i rjes su mthun pa'i mdo sde 'di lta ste/ byang chub sems dpa'i sde snod kyi mdo dang / byang chub tu sems bskyed pa'i mdo dang /
388a5(dkon brtsegs): byang chub sems dpa'i bya ba yang dag par sdud pa'i mdo dang / pha rol tu phyin pa drug dang rjes su mthun pa'i mdo thos par ma gyur na/ 'di ltar thos par ma gyur pa'i phyir
388a6(dkon brtsegs): ji skad bstan pa bzhin du spyod par mi 'gyur/ ji skad bstan pa bzhin du yang dag par slob par mi 'gyur bas/ des byang chub sems dpas chos gang ni/ bsten par bya/
388a7(dkon brtsegs): chos gang ni/ yongs su spang bar bya/ chos gang ni/ yang dag par blang bar bya ba'i rigs/ chos gang ni/ yang dag par blang bar bya ba'i mi rigs/ chos gang ni/ byang chub
388b1(dkon brtsegs): sems dpa'i chos yin/ chos gang ni/ nyan thos kyi chos yin pa dag rab tu mi shes so/ /'di ltar mi shes shing rab tu 'byed par mi nus pa'i phyir bsten par bya ba'i rigs pa'i
388b2(dkon brtsegs): chos ni| sten par mi byed la/ bsten par bya bar mi rigs pa'i chos la ni/ rab tu sten par 'gyur ro/ /des bsten par bya ba'i rigs pa'i chos ni/ sten par mi byed la/ bsten
388b3(dkon brtsegs): par bya ba'i mi rigs pa'i chos la ni/ rab tu sten par byed pa'i phyir sangs rgyas rnams kyi byang chub kyi sems las rab tu nyams shing log par gyur pas sems kyang zhum ste/
388b4(dkon brtsegs): le lo can du gyur nas sngon gyi smon lam rnams kyang yongs su gtong bar 'gyur te/ gang po/ byang chub sems dpa' gang chos gnyis pa 'di dang ldan par gyur na/ bla na med pa'i
388b5(dkon brtsegs): byang chub las slar log nas nyan thos kyi theg par 'gyur ro/ /gzhan yang gang po/ byang chub sems dpa' gang chos rnams yod pa nyid du 'dzin cing bdag tu mngon par zhen pa
388b6(dkon brtsegs): dang / log par lta ba rnams spyod cing mthar 'dzin pa'i lta bar lhung ba dang / log pa'i sdig pa rnams su bying ste drang dka' bar gyur nas mdo sde zab mo don dam pa'i rjes su
388b7(dkon brtsegs): mthun pa dag thos par gyur na yang mngon par yid ches pa'i rtags cung zad tsam yang med cing 'gal bar byed pa dang / mngon par ma rtogs nas yang dag pa'i chos 'jig
389a1(dkon brtsegs): pa'i kha na ma tho ba dag slong bar byed na/ rgyu dang rkyen des mi khom pa'i gnas su skyes nas sangs rgyas rnams dang yang phrad par mi 'gyur/ dam pa'i
389a2(dkon brtsegs): chos kyang thos par mi 'gyur/ sangs rgyas rnams kyis rjes su bstan pa dag dang yang phrad par mi 'gyur/ dge ba'i bshes gnyen yang thob par mi 'gyur ro/ /de nas sangs
389a3(dkon brtsegs): rgyas rnams mi mthong ba'i phyir yang dag pa'i chos kyang thos par mi 'gyur ro/ /yang dag pa'i chos ma thos pa'i phyir sangs rgyas rnams kyis rjes su bstan pa dag dang yang
389a4(dkon brtsegs): phrad par mi 'gyur ro/ /sangs rgyas rnams kyis rjes su bstan pa'i chos dang phrad par ma gyur pa'i phyir dge ba'i bshes gnyen rnyed par mi 'gyur ro/ /dge ba'i bshes
389a5(dkon brtsegs): gnyen ma rnyed pa'i phyir khom pa'i gnas dang bral nas mi khom pa'i gnas su skye bar 'gyur ro/ /mi khom pa'i gnas su skyes pa'i phyir dge ba'i bshes gnyen dang
389a6(dkon brtsegs): bral nas mi dge ba'i grogs po dang phrad par 'gyur ro/ /mi dge ba'i grogs po'i rjes su 'brangs pa'i phyir sngon gyi yi dam brjed cing stor bar 'gyur ro/ /des sngon
389a7(dkon brtsegs): gyi yi dam brjed cing stor bar gyur pa'i phyir byang chub kyi sems kyang spong bar byed/ byang chub sems dpa'i theg pa yang spong bar byed pas slar ldog par 'gyur zhing /
389b1(dkon brtsegs): byang chub kyi bsam pa yang gtan du stor nas 'khor ba'i chos 'ba' zhig spyod cing theg pa chen po'i spyod pa'i chos mngon par sgrub par mi 'gyur te/ gang po/ byang chub sems
389b2(dkon brtsegs): dpa' gang chos gsum pa 'di dang ldan par gyur na/ bla na med pa'i byang chub las slar log nas nyan thos kyi theg par 'gyur/ gzhan yang gang po/ byang chub sems dpa'
389b3(dkon brtsegs): g ang 'di lta bu'i mdo sde thos par gyur kyang lhag pa'i bsam pas gzhan dag la yang dag par ston par mi byed cing sems zhum par gyur nas gcig tu 'gro ba la dga' zhing
389b4(dkon brtsegs): chos kyi ser sna byas nas gzhan dag la bstan pa'i 'dun pa med pa dang / chos kyis gzhan dag rgya cher yongs su sdud par mi byed na/ mi dge ba'i rtsa ba de'i rgyu dang / rkyen gyis
389b5(dkon brtsegs): shes rab dang dran pa rab tu nyams par 'gyur ro/ /shes rab dang dran pa nyams par gyur pa'i dbang gis gzhan pa dag dang lhan cig mdo sde'i chos klog cing 'don par mi byed la/
389b6(dkon brtsegs): chos kyis gzhan dag dang mthun par mi byed pas gang zag de lus brjes ma thag tu byang chub kyi sems kyang stong par 'gyur la/ byang chub sems dpa'i bsam pa yang brjed
389b7(dkon brtsegs): par 'gyur te/ gang po/ byang chub sems dpa' gang chos bzhi po de dag dang ldan par gyur na/ bla na med pa'i byang chub kyi sems las slar log nas nyan thos kyi theg par
390a1(dkon brtsegs): 'gyur ro/ /de nas de'i tshe bcom ldan 'das kyis don 'di nyid yang dag par rab tu gsal bar bstan pa'i phyir tshigs su bcad de bka' stsal
390a2(dkon brtsegs): pa| mi dge'i grogs po sten byed cing / /byang chub la ni mi brtson na/ /rgyu dang rkyen ni de yi phyir/ /bla med byang chub sems stor 'gyur/ /sdig pa'i bdag lta rab bskyed nas//
390a3(dkon brtsegs): mtha' dang log ltar gang lhung ba/ /chos 'jig sdig ni bslang bas na/ /mi khom gnas su skye bar 'gyur/ /mi khom gnas su skyes nas kyang / /byang chub sems ni gcod
390a4(dkon brtsegs): byed cing / /sngon gyi yi dam stor 'gyur bas/ /de phyir byang chub sems kyang nyams/ /de yis byang chub sems skye ba'i/ /chos ni thos par yod mi 'gyur/ /de yi sems ni
390a5(dkon brtsegs): 'phel gyur na/ /byang chub sems ni sgrub par 'gyur/ /dam chos rgya cher thos gyur kyang / /ser snas gzhan la ston mi mos/ /rgyu dang rkyen ni de yi phyir/ /byang chub las ni ldog
390a6(dkon brtsegs): par 'gyur/ /byang chub sems dpa' theg chen gnyer/ /chos 'di bzhi ni shes par bya/ /chos 'di bzhi ni shes gyur na/ /byang chub sems ni skye bar 'gyur/ /de phyir sdig
390a7(dkon brtsegs): pa'i chos 'di bzhi/ /nan tan gyis ni rab spangs nas/ /stong nyid chos ni sgom byed na/ /dge ba'i bshes gnyen bsten par 'gyur/ /'di lta'i mdo sde thos gyur na/ /
390b1(dkon brtsegs): ser sna dag ni mi bskyed par/ /nan tan gzhan la bstan par bya/ /de las byang chub rab tu skye/ /bcom ldan 'das kyis bka' stsal pa/ gang po/ byang chub sems dpa' chos
390b2(dkon brtsegs): bzhi dang ldan na/ ji ltar yongs su bsngos pa bzhin du byang chub kyi sems las ldog par mi 'gyur zhing / ji ltar yongs su bsngos pa bzhin du dge ba'i rtsa ba rnams yongs su
390b3(dkon brtsegs): nyams par mi 'gyur ro/ /bzhi gang zhe na/ byang chub sems dpa' rnams tshul khrims rnam par dag pa yongs su bsrungs nas bsam pa rnams mngon par grub par byed pa dang /
390b4(dkon brtsegs): dran pa dang ldan zhing shes rab la yang dag par gnas pa dang / rab tu brtson pa'i sems kyis brtson zhing le lo med pa dang / mang du thos pa phun sum tshogs shing shes rab
390b5(dkon brtsegs): 'phel bar 'gyur ba dag yin te/ gang po/ byang chub sems dpa' gang chos bzhi po 'di dag dang ldan par gyur na/ ji ltar yongs su bsngos pa bzhin du byang chub kyi sems
390b6(dkon brtsegs): las yongs su ldog par mi 'gyur zhing / ji ltar yongs su bsngos pa bzhin du dge ba'i rtsa ba rnams yongs su nyams par mi 'gyur ro/ /de nas de'i tshe bcom ldan 'das kyis
390b7(dkon brtsegs): don de nyid gsal bar rab tu bstan pa'i phyir tshigs su bcad de bka' stsal pa/ byang chub sems dpa' tshul khrims ldan/ /dran pa zab cing thag kyang ring / /brtson pa'i sems
391a1(dkon brtsegs): kyis rab brtson zhing / /mang thos shes rab rgyan dang ldan/ /byang chub sems dpa' rtag tu ni/ /chos 'di bzhi la rten byed na/ /yid la bsam pa'i dngos
391a2(dkon brtsegs): po kun/ /thams cad rab tu grub par 'gyur/ /de phyir rtag tu khrims bsrung zhing / /nan tan brtson 'grus ldan par bya/ /chos dran rgyun ni mi gcod cing / /rtag par mang thos
391a3(dkon brtsegs): gnyer bar bya/ /khrims bsrungs gnas gtsang rab tu skye/ /dran pas shes rab sbyong bar 'gyur/ /brtson 'grus sangs rgyas chos kyang sbyong / /mang thos shes rab chen po skye/ /
391a4(dkon brtsegs): de phyir byang chub sems dpa' rnams/ /de 'dra'i chos ni bslab par bya/ /de 'dra'i chos ni rab bslab na/ /bla med 'khor lo bskor bar 'gyur/ /gzhan yang gang po/ byang
391a5(dkon brtsegs): chub sems dpa' chos bzhi dang ldan par gyur na/ byang chub la phan 'dogs par 'gyur ro/ /bzhi gang zhe na/ tshul khrims srung ba ni/ byang chub la phan 'dogs pa'i
391a6(dkon brtsegs): chos so| |bzod pa sgom pa ni/ byang chub la phan 'dogs pa'i chos so/ /brtson 'grus rtsom pa ni/ byang chub la phan 'dogs pa'i chos so/ /mang du thos pa ni/ byang chub
391a7(dkon brtsegs): la phan 'dogs pa'i chos te/ gang po/ chos bzhi po 'di dag ni/ byang chub la phan 'dogs pa zhes bya'o/ /de nas de'i tshe bcom ldan 'das kyis don 'di nyid gsal
391b1(dkon brtsegs): bar rab tu bstan pa'i phyir tshigs su bcad de bka' stsal pa/ byang chub sems dpa' khrims srung ba/ /byang chub la ni phan 'dogs te/ /brtson 'grus dang ni bzod pa dang / /
391b2(dkon brtsegs): mang du thos pa de bzhin no/ /tshul khrims dag pa gang srung ba/ /smon lam thams cad 'grub par 'gyur/ /khrims gtsang phan 'dogs mang bas na/ /byang chub thob par yong mi
391b3(dkon brtsegs): dka'| |byang chub sems dpa' bzod sgom pa/ /lus kyi mtshan dang shes rab 'grub/ /de phyir bzod pa rab sgom na/ /sangs rgyas mtshan dang shes rab gter/ /brtson 'grus
391b4(dkon brtsegs): kyang ni de bzhin du/ /byang chub mang du phan 'dogs pas/ /rtag tu brtson 'grus gang brtson pa/ /byang chub thob par yong mi dka'/ /mang thos kyis kyang phan 'dogs pas/ /thos
391b5(dkon brtsegs): nas chos la rab brten cing / /chos min dag ni spong byed pas/ /byang chub thob par yong mi dka'/ /chos bzhi sa bon yin pas na/ /de las byang chub rab tu skye/ /de phyir byang chub
391b6(dkon brtsegs): sems dpa' rnams/ /chos kyi phan la brten par bya/ /gzhan yang gang po/ byang chub sems dpa' sems dpa' chen po rnams chos bzhi dang ldan par gyur na/ lus kyi kha
391b7(dkon brtsegs): dog phun sum tshogs pa dang / longs spyod phun sum tshogs pa dang / 'khor phun sum tshogs pa thob par 'gyur/ nam yang rtag par sdig pa mi dge ba'i gnas mi khom pa
392a1(dkon brtsegs): rnams su skye bar mi 'gyur/ rtag par sangs rgyas rnams dang phrad par 'gyur/ /sangs rgyas rnams kyis rab tu bsngags par 'gyur ro/ /bzhi gang zhe
392a2(dkon brtsegs): na| byang chub sems dpa' ni/ byams pa bsgoms pas sems can thams cad la khong khro ba med cing gnod pa mi byed pa yin te/ gang po/ byang chub sems dpa' byams pa
392a3(dkon brtsegs): bsgoms pas sems can thams cad la khong khro ba med cing gnod pa mi byed pa ji lta bu zhe na/ byang chub sems dpa' byams bsgom pa ni/ sems can rnams la
392a4(dkon brtsegs): bdag gis yongs su bskyab par bya'o/ /snyam pa'i byams pa bskyed pas/ sems can lus dang sems sdug bsngal bar gyur pa dag mthong na/ 'di snyam du bdag gis
392a5(dkon brtsegs): nan tan gyi brtson 'grus kyis sems can de dag 'khor ba'i sdug bsngal las yongs su bzlas nas sems can de dag la bdag gis bde ba sbyin par bya'o/ /bdag gis
392a6(dkon brtsegs): drangs nas 'khor ba'i sdug bsngal dang bral bar bya'o/ /zhes sems can rnams la de lta bu'i sems bskyed par byed do/ /de lta bu'i sems bskyed nas kyang nan tan
392a7(dkon brtsegs): brtson 'grus kyis pha rol tu phyin pa drug po sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa dag yong
392b1(dkon brtsegs): su goms par byed do/ /gang po/ byang chub sems dpa' ni shes rab kyi pha rol tu phyin pa'i rgyus pha rol tu phyin pa drug po dag phun sum tshogs par byed do/ /byang chub sems dpa'i
392b2(dkon brtsegs): shes rab kyi pha rol tu phyin pa ni/ gang yin/ ji ltar shes rab kyi pha rol tu phyin pa'i rgyus nan tan brtson 'grus bskyed par byed ce na/ gang po/ byang chub sems dpa' ni/ 'di
392b3(dkon brtsegs): snyam du chos gang ni/ bdag ces bya ba yin/ chos gang ni/ bdag gi zhes bya ba yin snyam du sems shing 'jal bar byed do/ /de ltar sems shing 'jal ba na bdag ces bya
392b4(dkon brtsegs): ba'i chos kyang yang dag par rjes su mi mthong la/ bdag gi zhes bya ba'i chos kyang yang dag par rjes su mi mthong ngo / /snyam du sems pas/ chos 'di la ni/ bdag ces bya
392b5(dkon brtsegs): ba'i chos kyang med la/ bdag gi zhes bya ba'i chos kyang med do/ /snyam du sems so/ /byang chub sems dpa' bdag dang bdag gir 'dzin pa dang bral ba'i phyir lus stong pa
392b6(dkon brtsegs): nyid du rab tu shes so/ /lus stong pa'i phyir sems can yang stong ngo / /snyam mo/ /de ci'i phyir zhe na/ chos rnams la bdag dang bdag gir 'dzin pa dang / stong pa yin na/ sems
392b7(dkon brtsegs): can lta smos kyang ci dgos snyam du sems pas so/ /byang chub sems dpas bdag dang bdag gir 'dzin pa dang bral ba'i phyir sems can stong pa nyid du rig par 'gyur ro/ /
393a1(dkon brtsegs): sems can stong pa'i phyir gzugs kyi phung po yang stong pa nyid du rig par 'gyur ro/ /gzugs kyi phung po stong pa'i phyir tshor ba dang / 'du shes dang /
393a2(dkon brtsegs): 'du byed dang / rnam par shes pa'i phung po yang stong pa nyid du rig par 'gyur ro/ /byang chub sems dpa' de ltar bdag dang bdag gir 'dzin pa dang bral ba'i phyir lus kyang
393a3(dkon brtsegs): stong pa nyid du rig par 'gyur ro/ /lus stong pa'i phyir sems can yang stong pa nyid du rig par 'gyur ro/ /sems can stong pa'i phyir phung po rnams kyang stong pa nyid du rig par
393a4(dkon brtsegs): 'gyur ro/ /phung po rnams stong pa'i phyir 'di lta ste/ sa dang / chu dang / me dang / rlung dang / nam mkha' dang / rnam par shes pa'i khams kyang stong pa nyid du rig par 'gyur te/
393a5(dkon brtsegs): sa'i khams kyang sa'i khams kyi mtshan nyid kyis stong / chu dang / me dang / rlung dang / nam mkha' dang / rnam par shes pa'i khams kyang rnam par shes pa'i khams kyi mtshan
393a6(dkon brtsegs): nyid kyis stong pas/ khams 'di dag la ni/ byed pa yang med la/ byang chub kyang med do/ /gang byed pa med pa'i chos de ni/ stong pa yin snyam mo/ /gang po/ byang chub sems dpa' 'di
393a7(dkon brtsegs): dag la bdag dang bdag gir 'dzin pa sangs pa'i phyir lus stong pa nyid du rig par 'gyur ro/ /lus stong pa nyid kyi phyir sems can yang stong pa nyid du rig par 'gyur ro/ /
393b1(dkon brtsegs): sems can stong pa'i phyir phung po rnams kyang stong pa nyid du rig par 'gyur ro/ /phung po rnams stong pa'i phyir khams rnams kyang stong pa nyid du rig par 'gyur ro/ /khams rnams
393b2(dkon brtsegs): stong pa'i phyir skye mched rnams kyang stong pa nyid du rig par 'gyur ro/ /skye mched rnams stong pa'i phyir skye mched rnams kyi mtshan nyid kyang stong zhing skye mched rnams la byed pa
393b3(dkon brtsegs): med pa dang / bya ba med pa nyid du rig par 'gyur te/ chos gang byed pa dang / bya ba med pa gang yin pa de ni/ stong pa yin no/ /snyam mo/ /gang po/ byang chub sems dpa' ni/ de ltar
393b4(dkon brtsegs): chos thams cad stong pa nyid du lta bar byed do/ /chos thams cad stong par lta ba'i tshe chos rnams la ngo bo nyid kyis zhe sdang skye ba'i gnas yang dag par rjes su mi mthong ste/
393b5(dkon brtsegs): gang po/ 'di ni/ byang chub sems dpa' sems dpa' chen po rnams kyi byams pa chen pos lus stong pa nyid du rig pa'i byams pa dang / sems can stong pa nyid du rig pa'i
393b6(dkon brtsegs): byams pa dang / phung po dang / skye mched dang / khams rnams stong pa nyid du rig pa'i byams pa zhes bya'o/ /byang chub sems dpa' gang 'di lta bu'i byams pa sgom pa gang
393b7(dkon brtsegs): yin pa de ni/ chos thams cad stong pa nyid kyi byams pa sgom pa zhes bya ste/ gang po/ 'di ni/ byang chub sems dpa'i byams pa chen po sgom pa zhes bya'o/ /'di ltar byang chub
394a1(dkon brtsegs): sems dpa' ni/ bdag dang bdag gir 'dzin pa dang bral ba'i sems kyis bla na med pa yang dag par rdzogs pa'i byang chub la shin tu 'dun
394a2(dkon brtsegs): pa skyes nas sems can rnams la snying rje chen po skyed par byed pas/ sems can gang 'di ltar chos rnams kyi yang dag pa'i mtshan nyid khong du ma chud pa dag khong du
394a3(dkon brtsegs): chud par bya ba'i phyir go cha chen po bgos pa gang yin pa 'di ni/ byang chub sems dpa'i snying rje chen po spyod pa zhes bya ste/ bdag gis bskyab par bya'o/ /snyam du sems
394a4(dkon brtsegs): pa'i phyir byams pa zhes bya'o/ /bdag gis drang bar bya'o/ /snyam du sems pa'i phyir snying rje zhes bya ste/ byang chub sems dpa' gang 'di lta bu'i byams pa chen po dang
394a5(dkon brtsegs): ldan pa gang yin pa nges ni/ sems can rnams kyi mgon dang / skyabs dang / gnas dang / gling dang / mthar phyin pa'i gnas byed par 'gyur bas/ de'i phyir byang chub
394a6(dkon brtsegs): sems dpas de lta bu'i byams pa chen po bsgom par bya'o/ /sems can rnams la rjes su chags pa yang med la khong khro ba yang mi skyed pa gang yin pa 'di ni/ byang
394a7(dkon brtsegs): chub sems dpa'i sems can stong pa'i byams pa zhe sdang med pa zhes bya'o/ /gang po/ byang chub sems dpa' gang byams pa'i rgyu dang bral ba'i rgyu dang / stong pa'i rgyus
394b1(dkon brtsegs): chos rnams skye ba med pa dang / 'gag pa med pa la 'jug par 'gyur ba gang yin pa 'di ni/ byang chub sems dpa' byams pa chen po sgom pa zhes bya'o/ /byang chub sems dpa'
394b2(dkon brtsegs): gang gis de ltar chos rnams rab tu rtogs par gyur pa de la bdud dang / bdud kyi 'khor rnams kyis tshugs par mi 'gyur te/ byang chub sems dpa' gang chos dang po 'di dang
394b3(dkon brtsegs): ldan par gyur pa de ni/ yon tan thams cad la sgrib pa'i 'ching ba rnams yongs su gcod par byed do/ /yon tan gyi 'ching ba yongs su gcod pa'i phyir mnyam pa nyid kyi pha
394b4(dkon brtsegs): rol tu phyin pa rnams 'thob par 'gyur ro/ /de nas de'i tshe bcom ldan 'das kyis don 'di nyid rab tu gsal bar bstan pa'i phyir tshigs su bcad de bka' stsal pa/ byang
394b5(dkon brtsegs): chub sems dpas phung po dang / /khams dang skye mched de dag la/ /bdag med par ni rtag shes pa/ /byams sgom stong par lta bar byed/ /bdag dang bdag gi chos gnyis dag/
394b6(dkon brtsegs): nges par yang dag dmigs su med/ /chos rnams dmigs su med pas na/ /byams pa'i sems ni sgom par byed/ /chos rnams la ni mi gnas te/ /mi gnas pa yang ma yin
394b7(dkon brtsegs): pa| 'di ni sangs rgyas rnams kyi lam/ /chos rnams mi gnas pa zhes bya/ /bla med bzod pa gang thob pa/ /chos rnams yang dag mtshan nyid bzod/ /chos rnams skye 'gag
395a1(dkon brtsegs): med do zhes/ /don gyi tshul ni rab tu rtogs/ /blo gros chen po ldan pa dag /chos 'di la ni rten byed na/ /rtag tu gya nom gzungs thob cing / /spobs
395a2(dkon brtsegs): pa dag kyang thob par 'gyur/ /rtag par sangs rgyas phrad par 'gyur/ /chos rnams kun gyi don rig 'gyur/ /de phyir byang chub sems dpa' de/ /bla med byang chub thob par
395a3(dkon brtsegs): 'gyur| |gzhan yang gang po/ byang chub sems dpa' sems dpa' chen po rnams ni/ nan tan brtson 'grus kyis de bzhin gshegs pa rnams kyi mchod rten dag la
395a4(dkon brtsegs): mchod par byed pas gus pa'i sems kyis me tog dang / spos dang / phreng ba dang / byug pa dang / spos kyi phye ma dang / gdugs dang / ba dan dang / rol mo dang / sil
395a5(dkon brtsegs): snyan dang / mchod pa'i yo byad gya nom pa rnam pa sna tshogs kyis mchod pa byed de/ byang chub sems dpa' gang chos gnyis pa 'di dang ldan par gyur na/ yon tan phun sum tshogs pa
395a6(dkon brtsegs): thams cad thob par 'gyur ro/ /de nas de'i tshe bcom ldan 'das kyis don 'di nyid rab tu gsal bar bstan pa'i phyir tshigs su bcad de bka' stsal pa/ byang chub
395a7(dkon brtsegs): sems dpa' me tog spos/ /ba dan dang ni gdugs mchog gis/ /blo mchog mchod rten rab mchod nas/ /shes rab mchog ni tshol bar byed/ /bsod nams 'di
395b1(dkon brtsegs): yi rkyen gyis ni/ /byad bzhin dag ni mdzes par 'gyur/ /nor phyugs rin chen rab tu mang / /'khor ni phun sum tshogs par 'gyur/ /byang chub nyid du nges 'gyur zhing / /rtag
395b2(dkon brtsegs): tu chos la rab tu gnas/ /skye ba dag ni thams cad du/ /yon tan 'phel zhing mthon por 'gyur/ /rgyal po rnams ni bkur byed cing / /lha klu rtag tu dran par 'gyur/ /sems
395b3(dkon brtsegs): can thams cad kun gyis kyang / /bkur sti dag ni byed par 'gyur/ /'das dang da ltar bzhugs pa yi/ /sangs rgyas dag la mchod byed na/ /skye ba kun tu mchod pa 'thob/ /
395b4(dkon brtsegs): rtag par mi khom med par skye/ /gzhan yang gang po/ /byang chub sems dpa' sems dpa' chen po rnams ni/ rtag par brtson pa'i sems kyis chos la mchod par byed do/ /
395b5(dkon brtsegs): chos zhes bya ba ni/ gang / ji ltar na/ chos la mchod par byed ce na/ de la chos zhes bya ba ni/ dran pa nye bar gzhag pa bzhi dang / yang dag par spong ba bzhi dang / rdzu 'phrul
395b6(dkon brtsegs): gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / bsam gtan bzhi dang / zhi
395b7(dkon brtsegs): gnas dang / lhag mthong dang / rig pa dang / rnam par grol ba dang / rnam par thar pa'i sgo gsum dang / zad pa'i ye shes dang / mi skye ba'i ye shes gang yin pa 'di ni/ chos
396a1(dkon brtsegs): zhes bya'o/ /ji ltar mchod par byed ce na/ chos de dag ji skad bstan pa bzhin du mngon par sgrub cing rjes su 'brang nas 'gal ba med par 'dun
396a2(dkon brtsegs): pa dang / brtson 'grus bskyed de phun sum tshogs par mngon par bsgrubs pa gang yin pa 'di ni/ chos la mchod pa zhes bya'o/ /gzhan yang gang po/ chos la mchod pa
396a3(dkon brtsegs): zhes bya ba la/ chos ni/ mdo sde 'di lta bu dag yin la/ de la mngon par yid ches shing yid la sems pa dang / rnam par 'byed pa dang / rjes su 'brang zhing sems
396a4(dkon brtsegs): kyis 'gal par mi byed pa gang yin pa 'di ni/ chos la mchod pa zhes bya ste/ byang chub sems dpa' gang chos gsum pa 'di dang ldan par gyur na/ yon tan phun sum tshogs
396a5(dkon brtsegs): pa thams cad thob par 'gyur ro/ /de nas de'i tshe bcom ldan 'das kyis don 'di nyid rab tu gsal bar bstan pa'i phyir tshigs su bcad de bka' stsal pa/ rtag tu chos mchod brtson
396a6(dkon brtsegs): byed pas/ /ji skad bstan pa bzhin du gnas/ /zab mo stong pa'i chos thos nas/ /sems kyis 'gal bar yong mi byed/ /de phyir lus ni rtag mdzes shing / /spobs pa dag
396a7(dkon brtsegs): kyang thob par 'gyur/ /ngas ni ji skad bsngags pa'i chos/ /de yis rab tu 'phel bar byed/ /gzhan yang gang po/ byang chub sems dpa' sems dpa' chen po rnams
396b1(dkon brtsegs): ni/ rab tu brtson pa'i sems kyis de bzhin gshegs pa'i 'phags pa'i tshogs rnams la mchod par byed pas me tog dang / spos dang / phreng ba dang / spos kyi phye ma dang /
396b2(dkon brtsegs): byug pa dang / gdugs dang / rgyal mtshan dang / ba dan dang / gos dang / bza' ba dang / btung ba dang / mal cha dang / na ba'i gsos sman dang / 'tsho ba'i yo byad dag
396b3(dkon brtsegs): dang / gtsug lag khang dang / kun dga'i ra ba dang / 'chag sa dang / khrus kyi rdzing bu dang / khron pa dang / las byed pa'i mi dang / 'di lta bu la sogs pa gzhan yang mchod
396b4(dkon brtsegs): pa'i yo byad rnam pa sna tshogs kyis 'di ltar 'phags pa'i tshogs rnams la mchod par byed de/ byang chub sems dpa' gang chos bzhi pa 'di dang ldan par gyur na/ yon
396b5(dkon brtsegs): tan phun sum tshogs pa thams cad thob par 'gyur ro/ /de nas de'i tshe bcom ldan 'das kyis don de nyid rab tu gsal bar bstan pa'i phyir tshigs su bcad de bka' stsal
396b6(dkon brtsegs): pa| mchod pa'i yo byad mchog dam pas/ /'phags pa'i tshogs ni mchod byas pas/ /bsod nams 'di yi rkyen gyis ni/ /skye ba kun tu longs spyod ldan/ /lus kyi kha
396b7(dkon brtsegs): dog rab mdzes shing / /spobs pa dag kyang thob par 'gyur/ /yon tan rnams ni phun tshogs shing / /shes rab dag ni 'phel bar 'gyur/ /drang po'i sems kyis mchod
397a1(dkon brtsegs): byas shing / /bdag dang bdag gir med pas na/ /shes pa 'di yi rgyu rkyen gyis/ /skye ba kun du mchod pa thob/ /sangs rgyas rnams kyis
397a2(dkon brtsegs): bsngags pa yin/ /chos bzhi dag la rtag brten na/ /skye ba kun tu cho rigs btsun/ /yon tan dag ni mngon thob 'phags/ /phyir mi ldog pa'i le'u ste/ gsum
397a3(dkon brtsegs): pa'o|| / /bam po gsum pa/ de nas bcom ldan 'das kyis tshe dang ldan pa gang po la bka' stsal pa/ gang po/ byang chub sems dpa' sems
397a4(dkon brtsegs): d pa' chen po gang theg pa chen po la yang dag par zhugs pas rtag par chos bzhi po 'di dag la rten cing goms par byas na dge ba'i chos thams cad kyang phun sum
397a5(dkon brtsegs): tshogs par yongs su sdud par 'gyur la dge ba'i rtsa ba thams cad dang yang rab tu ldan par 'gyur ro/ /bzhi gang zhe na/ gang po/ rigs kyi bu'am rigs kyi bu mo gang
397a6(dkon brtsegs): dag theg pa chen por sems bskyed pas bzod pa sgrub pa'i chos la brten cing bsgom par bya'o/ /de ltar bzod pa'i chos sgom pa na gal te sems mnyam par
397a7(dkon brtsegs): gyur na/ shin tu mnyam pa'i pha rol tu phyin pa rnams kyang thob par 'gyur la/ sems can thams cad mnyam pa nyid kyi pha rol tu phyin pa yang thob par 'gyur te/
397b1(dkon brtsegs): byang chub sems dpa' sems mnyam pa nyid kyi pha rol tu phyin pa dang / ye shes mnyam pa nyid kyi pha rol tu phyin pa dang ldan par gyur pa na/ gal te 'gro'am/ 'greng ngam/
397b2(dkon brtsegs): 'dug gam/ nyal lam/ gnyid log gam/ sad pa'i tshe yang rung ste/ gcin gyi bum pa'am/ dug gi bum pa'am/ khu tshan gyi bum pa'am/ phyag dar ba rnams sam/
397b3(dkon brtsegs): me dang thal ba'am/ bshang gci 'am/ thal ba tsha ba thogs pa zhig 'ongs nas mgo'i steng du blugs sam/ lus kyi yan lag kun tu brdungs par gyur na/ byang chub
397b4(dkon brtsegs): sems dpa' de la zhe sdang dang / 'khon gyi bsam pa bskyed nas sems rnam par g.yeng zhing khong khro bskyed par yang mi bya'o/ /'di skad du bdag la nyes pa ci yod ces
397b5(dkon brtsegs): kyang smra bar mi bya'o/ /gzhan yang ngan sems kyis de la blta bar mi bya'o/ /sems rtse gcig tu rang gi chos don du gnyer zhing gang bsgrub par bya ba'i dngos po sems
397b6(dkon brtsegs): rtse gcig tu mi spong ba de ltar sems yongs su gdul bar bya'o/ /gang zag des rgyu dang rkyen gang gi phyir gcin gyi bum pa dang / dug gi bum pa dang / thal ba dang me
397b7(dkon brtsegs): dag thogs te 'ongs nas bdag gi lus la gnod par byed pa ni/ bdag gi lus ni/ dngos po 'di dag gi rgyu rkyen gyis na ba dang gnod par mi 'gyur ro/ /zhes byang chub
398a1(dkon brtsegs): sems dpa' de'i tshe 'di ltar rgyu dang / rkyen mang po'i chos la so sor brtags nas su zhig ni/ dngos po 'di sbyin par byed/ dngos po 'di ni/
398a2(dkon brtsegs): su la sbyin par byed/ dngos po gang ni/ sbyin par byed ces nges de ltar yang dag pa ji lta ba bzhin du yid la byed pa na/ sbyin par byed pa ni/ su yin/ len par
398a3(dkon brtsegs): byed pa ni/ su yin/ chos ni/ gang yin zhes chos 'ga' tsam yang yang dag par rjes su mi mthong ngo / /de ltar yang dag pa'i dran pas yid la byed cing so sor
398a4(dkon brtsegs): rtog pa'i tshe 'di dang de zhes bya ba mi dmigs pa'i phyir chos thams cad dmigs par mi 'gyur la/ mthong bar mi 'gyur ro/ /byang chub sems dpa' des chos thams
398a5(dkon brtsegs): cad mi dmigs shing mi mthong ba'i phyir zhe sdang dang 'khon du 'dzin pa yang skyed par mi byed do/ /gang po/ byang chub sems dpa' gal te de ltar bsam yang zhe
398a6(dkon brtsegs): sdang dang 'khon du 'dzin pa'i bsam pa bskyed par gyur na/ gzhan yang 'di ltar yang dag pa'i dran pas 'di snyam du reg bya gang gi rgyu dang / rkyen gyis bdag gi
398a7(dkon brtsegs): lus la na bar byed/ reg bya de dag gis gang du ni reg par 'gyur/ lus la gnod par gyur tam/ 'on te sems la gnod par gyur/ gal te lus la gnod par
398b1(dkon brtsegs): gyur pa yin na ni/ lus ni/ rtswa dang / shing dang / gyo mo dang / rdo dang / gzugs brnyan lta bu yin pas rtog pa med pa/ shes pa med pa yin te/ bdag kyang ma yin/ gzhan
398b2(dkon brtsegs): yang ma yin no/ /gal te sems la gnod par gyur pa yin na ni/ sems ni/ kha dog dang / gzugs med pa/ skad cig mar skye zhing 'gag pa/ thang gcig tsam yang mi
398b3(dkon brtsegs): gnas pas bdag kyang ma yin/ gzhan yang ma yin na/ yang dag pa ma yin pas rnam par rtog pas rnam par brtags nas 'di ni/ sdug bsngal lo/ /'di ni/ bde ba'o//
398b4(dkon brtsegs): 'di ni/ sdug bsngal yang ma yin/ bde ba yang ma yin pa'o/ /zhes zer bar zad pas/ deng bdag gis yang dag pa ma yin pa'i rnam par rtog pas rnam par brtags pa
398b5(dkon brtsegs): 'di bskyed par mi bya'o/ /deng bdag gis mnyam pa nyid kyi yang dag pa'i mtshan nyid du bltas nas 'phags pa'i bya ba rnams bsgrub par bya'i/ byis pa so so'i bya ba'i
398b6(dkon brtsegs): rjes su 'brang bar mi bya'o/ /'phags pa'i bya ba gang zhe na/ 'di lta ste/ chos rnams las thag ring du gyur cing rnam par grol ba gang yin pa'o/ /bdag ni/ thag bsring
398b7(dkon brtsegs): pa'i phyir slob pa yin/ mi 'phrod par bya ba'i phyir slob pa yin/ yang dag pa ma yin pa'i rnam par rtog pa 'di dag ni/ thams cad kyang 'phrad par byed pa yin te/
399a1(dkon brtsegs): dang 'phrad par byed pa yin zhe na/ 'dod chags dang 'phrad par byed pa yin/ zhe sdang dang / gti mug dang 'phrad par byed pa yin no/ /ji ltar
399a2(dkon brtsegs): na| 'dod chags dang / zhe sdang dang / gti mug dang 'phrod par byed pa yin zhe na/ lus la rmongs pa'i phyir dang / 'jig tshogs la lta ba la rmongs pa'i phyir dang / 'jig
399a3(dkon brtsegs): tshogs la lta ba la mngon par zhen pa'i phyir lus kyi sdug bsngal myong ba'i tshe gzhan dag la mnar sems skyed pa gang yin pa de ni/ zhe sdang dang 'phrad pa zhes
399a4(dkon brtsegs): bya'o| |'jig tshogs la lta ba la rmongs pa dang bcas pa'i phyir dang / 'jig tshogs la lta ba la mngon par zhen pa'i phyir dang / yid dang mi mthun par gyur pa'i
399a5(dkon brtsegs): phyir gzhan dag la mnar sems skyed pa gang yin pa de ni/ gti mug dang 'phrad pa zhes bya'o/ /gang dag 'di lta bu'i dug gsum gyis bcings nas 'di lta bu'i
399a6(dkon brtsegs): kha na ma tho ba'i las kyi rgyu dang / rkyen slong bar byed na/ de bzhin gshegs pa rnams kyis kyang yongs su skyob par mi spyod na/ gzhan gyis lta smos kyang ci dgos
399a7(dkon brtsegs): te| deng bdag gis rgyu dang / rkyen gyis chos rnams shin tu legs par so sor brtags nas chos rnams stong pa nyid du blta bar bya'o/ /snyam du bsam par bya'o/ /
399b1(dkon brtsegs): byang chub sems dpa' de ltar rjes su mthun par yang dag par lta bas rgyu dang / rkyen gyis chos rnams so sor rtog par byed pa na/ chos 'ga' tsam yang sus byin pa'am/
399b2(dkon brtsegs): sus len pa'am/ dngos po gang yin pa yang dag par rjes su mi mthong ngo / /de'i tshe byang chub sems dpa' gzhan yang 'di snyam du chos thams cad ni/ rgyu dang / rkyen
399b3(dkon brtsegs): mang po las skyes pa yin pas rang bzhin gyis gzod ma nyid nas stong pa yin te/ nges par dmigs su med par stong pa yin na/ bdag ci'i phyir yang dag pa ma yin
399b4(dkon brtsegs): pa'i chos dmigs su med pa dag la las mngon par 'dus byas nas zhe sdang bskyed de/ 'du byed kyi rgyu rkyen slong bar byed/ deng bdag gis zhe sdang dang 'khon du 'dzin
399b5(dkon brtsegs): pa med pa'i bsam pa bskyed nas mngon par 'du bya ba med pa dang / 'byung ba med pa dang / skye ba med pa'i chos mngon par bsgrubs nas stong pa nyid kyi chos nyid du
399b6(dkon brtsegs): blta bar bya'i/ bdag nyid kyi sems kyi rjes su 'brang bar mi bya'o/ /deng bdag gis mngon par 'du bya ba med pa dang / 'byung ba med pa dang / skye ba med pa'i chos la
399b7(dkon brtsegs): blta bar bya'i/ mngon par 'du bya ba dang 'byung ba'i chos la gnas par mi bya'o/ /bdag gis yang dag pa ji lta ba bzhin du chos rnams bsam par bya'i/ /deng bdag
400a1(dkon brtsegs): gis yang dag pa ma yin pa yod pa ma yin pa la 'di la nan gyis chos su 'du shes bskyed par mi bya ste/ yang dag pa ma yin pa la nan
400a2(dkon brtsegs): gyis mngon par 'du byed pa ni/ zhe sdang dang / 'khon du 'dzin pa dag yin no/ /de ci'i phyir zhe na/ chos kyi ngo bo la gnas pa la ni/ zhe sdang dang / 'khon du 'dzin pa
400a3(dkon brtsegs): yod kyi/ chos rnams kyi yang dag pa'i mtshan nyid mthar stong pa nyid la ni/ gnas par bya ba'i chos kyi ngo bo gzod ma nyid nas med pas so/ /snyam du bsam par
400a4(dkon brtsegs): bya'o| |byang chub sems dpas da ltar chos rnams yid la byas par gyur na/ de'i sems rab tu dben par gyur pas zhe sdang dang / 'khon du 'dzin pa skye bar mi
400a5(dkon brtsegs): 'gyur ro/ /gzhan yang gang po/ byang chub sems dpa' de 'gro'am/ 'greng ngam/ 'dug gam/ nyal lam/ gnyid log gam/ sad pa'i tshe yang rung ste/ 'ga'
400a6(dkon brtsegs): zhig 'ongs nas spos dri zhim pa'am/ spos kyi phye ma'am/ byug spos sam/ me tog mchog dam pa dag lus la gtor ram/ yang na spos dang / me tog mchog dam
400a7(dkon brtsegs): pa dang / se mo do dang / me tog tsam pa ka'i phreng ba dang / me tog pa ri Sha ka'i phreng ba dang / me tog mang po'i phreng ba dag gis lus la g.yogs par gyur tam/
400b1(dkon brtsegs): yang na gos mchog dam pa shin tu phra zhing 'jam pa 'di lta ste/ ska shi ka'am/ ku sha ka'am/ ku she pa'am/ ku ma pa'am/ ku sha ya sha'am/ chu ma'am/ ka pa'am/ de
400b2(dkon brtsegs): dag la sogs pa gos phra zhing 'jam pa dag gis lus la g.yogs par gyur tam/ yang na dar gyi lda ldi mchog dam pa dang / gdugs dang / rgyal mtshan dang / ba dan dag
400b3(dkon brtsegs): bdag nyid kyi steng du bres par gyur tam/ yang na lha'i me tog dang / spos dang / gos mchog dam pa dang / rin po che'i phreng ba dag gis lus la g.yogs par gyur tam/
400b4(dkon brtsegs): yang na lha'i kha zas mchog dam pa bdud rtsi'i re dang ldan pa dag khyer te 'ongs nas byin par gyur na/ byang chub sems dpas mchod pa rnam pa sna tshogs 'di dag la
400b5(dkon brtsegs): sred pa'i sems bskyed nas mngon par zhen par mi bya'o/ /rkyen des gang zag de dag la brten nas yid dang mthun par byas te phan tshun 'drul zhing gtam smra bar yang
400b6(dkon brtsegs): mi bya'o| |phyogs gcig pa'i sems kyis rjes su chags par yang mi bya'o/ /byang chub sems dpa' de dag la sems snyoms par bya zhing / chos thams cad kyi mnyam
400b7(dkon brtsegs): pa nyid rab tu rtogs par byas nas 'di snyam du bdag gis sems can rnams la khong khro bar yang mi bya/ /rjes su chags par yang mi bya'o/ /de ci'i phyir zhe na/ byams
401a1(dkon brtsegs): sdang gi dngos po gnyi ga yang nyon mongs pa yin pas so/ /deng bdag gis de dag la sred pa mi skyed par chos rnams kyi yang dag pa nyid
401a2(dkon brtsegs): legs par rtogs par bya'o/ /de ci'i phyir zhe na/ nyon mongs pa rnams kyi nang na sred pa'i rkyen gyis phrad par gyur pa 'di mchog tu lci pas so/ /'di ltar nyon mongs
401a3(dkon brtsegs): pa de ni| rus pa dang / rkang la yang thal te 'gro bas kun tu sbyor ba skyed pa'i chos kyi nang na sred pa'i sems kyis ni/ shin tu mngon par zhen par byed do/ /de ci'i
401a4(dkon brtsegs): phyir zhe na/ 'dod chags par bya ba'i dngos po gal te yid bzhin tu thob par ma gyur na zhe sdang skye bar 'gyur bas so/ /skye bo rnams ni/ rang gi lus la 'dod chags
401a5(dkon brtsegs): kyi srid pa skyed par byed pas de dag gal te 'ga' zhig gis gnod par byas par gyur na/ zhe sdang skye bar 'gyur bas de'i phyir zhe sdang ni/ sred pa'i 'bras bu rnam par
401a6(dkon brtsegs): smin pa yin la/ mngon par zhan pa ni/ gti mug gi 'bras bu rnam par smin pa yin par rig par bya'o/ /deng bdag ni/ sred pas gos pa'i sems spangs nas
401a7(dkon brtsegs): chos rnams la mngon par zhen pa med par bya'o/ /bdag ni/ 'dod chags kyi phyir slob pa ma yin/ zhe sdang gi phyir slob pa ma yin/ gti mug gi phyir slob pa ma
401b1(dkon brtsegs): yin gyi| bdag ni/ chos rnams kyi de kho na nyid la rgya cher slob pa yin pas/ chos rnams kyi mtshan nyid yang dag pa ji lta ba bzhin du bltas nas ji skad bstan pa bzhin du
401b2(dkon brtsegs): yang dag pa nyid du spyad nas las rnam par smin pa'i rgyu rkyen la rten nas mchod pa dang / sdug bsngal gyi dngos po rnams kyang sngon gyi las kyi spyod pa'i rkyen las gyur pa yin
401b3(dkon brtsegs): par rig par byas nas de'i phyir rjes su mthun par gyur pa'i chos rnams la dga' zhing srid pa mi skyed/ dge ba'i chos dang 'gal ba la yang zhe sdang mi skyed par sems yongs
401b4(dkon brtsegs): su sbyangs te mnar sems med par byas nas 'dod chags kyi rjes su 'brang bar yang mi bya/ zhe sdang gi rjes su 'brang bar yang mi bya/ gti mug gi rjes su 'brang bar mi bya/
401b5(dkon brtsegs): sdig pa'i chos kyi rjes su 'brang bar yang mi bya'o/ /snyam du sems bskyed par bya'o/ /gang po/ byang chub sems dpa' gang chos dang po 'di dang ldan par gyur na/ yon tan
401b6(dkon brtsegs): phun sum tshogs pa thams cad thob par 'gyur ro/ /de nas de'i tshe bcom ldan 'das kyis don 'di nyid rab tu gsal bar bstan pa'i phyir tshigs su bcad de bka' stsal
401b7(dkon brtsegs): pa| ngas ni rtag tu shes rab bsngags/ /tshul khrims srung ba'ang bsngags pa yin/ /bzod pa sgom la bsngags byed cing / /mang du thos pa'ang bsngags pa yin/ /ngas
402a1(dkon brtsegs): ni dge ba'i chos spyod dang / /byams sems tshig snyan smra la bsngags/ /sems can la ni phan gdags phyir/ /yon tan mang po ci rigs
402a2(dkon brtsegs): bsngags/ /nga ni rtag tu 'dod lnga dang / /khong khro 'khon 'dzin gti mug can/ /phrag dog nga rgyal g.yo sgyu dang / /'khrug long sems can gnod byed smod/ /le lo dang ni
402a3(dkon brtsegs): snyoms las dang / /bka' blo mi bde smra dga' dang / /byas pa mi gzo lam log can/ /nyes pa chung la cher khro dang / /rnyed pa la ni gdu ba dang / /bdag ni rnyed par
402a4(dkon brtsegs): rab dga' zhing / /gzhan gyi rnyed la mi dga' ba/ /'di dag la ni nga mi bsngags/ /blo chung rnyed pa dag 'dod che/ /gzhan gyi rnyed la phrag dog che/ /gzhan gyi khyim la
402a5(dkon brtsegs): ser sna byed/ /'di dag la ni nga mi bsngags/ /rnyed pa dag ni tshol ba'i phyir/ /spyod lam dag ni chos byed pa/ /'di ni 'tsho ba dag min pas/ /nga yi chos las shin tu
402a6(dkon brtsegs): ring / /lam mi sgom pa dag la ni/ /nyes pa 'di dag thams cad yod/ /'di ni ngan 'gro'i rkyen yin pas/ /dngos po 'ga' yang bsngags su med/ /sdig pa dag lta
402a7(dkon brtsegs): ma spangs na/ /'dod sred sems ni rab tu mang / /'dod sred sems ni mang ba'i phyir/ /rnyed pa dag la gdu bar 'gyur/ /byang chub sems dpa' 'di snyam du/ /bzod
402b1(dkon brtsegs): sgom sems can phan gdags shing / /khengs pa'i sems ni rab btul nas/ /myur du sangs rgyas bya bar gsungs/ /bdag gis byams sems rab bsgoms te/ /bzod
402b2(dkon brtsegs): pas sems can brtse bar bya/ /chos rnams stong zhing rkyen las byung / /'bral ba med par shes par bya/ /rkyen gang gis ni chos rnams yod/ /chos de sems las byung ba
402b3(dkon brtsegs): yin| |mi bden 'du shes khong khro bskyed/ /mkhas pa thams cad stong pa yin/ /mi bden 'du shes khams gsum bskyed/ /lus kyi rgyun ni 'chad mi 'gyur/ /mi bden
402b4(dkon brtsegs): 'du shes mi rtog na/ /nyes dmigs 'di dag yod mi 'gyur/ /rtag tu chos rnams sems pa na/ /rkyen las byung ba rab tu shes/ /rtag tu chos rnams stong lta bas/ /thams
402b5(dkon brtsegs): cad yongs su bzlog par nus/ /khrims spangs sems can sdug bsngal ba/ /nga rgyal dag gis smras pa la/ /sdug bsngal nyer zhi'i chos ston pas/ /phan pa mang po rab
402b6(dkon brtsegs): tu byed| |gang zhig shar lho nub byang dang / /phyogs mtshams bzhi po dag nas ni/ /mi gtsang dug gi bum thogs nas/ /mgo yi steng du blugs gyur na/ /sus byin sus ni
402b7(dkon brtsegs): lan byed ces/ /bdag ni khong khro yong mi bskyed/ /chos gang zhig ni bdag yin zhes/ /brtags nas brtson 'grus brtson par byed/ /nyes pa ci yod gnod byas zhes/ /ngan
403a1(dkon brtsegs): sems gzhan la lta mi byed/ /shin tu brtan pa'i bzod bskyed nas/ /byams sems de la phan 'dogs byed/ /sngon gyi las las gyur shes pas/ /
403a2(dkon brtsegs): rnam smin 'di myong snyam du sems/ /dang du blangs te bzod byed pas/ /byang chub lam la gnas par byed/ /smod dang sdug bsngal dngos po 'di/ /gzhan gyis byas pa ma yin
403a3(dkon brtsegs): gyi| |'di ni nges par las kyi rkyen/ /yun ring lon kyang chud mi za/ /sems can 'jig rten gnas pa dag /rtag tu dge sdig las slong pas/ /deng bdag sdug bsngal 'di
403a4(dkon brtsegs): myong yang / /las rkyen yin par rab tu shes/ /gal te ngan pas las byas na/ /phyis kyang sdug bsngal myong 'gyur na/ /ci'i phyir dngos po ngan pa yis/ /de dag la ni gnod
403a5(dkon brtsegs): bya snyam| |bla na med pa'i chos gnyer nas/ /gzhan dag la ni ston byed pas/ /sems can sdug bsngal ji snyed pa/ /thams cad las ni thar par byed/ /gal te 'ga'
403a6(dkon brtsegs): zhig me tog spos/ /phreng ba dag gis bdag mchod kyang / /rjes su chags pa mi skyed par/ /mnyam par sgom pa bsgrub bya snyam/ /byams sdang dag ni lam min
403a7(dkon brtsegs): pas| |rtag tu btang snyoms spyod par byed/ /sus byin sus ni len byed ces/ /chos rnams yang dag rtog par byed/ /stong pas byin zhing stong len na/ /phyi nang gnyi
403b1(dkon brtsegs): ga stong pas na/ /stong la byin dang len med pas/ /thams cad kun la bdag med do/ /stong la 'dod chags bral ba med/ /stong la kun nas nyon mongs med/ /rnam par byang
403b2(dkon brtsegs): ba'ang med pas na/ /dri bral rnam dag stong pa yin/ /stong la rnam par rtog pa med/ /stong la ngo bo nyid rnams med/ /stong ni rtag stong mtshan ma med/ /de ni rnam dag lam
403b3(dkon brtsegs): yin no| |gal te 'ga' zhig 'ongs gyur nas/ /lus ni dum bur bcad gyur kyang / /las kyi rkyen las byung rig pas/ /de la zhe sdang yong mi bskyed/ /sems can dge
403b4(dkon brtsegs): sdig slong bas na/ /las bzhin rang nyid 'bras bu len/ /bdag kyang nges par snga ma'i sdig /sdug bsngal rnam smin 'di myong snyam/ /sdig pa'i rnam smin 'di myong yang / /lus
403b5(dkon brtsegs): btags gzugs brnyan chu bur dang / /sgyu ma sprul pa smig rgyu 'dra/ /stong zhing med pas mtha' yang stong / /kha cig lus kyi yan lag gcod/ /kha cig drin ni dran gyur nas/ /
403b6(dkon brtsegs): mchod pa dag ni byas gyur kyang / /dga' dang mi dga' yong mi byed/ /rnyed pa thob kyang dga' ba med/ /kha ngan byas kyang khong mi khro/ /'di gnyis sgrib pa yin pas na/ /sangs
403b7(dkon brtsegs): rgyas yang dag lam min sems/ /'dod chags zhe sdang gti mug sems/ /de dag thams cad spong bar byed/ /rtag tu stong dben bsgoms pas na/ /sgrib pa rnams ni spong
404a1(dkon brtsegs): bar byed/ /bzod pa stobs bcu'i gzhi yin te/ /sangs rgyas rnams kyi rdzu 'phrul gnas/ /thogs med ye shes snying rje yi/ /rtse ba dag ni
404a2(dkon brtsegs): bzod pa yi/ /bden bzhi dran dang yang dag spong / /dbang stobs byang chub lam yan lag /thams cad bzod pas gzhi byed pas/ /mkhas pa gang zhig bzod mi
404a3(dkon brtsegs): sgom| |ngas kyang wA ra NA sir ni/ /bla med 'khor lo bskor ba yang / /bzod pa dag gis gzhi byas pas/ /sangs rgyas rtag tu bzod pa bsngags/ /khyed kyang stong
404a4(dkon brtsegs): bzod bla med gzhi/ /yongs su sgom par byed na ni/ /chos kyi chos nyid de yin pas/ /sangs rgyas yon tan thob par 'gyur/ /gzhan yang gang po/ byang chub sems
404a5(dkon brtsegs): dpa' sems dpa' chen po rnams ni/ 'dod pa lnga po dag spangs nas rtag par rab tu 'byung bar mos pas/ sems kyis rab tu byung ba'i rjes su 'brang bar byed/ rab
404a6(dkon brtsegs): tu 'byung ba la gzhol bar byed pas 'dod pa lnga po dag la mngon par zhen par mi byed do/ /rab tu byung nas kyang 'du 'dzin rnams spangs nas shin tu thag ring pa'i
404a7(dkon brtsegs): ri dang / nags tshal dben pa dag tu gnas shing dge ba'i chos chud mi za bar byed do/ /byang chub sems dpa' gang chos gnyis pa 'di dang ldan par gyur na/ yon
404b1(dkon brtsegs): tan phun sum tshogs pa thams cad rab tu thob par 'gyur ro/ /de nas de'i tshe bcom ldan 'das kyis tshigs su bcad de bka' stsal pa/ rab tu byung la rtag mos
404b2(dkon brtsegs): pas| |rtag tu rab tu 'byung bar 'gyur/ /ri dang nags tshal gnas mos pas/ /yon tan 'byung gnas 'phel bar byed/ /dben par gnas la brten byed pas/ /
404b3(dkon brtsegs): 'dod lnga'i chags pa yongs su spong / /de ni 'du 'dzi med pas na/ /dge chos rkyen ni nyams mi 'gyur/ /phan tshun 'drul zhing gtam 'dri dang / /tshig gis smra bar byed
404b4(dkon brtsegs): pas na| |stong dben nyer zhi dben pa la/ /sangs rgyas rnams kyis rab tu bsngags/ /de phyir byang chub sems dpa' rnams/ /rtag par dgon pa bsten bya zhing / /
404b5(dkon brtsegs): grong khyer la ni chags mi byed/ /bsten na rnyed sems skye bar 'gyur/ /rnyed pa thob na rab tu dga'/ /stong par gyur na mya ngan skye/ /de yis sangs rgyas mchod byas kyang / /
404b6(dkon brtsegs): mchod pa byas zhes mi brjod do/ /de 'dra'i nyes dmigs spong 'dod na/ /rnyed pa rnams ni spang bar bya/ /spangs nas gnas dben rab gnas nas/ /stong pa'i chos ni
404b7(dkon brtsegs): bsgom par bya/ /gzhan yang gang po/ byang chub sems dpa' ni/ rtag par chos gnyer ba yongs su slob par byed pas/ yongs su gnyer nas kyang klog cig kha ton du
405a1(dkon brtsegs): bton nas 'di ltar tshul khrims yongs su dag pa dang / sbyangs pa'i yon tan shin tu phra ba'i chos yongs su tshol bar byed kyi/ 'dod pa
405a2(dkon brtsegs): mang ba dang / chog mi shes pa'i chos yongs su tshol bar mi byed do/ /'dod chags nye bar zhi ba yongs su tshol bar byed kyi/ 'dod chags rgyas par mi byed do/ /zhe sdang
405a3(dkon brtsegs): gzhom pa yongs su tshol bar byed kyi/ zhe sdang 'phel bar mi byed do/ /gti mug gcod pa yongs su tshol bar byed kyi/ gti mug skye bar mi byed do/ /khengs pa
405a4(dkon brtsegs): bcom pa yongs su tshol bar byed kyi/ khengs pa slong ba yongs su tshol bar mi byed do/ /nga rgyal gzhom pa yongs su tshol bar byed kyi/ nga rgyal 'phel ba yongs su
405a5(dkon brtsegs): tshol bar mi byed do/ /bdag dang bdag gir 'dzin pa'i chos spong ba yongs su tshol bar byed kyi/ bdag dang bdag gir 'dzin pa'i chos 'phel bar byed pa yongs
405a6(dkon brtsegs): su tshol bar mi byed do/ /bdag med pa'i chos yongs su tshol bar byed kyi/ bdag dang / gang zag dang / sems can dang / srog la gnas pa'i chos yongs su tshol
405a7(dkon brtsegs): bar mi byed do/ /rtag par shes rab chen po thob par 'gyur ba'i chos yongs su tshol bar byed kyi/ shes rab chen po nyams par 'gyur ba'i chos yongs su tshol bar mi
405b1(dkon brtsegs): byed do| |rtag par mtshungs pa med pa'i shes rab thob par 'gyur ba'i chos yongs su tshol bar byed kyi/ shes rab rgya chung ngu thob par 'gyur ba'i chos yongs su tshol bar
405b2(dkon brtsegs): mi byed do/ /phun sum tshogs pa thams cad thob par 'gyur ba'i chos rnams yongs su tshol bar byed kyi/ yon tan rnams phun sum tshogs par mi 'gyur ba'i chos yongs
405b3(dkon brtsegs): su tshol bar mi byed do/ /de ltar mos yongs su btsal nas kyang klog par byed/ kha ton du 'don par byed/ /tshul bzhin du yang dag par yid la byed/ ji skad bstan pa bzhin
405b4(dkon brtsegs): du yang dag par yid la byed/ sgrub par byed/ gzhan dag la yang yang dag par rab tu ston par byed kyang 'jig rten pa'i khe dang grags pa yongs su tshol bar mi byed la/
405b5(dkon brtsegs): tha na legs so/ /zhes bya ba'i bsngags pa brjod pa tsam yang yongs su tshol bar mi byed pas sems can mang po chos de la dgod par byed de/ gang po/ byang chub sems dpa'
405b6(dkon brtsegs): gang chos gsum pa 'di dang ldan par gyur na/ yon tan phun sum tshogs pa thams cad rab tu thob par 'gyur ro/ /de nas de'i tshe bcom ldan 'das kyis tshigs su bcad
405b7(dkon brtsegs): de bka' stsal pa/ byang chub sems dpa' rab byung ni/ /tshul khrims sbyangs pa dag la mos/ /des na shes rab yongs 'phel nas/ /ye shes char ni 'bebs par
406a1(dkon brtsegs): byed| |rnam dag chos zab de thos nas/ /yang dag dran pas don sems byed/ /ji skad bstan pa bzhin du ni/ /de bzhin yang dag sgrub
406a2(dkon brtsegs): par byed/ /rtag tu rnam dag sems kyis ni/ /gzhan la rgya cher rab bstan nas/ /sems can mang la phan 'dogs kyang / /sems la re ba cung zad med/ /yon tan
406a3(dkon brtsegs): rnams kyi ro rnyed nas/ /bdag nyid chos de rab gnas shing / /gzhan yang de la 'god byed pas/ /de phyir sangs rgyas chos 'phel 'gyur/ /bskal pa tshad med rnams su ni/ /
406a4(dkon brtsegs): yon tan mang po ci bsags pa/ /thams cad mngon du gyur nas ni/ /byang chub lam du sdud 'jig 'gyur/ /de phyir sangs rgyas bsngags pa yi/ /chos zab dag ni
406a5(dkon brtsegs): yongs btsal nas/ /rtag par sems can brtan par bya/ /yon tan rnams ni de las skye/ /gang po/ byang chub sems dpa' sems dpa' chen po gang tshul khrims
406a6(dkon brtsegs): yongs su srung zhing sbyangs pa'i chos la rab tu gnas par gyur na dge ba'i rtsa ba thams cad phun sum tshogs pa'i bsod nams dang ldan par 'gyur ro/ /gang
406a7(dkon brtsegs): p o| sngon byung ba 'das pa'i dus na bskal pa grangs med pa tshad med cing mtha' yas pa bsam gyis mi khyab pa'i yang ches bsam gyis mi khyab pa byung ba de'i
406b1(dkon brtsegs): tshe de'i dus na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ bla
406b2(dkon brtsegs): na med pa/ skyes bu 'dul ba'i kha lo sgyur ba/ lha dang mi rnams kyi ston pa sangs rgyas bcom ldan 'das me ro gan+d+ha zhes bya ba 'jig rten du byung ste/ bcom ldan 'das de'i
406b3(dkon brtsegs): sku tshe'i tshad ni/ tshe lo drug cu thub par gyur to/ /'dus pa re re la chos bstan pa'i tshe nyan thos bye ba brgya phrag brgyad cu dgra bcom pa'i 'bras bu thob par gyur to/ /gang
406b4(dkon brtsegs): po| de bzhin gshegs pa me ro gan+d+ha yongs su mya ngan las 'das pa'i 'og tu dam pa'i chos ni/ lo lnga brgya'i bar du gnas par gyur te/ de bzhin gshegs pa
406b5(dkon brtsegs): d e yongs su mya ngan las 'das pa'i 'og tu zhag bdun tshun chad nyan thos chen po ji snyed pa phal cher de bzhin gshegs pa'i rjes su yongs su mya ngan las 'das par
406b6(dkon brtsegs): gyur to| |gang po| de bzhin gshegs pa de yang nga ji lta ba bzhin du snyigs ma lnga'i dus kyi tshe 'jig rten du byung bar gyur te/ nyan thos chen po rnams yongs su mya ngan
406b7(dkon brtsegs): las 'das pa'i 'og tu de'i tshe skye bo rnams phal cher 'di snyam du dge sbyong gi chos ni/ rab tu bde zhing skyid pa yin na/ bdag cag ci'i phyir so so nas rab tu mi 'byung
407a1(dkon brtsegs): snyam du bsam nas so so nas skra dang kha spu bregs te chos gos ngur smrig bgos nas khyim nas khyim med par rab tu byung ngo / /rab tu
407a2(dkon brtsegs): byung nas kyang dngos po gsum po rtag par khyim pa'i khyim du 'gro zhing 'dul bar byed pa dang / rnyed pa la mngon par zhen nas bdag nyid tshol bar byed pa dang /
407a3(dkon brtsegs): bdag nyid nyam 'tshag tsho ba 'ba' zhig tu sbyor zhing bsod nams dang ye shes dang mi ldan pa 'ba' zhig spyod par gyur pas dngos po gsum po 'di 'ba' zhig
407a4(dkon brtsegs): spyod par byed kyi/ las gzhan ni/ mngon par mi sgrub par gyur to/ /lo brgya 'das pa'i 'og tu nyan thos chen po thams cad yongs su mya ngan las 'das te ma
407a5(dkon brtsegs): lus par gyur pas/ dge slong mang po de dag khyim rnams dang mthun par byed cing sangs rgyas kyi mdo sde zab mo rnams dang / tshul khrims srung ba dang / sbyangs
407a6(dkon brtsegs): pa'i yon tan spyod lam zhib mo gya nom pa'i chos rnams ni/ phal cher spangs nas su yang klog cing 'don pa med par gyur to/ /gang po/ de'i tshe dge slong rnams
407a7(dkon brtsegs): 'dod pa mang po dag la spyod par mos shing bza' ba dang / btung ba'i ro la chags par gyur pas/ de'i tshe rgyal po'i bu da ma shi ri zhes bya ba rgyal po shin tu byams
407b1(dkon brtsegs): shing gces par byed pa zhig yod de/ des gnas dben pa zhig tu gnas nas 'di snyam du de bzhin gshegs pa me ro gan+d+has chos ji lta bu zhig brnyes na/ deng de'i nyan
407b2(dkon brtsegs): thos rnams bag med par spyod cing khyim pa rnams dang bye brag med par gyur ces de snyam du sems shing the tshom du gyur pa dang / de'i tshe lha zhig de'i thad du 'ongs nas lus mi
407b3(dkon brtsegs): snang bar byas te 'di skad du kye rgyal bu/ de bzhin gshegs pa me ro gan+d+has brnyes pa'i chos ni/ shin tu zab cing yongs su dag la rnam par nges pa yin no/ /zhes smras
407b4(dkon brtsegs): so| |de nas rgyal bu des lhas de skad smras pa thos pa dang / 'di skad du/ kye de bzhin gshegs pa me ro gan+d+has brnyes pa'i chos shin tu zab cing yongs su dag la rnam par
407b5(dkon brtsegs): nges par gyur pa'i chos kyi dngos po de ji lta bu zhig yin/ lhas smras pa/ rgyal bu/ chos de ni/ gzugs kyang med/ tshor ba dang / 'du shes dang / 'du byed dang / rnam
407b6(dkon brtsegs): par shes pa yang med/ phung po dang / khams dang / skye mched kyang med/ 'dod pa lnga yang med/ 'dod pa'i sems kyang med de/ de bzhin gshegs pa me ro gan+d+has de lta
407b7(dkon brtsegs): bu'i chos shin tu zab cing yongs su dag la rnam par nges pa brnyes pa sems can rnams la yang dag par rab tu bstan to/ /de nas rgyal bu des lha de la smras pa/ bdag
408a1(dkon brtsegs): gis de lta bu'i chos thos shing khong du chud par gyur nas ji skad bstan pa bzhin du sgrub tu rung ngam/ lhas smras pa/ kye rgyal bu/ khyod sems
408a2(dkon brtsegs): rtse gcig tu nan tan brtson 'grus byos shig dang thob par dka' ba med do/ /gang po/ de'i tshe rgyal bu de 'di snyam du nges par lhas kyang bskul te/ bdag khong du chud
408a3(dkon brtsegs): par byas nas bdag rab tu byung nas chos zab mo de yongs su gnyer bar bya'o/ /snyam du bsam nas pha ma ga la ba der song ste ma gos gtugs te phyag byas nas 'di skad
408a4(dkon brtsegs): ces smras so/ /yab yum/ deng bdag ni/ de bzhin gshegs pa me ro gan+d+ha'i bstan pa la rab tu byung nas lam yongs su gnyer bar 'tshal lo/ /pha mas smras pa/ khyod
408a5(dkon brtsegs): deng nged spangs nas rab tu byung ba de ci dgos/ da ltar sangs rgyas kyi bstan pa la rab tu byung ba rnams ni/ khyim pa rnams dang bye brag tu gyur pa ci yang med do/ /de nas de'i
408a6(dkon brtsegs): tshe tshigs su bcad de smras pa/ de ltar dge slong mang po rnams/ /bag med 'dod pa lnga yang spyod/ /zhing rmod nyo tshong byed pas na/ /khyim pa rnams dang bye brag med/ /
408a7(dkon brtsegs): dbul po sdug bsngal rab mang zhing / /bdag nyid gso bar mi nus pa/ /de 'dra'i skye bo mang po rnams/ /lus gso'i phyir ni rab tu byung / /khyod ni rgyal rigs khyim du
408b1(dkon brtsegs): skyes| |phyug cing 'dod lnga'i bde ba myong / /nor dang rin chen rab mang ni/ /rab tu byung bas ri zhig bya/ /de nas rgyal bu da ma shi ris pha ma la tshigs su bcad de smras pa/ bdag
408b2(dkon brtsegs): ni dbang phyug gi tshol te/ /gal te thob kyang spong bar bgyid/ /deng bdag sangs rgyas chos zab dang / /rnam dag tshul khrims 'ba' zhig tshol/ /lha zhig bdag ni go bgyis
408b3(dkon brtsegs): te| |rab tu 'byung bar bskul bas na/ /sangs rgyas gsungs pa'i zab mo chos/ /bdag ni rab tu rtogs par 'tshal/ /lhas smras bdag gis thos pas na/ /sems ni rab tu
408b4(dkon brtsegs): dga' bar gyur/ /sangs rgyas bstan pa nub tu nye/ /bdag ni grogs bgyis srung bar sems/ /de nas pha mas tshigs su bcad de da ma shi ri la smras pa/ mdo sde zab mo zad
408b5(dkon brtsegs): nub pas/ /kha ton 'don pa'ang yong med na/ /de ring khyod kyis su las ni/ /sangs rgyas chos zab thos par 'gyur/ /gal te 'khor ni bzhi po las/ /don zab 'don pa
408b6(dkon brtsegs): yod gyur na/ /de las khyod kyis sngar mnyan nas/ /de 'og rab tu 'byung ba'i rigs/ /da ma shi ris tshigs su bcad de pha ma la slar smras pa/ deng bdag nan tan brtson
408b7(dkon brtsegs): 'grus kyis/ /tshul khrims srung zhing sbyangs pa spyod/ /thag ring ri dang nags tshal nas/ /sangs rgyas chos zab rnam dag tshol/ /gang po/ da ma shi ris tshigs su bcad pa
409a1(dkon brtsegs): 'di smras nas mgo bos phyag 'tshal ba byas te rab tu 'byung bar gsol ba btab pa dang / pha ma gnyis kyang cang mi smra bar gnang ngo / /de
409a2(dkon brtsegs): nas dge slong rnams kyi thad du song nas skra dang kha spu bregs te chos gos ngur smig bgos nas rab tu byung ste/ bslab pa'i dngos po rnams yang dag par blangs nas
409a3(dkon brtsegs): gus pa'i sems kyis dge slong rnams la de bzhin gshegs pa me ro gan+d+has rjes su bstan pa ji lta bu zhig gis slob ma rnams la rjes su bstan par mdzad/ bdag
409a4(dkon brtsegs): gis thos par gyur na ji skad bstan pa bzhin du sgrub par 'tshal lo/ /zhes smras pa dang / gang po/ dge slong mang po rnams kyis dge slong da ma shi ri la 'di skad ces
409a5(dkon brtsegs): smras so| / bdag cag gis de bzhin gshegs pa las chos thos pa ni/ med kyi/ mkhan po dang slob dpon rnams kyi rjes su spyod par zad pas/ deng khyod kyang 'di
409a6(dkon brtsegs): lta bu'i chos la spyod cig / de nas dge slong da ma shi ris dge slong rnams la smras pa/ khyed ni/ gdon mi za bar dbul po dmangs rigs las rab tu byung ba yin
409a7(dkon brtsegs): pas| de'i phyir deng khyed gos zas 'ba' zhig lhur len pas spyod pa rnams khyim pa dag dang bye brag tu gyur pa ci yang med pas/ deng khyed bdag dang lhan cig tu
409b1(dkon brtsegs): sangs rgyas kyi chos zab mo yongs su dag pa btsal bar bya'o/ /de nas de'i tshe dge slong mang po rnams kyis tshigs su bcad de dge slong da ma shi ri la smras pa/ bdag cag
409b2(dkon brtsegs): gis ni gang bsgrubs pa'i/ /dngos po de ni thob gyur pas/ /gos zas dag ni 'byor cing ldan/ /rgyal pos bkol pa las kyang thar/ /shin tu bde zhing rab tu skyid/ /brnyas
409b3(dkon brtsegs): shing nga rgyal byed pa med/ /khyim pa'i sdug bsngal gang yin pa/ /de dag da ltar gang yang med/ /'di nyid mya ngan 'das yin pas/ /mchog tu bde bar gyur pa yin/ /dngos
409b4(dkon brtsegs): po 'di las lhag par ni/ /bdag cag la ni dgos pa med/ /khyim pas rtag tu sbyor 'bul bas/ /bdag cag chos gos lhung bzed mang / /sman dang nor zas shin tu mang //
409b5(dkon brtsegs): sbyin bdag khyim yang rab tu mang / /gang po/ de'i tshe dge slong da ma shi ris dge slong mang po rnams kyis tshigs su bcad de de skad smras pa thos pa dang / sems la rab
409b6(dkon brtsegs): tu gdung ba skyes nas mchi ma blags te dus nas gtsug lag khang gzhan dag tu song ste/ yang dngos po des dge slong mang po rnams la de bzhin gshegs pa me ro gan+d+has
409b7(dkon brtsegs): rjes su bstan pa ji lta bu zhig gis slob ma rnams la rjes su bstan par mdzad/ bdag gis thos par gyur na ji skad bstan pa bzhin du sgrub par 'tshal lo/ /zhes smras
410a1(dkon brtsegs): pa dang / dge slong mang po rnams kyis kyang snga ma bzhin du lan btab par gyur to/ /de nas dge slong da ma shi ris dge slong mang po de
410a2(dkon brtsegs): dag spangs nas gcig pu ri dang / nags tshal dben par song nas sems rtse gcig tu chos zab mo gnyer ba la 'dun par gyur pa dang / de'i tshe sngon de bzhin gshegs
410a3(dkon brtsegs): pa me ro gan+d+ha'i nyan thos rnams kyi nang na nyan thos chen po shin tu bstan pa zhes bya ba rab tu dben pa'i spyod pa mngon par sgrub pa gcig pu ri phug dben par gnas pa/ 'dod pa nyung zhing chog shes pa/
410a4(dkon brtsegs): yongs su spong ba la sems mngon par spro ba/ bya ba byas pa/ mngon par shes pa drug dang / rig pa gsum dang ldan pa'i dgra bcom
410a5(dkon brtsegs): pa chen po zhig byung bar gyur te/ ji ltar da ltar nga'i bstan pa las 'od srung chen po ji lta ba bzhin no/ /de'i tshe dge slong shin tu brtan pa des bdag nyid gnas pa'i ri
410a6(dkon brtsegs): phug gi brag ros la tshigs su bcad pa 'di dag yi ger bris par gyur te/ 'di lta ste/ 'dod pa'i ro ni myangs pa'i phyir/ /'khor ba dag ni rgyun mi gcod/ /dgra ni
410a7(dkon brtsegs): gsos nas dur khrod 'jug / don med sdug bsngal mang po myong / /lus ni mi gtsang ro dang 'dra/ /bu ga dgu nas mi gtsang 'dzag /srin bu mi gtsang mos pa bzhin/ /
410b1(dkon brtsegs): blun pos lus sred de dang 'dra/ /yang dag ma yin kun rtog pa/ /de ni 'dod lnga'i rtsa ba yin/ /mkhas pa dag ni mi rtog pas/ /'dod lnga dag ni 'gag par 'gyur/ /log
410b2(dkon brtsegs): rtog las ni 'dod chen skye/ /'dod chen las ni nyon mongs skye/ /yang dag dran la zhen med pas/ /nyon mongs lhag ma'ang zad par 'gyur/ /bam po bzhi pa/ gang po/ dge
410b3(dkon brtsegs): s long shin tu brtan pas ri phug gi brag ngos la tshigs su bcad pa bzhi po 'di dag yi ger bris pa dge slong da ma shi ri ri phug dben par song bas yun ring zhig lon nas ri
410b4(dkon brtsegs): phug gi brag ngos la tshigs su bcad pa bzhi po 'di dag yi ger bris pa mthong nas kha ton du bslab ste/ de'i don gang yin pa yid la byas pas ring po ma lon par shes
410b5(dkon brtsegs): pa lnga thob par gyur to/ /de nas de bzhin gshegs pa me ro gan+d+has sngon zhugs la bzhin pa'i gnas su phyin nas phyag byas te lan gsum bskor ba byas nas skyil mo klung
410b6(dkon brtsegs): bcas te 'dug nas 'di skad ces bdag gis gnas 'dir de bzhin gshegs pa yang ma mthong / chos gzhan yang ma thos kyi bar du 'di las mi ldang ngo / /zhes yid dam
410b7(dkon brtsegs): bcas so/ /gang po/ de bzhin gshegs pa me ro gan+d+has gsungs pa'i mdo sde sgo stong phrag brgyad brgya pa zhes bya ba brgya byin lha'i dbang pos mdo sde de kha ton du shes
411a1(dkon brtsegs): p as| brgya byin lha'i dbang pos dge slong da ma shi ri'i lhag pa'i bsam pa sems kyis rtogs nas sum cu rtsa gsum lha'i gnas nas babs
411a2(dkon brtsegs): te| de'i drung du phyin nas de la mdo sde sgo stong phrag brgyad brgya pa de yang dag par bshad do/ /gzhan yang mang du thos pa'i dngos gzhi'i tshig bzhi dang / rnam pa sna tshogs
411a3(dkon brtsegs): kyi tshig bdun dang / sgo'i tshig bcu bzhi pa zhes bya ba'i gzungs kyang byin no/ /dge slong da ma shi ris thos nas kyang kha ton du bton te yongs su bzung bas chos rnams
411a4(dkon brtsegs): la shes rab kyi snang ba thob par gyur nas de bzhin gshegs pa me ro gan+d+has gsungs pa'i mdo sde yongs su dag cing stong pa nyid kyi rjes su mthun pa/ bral ba'i rjes
411a5(dkon brtsegs): su mthun pa/ zab mo shin tu gya nom pa'i mdo sde rnams kyang rang gi ngang gis sems la snang bar gyur to/ /gzhan yang de bzhin gshegs pa me ro gan+d+ha'i dge slong
411a6(dkon brtsegs): gi dge 'dun 'khor dang bcas pa dang / bzhugs pa'i gnas dri gtsang khang dang / gdan khri dang / 'khor bzhi po rnams dang / lha dang / klu dang / gnod sbyin dang /
411a7(dkon brtsegs): dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa dang bcas pa'i 'khor thams cad kyang mthong bar
411b1(dkon brtsegs): gyur to| |dge slong da ma shi ri yang chos rnams la shes rab kyi snang ba thob par gyur pas 'dug pa'i stan las langs nas mthar gyis rang gi yul du song ste/ pha ma'i drung du phyin
411b2(dkon brtsegs): nas pha ma la yongs su dag cing stong pa nyid kyi rjes su mthun pa/ bral ba'i rjes su mthun pa/ zab mo shin tu gya nom pa'i mdo sde rnams yang dag par bshad nas sangs rgyas dang /
411b3(dkon brtsegs): chos dang / dge 'dun gyi yon tan gyi bsngags pa rab tu brjod pas/ gang po/ de'i tshe dge slong da ma shi ri'i pha ma dang / nang gi btsun mo dang / blon po chen po dang / 'khor
411b4(dkon brtsegs): rnams kyis chos de thos nas shin tu mngon par yid ches par gyur pas gus pa'i sems kyis dge slong da ma shi ri la 'di skad ces smras so/ /btsun pa/ bdag cag yongs su
411b5(dkon brtsegs): bskyab cing de bzhin gshegs pa me ro gan+d+ha'i bstan pa la rab tu dbyung du gsol zhes gang po de'i tshe srog chags brgyad khri bzhi stong rgyal po dang / btsun mo rab tu byung ba'i
411b6(dkon brtsegs): rjes su dus gcig tu rab tu byung bar gyur to/ /rab tu byung nas thams cad kyi ming da ma shi ri'i tshogs kyi dge slong gi dge 'dun zhes bya bar gyur to/ /gang po/ dge slong da
411b7(dkon brtsegs): ma shi ris de ltar de bzhin gshegs pa me ro gan+d+ha'i bstan pa slar rgyas par byas nas sems can mang po de dag bde ba la yang dag par bkod do/ /sngon gyi tshe rabs kyi byams
412a1(dkon brtsegs): pa dang / snying rje chen po'i sems kyis dam pa'i chos srung bar smon lam btab pa'i phyir de'i tshe dge slong da ma shi ri ljongs gcig nas
412a2(dkon brtsegs): gcig tu/ grong khyer gcig nas gcig tu/ yul gcig nas gcig tu rgyu zhing song nas de bzhin gshegs pa me ro gan+d+ha dang / de'i nyan thos kyi bsngags pa yang
412a3(dkon brtsegs): brjod| gzhan yang yongs su dag cing stong pa nyid kyi rjes su mthun pa/ bral ba'i rjes su mthun pa/ zab mo shin tu gya nom pa'i mdo sde rnams kyang sems can rnams
412a4(dkon brtsegs): la rgya cher yang dag par rab tu bstan pas/ de'i tshe dge slong da ma shi ri yang skye bo mang po kun gyis mchod cing rim gro dang / bkur sti dang / bla mar byas shing
412a5(dkon brtsegs): bsngags pa brjod pas snyan pa'i grags pa yang kun tu grags par gyur to/ /gang po/ dge slong da ma shi ris de ltar sems can mang po'i don rgya cher byas nas
412a6(dkon brtsegs): de'i 'og tu 'chi ba'i dus byas pa dang / de'i slob ma dge slong dang / dge slong ma dang / dge bsnyen dang / dge bsnyen ma rnams lhan cig tu 'dus te spos kyi shing
412a7(dkon brtsegs): thams cad spungs nas mchod pa byas te bsregs nas ring bsrel gyi mchod rten chu zheng du rgyang grags gnyis yod pa brtsigs te/ me tog dang / spos dang / byug
412b1(dkon brtsegs): pa dang / spos kyi phye ma dang / gdugs dang / rgyal mtshan dang / ba dan sna tshogs kyis gus par mchod cing rim gro dang / bla mar byas nas bsngags pa brjod par gyur to/ /
412b2(dkon brtsegs): gang po| dge slong da ma shi ri 'chi ba'i dus kyi tshe slar 'dzam bu'i gling 'di nyid du skye bar gyur cig ces smon lam btab pas/ smon lam btab pa bzhin du rgyal rigs su
412b3(dkon brtsegs): skyes nas dran pa thob pa zhes bya bar gyur te/ de bzhin gshegs pa me ro gan+d+ha yongs su mya ngan 'das pa'i 'og tu lo sum brgya lon pa'i bstan pa la rab tu byung ste/ sngon gyi
412b4(dkon brtsegs): smon lam dang / tshe rabs dran pa'i shes pa'i dbang gis sgo rnams kyi tshig ces bya ba'i gzungs kyi tshig kyang rang gi ngang gis slar thob par gyur to/ /gzungs thob pa'i stobs
412b5(dkon brtsegs): kyi dbang gis sngon ma thos pa'i mdo sde rnams la rgya cher yang dag par bstan gyi/ tshe rabs snga ma la sngar bshad par gyur pa dag ni/ ma bstan to/ /gang po/ de'i tshe da ma shi
412b6(dkon brtsegs): ri dge slong mang po rnams las gang shes rab zab cing gsal la rno ba dang / dge ba'i rtsa ba lhun stug pa gang yin pa de dag ni/ dran pa thob pas bstan pa'i mdo sde rnams thos
412b7(dkon brtsegs): par gyur nas sems kyi rjes su yi rang nas mngon par yid ches shing dang du len par byed/ gus pas mchod par byas nas dge slong dran pa thob pa la yang yongs su srung
413a1(dkon brtsegs): bar byed do/ /dge slong de dag las gang gzi byin dang yon tan med pa dang / dbang po rtul zhing mi gsal ba dang / dge ba'i rtsa ba chung ba
413a2(dkon brtsegs): de dag ni/ dge slong dran pa thob pas gsar du bshad pa'i chos thos par gyur nas mngon par yid ches pa yang med/ dang du len pa yang med la/ 'gal ba dag byas nas
413a3(dkon brtsegs): skyon 'byin cing 'di skad du 'di lta bu'i mdo sde 'di dag ni/ bdag cag gis mkhan po dang / slob dpon las kyang ma thos/ sngon slob dpon chen po da ma shi ri las kyang
413a4(dkon brtsegs): ma thos so/ /zhes zer ro/ /gang po/ de dag las gang shes rab zab cing yang dag pa'i don la rton pa de dag ni/ tshig gi rjes su mi 'brang bar don la rton pa'i phyir sems
413a5(dkon brtsegs): kyis kyang 'gal bar mi byed do/ /'gal bar mi byed pa'i phyir de bzhin gshegs pa me ro gan+d+ha'i bstan pa yang yang dag par srung bar byed la/ gus pas dge slong
413a6(dkon brtsegs): dran pa thob pa la yang srung bar byed do/ /gang po/ de'i tshe dge slong dang / dge slong ma dang / dge bsnyen dang / dge bsnyen ma'i 'khor khrag khrig phrag brgyad cu dge slong
413a7(dkon brtsegs): dran pa thob pas bstan pa'i mdo sde'i chos kyi rjes su zhugs par gyur to/ /gang po/ de'i tshe dge slong da ma shi ri'i slob ma 'khor rnams logs shig tu sde gnyis su
413b1(dkon brtsegs): gyes par gyur te/ gcig gi ming ni/ da ma shi ri'i dge slong gi dge 'dun zhes bya bar gyur to/ /gcig gi ming ni/ dran pa thob pa'i dge slong gi dge 'dun zhes bya bar
413b2(dkon brtsegs): gyur kyang de'i tshe dge slong dran pa thob pas bdag ni/ da ma shi ri yin no/ /zhes ni/ ma smras so/ /de ci'i phyir zhe na/ de'i tshe dge slong da ma shi ri ni/ mang po kun gyis dgra
413b3(dkon brtsegs): bcom pa'i 'bras bu thob par gyur gyi/ byang chub sems dpa' ni/ ma yin no/ /zhes zer bas gal te bdag nyid kyis smras par gyur na/ mang po kun the tshom za bar
413b4(dkon brtsegs): 'gyur ba dang / dge slong dran pa thob pa ni/ de'i tshe mang po kun gyis 'di ni/ byang chub sems dpa' yin gyi/ dgra bcom pa ni/ ma yin no/ /zhes zer bas so/ /gang
413b5(dkon brtsegs): po| dge slong dran pa thob pas de ltar rgya cher sems can rnams la phan btags nas de'i 'og tu 'chi ba'i dus byas par gyur pa dang / de'i slob ma mang po rnams
413b6(dkon brtsegs): kyis spos kyi shing thams cad spungs nas mchod pa byas te bsregs so/ /'khor bzhi po rnams 'dus te ston pa chen po byang chub sems dpa' de la mchod pa bya
413b7(dkon brtsegs): ba'i phyir ring bsrel gyi mchod rten chu zheng du rgyang grags gcig yod pa brtsigs nas spos dang / me tog dang / spos kyi phye ma dang / byug pa dang / phreng ba dang /
414a1(dkon brtsegs): gdugs dang / rgyal mtshan dang / ba dan sna tshogs kyis mchod cing bkur stir byas/ bla mar byas shing bsngags pa brjod par gyur to/ /
414a2(dkon brtsegs): gang po| dge slong dran pa thob pa 'chi kha'i dus kyi tshe bdag slar 'dzam bu'i gling 'di nyid du skye bar gyur cig /ces smon lam btab pas smon lam btab pa bzhin
414a3(dkon brtsegs): du khyim bdag gi rigs shing sA la chen po lta bur skyes par gyur te/ de'i ming ni/ ya sha zhes bya bar gyur to/ /sngon gyi smon lam gyi dbang gis sngon gyi gnas rjes
414a4(dkon brtsegs): su dran pa thob par gyur pas/ de bzhin gshegs pa me ro gan+d+ha yongs su mya ngan las 'das pa'i 'og tu lo bzhi brgya pa'i bstan pa la lo bdun lon te rab tu byung
414a5(dkon brtsegs): nas gzungs rnams thob par gyur to/ /gzungs thob pa'i mthus skye bo mang po la sngon ma thos pa'i mdo sde rnams yang dag par bstan to/ /de'i tshe dge slong dran pa
414a6(dkon brtsegs): thob pa'i dge slong rnams dang / da ma shi ri'i dge slong rnams las gang dge ba'i rtsa ba lhun stug pa de dag ni/ ya shas bstan pa'i chos rnams thos nas sems rab
414a7(dkon brtsegs): tu dga' zhing thams cad kyis chos kyi bde ba thob par gyur to/ /gang po/ dge slong mang po de dag yang dag pa'i don la rten cing tshig gi rjes su 'brang bar cang mi
414b1(dkon brtsegs): byed pas/ de'i phyir dge slong ya shas sngon ma thos pa'i mdo sde stong pa nyid kyi rjes su mthun zhing shin tu zab pa don dam pa'i rjes su mthun pa yang dag par bstan pa thos
414b2(dkon brtsegs): par gyur nas mngon par yid ches shing dang du len par byed/ 'gal ba med par yang dag par len cing kha ton du 'don par byed de/ ji skad bstan pa bzhin du rjes su
414b3(dkon brtsegs): bsgrubs par gyur to/ /gang po/ dge slong de dag las gang dbang po rtul zhing mi gsal ba dang / dge ba'i rtsa ba lhun mi stug pa de dag ni/ dge slong ya sha las sngon
414b4(dkon brtsegs): ma thos pa'i mdo sde stong pa nyid kyi don dam pa'i rjes su mthun pa/ stong pa nyid kyi rjes su mthun zhing shin tu zab pa dag thos par gyur nas mngon par yid ches shing
414b5(dkon brtsegs): dang du len par yang mi byed/ 'gal bar byas nas 'jig cing smod par byed de/ 'di skad du 'di lta bu'i chos 'di ni/ bdag cag gis mkhan po dang / slob dpon
414b6(dkon brtsegs): las kyang ma thos/ sngon ston pa chen po byang chub sems dpa' dran pa thob pa las kyang ma thos so/ /zhes zer ro/ /gang po/ /dge slong ya sha las chos thos nas rab
414b7(dkon brtsegs): tu dga' ba dang / sems kyis mngon par yid ches shing dang du blangs pa de dag thams cad ni/ da ma shi ri'i dge slong rnams dang / dran pa thob pa'i dge slong rnams kyis
415a1(dkon brtsegs): sdang zhing phrag dog gis smad nas lhan cig gnas su yang mi ster/ lhan cig klog pa dang / kha ton du 'don pa dang / chos bshad du
415a2(dkon brtsegs): yang mi ster te/ skur pa btab nas 'di skad du 'di ni/ sangs rgyas kyi chos kyang ma yin/ ston pa chen po'i bstan pa yang ma yin no/ /zhes zer ro/ /gang po/ de'i tshe
415a3(dkon brtsegs): d ge slong ya shas de bzhin gshegs pa me ro gan+d+ha'i bstan pa rgya cher yang dag par spel nas grong khyer gcig nas grong khyer gcig tu rgyu zhing song nas sems can rnams
415a4(dkon brtsegs): la chos bstan cing phan pa mang po byas pas/ srog chags khrag khrig phrag brgyad cus bla na med pa yang dag par rdzogs pa'i byang chub tu sems bskyed par gyur to/ /
415a5(dkon brtsegs): dge slong ya shas de ltar phan pa mang po byas nas de'i 'og tu 'chi ba'i dus byas pa dang / dge slong ya sha'i rjes su phyogs pa'i skye bo bdun khri yod pa de dag gis dge
415a6(dkon brtsegs): slong ya sha'i phyir ring bsrel gyi mchod rten bdun khri brtsigs nas spos dang / me tog dang / spos kyi phye ma dang / byug pa dang / phreng ba dang / gdugs dang / rgyal mtshan
415a7(dkon brtsegs): dang / ba dan mang po sna tshogs kyis mchod cing bkur stir byas/ bla mar byas shing bsngags pa brjod par gyur to/ /gang po/ dge slong ya shas 'chi kha'i dus kyi tshe
415b1(dkon brtsegs): slar 'dzam bu'i gling 'di nyid du skye bar gyur cig / ces smon lam btab pas 'chi ba'i dus byas pa'i 'og tu smon lam btab pa bzhin du yang rgyal rigs su skyes par gyur te/
415b2(dkon brtsegs): de'i tshe lha mang po rnams kyis sgra chen po phyung ste/ 'di skad du kye deng rgyal po'i bu btsas pa 'di ni/ sems can la phan pa mang po byed pa yin no/ /zhes bsgrags pas/ sgra de'i
415b3(dkon brtsegs): rjes su ming yang rab tu 'dren pa zhes btags so/ /de lo bcu bzhi lon pa dang / de bzhin gshegs pa me ro gan+d+ha yongs su mya ngan las 'das pa'i 'og tu lo lnga brgya pa'i
415b4(dkon brtsegs): bstan pa la rab tu byung bar gyur to/ /dge slong rab tu 'dren pa de yang mdo sde dang / bstan bcos mang po rgya cher kha ton du 'don pa dang / mang du thos shing zab mo la
415b5(dkon brtsegs): 'jug pa dang / tshig 'bru dang / spobs pa yongs su dag pa dang / chos bstan pa'i thabs la rab tu mkhas par gyur to/ /gang po/ dge slong rab tu 'dren pa de grong rdal
415b6(dkon brtsegs): gcig nas gcig tu/ grong khyer gcig nas gcig tu/ yul gcig nas gcig tu rgyu zhing song nas de bzhin gshegs pa me ro gan+d+ha'i bstan pa rgya cher spel nas phan pa
415b7(dkon brtsegs): mang po byas so/ /de'i tshe da ma sha ri dang / dran pa thob pa dang / ya sha'i dge slong gi tshogs rnams gcig tu 'dus nas rab tu 'dren pa'i thad du 'ongs te/ des bstan pa dag
416a1(dkon brtsegs): gzhig cing skur pa gdab par bshams so/ /de nas de'i tshe dge slong rab tu 'dren pas dge slong mang po 'ongs par rig nas 'di skad
416a2(dkon brtsegs): du kye dge slong mang po khyed dngos po ci zhig gis ni/ rgol bar sems/ dngos po gang zhig ni/ 'dri bar sems zhes smras pa dang / dge slong mang po rnams
416a3(dkon brtsegs): de skad smras pa thos nas mya ngan gyis non cing mi bde bar gyur pas cang mi zer bar gyur te/ dge slong rab tu 'dren pa la bgegs bya bar yang mi nus so/ /gang po/
416a4(dkon brtsegs): byang chub sems dpa' de ji srid du 'jig rten na gnas pa de srid du sangs rgyas kyi bstan pa yang rgyas shing rab tu 'phel bar gyur to/ /de yongs su mya ngan las 'das
416a5(dkon brtsegs): pa'i rjes su sangs rgyas kyi bstan pa yang nub par gyur to/ /dge slong rab tu 'dren pa de ma 'ongs pa'i dus tha ma la dam pa'i chos nub tu nye ba'i tshe grong rdal gcig nas
416a6(dkon brtsegs): gcig tu/ grong khyer gcig nas gcig tu/ yul gcig nas gcig tu rgyu zhing song nas sems can mang po'i ched du yongs su dag cing stong pa nyid kyi rjes su mthun
416a7(dkon brtsegs): pa'i mdo sde zab mo yang dag par bstan pas srog chags bye ba phrag brgyad cus bla na med pa yang dag par rdzogs pa'i byang chub tu sems bskyed par gyur te/ de dag
416b1(dkon brtsegs): 'chi ba'i dus byas pa'i 'og tu thams cad kyang mtho ris lha'i 'jig rten du skyes par gyur to/ /gang po/ dge slong rab tu 'dren pas de ltar phan pa byas nas de gang gi nub mo
416b2(dkon brtsegs): 'chi ba'i dus byas pa de'i phyi de nyin par sangs rgyas kyi bstan pa yang nub par gyur to/ /gang po/ de bzhin gshegs pa me ro gan+d+ha'i bstan pa nub par gyur ba'i phyir mdo sde
416b3(dkon brtsegs): zab mo yongs su dag cing stong pa nyid kyi rjes su mthun pa'i chos rnams kyang nub par gyur to/ /gang po/ de ltar na byang chub sems dpa' sems dpa' chen po rnams
416b4(dkon brtsegs): ni| mdo sde zab mo de lta bus sangs rgyas kyi bstan pa srung zhing bdag nyid kyi dge ba'i rtsa ba dang bsod nams kyang phun sum tshogs par byed pa yin no/ /gang po/ byang
416b5(dkon brtsegs): chub sems dpa' rab tu 'dren pa de 'chi ba'i dus byas pa'i 'og tu zhing de nyid kyi steng gi phyogs kyi 'jig rten gyi khams bcu par skyes par gyur te/ de'i tshe zhing de'i
416b6(dkon brtsegs): sangs rgyas kyi mtshan ni/ de bzhin gshegs pa dgra bcom pa yang dag par rdzogs pa'i sangs rgyas legs pa'i spyan zhes bya ste/ de'i bstan pa la rab tu byung nas tshe rabs
416b7(dkon brtsegs): snga ma'i dge ba'i rtsa ba dang / bsod nams kyi rgyu dang rkyen gyis shes rab zab cing gsal la rno ba dang / spobs pa gtugs pa med cing myur la thogs pa med par gyur to/ /
417a1(dkon brtsegs): dge slong rab tu 'dren pa de de bzhin gshegs pa legs pa'i spyan gyi bstan pa la lo brgyad khri bzhi stong gi bar du dge ba'i chos rnams
417a2(dkon brtsegs): mngon par bsgrubs nas 'chi ba'i dus byas pa dang / slar yang de nyid du de bzhin gshegs pa rab tu 'phel zhing dpung pa zhes bya ba dang phrad par gyur nas sangs rgyas de'i bstan
417a3(dkon brtsegs): pa la rab tu byung ste/ dge ba'i rtsa ba rnams mngon par bsgrubs nas bla na med pa yang dag par rdzogs pa'i byang chub yongs su gnyer bar gyur to/ /de nas 'chi ba'i dus
417a4(dkon brtsegs): b yas pa'i 'og tu slar yang zhing de nyid du skyes nas de bzhin gshegs pa dgra bcom pa yang dag par rdzogs pa'i sangs rgyas gdon mi za ba'i spyod pa dang phrad par gyur
417a5(dkon brtsegs): t e| sangs rgyas de'i bstan pa la rab tu byung nas lo bdun khri'i bar du nan tan brtson 'grus kyis dge ba'i rtsa ba mngon par bsgrubs nas bla na med pa yang dag par
417a6(dkon brtsegs): rdzogs pa'i byang chub yongs su gnyer bar gyur to/ de'i tshe de'i ming ni/ shu la zhes bya ste/ de bzhin gshegs pa gdon mi za ba'i spyod pa des 'di skad du nga yongs su
417a7(dkon brtsegs): mya ngan las 'das pa'i 'og tu dge slong shu la 'di bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa
417b1(dkon brtsegs): dgra bcom pa yang dag par rdzogs pa'i sangs rgyas thogs pa mi mnga' ba'i spyan zhes bya bar 'gyur ro/ /zhes lung bstan to/ /gang po/ byang chub sems dpa' gang chos
417b2(dkon brtsegs): gsum pa 'di dang ldan par gyur na/ yon tan phun sum tshogs pa thams cad rab tu thob par 'gyur ro/ /de nas de'i tshe bcom ldan 'das kyis don 'di nyid rab tu
417b3(dkon brtsegs): gsal bar bstan pa'i phyir tshigs su bcad de bka' stsal pa/ byang chub sems dpa' zab mo yi/ /rnam dag nges pa'i chos thos nas/ /bdag nyid de la gnas byed cing //
417b4(dkon brtsegs): gzhan dag la yang ston par byed/ /'jig rten gting ni mi dpog kyang / /byang chub sems dpa' bying mi 'gyur/ /tshul khrims rnam dag rab gnas nas/ /rgya cher sems
417b5(dkon brtsegs): can phan yang 'dogs/ /gleng gzhi dang ni rtogs pa brjod/ /sangs rgyas lam shes 'khor la ston/ /sangs rgyas rnams kyis gsungs pas na/ /'di ni nges pa'i chos yin
417b6(dkon brtsegs): no| |byang chub sems dpa' phan spyod pa/ /sems can la ni phan yang 'dogs/ /sangs rgyas chos rnams srung byed cing / /'khor la byang chub 'doms par byed/ /sems
417b7(dkon brtsegs): can dag gi chos bzhin don/ /byang chub sems dpa' thams cad byed/ /'khor la sangs rgyas lam ston pas/ /byang chub sems ni nye bar 'gyur/ /sangs rgyas lam ni
418a1(dkon brtsegs): srung byed cing / /sems can rgya cher phan 'dogs pas/ /lha dang klu dang 'dre srin dang / /gang zag chen pos bkur bar 'gyur/ /de'i phyir
418a2(dkon brtsegs): rnam par dag pa yi/ /stong zab gya nom chos thos nas/ /rtse gcig sems shing gnyer byed na/ /shes rab dag ni 'phel bar 'gyur/ /gzhan yang gang po/ /byang
418a3(dkon brtsegs): chub sems dpa' sems dpa' chen po rnams ni/ spyod pa rnams phun sum tshogs par byed de/ spyod pa rnams phun sum tshogs par gyur pa'i phyir dge ba'i rtsa ba dang
418a4(dkon brtsegs): bsod nams phun sum tshogs par byed par 'gyur ro/ /de la spyod pa gang zhe na/ gang po/ byang chub sems dpa' ni/ dge ba'i bshes gnyen la brten nas sbyin pa
418a5(dkon brtsegs): yongs su gtong bar byed/ /tshul khrims srung bar byed/ bzod pa sgom par byed/ brtson 'grus rtsom par byed/ bsam gtan la mnyam par gzhog par byed/
418a6(dkon brtsegs): shes rab dang thabs mkhas pa sgom par byed do/ /byang chub sems dpa'i dge ba'i bshes gnyen gang zhe na/ byang chub sems dpa' gang las mdo sde de lta bu dag
418a7(dkon brtsegs): rjes su bstan pa'i thabs mkhas pa thob par 'gyur ba sangs rgyas dang / nyan thos dang / /lhag pa'i bsam pas byang chub don du gnyer bar byed pa'i byang chub sems dpa'
418b1(dkon brtsegs): thams cad ni/ byang chub sems dpa'i dge ba'i bshes gnyen zhes bya ste/ byang chub sems dpa' gang chos bzhi pa 'di dang ldan par gyur na/ yon tan phun sum tshogs
418b2(dkon brtsegs): pa thams cad rab tu thob par 'gyur ro/ /de nas de'i tshe bcom ldan 'das kyis tshigs su bcad de bka' stsal pa/ ngas ni byang chub sems dpa' rnams/ /spyad par bya
418b3(dkon brtsegs): bya'i chos dag ni/ /sbyin pa btang nas rab dga' zhing / /'gyod pa med pa yin zhes bshad/ /de la dga' ba gang zhe na/ /dga' bas lus kun khyab pa yin/ /rtag tu dga'
418b4(dkon brtsegs): sems 'di yis ni/ /byang chub lam ni spyad par bya/ /byang chub sems dpas sbyin btang nas/ /byang chub tu ni bsngo byed cing / /sems can rnams la phan 'dogs na/ /rang
418b5(dkon brtsegs): don dpag med thob par 'gyur/ /slong ba dag ni mthong 'gyur na/ /sangs rgyas 'du shes rab bskyed de/ /de ring 'dir ni 'di 'ongs pas/ /bdag la byang chub lam yang
418b6(dkon brtsegs): sbyin| |bdag ni 'di yi dbang gis na/ /rnam dag zhing ni thob par 'gyur/ /'di yis bdag la sangs rgyas bstan/ /bdag la sangs rgyas lam ston byed/ /deng bdag
418b7(dkon brtsegs): 'di dang phrad pas na/ /rnyed pa chen po rab rnyed ces/ /dga' bas lus kun khyab nas ni/ /dngos po gzhan la mos mi byed/ /dga' zhing drung du 'ongs gyur na/ /rgyang nas
419a1(dkon brtsegs): gsong por smra bar byed/ /khyod ni dngos po ci zhig 'dod/ /bdag gis zad par sbyin zhes zer/ /gal te dgos pa med zer na/ /byang
419a2(dkon brtsegs): chub sems dpa' rab dga' zhing / /'di dag 'dul bar 'dod pa'i phyir/ /dngos po med ces zer bar zad/ /'phags pa 'dis ni gang mos pa'i/ /'dod nyung chog
419a3(dkon brtsegs): shes chos kyis ni/ /'dir 'ongs bdag la go byas nas/ /byang chub rkyen ni thob par byed/ /deng bdag gang zag 'di yi rgyus/ /rjes su bstan pa'i chos kyang thob/ /khyod
419a4(dkon brtsegs): kyis dgos med gang smras pa/ /tshig 'di legs pa yin zhes zer/ /dngos po 'di ni 'dod zer zhing / /bdag la byin cig zer na yang / /byang chub sems dpas
419a5(dkon brtsegs): ci bdog pa/ /thams cad dga' bar khyer ces zer/ /gal te sbyin pa btang nas ni/ /phyis kyang 'gyod pa med gyur na/ /sangs rgyas lam ni dran pa'i phyir/ /sems
419a6(dkon brtsegs): ni rtag tu dga' ba thob/ /sems can kun la skal yod pas/ /thams cad phongs pa med 'gyur zhing / /ma lus thams cad tshim bya zhes/ /sbyin pa gtong tshe bsngo
419a7(dkon brtsegs): bar byed/ /byang chub lam ni spyod pa'i tshe/ /sems can bdag gi ming thos pa/ /rang gi ngang gis chog shes shing / /ser sna chags sems med par shog /bdag gis
419b1(dkon brtsegs): yul gyi sems can kun/ /lam spyod thams cad chog shes shing / /'dod lnga chags pa kun spangs nas/ /thams cad rab 'byung mos par shog /de 'dra'i spyod pa tshad med
419b2(dkon brtsegs): dang / /sbyin pa yongs su bsngos pa yis/ /rtag par sbyin pa rab gtong zhing / /sems can bdag rjes slob par shog /byang chub sems dpas sbyin gtong tshe/ /byams
419b3(dkon brtsegs): sems sems can khyab pas na/ /'jig rten dag ni thams cad na/ /de 'dra'i bde ba yong med do/ /dper na khyim thab phyug po zhig /nor dang rin chen shin tu mang / /bu
419b4(dkon brtsegs): ni gcig cig yod pa las/ /lo ni mang por lam ring song / /khyim bdag bu 'ongs thos gyur nas/ /dga' bas lus kun khyab 'gyur zhing / /yun ring lon nas deng
419b5(dkon brtsegs): 'ong shes/ /de gdod btsas bzhin rab tu dga'/ /byang chub sems dpas slong mthong nas/ /de yi sems ni rab tu dga'/ /khyim bdag de yi dga' bas ni/ /bcu drug
419b6(dkon brtsegs): char yang mi phod do/ /sbyin pa gtong bar thos gyur na/ /de yi sems ni rab dga' bas/ /byams sems las byung dga' ba ni/ /dpe zla dag ni yong med do/ /ji ltar rgyal
419b7(dkon brtsegs): pos nyes byung ba/ /yan lag gtubs zhes bsgo bas ni/ /gsod pas gsad gnas khrid nas ni/ /mtshon gyis gdab par gzas pa dang / /rgyal pos longs spyod thabs
420a1(dkon brtsegs): byin na/ /mi de'i rab tu dga' bas kyang / /byang chub sems dpa' phongs pa la/ /sbyin btang dga' ba tsam mi phod/ /byang chub sems
420a2(dkon brtsegs): dpa' lam sgom tshe/ /bsod nams zhing ni mi tshol gyi/ /slong ba yod na gtong byed pas/ /de phyir dga' ba chen po thob/ /byang chub sems dpa' sangs rgyas dang /
420a3(dkon brtsegs): dgra bcom rang rgyal mthong gyur na/ /gus sems phrad dka' rig pas na/ /de phyir drung 'gro mchod par byed/ /byang chub sems dpa' gzi byin ldan/ /gsal rno
420a4(dkon brtsegs): sems ni dul pas na/ /yon tan mos shing lam gnyer phyir/ /sangs rgyas dge 'dun mchod par byed/ /sangs rgyas bcom ldan 'das rnams dang / /de yi nyan thos
420a5(dkon brtsegs): ma gtogs par/ /lhag pa'i bsam dang gus sems kyis/ /lha 'dre gzhan ni mchod mi byed/ /gal te rang rgyal 'ga' zhig gis/ /rang byung mya ngan 'das pa thob/ /
420a6(dkon brtsegs): nges pa'i yon tan ldan mthong nas/ /de la yang ni mchod pa byed/ /byang chub sems dpa' bsod nams zhing / /dge dang mi dge rig pas na/ /'jig rten mkhas
420a7(dkon brtsegs): pa gang yin pas/ /mu stegs sdig can mchod mi byed/ /tshul khrims phyogs la rab gnas shing / /byams sems sems can kun la khyab/ /brtson 'grus dag
420b1(dkon brtsegs): kyang dpe zla med/ /bzod shes mang thos rgya yang che/ /de 'dra'i yon tan ldan pas na/ /'jig rten kun gyi gtsor gyur nas/ /sangs rgyas byang chub mngon byas te/ /bla med 'khor
420b2(dkon brtsegs): lo bskor bar byed/ /byang chub sems dpa' de 'dra yi/ /chos bzhi dag ni sgrub byed na/ /dge ba'i rtsa ba ji snyed pa/ /thams cad kun ni mngon du 'gyur/ /bskal pa
420b3(dkon brtsegs): bye ba grangs med du/ /yon tan dag ni gang bsgrubs pa/ /de kun byang chub sems dpa'i lam/ /'dir ni bsdu bar bya ba yin/ /de phyir byang chub sems dpa' rnams/ /
420b4(dkon brtsegs): rtag tu byams sems bsgom par bya/ /rab byung ri dang tshal gnas shing / /dgon pa'i gnas la mos par bya/ /rtag par shin tu rnam dag cing / /zab mo nges pa'i
420b5(dkon brtsegs): chos btsal te/ /byang chub spyod dang ldan byas nas/ /de yi bdag nyid 'phel bar bya/ /dge ba'i rtsa ba dang ldan pa'i le'u ste/ bzhi pa'o// //de nas de'i
420b6(dkon brtsegs): tshe bcom ldan 'das kyi rdzu 'phrul gyi mthus sku'i ba spu'i bu ga nas 'od zer bye ba phrag brgya stong du ma bkye'o/ /gzhan yang ba spu'i bu ga re re nas kun nas me rab tu 'bar ba'i
420b7(dkon brtsegs): phung po ri rab lhun po dang mnyam pa dag byung bar gyur to/ /gzhan yang ba spu'i bu ga re re kun nas de bzhin gshegs pa chos ston par mdzad pa gang+gA'i klung gi bye ma snyed
421a1(dkon brtsegs): byung bar gyur te/ 'khor 'dus pa thams cad kyis kyang de lta bu'i rdzu 'phrul gyi mthu bstan pa mthong bar gyur to/ /de nas bcom ldan
421a2(dkon brtsegs): 'das kyis rdzu 'phrul de lta bu mngon du mdzad nas tshe dang ldan pa gang po la bka' stsal pa/ gang po/ khyod kyis de bzhin gshegs pa'i spu'i bu ga nas byung ba'i rdzu 'phrul
421a3(dkon brtsegs): gyi mthu mthong ngam/ gsol pa/ bcom ldan 'das/ mthong lags so/ /gang po/ de bzhin gshegs pa ni/ rtag par 'di lta bu'i rdzu 'phrul gyi mthu dang ldan pas rgyun
421a4(dkon brtsegs): chad pa med pa yin na/ deng nyan thos rnams ni/ de bzhin gshegs pa 'di 'ba' zhig tu bzhugs nas chos 'chad par mthong ste/ nga ni/ yang dag par phyogs bcu'i 'jig
421a5(dkon brtsegs): rten gyi khams gang+gA'i klung gi bye ma snyed kun tu rgyun chad pa med par sangs rgyas kyi mdzad pa mdzad cing / phyogs bcu'i 'jig rten gyi khams kun tu de bzhin du chos
421a6(dkon brtsegs): ston par mdzad de/ gang po/ gal te 'ga' zhig yang dag pa'i tshig gis 'di skad du mtshungs pa med cing dpe zla med pa rkang gnyis kyi mchog /bsod nams kyi zhing /
421a7(dkon brtsegs): shin tu zab cing dpag par dka' ba/ spyod pa dpag tu med pa dang ldan pa/ gom pa gcig bor na yang sems can thams cad kyi sems gang dang / spyod pa gang
421b1(dkon brtsegs): gis rkang pa bteg cing bzhag pa shes par yang mi 'gyur la/ gzhal bar mi nus pa de gang yin zhes zer na/ de ni/ nga yin no/ /zhes smra bar bya ste/ gang po/ sems can
421b2(dkon brtsegs): thams cad kyis de bzhin gshegs pas dgongs pa gang dang / bsam pa gang dang / spyod pa gang gis zhabs bteg pa dang / zhabs bzhag pa gzhal bar mi nus pas so/ /de
421b3(dkon brtsegs): nas de'i tshe bcom ldan 'das kyis don 'di nyid rab tu gsal bar bstan pa'i phyir tshigs su bcad de bka' stsal pa/ bcom ldan 'das dgongs pa gang dag dang / /spyod pa gang
421b4(dkon brtsegs): gis zhabs bteg bzhag / g.yo dang mi g.yo sems can gyis/ /dngos po 'di ni rtag mi rig /rdzu 'phrul mthu yang tshad med de/ /spyod pa dag kyang tshad med do/ /yon tan
421b5(dkon brtsegs): dag ni tshad med phyir/ /mchog tu mtho zhing gtso bor 'gyur/ /blo gros chen po tshad med pas/ /sus kyang mthar thug shes mi 'gyur/ /gal te sems can thams cad kun/ /
421b6(dkon brtsegs): shes rab dang ni rdzu 'phrul stobs/ /thams cad shA ri'i bu dang ni/ /mau dgal lta bur gyur kyang ni/ /nga yis rkang pa bteg bzhag pa'i/ /dngos po dag ni rig mi 'gyur/ /gal te
421b7(dkon brtsegs): sems can thams cad kun/ /rang rgyal byang chub grub gyur kyang / /nga yi gom gcig mi rig na/ /chos zab gzhan lta smos ci dgos/ /nyi zla tshad med ji snyed pa/ /nyi ma'i
422a1(dkon brtsegs): dkyil 'khor gcig gyur kyang / /de bzhin gshegs pa'i spu khung gcig /'od zer tsam yang mi phod do/ /gal te 'jig rten khams bye
422a2(dkon brtsegs): pa| / khrag khrig phrag ni bdun khri yi/ /nyi ma'i dkyil 'khor kun tu yang / /zhing ni tshad med snang byed pa/ /de 'dra'i nyi ma chen po dag /phyogs bcu gang+gA'i bye ma snyed/ /thams
422a3(dkon brtsegs): cad nyi ma gcig tu gyur/ /'od zer gcig kyang ri rab tsam/ /de 'dra'i nyi ma chen po dag /rtag par phyogs bcu gsal byed pa/ /sangs rgyas 'od dang bsgrun gyur na/ /sdong
422a4(dkon brtsegs): po tshig bzhin snang mi 'gyur/ /nyi ma chen po de yi 'od/ /ljon shing lo ma mi thal zhing / /ri dang klung dang brag rnams la/ /thams cad du ni thogs par 'gyur/ /de bzhin
422a5(dkon brtsegs): gshegs pa'i 'od zer ni/ /ri rab dang ni lcags ri dang / /rdo rje'i ri ni thams cad la/ /thal bar 'gro zhing thogs pa med/ /'od zer rdzu 'phrul mthu stobs dang / /gzi
422a6(dkon brtsegs): byin dag ni tshad med pas/ /yid ches med pa ma gtogs par/ /mthong ba su zhig sems mi bskyed/ /sems can de 'dra'i 'od zer dang / /rdzu 'phrul chen po mthong gyur na/ /
422a7(dkon brtsegs): bdag cag kyang ni thob 'gyur zhes/ /phal cher bla med sems kyang bskyed/ /de tshe bcom ldan 'dzum mdzad nas/ /kun dga' bos ni 'di skad gsol/ /gang slad bcom
422b1(dkon brtsegs): ldan 'dzum pa mdzad/ /thogs med mkhyen pas bka' bshad gsol/ /bcom ldan kun dga' bka' stsal pa/ /sems can rnams kyis deng nga yis/ /rdzu 'phrul mthu stobs
422b2(dkon brtsegs): mthong bas na/ /sems bskyed sangs rgyas grub par smon/ /'khor 'dir srog chags sum khri yis/ /chos 'di srung bar dam yang bcas/ /bdag cag sangs rgyas 'das 'og
422b3(dkon brtsegs): tu| |mdo sde 'di ni gdon bya sems/ /de dag nga ni 'das pa'i 'og /mdo sde 'di ni thos gyur nas/ /bar dang tha ma'i dus kyi tshe/ /ji skad bstan bzhin sgrub par 'gyur/ /byang
422b4(dkon brtsegs): chub sems bskyed shin tu dka'/ /sangs rgyas chos mos ba yang dka'/ /tha ma'i dus tshe mdo sde 'di/ /'dzin cing 'don pa de bas dka'/ /bskal pa bye ba brgya stong du/ /
422b5(dkon brtsegs): sangs rgyas 'byung ba shin tu dkon/ /ma 'ongs tha ma dus kyi tshe/ /mdo sde 'di bshad de bas dkon/ /de nas bcom ldan 'das kyis tshe dang ldan pa kun dga' bo la
422b6(dkon brtsegs): bka' stsal pa/ kun dga' bo/ ngas mdo sde 'di khyod la yongs su gtad do/ /de ci'i phyir zhe na/ 'dzam bu'i gling na ji srid du byang chub sems dpa'i sde snod kyi mdo sde 'di
422b7(dkon brtsegs): gnas pa de srid du sangs rgyas kyi chos kyang gnas par 'gyur bas so/ /kun dga' bo/ 'di lta bu'i mdo sde zab mo 'di nub par gyur pa'i phyir ji skad bstan pa bzhin du
423a1(dkon brtsegs): mngon par bsgrub par bya ba'i chos kyang nub par 'gyur ro/ /ji skad bstan pa bzhin du bsgrub pa'i chos nub par gyur pa'i phyir sangs
423a2(dkon brtsegs): rgyas kyi bstan pa yang nub par 'gyur ro/ /kun dga' bo/ deng khyod kyis mchod pa'i yo byad mchog dam pas nga la mchod par bya'o/ /ji ltar na nyan thos rnams kyis
423a3(dkon brtsegs): mchod pa'i yo byad mchog dam pas nga la mchod par 'gyur zhe na/ khyod kyis 'di snyam du me tog dang / spos dang / spos kyi phye ma dang / byug spos dang / gdugs dang /
423a4(dkon brtsegs): rgyal mtshan dang / ba dan dang / na bza' dang / rol mo sil snyan mchog dam pa dang / de bzhin gshegs pa la bsngags pa brjod pa ni/ mchod pa mchog dam pa
423a5(dkon brtsegs): yin no| |snyam du bsam par mi bya ste/ kun dga' bo/ de lta bu de dag ni/ mchod pa dam pa zhes mi bya'i/ gang gis mdo sde zab mo 'di lta bu 'di thos nas len
423a6(dkon brtsegs): pa dang / 'dzin pa dang / klog pa dang / kha ton du 'don pa dang / ji skad bstan pa bzhin du mngon par sgrub pa gang yin pa de ni/ mchod pa'i yo byad mchog dam pas de
423a7(dkon brtsegs): bzhin gshegs pa la mchod cing rim gro byas pa dang / bkur stir byas pa dang / bla mar byas pa dang / bsngags pa brjod par byas pa zhes bya'o/ /de ci'i phyir zhe
423b1(dkon brtsegs): na| de bzhin gshegs pa thams cad kyang chos la mchod cing rim gro dang / bsnyen bkur mdzad kyi/ 'jig rten pa'i mchod pa'i yo byad rnams la ni/ btsun par mi mdzad
423b2(dkon brtsegs): pas so| |de lta bas na/ kun dga' bo/ deng mdo sde 'di nan tan brtson 'grus kyis khyod la yongs su gtad pa yin no/ /de ci'i phyir zhe na/ kun dga' bo/ ngas kyang mdo
423b3(dkon brtsegs): sde 'di yang dag par bslab pas/ deng bla na med pa yang dag par rdzogs pa'i byang chub tu mngon par rdzogs par sangs rgyas nas bla na med pa'i chos kyi 'khor lo yongs
423b4(dkon brtsegs): su bskor ba yin no/ /'das pa'i sangs rgyas rnams kyang sngon byang chub sems dpa'i spyad pa spyod pa'i tshe mdo sde 'di yang dag par bslab pas/ bla na med pa yang dag
423b5(dkon brtsegs): par rdzogs pa'i byang chub tu mngon par rdzogs par sangs rgyas nas bla na med pa'i chos kyi 'khor lo yongs su bskor to/ /ma byon pa'i sangs rgyas rnams kyang mdo sde 'di
423b6(dkon brtsegs): yang dag par bslab nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing / /bla na med pa'i chos kyi 'khor lo rab tu
423b7(dkon brtsegs): yongs su bskor bar 'gyur ro/ /da ltar phyogs bcu'i 'jig rten gyi khams na bzhugs pa'i sangs rgyas bcom ldan 'das ji snyed bzhugs pa thams cad kyang mdo sde
424a1(dkon brtsegs): 'di yang dag par bslab pas/ bla na med pa yang dag par rdzogs pa'i byang chub mngon par rdzogs par sangs rgyas nas deng chos kyi 'khor
424a2(dkon brtsegs): lo yongs su bskor bar mdzad pa yin pas/ de'i phyir kun dga' bo/ byang chub sems dpa'i sde snod kyi mdo sde 'di ni/ chos kyi 'khor lo yongs su bskor ba'i 'khor lo'i
424a3(dkon brtsegs): mdo sde zhes bya bar yang yongs su gzung bar bya'o/ /ngas yul wA ra NA si'i ri dwags rgyu ba'i tshal du yang nyan thos rnams la 'dis chos kyi 'khor lo yongs su bskor to/ /kun
424a4(dkon brtsegs): dga' bo/ ngas deng 'od ma'i tshal 'dir yang byang chub sems dpa'i sde snod kyi mdo sde phyir mi ldog pa'i 'khor lo 'di yongs su bskor nas sems can thams cad kyi the tshom
424a5(dkon brtsegs): yongs su bcad do/ /kun dga' bo/ 'das pa'i de bzhin gshegs pa rnams kyis kyang nam mkha'i sa mtshams 'dir byang chub sems dpa'i sde snod kyi mdo sde 'di yang
424a6(dkon brtsegs): dag par gsungs so/ /ma byon pa'i de bzhin gshegs pa rnams kyang rnam mkha'i sa mtshams 'dir byang chub sems dpa'i sde snod kyi mdo sde 'di yang dag par gsungs
424a7(dkon brtsegs): par 'gyur ro/ /ngas deng bla na med pa yang dag par rdzogs pa'i byang chub mngon par rdzogs par sangs rgyas nas kyang nam mkha'i sa mtshams 'dir byang chub sems dpa'i
424b1(dkon brtsegs): sde snod kyi mdo sde 'di yang dag par bshad pas/ de'i phyir sa gzhi 'di ni/ de bzhin gshegs pa rnams kyi mchod rten chen po lha dang mir bcas pa'i 'jig rten thams cad
424b2(dkon brtsegs): kyis mchod pa'i bya ba'i gnas su gyur par rig par bya'o/ /kun dga' bo/ sa gzhi 'di 'ba' zhig thun mong ma yin pa'i yon tan 'di lta ste/ 'das pa'i de bzhin gshegs
424b3(dkon brtsegs): pa rnams kyis 'dir mdo sde zab mo 'di yang dag par gsungs pa dang ldan pas/ kun dga' bo/ 'di ltar 'dod chags dang / zhe sdang dang / gti mug dang bcas pa'i sems
424b4(dkon brtsegs): can ji snyed pa de dag 'od ma'i tshal 'dir zhugs par gyur na/ 'dod chags dang / zhe sdang dang / gti mug slong bar mi 'gyur ro/ /kun dga' bo/ de bzhin gshegs pa
424b5(dkon brtsegs): gtsug lag khang gzhan na yang zhugs par gyur mod kyi/ de dag gang la yang 'di lta bu'i yon tan med do/ /de ci'i phyir zhe na/ kun dga' bo/ ka lan+da ka dang 'od ma'i tshal
424b6(dkon brtsegs): 'dir dud 'gro'i skye gnas su gtogs pa dag zhugs par gyur na ni/ 'dod chags skye bar mi 'gyur la/ bya mang po zhugs par gyur na ni/ dus ma yin par sgra mi 'byin
424b7(dkon brtsegs): pas so| |ji ltar zhe na/ yul ma ga d+ha'i rgyal po gzugs can snying po spyi bo nas dbang bskur nas dang po rgyal sar zhugs pa'i tshe btsun mo'i 'khor dang bcas te skyed
425a1(dkon brtsegs): m os tshal 'dir zhugs nas lhan cig tu rtse bar byas pa las zhugs ma thag tu bdag nyid 'dod chags kyi rtsed mo byas pa'i bsam pa med
425a2(dkon brtsegs): par gyur par tshor bar gyur to/ /btsun mo'i 'khor rnams kyang so so nas 'dod chags kyi sems kyis rtsed mo bya ba'i bsam pa med par gyur par tshor bar gyur pa dang /
425a3(dkon brtsegs): de'i tshe rgyal po rab tu dga' bar gyur nas 'di snyam du 'jig rten du sangs rgyas 'byung zhing bdag gi yul du byung bar gyur nas bdag gis mthong bar gyur cig /
425a4(dkon brtsegs): mthong nas kyang sems kyis mngon par yid ches par gyur cig /mngon par yid ches par gyur nas kyang mchod pa byed par gyur la/ skyed mos tshal 'di de bzhin
425a5(dkon brtsegs): gshegs pa la phul te/ de bzhin gshegs pa yang 'dir zhugs par gyur nas bdag chos thos par gyur cig /de ci'i phyir zhe na/ skyed mos tshal 'di ni/ mchod
425a6(dkon brtsegs): gnas su gyur pa dag gi gnas yin gyi/ 'dod pa lnga dang ma bral ba dag gi gnas ni ma yin no/ /snyam du sems pas so/ /kun dga' bo/ /rgyal po gzugs can
425a7(dkon brtsegs): snying po skyed mos tshal 'dir zhugs pa na/ de lta bu'i dge ba'i sems skyes pa yang 'das pa'i dus su de bzhin gshegs pa rnams skyed mos tshal 'dir bzhugs
425b1(dkon brtsegs): nas byang chub sems dpa'i sde snod kyi mdo sde 'di gsungs pas na/ de'i phyir skyed mos tshal 'di'i yon tan ji snyed yod pa de dag ni/ gzhan dag dang thun mong du ma
425b2(dkon brtsegs): gyur pas lha dang / mi dang / lha ma yin du bcas pa'i 'jig rten thams cad kyis gus pas phyag byed pa yin no/ /kun dga' bo/ skyed mos tshal 'dir ni/ sprul
425b3(dkon brtsegs): gdug pa dang / rtsangs pa dang / sbrang bu dang / sbrang bu mchu ring la sogs pa med do/ /gal te gnas par gyur na yang gdug pa'i sems med do/ /'di yang 'od ma'i tshal gyi
425b4(dkon brtsegs): thun mong ma yin pa'i yon tan yin te/ gal te lo brgya'i bar du tshal 'di'i yon tan na brjod kyang mthar thug par mi 'gyur ro/ /de ci'i phyir zhe na/ kun dga' bo/ 'od
425b5(dkon brtsegs): ma'i tshal gyi dri gtsang khang 'di ni/ yon tan tshad med pa snyed dang ldan gyi/ gzhan ni/ de lta ma yin pas so/ /bcom ldan 'das la tshe dang ldan pa kun dga' bos gsol
425b6(dkon brtsegs): pa| bcom ldan 'das/ bdag gis sngon 'od ma'i tshal 'di 'di lta bu'i yon tan dang ldan pa ma 'tshal lags so/ /bcom ldan 'das/ bdag gis sngar bcom ldan 'das
425b7(dkon brtsegs): kyi zham 'bring bgyi bar ma mos pa'i sdig pa gang lags pa deng bdag bshags par 'tshal lo/ /bcom ldan 'das kyis bka' stsal pa/ kun dga' bo/ khyod kyis
426a1(dkon brtsegs): dang po chos rnams la chos kyi mig rnam par dag pa thob par gyur pa de nyid kyi tshe sdig pa de dag byang bar gyur to/ /rdzu 'phrul gyi stobs kyi
426a2(dkon brtsegs): le'u ste lnga pa'o/ / //bam po lnga pa/ de nas tshe dang ldan pa maud gal gyi bu chen po 'di snyam du/ bcom ldan 'das ni 'di ltar thugs rje
426a3(dkon brtsegs): chen po dang ldan pas/ byang chub sems dpa'i spyod pa rnams legs par ston par mdzad pas/ bcom ldan 'das ni shin tu ngo mtshar che ba yin no/ /de ci'i phyir
426a4(dkon brtsegs): zhe na| byang chub sems dpa' ni sangs rgyas kyi chos phun sum tshogs par sgrub cing / skye 'gag med pa'i don sems can gyis khong du chud par byed pas so/ /
426a5(dkon brtsegs): snyam mo| |de nas bcom ldan 'das kyis tshe dang ldan pa maud gal gyi bu chen po'i sems kyi bsam pa thugs kyis mkhyen nas tshe dang ldan pa maud gal gyi bu
426a6(dkon brtsegs): chen po la bka' stsal pa/ maud gal/ de de bzhin no/ /de de bzhin te/ de bzhin gshegs pa rnams ni thugs rje chen po dang ldan pa yin no/ /gal te nga'i
426a7(dkon brtsegs): nyan thos gang thugs rje chen po dang ldan pa'i don thos par gyur na/ sems myos myos por 'gyur zhing mos par yang mi 'gyur ro/ /maud gal/ de bzhin gshegs
426b1(dkon brtsegs): pa'i thugs rje chen po lta re zhig zhog gi / ngas gal te sngon byang chub sems dpa'i spyad pa spyod pa'i tshe snying rje chen po ji snyed cig dang ldan pa yongs su rdzogs pa brjod par
426b2(dkon brtsegs): gyur na yang / khyod kyi sems myos myos por 'gyur zhing mos par yang mi 'gyur ro/ /de nas bcom ldan 'das la tshe dang ldan pa maud gal gyi bu chen pos 'di skad ces
426b3(dkon brtsegs): gsol to/ /legs so/ /bcom ldan 'das sngon byang chub sems dpa'i spyad pa spyod pa'i tshe thugs rje chen po ji lta bu mnga' ba las phyogs cung zad tsam zhig bshad du gsol/ /
426b4(dkon brtsegs): bcom ldan 'das kyis bka' stsal pa/ maud gal/ shin tu legs par nyon la yid la zungs shig dang / khyod la nga sngon byang chub sems dpa'i spyad pa spyod pa'i tshe snying
426b5(dkon brtsegs): rje chen po las phyogs cung zad cig dpes bstan par bya'o/ /sngon byang chub sems dpa'i spyad pa spyod pa na/ snying rje chen po ji snyed cig spyad pa brjod pas ma lang mod kyi/ snying rje
426b6(dkon brtsegs): chen po de ni dngos po rnam pa bzhi la gnas par 'gyur ro/ /bzhi gang zhe na/ byang chub sems dpa'i snying rje chen po ni byang chub sems dpa' ji tsam du snying rje chen po la
426b7(dkon brtsegs): gnas pa de tsam du sangs rgyas kyi chos mngon par bsgrubs par gyur pa gang yin pa de ni snying rje chen po zhes bya'o/ /maud gal/ nga ni sngon sems can rnams la 'di lta
427a1(dkon brtsegs): bu'i snying rje chen po dang ldan pa/ 'di lta bu'i smon lam chen po dang ldan pas/ sems can ji snyed cig sems can dmyal ba chen po
427a2(dkon brtsegs): mnar med pa na sdug bsngal rnams myong bar gyur pa dang / sems can dmyal ba chen po thig nag dang / bsdus 'joms dang / yang sos dang / ngu 'bod dang / ngu 'bod
427a3(dkon brtsegs): chen po dang / tsha ba dang / rab tu tsha ba dag na sdug bsngal myong bar gyur pa dag la yang ngas rtag tu sems can de dag gi ched du sems can dmyal ba chen po na sdug bsngal
427a4(dkon brtsegs): ji snyed yod pa de dag sdig pa'i las ma byang ba de srid du sdug bsngal rnams myong bar gyur kyang sems la 'gyod pa med par gyur to/ /mau dgal/ gal te sems can gyi don
427a5(dkon brtsegs): du gyur pa'i rgyu dang / rkyen ci yod par gyur na/ ngas de dag thams cad dang du blangs nas sems can de dag sems can dmyal ba chen po las thar par byas nas nga nyid sdug
427a6(dkon brtsegs): bsngal dang du len par byed pas/ sems can gcig gi sems can dmyal ba'i sdug bsngal yang sems can rnams kyi sdig pa'i las mthar thug pa'i bar du dang du blangs kyang
427a7(dkon brtsegs): de'i tshe nga'i sems la 'gyod pa ci yang med do/ /mau dgal/ ngas ni/ 'di lta bu'i smon lam dang / brtson 'grus chen po bskyed nas blo dang ldan pa 'di lta ste/ sangs rgyas
427b1(dkon brtsegs): dang / de'i nyan thos dag la 'di ltar rigs pa'i tshul 'dri ba'i rgyu dang / rkyen yod par gyur na/ sdug bsngal dang du blangs nas sems can rnams sems can dmyal ba yas
427b2(dkon brtsegs): thar par byed pas/ mau dgal/ mkhas pa dag gis thos par gyur na/ nga'i ming du thos pa'i bsngags pa brjod do/ byang chub tu sems bskyed nas sbyin pa gtong bar byed/ /tshul
427b3(dkon brtsegs): khrims srung bar byed/ bzod pa sgom par byed/ brtson 'grus rtsom par byed/ dge ba'i bshes gnyen la brten pa'i bsngags pa brjod par byed do/ /mau dgal/ ngas de lta
427b4(dkon brtsegs): b u thos nas brtson 'grus chen po bskyed de chos yongs su gnyer ba'i phyir lhag pa'i bsam pa bskyed nas sangs rgyas rnams kyi chos phun sum tshogs pa chen po thob par
427b5(dkon brtsegs): bya ba'i ched du brtson 'grus brtsams so/ /pha rol tu phyin pa rnams phun sum tshogs par bya ba'i ched du bzod pa yongs su bsgoms so/ /mau dgal/ ngas sngon ji ltar
427b6(dkon brtsegs): bzod pa yongs su bsgoms she na/ sngon byang chub sems dpar gyur pa na/ 'di ltar sems bskyed de phyogs bcu'i 'jig rten gyi khams na yod pa'i sems can ji snyed pa
427b7(dkon brtsegs): gzugs can nam/ gzugs med pa'am/ 'du shes can nam/ 'du shes med pa'am/ 'du shes med 'du shes med min yang rung ste/ sems can de dag thams cad ma lus
428a1(dkon brtsegs): par mi'i lus thob par gyur nas thams cad bdag gi drung du 'ongs te 'di skad du/ kye khyod ni bla na med pa yang dag par rdzogs pa'i
428a2(dkon brtsegs): byang chub tu sems bskyed pa yin la/ bdag cag ni 'dod pa lnga'i bde ba dang / 'tsho ba'i yo byad kyis mang du phongs pa yin te/ khyod gal te bdag cag la sbyin
428a3(dkon brtsegs): par mi nus na/ bla na med pa yang dag par rdzogs pa'i byang chub thob par mi 'gyur ro/ /zhes sems can de dag gis de'i tshe tshig brlang pos brgyad bkag gam/ mi
428a4(dkon brtsegs): bden pas skyon smos pas yid dang mi mthun pa'i phyir ral gri dang / dbyig pa dang / gyo mo dag gis bdag gi lus la gnod pa byas kyang bdag de'i tshe'i zhe sdang dang /
428a5(dkon brtsegs): 'gyod pa mi bskyed par bdag gis 'di ltar sems rab tu gdul bar bya'o/ /sems can 'di dag ni glen zhing gti mug pa dang / shes pa med pas gti mug gi
428a6(dkon brtsegs): las byed pa yin na/ gal te bdag gis kyang sems can glen zhing gti mug pa 'di dag la zhe sdang dang / 'khon du 'dzin pa bskyed par gyur na/ 'o na ni bdag
428a7(dkon brtsegs): 'di dag dang tha dad pa yang ci yod/ 'di dag ni lam du ma zhugs pa yin la/ bde ba ni dge ba'i lam du zhugs pa yin pas deng bdag gi sems can 'di dag
428b1(dkon brtsegs): las sdug bsngal dang du blangs te zhe sdang gi bsam pa mi bskyed par sa chen po bzhin du bzang po dang / ngan pa shong bar bya'o/ /snyam nas mau dgal/ nga sngon bzod pa 'di lta bu
428b2(dkon brtsegs): yongs su bsgoms so/ /gzhan yang mau dgal/ ngas ni yun ring po nas rtag tu sems can thams cad la bu gcig pa bzhin du bltas so/ /'di lta ste/ dper na/ khyim
428b3(dkon brtsegs): bdag shin tu phyug cing nor mang ba/ rin po che rab tu mang ba/ bran pho dang / bran mo dang / las byed pa dang ldan pa zhig yod la/ de brtul zhugs rnam pa rgya spyad de/ bu zhig
428b4(dkon brtsegs): rnyed par gyur nas sems la sdug cing blta bas mi ngoms par gyur na/ mau dgal/ khyim bdag de ni rtag par bu de'i legs pa'i dngos po tshol bar byed/ rtag par legs pa'i dngos po
428b5(dkon brtsegs): sbyin par byed/ rtag par phan pa sbyin par byed kyi/ gnod pa dang / phan pa ma yin pa sbyin par mi byed do/ /de bzhin du maud gal/ nga yang yun ring po nas rtag par sems can rnams
428b6(dkon brtsegs): la bu gcig pa bzhin du lta bar byed pas/ ngas yun ring po nas rtag par sems can rnams la legs pa'i dngos po yongs su btsal nas phan 'dogs par byed kyi/ gnod pa
428b7(dkon brtsegs): dang / phan pa ma yin pa sbyin par mi byed do/ /mau dgal/ ngas ni yun ring po nas lam nor ba'i sems can rnams dang / lam log par zhugs pa'i sems can rnams
429a1(dkon brtsegs): la yang dag pa'i lam bstan nas yang dag pa'i lam la yang dag par rab tu bkod do/ /mau dgal/ rgyu dang rkyen des na/ de bzhin
429a2(dkon brtsegs): gshegs pa ni/ yun ring po nas sems can rnams la shin tu dang ba'i bsam pas bu gcig pa brtse zhing phangs pa la lta ba bzhin du gzigs pa yin par rig
429a3(dkon brtsegs): par bya'o/ /mau dgal/ sngon 'das pa'i dus na tshong pa phal po che zhig mtshan mo lam du zhugs te dong ba las lam stor nas lam gol par zhugs pa dang / mtshan
429a4(dkon brtsegs): mo mun nag tu gyur pa'i phyir gar 'gro ba mi shes nas thams cad kyis 'di skad du bdag cag ni/ lam sbyor te/ mgon byed pa yang med/ skyabs byed pa yang med/
429a5(dkon brtsegs): gnas byed pa yang med/ sems can rnams la su zhig lha'am/ klu'am/ gnod sbyin nam/ mi'am/ mi ma yin pa gang zhig bdag cag la lam bstan nas
429a6(dkon brtsegs): lam ma nor ba thob par 'gyur/ su zhig bdag cag la snying brtse bas phan 'dogs shing / mtshan mo mun nag lam gol zhing nyam nga bar zhugs pa 'dir snang ba sbyin
429a7(dkon brtsegs): par byed ces smras so/ /mau dgal/ de'i tshe dgon pa'i nags tshal zhig na mu stegs can gyi drang srong zhig rtsa'i spyil bu'i nang na 'dug pa las/ mtshan mo mun pa'i
429b1(dkon brtsegs): nang na tshong pa mang po rnams snying rje rje skad du ngu 'bod pa'i sgra thos nas de 'di snyam du deng tshong pa mang po rnams mtshan mo mun nag tu gyur pas/ dgon pa'i gnas nags
429b2(dkon brtsegs): tshal 'dir lam stor bar gyur te/ gal te bdag gis skyabs ma byas na tshul yang ma yin la/ tshong pa mang po rnams kyang stag gam/ seng+ge'am/ spyang ki'am/ glang
429b3(dkon brtsegs): po che'am/ wa'am/ gcan gzan ma rungs pa rnams kyis gtses shing srog 'phrog par 'gyur ro/ /snyam nas mau dgal/ de'i tshe drang srong des sgra chen po phyung ste tshong pa
429b4(dkon brtsegs): rnams la smras pa/ kye tshong pa rnams/ khyed ma 'jigs shig /deng bdag gis khyed kyi skyabs bya zhing / snang bas khyed la lam yang dag par bstan par bya'o/ /zhes
429b5(dkon brtsegs): de'i tshe drang srong des tshong pa rnams tshig gis spro ba bskyed de/ ras kyis lag pa gnyis dkris nas 'bru mar gyis kun tu khyab par blugs te/ me sbar nas sgron ma byas
429b6(dkon brtsegs): te tshong pa rnams la lam bstan to/ /mau dgal/ de'i tshe tshong pa rnams so so nas 'di snyam du drang srong 'di ni/ shin tu ngo mtshar che ba yin te/ bdag cag gi phyir
429b7(dkon brtsegs): lus dang srog la yang phangs pa med par gyur to/ /snyam mo/ /mau dgal/ de'i tshe drang srong des lag pa bsregs pa'i snang bas tshong pa rnams la lam bstan nas kyang
430a1(dkon brtsegs): s ems can la snying rje cher skyes par gyur nas 'di snyam du nam bdag bla na med pa yang dag par rdzogs pa'i byang chub mngon par
430a2(dkon brtsegs): rdzogs par sangs rgyas pa'i tshe lam log par zhugs pa'i sems can rnams la chos kyi snang ba byas nas yang dag pa'i lam ston par gyur cig / snyam mo/ /maud
430a3(dkon brtsegs): gal| de'i tshe de'i dus na lag pa gnyis bsregs par gyur kyang lus dang / sems la 'gyur ba cung zad kyang med do/ /de ci'i phyir zhe na/ lhag pa'i bsam
430a4(dkon brtsegs): pa la gnas pa'i byang chub sems dpa' ni/ gzhan gyi don yongs su gnyer ba na lus dang srog la yang mngon par zhen pa med pas so/ /bsam pa rnam par dag pas
430a5(dkon brtsegs): sbyin pa yongs su btang ba'i rgyu dang / rkyen gyis de'i lag pa yang snga mkho bzhin du gyur cing / rma yang med par gyur to/ tshong pa rnams kyang lam rnyed par gyur te/
430a6(dkon brtsegs): nam langs nas drang srong gis lag pa gnyis la rma yang med par mthong ba dang / ngo mtshar gyi bsam pa bskyed nas 'di snyam du drang srong 'di ni/ rdzu 'phrul gyi
430a7(dkon brtsegs): m thu chen po dang ldan pas mtshan thog thag lag pa gnyis la me sbar nas bdag cag gi snang ba byas te lam yang dag par bstan kyang 'di'i lag pa tshig pa
430b1(dkon brtsegs): ba cung zad kyang med pas gdon mi za bar 'di ni/ spyod pa chen po grub cing yon tan chen po dang ldan pa yin no/ /snyam nas mo dgal/ de'i tshe tshong pa rnams kyis drang
430b2(dkon brtsegs): srong de la 'di skad ces smras so/ /drang srong / khyed kyis mchog tu dka' ba spyad par gyur pa ni/ shin tu legs so/ /deng spyod pa 'dis dngos po gang zhig thob par smon
430b3(dkon brtsegs): lags| drang srong gis smras pa/ kye tshong pa rnams/ bdag gis dngos po 'dis bla na med pa yang dag par rdzogs pa'i byang chub thob nas khyed la sogs pa 'khor ba'i
430b4(dkon brtsegs): sdug bsngal las bzlas te lam log par zhugs pa'i sems can rnams la yang dag pa'i lam bstan par smon to/ /de'i tshe tshong pa rnams sems rab tu dga' bar
430b5(dkon brtsegs): gyur nas thams cad kyis ji skad du bdag cag gis dngos po ji lta bu zhig gis drang srong 'di la lan glan par bya zhes smras pa dang / drang srong gis smras pa/ khyed rnams rtse
430b6(dkon brtsegs): gcig tu dge ba'i chos spyod pa la bag med par mi byed cig / tshong pa rnams kyis ji skad bstan pa bzhin du 'tshal lo/ /zhes smras nas tshong pa rnams rab tu dga'
430b7(dkon brtsegs): zhing gus par phyag byas te/ de nas gyes par gyur to/ /mau dgal/ khyod kyis de'i tshe de'i dus na mu stegs can gyi drang srong tshong pa rnams kyi ched du lag pa sbar nas lam
431a1(dkon brtsegs): snang ba byas pa de gzhan zhig yin pa snyam du sems na/ de ltar mi blta ste/ de ni/ nga nyid yin no/ /de'i tshe de'i dus kyi tshong pa
431a2(dkon brtsegs): rnams ni/ da ltar gyi dge slong stong nyis brgya lnga bcu po 'di dag nyid yin no/ /mau dgal/ de bzhin gshegs pa ni/ yun ring po nas 'jigs shing skrag par
431a3(dkon brtsegs): gyur pa'i sems can rnams la mi 'jigs pa byin pa dang / lam log par zhugs pa'i sems can rnams la yang dag pa'i lam bstan pa dang / mig med
431a4(dkon brtsegs): pa'i sems can dag yongs su dag pa'i mig thob par byas pa dang / nad tshabs che ba'i sems can rnams gsos nas sos par byas pa'i rgyu dang rkyen des de
431a5(dkon brtsegs): bzhin gshegs pa ni/ yun ring po nas sems can rnams la thugs rje chen po rab tu mnga' ba yin par rig par bya'o/ /gzhan yang mau dgal/ sngon byung
431a6(dkon brtsegs): ba 'das pa'i dus kyi tshe 'dzam bu'i gling 'dir nad kyi bskal pa chen po byung bas sems can rnams nad kyis nyon mongs par gyur to/ /de'i tshe 'dzam bu'i gling
431a7(dkon brtsegs): gi rgyal po dbang phyug gi sde zhes bya ba grong khyer chen po brgyad khri bzhi stong la dbang byed cing mthu chen po dang ldan pa zhig byung bar 'gyur to/ /de'i tshe rgyal po
431b1(dkon brtsegs): de'i btsun mo dam pa sems can dang ldan par gyur to/ /de'i lus kyi yan lag gam/ lag pas sems can rnams la reg pa tsam gyis nad thams cad sos par gyur
431b2(dkon brtsegs): to| |zla ba tshang nas bu khye'u zhig btsas pa dang / btsas ma thag tu 'di skad du bdag ni/ nad pa rnams gso bar nus so/ /zhes smras so/ /gzhan yang btsas pa'i tshe 'dzam
431b3(dkon brtsegs): bu'i gling gi lha klu rnams kyis mthun par 'di skad du deng rgyal po'i bu btsas pa 'di ni/ mi'i sman pa yin no/ /zhes smras pas/ de skad smras pa'i sgra de kun tu grags pa'i
431b4(dkon brtsegs): phyir ming yang mi'i sman zhes btags so/ /de'i tshe mi rnams kyang gang nad kyis btab pa rnams khrid nas rgyal bu de la bstan pa dang / nad pa gang rgyal bu'i drung du phyin pa de
431b5(dkon brtsegs): dag rgyal bu'i lag pas reg par gyur tam/ lus kyis reg par gyur kyang rung ste/ thams cad nad sos nas bde ba thob par gyur/ de bzhin du 'dzam bu'i gling na gnas
431b6(dkon brtsegs): pa kun gyis nad pa khrid nas rgyal bu la bstan pa dang / rgyal bu'i lag pa reg pa tsam gyis nad thams cad sos nas mchog tu bde ba thob par gyur to/ /mau dgal/ rgyal bu
431b7(dkon brtsegs): mi'i sman gyis lo stong gi bar de ltar na dag gsos nas de'i 'og tu 'chi ba'i dus byas so/ /'chi ba'i dus byas pa'i 'og tu nad pa rnams der 'ongs nas 'chi ba'i dus byas pa
432a1(dkon brtsegs): thos pa dang / mya ngan dang smre sngags bton to/ /dus nas su zhig bdag cag na ba'i sdug bsngal las thar bar byed ces smras so/ /nad kyis
432a2(dkon brtsegs): btab pa rnams rgyal bu mi'i sman gang du bsregs pa smras nas gang du bsregs pa shes par gyur pa dang / bsregs pa'i gnas der rus pa blangs te phye mar btags
432a3(dkon brtsegs): nas lus la bskus pa dang / thams cad nad sos par gyur nas 'di skad du rgyal bu mi'i sman da dung yang nad pa rnams gso bar nus so/ /zhes smras so/ /mau dgal/ de ltar
432a4(dkon brtsegs): nad pa rnams gsos pa'i rgyu dang rkyen gyis rus pa rnams kyang mthar gyis zad par gyur to/ /rus pa rnams zad pa'i 'og tu bsregs pa'i gnas der song nas sa dang / thal
432a5(dkon brtsegs): ba dang / sol ba rnams blangs te so so nas lus la bskus pa dang / nad thams cad sos par gyur to/ /mau dgal/ de ltar rgyal bu mi'i sman gyis nad kyi bskal pa chen
432a6(dkon brtsegs): po byung ba na thabs mkhas pas nad kyis btab pa rnams gsos pa yin no/ /mau dgal/ khyod kyis de'i tshe de'i dus na rgyal bu mi'i sman zhes bya ba byung ba de gzhan
432a7(dkon brtsegs): zhig yin snyam du sems na/ de ltar mi blta ste/ de ni/ nga nyid yin no/ /ngas nad kyi sdug bsngal mang ba'i sems can mgon med pa/ skyabs med pa dag gi nad
432b1(dkon brtsegs): gsos so/ /ngas deng bla na med pa yang dag par rdzogs pa'i byang chub mngon par rdzogs par sangs rgyas nas kyang shes rab chen po'i sman gyis sems can rnams gsos nas
432b2(dkon brtsegs): sdug bsngal mthar byas so/ /mau dgal/ nga ni/ sems can gyi ched du lus gang blangs bas phan 'dogs par gyur pa da mngon du len cing phan 'dogs par byed pas/ maud
432b3(dkon brtsegs): gal/ rgyu dang rkyen des na/ ched du sems can gyi phyir lus blangs nas phan 'dogs pa yin par rig par bya'o/ /gzhan yang mau dgal/ sngon byung ba 'das pa'i dus kyi
432b4(dkon brtsegs): tshe nga gcig pu grogs med par song ba las gcan gzan ma rungs pa zhig 'ongs te nga'i srog bcad nas nga'i sha bza' bar 'dod pa las/ nga 'chi kha'i dus kyi tshe sems
432b5(dkon brtsegs): b skyed nas 'di skad du bdag 'chi ba'i dus byas pa'i 'og tu dgon pa'i nags tshal 'dir dud 'gro lus po che zhig tu skyes nas gcan gzan ma rungs pa gang gis
432b6(dkon brtsegs): bdag gi srog bcad pa de dag 'grangs shing tshim par gyur cig / ces smon lam btab bo/ /de ci'i phyir zhe na/ gcan gzan ma rungs pa de dag ni/ rtag par srog chags
432b7(dkon brtsegs): phra mo gsod cing sha za bar byed pas/ srog gcod pa'i kha na ma tho ba mang du bskyed kyang 'grangs shing tshim par mi 'gyur pas/ ngas 'di skad du bdag 'dir dud 'gro lus
433a1(dkon brtsegs): po cher skyes nas sha za zhing khra ga 'thung ba'i sems can rnams 'grangs shing tshim par byed par gyur cig / ces smon lam btab
433a2(dkon brtsegs): p as na| 'chi ba'i dus byas ma thag tu der dud 'gro lus po cher rdzus te skyes nas gcan gzan ma rungs pa sha za zhing khrag 'thung ba rnams 'grangs shing tshim par
433a3(dkon brtsegs): byas pa yin no/ /de bzhin du tshe rabs bye ba khrag khrig brgya stong snyed du ched du lus blangs nas sems can rnams la phan pa byas te/ mau dgal/ ngas gal te bskal
433a4(dkon brtsegs): pa gcig gam/ bskal pa las lhag par sngon byang chub sems dpa'i spyad pa spyod pa'i tshe sems can bkres shing skom pa rnams la rang gi sha dang / khrag gis tshim
433a5(dkon brtsegs): par byas pa dag brjod pa na yang mthar thug par mi 'gyur ro/ /mau dgal/ de ltar na ngas sngon sems can sdug bsngal ba rnams la snying rje'i sems rab tu bskyed
433a6(dkon brtsegs): pa yin no/ /gzhan yang mau dgal/ ngas mngon par dran te/ sngon byung ba 'das pa'i dus kyi tshe ngas sems can sdug bsngal gyis nyon mongs pa mthong ba dang / 'di
433a7(dkon brtsegs): snyam du bdag gis spangs te yongs su mi bskyab pa'i mi rigs so/ /snyam du bsam nas de dag gi thad du song nas 'di skad du kye khyod la sdug bsngal ji lta bu zhig
433b1(dkon brtsegs): yod| ci zhig 'dod ces dris pa dang / de dag gis smras pa/ deng bdag cag ni/ shin tu bkres shing skom mo/ /ngas de skad smras pa thos nas 'di skad ces smras so/ /khyod bza'
433b2(dkon brtsegs): ba dang btung ba ji lta bu zhig 'dod/ de dag gis nga la bdag cag ni/ khrag 'thung zhing sha za ba yin pas gal te lus kyi sha dang khrag bdag cag la byin na ni/ bdag
433b3(dkon brtsegs): cag gdod bde zhing nad med par 'gyur ro/ /zhes smras pa dang / ngas de dag la de bzhin du gnang nas rang nyid kyi sha bcad/ khrag phyung nas sems can de dag la byin yang
433b4(dkon brtsegs): mau dgal/ de'i tshe nga'i sems la 'gyod cing phangs pa yang med/ mya ngan yang med/ bying ba yang med/ 'di snyam du deng bdag gis lus kyi sha ji tsam bcad pa de tsam
433b5(dkon brtsegs): 'khor ba'i sdug bsngal gyi phyogs kyang de tsam zhig 'gag par 'gyur ro/ /snyam du bsam nas ngas yun ring por rtag par de ltar sbyin pa yongs su gtong ba la mos par gyur
433b6(dkon brtsegs): to| |de ltar sbyin pa yongs su btang yang rab tu dga' zhing bde ba thob par gyur pa yin te/ rgyu dang rkyen des na de bzhin gshegs pa ni/ sems can rnams la thugs rje
433b7(dkon brtsegs): chen po rab tu mnga' ba yin par rig par bya'o/ /gzhan yang mau dgal/ ngas mngon par dran te/ sngon byung ba 'das pa'i dus na rgyal po stobs po che zhes bya ba yon
434a1(dkon brtsegs): tan gyi mthu chen po dang ldan pa dge ba'i rtsa ba rab tu bsags pa zhig byung ngo / /de'i tshe rgyal po stobs po che 'di snyam du deng bdag gis
434a2(dkon brtsegs): ci'i phyir mchod sbyin chen po bshams nas sems can rnams tshim par mi byed snyam mo/ /de snyam du bsam nas mchod sbyin chen po bshams nas bza' ba
434a3(dkon brtsegs): 'dod pa la bza' ba/ btung ba 'dod pa la btung ba/ gos dang / mal cha dang / gser dang / dngul dang / rin po che'i dngos po dang / shing rta dang / bzhon
434a4(dkon brtsegs): pa dang / nor dang / spug dang / rdo'i snying po dang / shel dang / bai DUR+Ya dang / byi ru dang / man shel la sogs pa'i rin po che dang / me tog dang / spos dang / phreng ba
434a5(dkon brtsegs): dang / byug pa dang / spos kyi phye ma dang / dar gyi lda ldi dang / gdugs dang / rgyal mtshan dang / bu dang / bu mo dang / bran pho dang / bran mo dang / las byed
434a6(dkon brtsegs): pa dang / rta dang / glang po che dang / ba lang dang / lug dang / zhing gi dngos po 'dod pa dag la yang ji ltar 'dod pa bzhin du dga' mgur spyad nas thams cad
434a7(dkon brtsegs): yongs su btang ngo / /mau dgal/ rgyal po stobs po ches de ltar sbyin pa rgya cher btang ba dang / de'i tshe brgya byin lha'i dbang po 'di snyam du bdag gis ci'i phyir
434b1(dkon brtsegs): r gyal po 'di la bar chad byas te 'bras bu mi thob par bya snyam du bsam nas de nas bram ze zhig tu sprul te rgyal bu de ga la ba der song nas rgyal po la 'di skad ces
434b2(dkon brtsegs): dris so| |kye mchod sbyin chen po'i dus 'dir dngos po ji lta bu zhig yongs su gtong / rgyal pos smras pa/ bram ze/ bdag la nor ci bdog pa thams cad yongs su
434b3(dkon brtsegs): gtong bas/ phangs pa ci yang med do/ /bram zes smras pa/ khyed kyi yi dam de lta bu yin na/ deng bdag gis slong ba gang yin pa de sbyin par nus sam/ rgyal po stobs po
434b4(dkon brtsegs): ches smras pa/ bdag gis ci bdog pa thams cad zad par gtong ngo / /zhes ma smras sam/ bram zes smras pa/ rgyal po chen po/ gal te de ltar na/ deng bdag ni/ rgyal
434b5(dkon brtsegs): po'i lus kyi yan lag 'dod do/ /rgyal pos bsam pa/ bram ze 'di ni/ nor zas 'dod pa ma yin gyi/ deng 'dir 'ongs nas bdag gi mchod sbyin chen po gzhig par 'dod
434b6(dkon brtsegs): pa yin te/ bdag gis gal te lus kyi yan lag ma byin na ni/ bdag nyid kyis rang gi mchod sbyin chen po gzhig par 'gyur ro/ /snyam du bsam nas bram ze la 'di skad
434b7(dkon brtsegs): ces smras so/ /khyed la lus kyi yan lag sbyin gyi/ chod la khyer cig /bram zes smras pa/ kye rgyal po chen po/ deng de skad smras pa 'di la 'gyod par gyur pa lta med dam/
435a1(dkon brtsegs): rgyal po stobs po ches smras pa/ bdag gi sems la 'gyod pa med de/ deng slong ba mang po phyogs bzhi nas 'dus te 'ongs na yang
435a2(dkon brtsegs): bdag gis thams cad tshim par bya'o/ /snyam mo/ /bram zes smras pa/ deng bdag gcig pu tshim par bya ba yang dka' na/ gzhan mang po lta smos kyang ci dgos/
435a3(dkon brtsegs): de nas rgyal po stobs po ches mtshon rnon pos rang gi lag pa bcad nas bram ze la khyed kyis lag pa 'di gcig khyer cig ces smras so/ mau dgal/ rgyal po
435a4(dkon brtsegs): stobs po ches rang gi lag pa bcad pa'i tshe sems 'gyur zhing 'gyod pa med par gyur te/ de ltar sems rtse gcig tu sbyin pa yongs su btang ba'i phyir dang / thams
435a5(dkon brtsegs): cad yongs su btang ba'i phyir lag pa yang snga mkho bzhin du gyur to/ /de'i tshe rgyal po stobs po ches mtshon gyis lus kyi yan lag bcad nas bram ze la byin
435a6(dkon brtsegs): kyang slar skyes par gyur to/ /mau dgal/ de'i tshe brgya byin lha'i dbang po yang rgyu dang / rkyen des na lha'i bsod nams zad nas sems yongs su gdung zhing sdug
435a7(dkon brtsegs): bsngal bas 'o dod chen po bos te/ lus de nyid kyis mngon du sems can dmyal ba chen por mnar med par lhung bar gyur to/ /mau dgal/ khyod kyis de'i tshe de'i
435b1(dkon brtsegs): dus na rgyal po stobs po che lus yongs su btang ba de gzhan zhig yin pa snyam du sems na/ de ltar mi blta ste/ de ni/ nga nyid yin no/ /de'i tshe de'i dus na brgya byin lha'i
435b2(dkon brtsegs): dbang po mchod sbyin chen po'i bar chad bya bar 'dod pa de gzhan zhig yin snyam du sems na/ de ltar mi blta ste/ de ni/ lhas byin 'di nyid yin no/ /mau dgal/ de'i
435b3(dkon brtsegs): tshe yang lhas byin blun pos phrag dog dang / zhe sdang gi bsam pas nga'i sbyin pa'i bar chad bya bar 'dod pa las gzhig par ma nus te/ sems can dmyal ba chen por lhung
435b4(dkon brtsegs): bar gyur to/ /ngas deng bla na med pa yang dag par rdzogs pa'i byang chub mngon par rdzogs par sangs rgyas nas chos kyi mchod sbyin bshams pa na yang lhas byin blun po
435b5(dkon brtsegs): da dung zhe sdang dang / phrag dog gi bsam pa rnyed pa la mngon par zhen pa'i phyir 'khor mang po kha bsdus nas nga la gsod par 'dod pa yin no/ /nga sngon bya rgod phung po'i
435b6(dkon brtsegs): ri la shong du 'chag pa las lhas byin bdag nyid ri'i steng du 'dzeg nas 'khrul 'khor gyi rdo 'phangs te/ bdag nyid kyi dge ba'i rtsa ba bshig nas nga la ngan sems
435b7(dkon brtsegs): bskyed pas/ bdag nyid rnyed pa dang 'byor ba'i mthu nyams par byas nas sems can dmyal ba chen po mnar med par lhung ba yin no/ /mau dgal/ ngas ni/ lhas byin
436a1(dkon brtsegs): blun po la lus dang / ngag dang / yid kyis nyes pa byas pa med kyang yun ring po nas nga la dgrar 'du shes so/ /tshe rabs thams cad du ngas
436a2(dkon brtsegs): dge ba'i chos mngon par bsgrubs pa'i bar chad bya bar brtsams kyang dge ba'i spyod pa'i bar chad bya bar ma nus so/ /ngas ni/ yun ring po nas rtag par byams pa dang
436a3(dkon brtsegs): snying rjes phan btags kyang nga la nyes pa'i 'du shes bskyed pa med do/ /mau dgal/ lhas byin ni/ tshe rabs thams cad du ngas byas pa'i drin mi gzo bas ngas deng lhas
436a4(dkon brtsegs): byin dang 'dra ba dag kyang lha dang / mi dang / lha ma yin du bcas pa'i 'jig rten gyi drin mi shes par bstan te/ de lta bu'i skye bo de dag ni/ log pa nyid du nges pa'i
436a5(dkon brtsegs): gnas su zhugs pa yin no/ /mau dgal/ lhas byin phyis 'chi ba'i dus byas nas sems can dmyal ba chen po mnar med par 'jug pa'i tshe gdod nga la lhag pa'i
436a6(dkon brtsegs): bsam pa bzang po skye bar 'gyur te/ 'di yang de bzhin gshegs pa'i byin gyi rlabs kyi mthu yin no/ /lhas byin byas pa'i drin mi shes pa'i mchog tu gyur
436a7(dkon brtsegs): p as| sems can dmyal ba chen po mnar med par 'jug tu nye ba'i tshe sgra chen po 'di skad du lhas byin blun po khyod kyis bcom ldan 'das la zhe sdang gi sems
436b1(dkon brtsegs): bskyed pa dang / gsad par bya ba ma yin pa la nan gyis gsod sems bskyed pa'i kha na ma tho ba'i rgyu dang rkyen gyis deng sems can dmyal ba chen po mnar med par lhung
436b2(dkon brtsegs): ba yin no/ /zhes bsgo ba thos pas shin tu skrag nas gdod dul bar gyur te 'di skad du deng bdag sha dang / rus pa gtugs te sems rtse gcig tu bcom ldan 'das
436b3(dkon brtsegs): la skyabs su mchi'o/ /zhes smras pas sems bde ba thob par gyur to/ /de bzhin gshegs pa la mngon par yid ches pa bskyed nas sgra chen po phyung ste/ sems can
436b4(dkon brtsegs): dmyal ba chen po mnar med par zhugs pa'i rgyu dang rkyen des na phyis sems can dmyal ba chen po las thar nas mir skyes te/ khyim nas khyim med par rab tu byung nas lam
436b5(dkon brtsegs): yang dag par bsgoms pas/ rang sangs rgyas kyi 'bras bu thob par 'gyur te/ ming yang rus pa can zhes bya bar 'gyur ro/ /mau dgal/ ngas deng lhas byin la rang sangs rgyas su
436b6(dkon brtsegs): 'gyur bar lung bstan pa nyid kyis 'khor ba'i sdug bsngal las yongs su bzlas pa yin no/ /mau dgal/ ngas lhas byin yongs su bzlas pa ni/ nga'i sngon gyi smon lam ji lta ba
436b7(dkon brtsegs): bzhin du gyur pa yin no/ /de ci'i phyir zhe na/ ngas tshe rabs snga ma la lhas byin yongs su bzla bar dam bcas pas ngas khyod yongs su bzla bar bya'i/ gzhan gyis bzla
437a1(dkon brtsegs): bar bya ba med do/ /zhes smras pas so/ /mau dgal/ lhas byin ni/ nga 'ba' zhig las mya ngan las 'das pa'i rgyu dang rkyen bskyed pa yin
437a2(dkon brtsegs): gyi| gzhan las bskyed pa ma yin pas/ lhas byin ni/ deng phyin chad kyang gzhan las dge ba'i rtsa ba skyed par mi byed kyi/ nga 'ba' zhig la yongs su dang ba'i sems
437a3(dkon brtsegs): skyed par byed do/ /sangs rgyas la skyabs su mchi'o/ /zhes smras pa'i dge ba'i rtsa ba'i rgyu dang rkyen gyis na/ phyis kyang rang sangs rgyas kyi lam thob par 'gyur ba yin no/ /maud
437a4(dkon brtsegs): gal| nga ni/ yun ring po nas rtag par sems can rnams la pha ma lta bu'i 'du shes kyis gang mgon med cing skyabs med pa/ rgyud cing nor dang mi ldan pa/ 'khor bar
437a5(dkon brtsegs): yang dang yang kha brgyud cing lam ngan par zhugs pa/ gleng zhing gti mug pas shes rab med pa/ rtag par dmus long du gyur cing mig dang mi ldan pa dag su zhig bdag
437a6(dkon brtsegs): cag gi 'dren par 'gyur/ su zhig mgon dang skyabs byed par 'gyur snyam du sems pa dag la nga gcig pus snying brtse bas mgon dang skyabs byed par dam bcas pas na/
437a7(dkon brtsegs): mau dgal/ ngas de rjes su dran pa'i phyir sems can gang la la zhig gis ngag rtsub pos nga la kha mi snyan par brjod kyang ngas slar lan mi byed do/ /tshig na bas nga la spyos kyang
437b1(dkon brtsegs): ngas slar lan mi byed do/ /khros sam brdegs kyang rung ste/ nam yang gnod par mi byed do/ /de ci'i phyir zhe na/ nga ni/ lhag par sems can thams cad la nges pa'i bde ba sbyin
437b2(dkon brtsegs): zhing sdug bsngal gyi mi bde ba thams cad yongs su bsal bar bya ba'i rigs kyi/ ngas de dag la gnod pa rnams sbyin par mi rigs pas so/ /sems can rnams las su
437b3(dkon brtsegs): zhig bzod par nus pa yin zhe na/ de ni/ ngag cig pu kho nas bzod par nus pa yin pas/ ngas deng sems can bzod pa'i chos dang / shin tu nye bar zhi ba'i chos dang / rab tu dul ba'i
437b4(dkon brtsegs): chos bslab nas glang po che cang shes lta bur dul bar bya'i/ glang po che ma dul ba lta bur mi bya'o/ /snyam du sems te/ mau dgal/ 'di lta ste/ dper na/ glang po che shin tu dul
437b5(dkon brtsegs): ba ni| g.yul ngor 'jug pa'i tshe sems la nur ba med cing rnga po che'i sgra dang / dung gi sgra dang / rab tu 'bod pa'i sgra dag bzod pas 'di lta bu'i 'jigs su rung ba'i sgra dag
437b6(dkon brtsegs): thos par gyur na/ skrag cing 'jigs pa med la/ grang ba dang / tsha ba dang / sbrang bu mchu ring dang / sha sbrang gdug ba za ba dang / rlung dang / char pa dang / bkres pa dang / skom pa dag
437b7(dkon brtsegs): kyang bzod par nus/ ral gri shin tu rnon po sna tshogs btab pa dang / mda' dang / mdung thung dang / lcags kyi 'khor lo 'phangs pa dang / lcag gis bzhus pa dag
438a1(dkon brtsegs): kyang bzod cing / skrag pa dang / 'jigs pa med par thad kar g.yul ngor mchong zhing nur ba dang / 'gong ba med pas/ mau dgal/ glang po che
438a2(dkon brtsegs): shin tu dul ba ni/ 'di snyam du bdag dgra'i g.yul du 'jug par mi bya'o/ /snyam du mi sems kyi/ bdag dgra'i g.yul 'di las rgyal bar bya'o/ /snyam du sems
438a3(dkon brtsegs): pa kho nar zad do/ /mau dgal/ de bzhin du nga yang sngon byang chub sems dpa'i spyad pa spyod pa'i tshe sems kyis smon lam rgya chen po btab nas sems can rnams la sems
438a4(dkon brtsegs): dul bar byed pas/ gal te sems can rnams kyis ngag rtsub pos nga la mi snyan pa brjod na yang ngas lan du gnod pa mi byed do/ /nga dang rtsod par byed na yang ngas
438a5(dkon brtsegs): lan mi byed do/ /gal te mtshon cha dang / dbyig pa dang / gyo mo dang / rdo dag gis nga la gnod pa byas nas nga'i srog 'phrog par byed na yang nga de'i tshe bla na med pa
438a6(dkon brtsegs): yang dag par rdzogs pa'i byang chub las nur bar 'gyur ba yang med la 'di ni/ dang du blang ba'i rigs so/ /'di ni/ dang du blang ba'i mi rigs so/ /'di ni/ bsten par
438a7(dkon brtsegs): bya ba'i rigs so/ /'di ni/ bsten par bya ba'i mi rigs so/ /zhes rnam par rtog par yang mi byed pas/ dngos po de la mya ngan dang 'gyod pa yang med/ khong khro ba
438b1(dkon brtsegs): dang | 'khon du 'dzin pa yang med/ byang chub sems dpa'i lam la yongs su skyo ba yang med pas/ 'di snyam du deng bdag dgra'i g.yul 'dir 'jug par mi bya'o/ /snyam
438b2(dkon brtsegs): du mi sems kyi/ bdag gis sdig pa'i dgra'i g.yul yang dag par bcom ste bla na med pa yang dag par rdzogs pa'i byang chub thob par byas nas khams gsum gyi
438b3(dkon brtsegs): sems can tshad med pa rnams yongs su bzla bar bya'o/ /snyam du sems pa kho nar zad do/ /mau dgal/ nga sngon byang chub sems dpa'i spyad pa spyod pa'i tshe bzod pa ji snyed
438b4(dkon brtsegs): spyad pa dang / sems can rnams la byams pa dang / snying rje ji snyed bskyed pa gal te tshig gis brjod par gyur na/ nam yang mthar thug par mi 'gyur ro/ /gzhan yang maud
438b5(dkon brtsegs): gal gyi bu/ sngon byung ba 'das pa'i dus na mu stegs can gyi drang srong bzod pa'i stobs zhes bya ba zhig byung ste/ des bdag gis sems can la zhe sdang mi bskyed do/ /
438b6(dkon brtsegs): snyam pa'i chos yang dag par blangs so/ /de'i tshe sdig pa'i yid ces bya ba'i bdud cig yod de/ de 'di snyam du bdag deng ci'i phyir drang srong de'i drung du song nas bzod pa'i
438b7(dkon brtsegs): c hos bshig ste khong khro ba bskyed nas bzod pa dang du len pa'i bsam pa las ldog par bya snyam du bsam nas de nas spyo ba la mkhas pa'i mi stong bkye nas de yongs
439a1(dkon brtsegs): su bskor te ngag rtsub pos spyod nas mi bden par skyon nas smos/ dbyung bar mi 'os pa'i tshig ngan pa rnam pa sna tshogs kyis spyos te/ 'gro
439a2(dkon brtsegs): ba'i tshe yang tshig gis spyos/ grong khyer du phyin pa'i tshe yang spyos/ grong khyer du 'jug pa'i tshe yang spyos/ zan za ba'i tshe yang spyos/ zan zos zin pa'i 'og tu yang spyos
439a3(dkon brtsegs): stan las longs pa'i tshe yang spyos/ grong khyer nas byung ba'i tshe yang spyos/ rang gi gnas nags tshal dag tu phyin pa'i tshe yang spyos/ 'grod pa'i tshe yang spyos/ 'dug pa'i tshe
439a4(dkon brtsegs): yang spyos/ nyal ba'i tshe yang spyos/ 'chag pa'i tshe yang spyos/ tha na dbugs rngub ba dang / dbugs 'byung ba'i tshe yang spyos te/ rtag par rjes su 'brangs nas tshig ngan sna
439a5(dkon brtsegs): tshogs kyis rgyun chad pa med par spyos so/ /de'i tshe mi stong po de dag bdud kyis mngags bas lo brgyad khri bzhi stong gi bar du ngag rtsub pos drang srong bzod pa'i stobs
439a6(dkon brtsegs): la spyos so/ /de nas bdud sdig pa'i yid kyis drang srong bzod pa'i stobs grong khyer du 'jug pa'i tshe bdag nyid kyi gcin gyis de'i mgo'i steng du blugs/ lhung bzed kyi
439a7(dkon brtsegs): nang du blugs/ chos gos dang lhung bzed la yang bskus/ lus la yang bskus/ phyag dar gyis mgo la yang gtor to/ /de'i tshe drang srong bzod pa'i stobs lo brgyad
439b1(dkon brtsegs): khri bzhi stong gi bar du spyo ba la dpa' ba'i mi stong gis ngag rtsub pos spyos shing smad par gyur kyang de'i sems la zhe sdang dang / 'khon du 'dzin pa yang med la/ tha na sems
439b2(dkon brtsegs): la nur zhing zhum par gyur pa yang med do/ /bdag nyid kyang 'di skad du bdag gis nyes pa ci byas zhes kyang mi zer la/ 'khon du 'dzin pa yang med do/ /lo brgyad khri bzhi
439b3(dkon brtsegs): stong gi bar du sdang mig gis bdud sdig pa'i yid la bltas pa yang med la/ bdag la nyes pa ci yod ces smras pa yang med do/ /mau dgal/ spyo ba la dpa' ba'i mi
439b4(dkon brtsegs): s tong po de dag gis drang srong bzod pa'i stobs la lo brgyad khri bzhi stong las 'das pa'i bar du spyos kyang gzhig mi nus par rig nas shin tu dang ba'i bsam pa
439b5(dkon brtsegs): skyes te| kha na ma tho ba rnams kyang bshags nas 'di skad du khyod kyis dngos po 'dis chos ji lta bu zhig yongs su tshol/ bdag cag kyang chos de thob par 'tshal lo/ /
439b6(dkon brtsegs): zhes smras sa/ /mau dgal/ spyo ba la dpa' ba'i mi stong po de dag drang srong la shin tu dang ba thob pas gus pa'i sems kyis mchod cing rim gro byas/ bla mar byas
439b7(dkon brtsegs): shing bsngags pa brjod par gyur to/ /drang srong yang de dag gis rim gro dang bsnyen bkur byas pa nyams su blangs kyang sems la mngon par zhen cing chags pa ci yang
440a1(dkon brtsegs): med par gyur to/ /mau dgal/ khyod kyis de'i tshe de'i dus na drang srong bzod pa'i stobs zhes bya ba byung ba de gzhan zhig yin pa snyam du sems na/
440a2(dkon brtsegs): khyod kyis de ltar mi blta ste/ de ni/ nga nyid yin no/ /ngas de'i tshe bzod pa'i chos de lta bu yang dag par blangs pas/ bdud sdig pa'i yid kyis mi stong bkye ste rgyun
440a3(dkon brtsegs): chad pa med par ngag rtsub pos spyos shing rtag par nga la smad par gyur kyang nga'i sems la g.yo zhing gyur pa ci yang med do/ /mau dgal/ spyo ba la dpa' ba'i skyes bu stong
440a4(dkon brtsegs): po de dag drang srong bzod pa'i stobs la shin tu dang ba skyes te/ sdig pa bshags nas drang srong bzod pa'i stobs kyi rjes su bla na med pa yang dag par rdzogs pa'i byang
440a5(dkon brtsegs): chub tu sems bskyed pas/ de'i tshe ngas yongs su btul nas sangs rgyas kyi bstan pa la yang dag par bkod de/ skyes bu stong po de dag pha rol tu phyin pa drug phun
440a6(dkon brtsegs): sum tshogs par spyad pas/ mthar gyis mngon par rdzogs par sangs rgyas nas thams cad lhag ma med pa'i mya ngan las 'das pa'i dbyings su yongs su mya ngan las
440a7(dkon brtsegs): 'das par gyur to/ /mau dgal/ khyod kyis de'i tshe de'i dus na bdud sdig pa'i yid skyes bu stong bkye nas nga la sbyor bcug pa de gzhan zhig yin pa snyam du sems na/ de
440b1(dkon brtsegs): de ltar mi blta ste/ de ni/ lhas byin 'di yin no// //bam po drug pa ste/ tha ma/ gzhan yang mau dgal/ ngas mngon par dran te/ sngon byung ba 'das pa'i dus na ngas rang gi lus sems
440b2(dkon brtsegs): can rnams la yongs su btang nas 'jig rten gyi skye bo rnams kyi bran dang / g.yog byas pas de'i tshe skye bo mang po de dag gis nga las rnam pa sna tshogs byed du bcug ste/ kha
440b3(dkon brtsegs): cig gis ni/ nga bshang gci 'dor du bcug go /kha cig gis ni/ nga lud 'dor du bcug go /kha cig gis ni/ nga sa 'dor du bcug go /kha cig gis ni/ nga rtswa len du btang
440b4(dkon brtsegs): ngo / /kha cig gis ni/ nga 'bru dang / 'o ma dang / zho dang / mar dang / 'bru mar dang / sbrang rtsi len du btang ngo / /kha cig gis ni/ nga shing dang / sol ba dang / me dang / chu len
440b5(dkon brtsegs): du bcug ste/ 'di lta bu la sogs pa'i las rnam pa sna tshogs byed du bcug kyang mau dgal/ ngas de'i tshe gang gis nga bshang gci 'dor du bcug pa de'i rjes su mi bya'o/ /snyam
440b6(dkon brtsegs): pa'i sems bskyed pa mi dran no/ /gang gis nga me tog dang / spos dang / phreng ba dang / byug spos dang / spos kyi phye ma dang / bza' ba dang / btung ba dang / 'bras bu len du btang
440b7(dkon brtsegs): ba las de'i rjes su ma song ba mi dran no/ /mau dgal/ gang gis legs pa byed du bcug pa'i rjes su ni/ 'gro bar bya/ legs pa ma yin pa byed du bcug pa'i rjes su ni/ 'gro
441a1(dkon brtsegs): bar mi bya'o/ /snyam du sems bskyed pa ngas yang dag par rjes su mi dran no/ /mau dgal/ ngas de'i tshe rgyal rigs kyi rjes su ni/ 'brang bar bya/
441a2(dkon brtsegs): bram ze'i rjes su ni/ 'brang bar mi bya/ bram ze'i rjes su ni/ 'brang bar bya/ rgyal rigs kyi rjes su ni/ 'brang bar mi bya/ dmangs rigs kyi rjes su ni/ 'brang bar bya/
441a3(dkon brtsegs): gdol pa'i rjes su ni/ 'brang bar mi bya/ dmangs rigs kyi rjes su ni/ 'brang bar mi bya/ rgyal rigs dang bram ze'i rigs kyi rjes su ni/ 'brang bar bya/ dmangs
441a4(dkon brtsegs): rigs dang gdol pa'i rjes su ni/ 'brang bar mi bya'o/ /snyam du sems bskyed pa yang mi dran la/ gang zag 'di ni/ che'o/ /gang zag 'di ni/ chung ngo / /zhes de dag gi
441a5(dkon brtsegs): khyad par dang / gang zag 'di'i rjes su ni/ 'brang bar bya/ gang zag 'di'i rjes su ni/ 'brang bar mi bya'o/ /snyam du sems pa yang med kyi/ mau dgal/ gang gis nga
441a6(dkon brtsegs): sngar bos pa'i rjes su dga' ba'i sems kyis 'gro ba kho nar zad do/ /mau dgal/ ngas mngon par dran te/ nga sngon byang chub sems dpa'i spyad pa spyod pa'i tshe gang gis
441a7(dkon brtsegs): chos bzhin gyi bya ba dag pa byed du bcug pa las/ nus bzhin du ma byas pa yod par nam yang mi dran no/ /mau dgal/ ngas mngon par dran te/ nga sngon byang chub sems
441b1(dkon brtsegs): dpa'i spyad pa spyod pa'i tshe bya ba'i dngos po dag nges par mthar ma phyin pa'am/ dge ba'i lam mngon par 'du bya ba'i dge ba gang yang mthar ma phyin pa yod pa rjes su mi dran
441b2(dkon brtsegs): no| |mdor na ngas sngon byang chub sems dpa'i spyad pa spyod pa'i tshe nam yang lus la mngon par zhen par gyur pa yang med na/ nor gyi dngos po la lta smos kyang ci dgos/
441b3(dkon brtsegs): nga sngon byang chub sems dpa'i spyad pa spyod pa'i tshe longs spyod kyi dngos po dag la 'di ni/ bdag gi longs spyod yin no/ /snyam pa'i 'du shes bskyed pa med kyang sngon gyi
441b4(dkon brtsegs): las kyi rnam par smin pa'i dbang gis longs spyod dang ldan par gyur par zad pas/ longs spyod kyi dngos po dag la 'di snyam du sems te/ dngos po 'di dag ni/ sems
441b5(dkon brtsegs): can rnams dang thun mong du longs spyod par bya ste/ dngos po 'di la bdag gi skal pa yod pa bzhin du sems can rnams la yang skal pa yod do/ /snyam du sems so/ /maud
441b6(dkon brtsegs): dgal| ngas byang chub sems dpa'i spyod pa spyod pa'i dbang gis sangs rgyas kyi chos dang nye bar gyur kyang bdag gi longs spyod la bdag kyang skal pa yod/ sems can
441b7(dkon brtsegs): yang skal pa yod do/ /snyam du mi sems kyi/ longs spyod 'di dag ni/ sems can rnams kyi yin pas/ bdag la skal pa ci yang med do/ /snyam du sems pa kho nar
442a1(dkon brtsegs): zad do| |mau dgal/ ngas sangs rgyas kyi chos dang nye bar gyur pa rjes su thob par gyur kyang de la mngon par zhen pa yang med/ yongs su sdud
442a2(dkon brtsegs): cing len par yang mi byed pas chos rnams yongs su spong ba la mos par byed kyi/ chos rnams dang du len pa la mos par mi byed do/ /stong pa'i chos thams cad la mos
442a3(dkon brtsegs): par byed kyi/ yod pa'i chos thams cad la mos par mi byed do/ /nye bar zhi ba'i chos thams cad la mos par byed kyi/ chos rnams kyi dngos po'i mtshan nyid la mos par
442a4(dkon brtsegs): mi byed do/ /gzod ma nas med pa nyid la mos par byed kyi/ gzod ma nas yod pa nyid la mos par mi byed do/ /mau dgal/ ngas mngon par dran te/ ngas sngon byang chub
442a5(dkon brtsegs): s ems dpa'i spyad pa spyod pa'i tshe tshe rabs brgya stong tshad med pa snyed du mtshan mo mun pa'i nang na rang gi lus la me sbar nas lam stor ba'i sems can rnams snang bar
442a6(dkon brtsegs): byas te lam bstan to/ /mau dgal/ ngas mngon par dran te/ ngas sngon byang chub sems dpa'i spyad pa spyod pa'i tshe tshe rabs brgya stong tshad med pa snyed du sha za ba'i sems
442a7(dkon brtsegs): can rnams la rang gi sha bcad nas sbyin pa yongs su btang ngo / /mau dgal/ ngas mngon par dran te/ ngas sngon byang chub sems dpa'i spyad pa spyod pa'i tshe tshe rabs brgya stong
442b1(dkon brtsegs): tshad med pa snyed du khrag 'thung ba'i sems can rnams la lus las khrag phyung ste sbyin pa yongs su btang nas rab tu tshim par byas so/ /mau dgal/ mdor na 'jig rten
442b2(dkon brtsegs): pa'i nor rdzas sam/ longs spyod par bya ba ci yang rung ste/ sems can rnams la nam yang phangs shing ser sna byas ma myong ste/ thams cad kyang sems can rnams la 'tshe ba med
442b3(dkon brtsegs): pa| gnod pa med pa/ mkhas pa rnams kyis gnang ba/ 'phags pa rnams kyis rab tu bsngags par gyur pa de ltar ngas yun ring por brtags te sems can rnams la snying rje
442b4(dkon brtsegs): ba'i bsam pa rab tu bskyed nas btang ngo / /gzhan yang mau dgal/ ngas mngon par dran te/ 'das pa'i dus kyi tshe tshong dpon legs par rnyed pa zhes bya ba zhig byung bar gyur te/ de rgya mtsho chen
442b5(dkon brtsegs): por zhugs nas rin po che len du song ba las bde bar slar log ste rang gi yul du phyin nas grong khyer du zhugs te khyim gyi sgor phyin pa dang / de'i tshe grong khyer na gnas pa'i slong mo ba mang po rnams
442b6(dkon brtsegs): kyis de yongs su bskor nas de'i mdun du 'di skad ces smras so/ /legs par rnyed pa bde bar byon tam/ sbyin bdag chen po/ /bdag cag slong ba mchis te/ gal te gnang bar gyur na bdag cag
442b7(dkon brtsegs): bslang bar 'tshal lo/ /mau dgal/ de'i tshe legs par rnyed pas slong mo ba de dag la 'di skad du khyed slongs shig dang / nga la ci bdog pa phangs pa med par sbyin par bya'o/ /zhes smras so/ /
443a1(dkon brtsegs): de nas slong mo ba rnams kyis legs par rnyed pa la smras pa/ khyod kyis rgya mtsho chen po nas rnyed pa'i nor bu rin po che rnams bdag cag la byin cig dang / des
443a2(dkon brtsegs): bdag cag rab tu bde bar 'gyur ro/ /mau dgal/ de'i tshe legs par rnyed pas nor bu rin po che gcig cig kyang gser srang brgya stong du ma ri ba bye ba phrag brgyad cu snyed kyi rin po che rnams
443a3(dkon brtsegs): ma lus par slong mo ba rnams la byin te/ mau dgal/ legs par rnyed ba des de ltar nor mang po rnams yongs su btang bar gyur kyang sems la gyur pa'am 'gyod par gyur ba ci yang
443a4(dkon brtsegs): med do| |de'i tshe legs par rnyed pas rin po che mang po slong mo ba rnams la yongs su btang nas khyim du yang ma zhugs par slar log ste/ rgya mtshor zhugs nas rin po che len du song ba
443a5(dkon brtsegs): las snga ma bas phyed 'gyur gyis bzang ba'i rin po che mang po thob par gyur te/ lo brgyad cu 'das nas slar rang gi yul du phyin nas grong khyer du 'jug pa las de'i tshe nyes pa byas
443a6(dkon brtsegs): pa'i mi dag cig gshed ma bas bzung ste bcings nas mi snyan pa'i sgra sgrog pa'i rnga yang brdungs/ lam gyi bzhi mdo rnams su bsgrags pa yang byas nas gsad pa'i gnas
443a7(dkon brtsegs): su khrid de gsod par byas pa las/ de'i tshe gsad pa la thug pa de dag gis rgyang nas legs par rnyed pa mthong ba dang / 'di skad ces smras so/ /tshong dpon/ bdag cag
443b1(dkon brtsegs): la mi 'jigs pa byin cig / bdag cag gsad pa'i nyes pa las skyobs la/ bdag cag la srog byin cig/ khyod ni/ sbyin bdag chen po skyes bu dam pa lags so/ /legs par rnyed
443b2(dkon brtsegs): pas de skad smras pa thos pa dang / gsad pa la thug pa de dag la kye khyed la mi 'jigs pa sbyin zhing / khyed gsod pa'i nyes pa las yongs su bskyab par bya'o/ /zhes smras nas
443b3(dkon brtsegs): g shed ma de dag gi drung du song nas re re la yang nor bu rin po che gser srang bye ba ri ba re re byin nas khyed cag deng bdag rgyal po'i drung nas slar ma 'ongs kyi bar du skad cig sdod cig ces
443b4(dkon brtsegs): smras te| de nas legs par rnyed pa myur zhing rings par rgyal po'i drung du song nas 'di skad ces smras so/ /rgyal po chen po/ /bdag ni/ rin po che bzang po dag gis mi 'di dag
443b5(dkon brtsegs): gi srog 'jal bar 'tshal lo/ /rgyal pos smras pa/ legs par rnyed pa/ mi 'di dag gi nyes pa ni/ gtang du mi rung bas btsong du mi rung ngo / /gal te snying thag pa nas nye bar 'dod
443b6(dkon brtsegs): na| khyod la nor ci bdog pa thams cad zad par nga la byin la la bdag nyid kyang shi bar khas len na/ gdod gtang ngo / /mau dgal/ de'i tshe legs par rnyed pas de skad smras pa
443b7(dkon brtsegs): thos pa dang rab tu dga' bar gyur nas bdag ni/ rnyed pa chen po thob pas smon pa rnams yongs su rdzogs par gyur te/ mi 'di dag gi skyabs byas par gyur pa ni/ bdag gi yid
444a1(dkon brtsegs): tshim par gyur to/ /zhes de nas legs par rnyed pas mi de dag bskyabs te/ gsad pa'i nyes pa las thar par bya ba'i phyir khyim na nor ci bdog pa
444a2(dkon brtsegs): dang | rgya mtsho chen po nas thob pa'i nor bu rin po che gser dang / dngul la sogs pa bye ba stong phrag tshad med pa rnams rgyal po la phul nas 'di skad ces smras so/ /rgyal po chen
444a3(dkon brtsegs): po| |mi de dag gtang du gsol/ /bdag la nor ci bdog pa ni/ bas par 'dir mchis lags so/ /rgyal pos nor rnams blangs nas gshed ma dag la bsgo ba/ legs par rnyed
444a4(dkon brtsegs): pa 'di khrid la sod cig/ lha/ de bzhin du 'tshal lo/ /zhes rgyal po'i bka' mnyan nas legs par rnyed pa bcings te gsad pa'i gnas su khrid nas lag pa g.yas pa btag
444a5(dkon brtsegs): ste legs par rnyed pa la mtshon gdab par gzas pa las/ lag pa rengs nas gdab tu ma btub pa dang / skrag cing ngo mtshar du gyur nas legs par rnyed pa khrid de rgyal
444a6(dkon brtsegs): po la dngos po 'di zhib tu gsol to/ /mau dgal/ rgyal pos de skad smras pa thos nas bdag nyid mtshon thogs te/ legs par rnyed pa gsad par 'dod pa'i phyir mtshon
444a7(dkon brtsegs): btab ste gdab par gzas pa las/ de'i tshe rgyal po de'i lag pa gnyis sa la lhung ste sdug bsngal gyi gnod pa chen po thob nas skad ngan phyung ste 'chi ba'i dus byas so/ /mau dgal/
444b1(dkon brtsegs): khyod kyis de'i tshe de'i dus na tshong dpon legs par rnyed pa zhes bya ba byung ba de gzhan zhig yin pa snyam du sems na/ de ltar mi blta ste/ de ni/ nga nyid yin no/ /de'i tshe de'i dus na rgyal
444b2(dkon brtsegs): bor gyur pa de ni/ lhas byin blun po 'di nyid yin no/ /mau dgal/ de'i tshe de'i dus na yang lhas byin gyis nga'i srog 'phrog par byas pa las dbrog par ma nus so/ /deng nga bla na med
444b3(dkon brtsegs): pa yang dag pa rdzogs pa'i byang chub mngon par rdzogs par sangs rgyas pa'i tshe yang nga'i srog 'phrog par byas pa las dbrog par ma nus so/ /de ci'i phyir zhe na| de bzhin
444b4(dkon brtsegs): gshegs pa la ni/ lha dang / mi dang / lha ma yin du bcas pa'i 'jig rten thams cad kyis kyang gnod pa bya bar mi nus na/ lhas byin blun pos lta smos kyang ci dgos pas so/ /lhas byin
444b5(dkon brtsegs): ni| da ltar yang grogs po ma rungs pa bsdus nas nga la gsod par yang 'dod la/ bdag nyid kyang thabs kyis nga gsod par 'dod pas rnyed pa dang / grags pa dang / mthu stobs
444b6(dkon brtsegs): nyams nas gson por lus 'di dang bcas par sems can dmyal ba mnar med par lhung bar gyur to/ /mau dgal/ nga sngon byang chub sems dpa'i spyad pa spyod pa'i tshe sems can
444b7(dkon brtsegs): gang la yang lhas byin lta bur phan btags pa yang dag par rjes su ma mthong na/ lhas byin ni/ byas pa drin du mi gzo'o/ /nga sngon byang chub sems dpa'i spyad pa spyod pa'i tshe sems
445a1(dkon brtsegs): can rnams la pha ma lta bur gyur pa'i rgyu dang rkyen des na/ de bzhin gshegs pa ni/ sems can rnams la thugs rje chen po rab dang ldan pa yin par
445a2(dkon brtsegs): rig par bya'o/ /gzhan yang mau dgal/ sngon byung ba 'das pa'i dus na gangs ri'i rgyal po'i drung na glang po che lnga brgya zhig gnas te/ de'i nang na glang po che'i rgyal po bdag por
445a3(dkon brtsegs): gyur pa byad bzhin sdug cing yid du 'ong ba stobs po che shes pa dang ldan pa zhig yod de/ de'i tshe glang po che mang po rnams ri srang nyam nga zhing dog pa lam gcig las med pa
445a4(dkon brtsegs): zhig tu mtshan mo gnas par gyur pa rngon pas mthong nas mtshan thog thag lam nyam nga ba der rlubs chen po brkos nas 'di snyam du glang po che mang po 'di dag ni/ 'dir
445a5(dkon brtsegs): lhung bar 'gyur bas thams cad bdag dbang ste/ bdag gis dga' mgur blang bar bya'o/ /snyam mo/ /mtshan thog thag rlubs brkos zin nas glang po che mang po rnams bdas pas lam
445a6(dkon brtsegs): nyam nga zhing rlubs yod pa'i steng du btang ngo / /glang po che mang po rnams 'byung bar byas pa las rlubs chen po yod par mthong nas brgal bar ma nus so/ /mau dgal/ de'i tshe
445a7(dkon brtsegs): glang po che'i bdag po des bdag nyid kyi lus rlubs kyi steng du 'phred du nyal te zam pa byas nas glang po che lnga brgya rgyab kyi steng du brdzis nas de las brgal te dong ngo / /glang po che
445b1(dkon brtsegs): mang po bzlas nas bdag nyid kyi mthus mchongs pa byas te song ba dang / de'i tshe ri'i lha zhig gis tshigs su bcad de smras pa/ sdig can rlubs zab brkos gyur kyang / /de na glang bdag
445b2(dkon brtsegs): blo ldan gyis/ /bdag dang gzhan yang bzlas pas na/ /don med rlubs zab brkos par gyur/ /mau dgal/ khyod kyis de'i tshe de'i dus na glang po che'i rgyal po dbang po rno zhing mthu chen po dang
445b3(dkon brtsegs): ldan par gyur pa byung ba de gzhan yin snyam du sems na/ de ltar mi blta ste/ de ni/ nga nyid yin no/ /de'i tshe de'i dus na glang po che lnga brgya byung ba de dag ni/ da ltar gyi dge slong
445b4(dkon brtsegs): lnga brgya po lhas byin gyis gzhig par byas par brtsams pa dag yin no/ /de'i tshe de'i dus na rngon par gyur pa de dag ni/ lhas byin la sogs pa dge slong lnga po 'di lta ste/ khaN+Da
445b5(dkon brtsegs): dra ba bya dang / ka ta mo ra ka ti sha dang / rgya mtshos byin dang / ko ka li ka la sogs pa yin no/ /mau dgal/ ngas ni/ yun ring po nas rtag par sems can 'jigs shing skrag
445b6(dkon brtsegs): pa rnams mthong bar gyur na/ de dag la mi 'jigs pa byin no/ /sems can sdug bsngal ba dag mthong na/ bde ba byin no/ /sems can dbul phongs pa dag la ni/ zang zing
445b7(dkon brtsegs): yongs su btang ngo / /sems can gang lam log par zhugs pa dag la ni/ yang dag pa'i lam bstan to/ /sems can gang nad kyis gzir ba dag la ni/ nad kyi sdug bsngal
446a1(dkon brtsegs): yongs su bsal to/ /sems can gang bkres shing skom pa rnams la ni/ bza' ba dang / btung ba yongs su btang ngo / /sems can gang sha
446a2(dkon brtsegs): za zhing khrag 'thung ba dag la ni/ lus kyi shing / khrag gis tshim par byas so/ /mau dgal/ ngas ni/ sngon smon lam ji lta ba bzhin du thams cad yang dag par byas pas
446a3(dkon brtsegs): sems can rnams la khas blangs pa gang yin pa de dag le lo dang / snyoms las med par byas te/ mau dgal/ ngas sems bskyed pa nas bla na med pa yang dag par
446a4(dkon brtsegs): rdzogs pa'i byang chub mngon par rdzogs par sangs rgyas pa'i bar gyi bden tshig ji snyed pa de dag thams cad la tha dad par gyur pa ci yang med de/ brtson 'grus brtsams
446a5(dkon brtsegs): pa gang yin pa de dag le lo dang / snyoms las kyis bar chad byas par gyur na/ nga bla na med pa yang dag par rdzogs pa'i byang chub mngon par rdzogs par sangs rgyas
446a6(dkon brtsegs): par mi 'gyur ba zhig na/ mau dgal/ nga ni/ ji skad smras pa bzhin du spyod la ji ltar spyod pa bzhin du smras pa yin no/ /thugs rje chen po'i le'u ste/ drug pa'o// //de nas de'i tshe 'khor 'dus pa de nyid du dge slong glang po che'i lag ces bya ba zhig 'dus te 'dug par gyur pa de stan las langs te bla gos phrag pa gcig tu gzar nas
446b1(dkon brtsegs): pus mo g.yas pa'i lha ngas la btsugs te thal mo sbyar nas bcom ldan 'das la 'di skad ces gsol to/ bcom ldan 'das/ bdag gis de bzhin gshegs pa las dka'
446b2(dkon brtsegs): ba spyod pa'i dngos po 'di dag thos pas lus kyi spu yang ldang zhing mchi ma byung bar gyur to/ /deng bdag gis dngos po zhig zhu bar 'tshal te/ bcom ldan 'das nyid kyis 'di skad
446b3(dkon brtsegs): du ngas sngon byang chub sems dpa' mdzad pa'i tshe ji skad smras pa bzhin du spyod la ji ltar spyod pa bzhin du smras pa yin no/ /zhes gsungs pas/ bcom ldan 'das ni/ dang po
446b4(dkon brtsegs): thugs bskyed pa nas sems can thams cad yongs su bzla bar thugs dam bzhes pa lags te/ gal te de lta bu'i thugs dam bzhes pa lags par gyur na/ da ltar yongs
446b5(dkon brtsegs): su bzla bar mdzad pa'i sems can da dung ma bas par yongs su mya ngan las 'da' bar 'gyur bas/ de bzhin gshegs pa mya ngan las 'das pa'i 'og tu gal te 'ga' zhig
446b6(dkon brtsegs): mchis nas dge slong rnams la 'di skad du khyed kyi ston pa chen po sngon sems can thams cad yongs su bzla bar thugs dam bzhes so/ /zhe na/ sems can da dung ma zad
446b7(dkon brtsegs): par bdag nyid yongs su mya ngan las 'das par gyur pa de ci'i phyir zhes rgol ba zhig mchis par gyur na/ de la lan ji skad du gdab par bgyi lags/ bcom ldan 'das
447a1(dkon brtsegs): kyis dge slong glang po che'i lag la bka' stsal pa/ gal te 'ga' zhig de skad du rgol bar gyur na/ de nyid la slar 'di skad du dris shig /
447a2(dkon brtsegs): khyod kyis chos ji lta bu zhig la sems can yin par 'dod/ de gal te 'di skad du phung po dang / skye mched dang / khams gang yin pa dag la sems can yin par 'dod ces
447a3(dkon brtsegs): zer na| de nyid la slar 'di skad dris shig / ci'i phyir phung po dang / skye mched dang / khams 'dus shing tshogs pa la sems can yin par 'dod dam/ 'on te bral zhing gyes par
447a4(dkon brtsegs): gyur pa la sems can yin par 'dod/ des gal te 'di skad du phung po dang / skye mched dang / khams 'dus pa la sems can yin par 'dod do/ /zhes zer na/ de la 'di skad
447a5(dkon brtsegs): du smros shig / khyod bdag nyid kyis lan btab zin to/ /de ci'i phyir zhe na/ 'dus pa ni/ sems can yin la/ phung po dang / skye mched dang / khams ni/ sems can ma yin pas bcom ldan
447a6(dkon brtsegs): 'das kyis chos gsungs pa yang bral zhing gyes par bya ba'i ched du gsungs pa yin gyi/ tshogs shing 'du bar bya ba'i phyir ni ma yin no/ /bcom ldan 'das ni/ bral zhing gyes pa'i spyod pa
447a7(dkon brtsegs): la dgyes pa yin gyi/ 'dus shing tshogs pa la dgyes pa ma yin te/ tshogs shing 'dus pa la sems can med pas so/ /de gal te 'di skad du phung po dang / skye mched dang / khams nyid sems
447b1(dkon brtsegs): can yin no/ /zhes zer na/ de la slar 'di skad du smros shig /gal te de ltar na/ rtswa dang / shing dang / gyo mo dang / rdo ba thams cad kyang sems can yin par 'gyur ro/ /de ci'i phyir zhe na/ khyod phung po
447b2(dkon brtsegs): dang / skye mched dang / khams nyid sems can yin no/ /zhes zer na/ de dag la phung po dang / skye mched dang / khams yod pas so/ /de gal te 'di skad du de dag la sems kyang med/ sems las byung ba'i
447b3(dkon brtsegs): chos kyang med pa'i phyir sems can ma yin no/ /zhes zer na/ de la 'di skad ces smros shig /gal te de lta na/ sems can thams cad ni/ sems can gcig yin pa nyid du 'gyur ro/ /de ci'i phyir zhe
447b4(dkon brtsegs): na| de bzhin gshegs pas phung po dang / skye mched dang / khams dag la tha dad pa yod par ma gsungs pas so/ /de gal te 'di skad du de bzhin gshegs pa'i gsung rab las sems can yod par gsungs
447b5(dkon brtsegs): pas de'i phyir sems can yod do/ /zhes zer na/ de la 'di skad du smros shig /khyod nyid kyis lan btab zin to/ /de ci'i phyir zhe na/ de bzhin gshegs pa'i bstan pa las yod pa dang med pa las dben pa
447b6(dkon brtsegs): zhes gsungs pas so/ /de gal te 'di skad du gal te de ltar na/ 'on ni/ lam gyi 'bras bu yang med par 'gyur ro/ /zhes zer na/ de la 'di skad du khyod gang zhig la 'bras bu yin par 'dod ces
447b7(dkon brtsegs): dris shig / de gal te 'di skad du bdag ni/ don dam pa nges par gyur pa gang yin pa de la 'bras bu yin par 'dod do/ /zhes zer na/ de la 'di skad du rnam par nges pa'i don dam pa la ni/ sgra dang / tshig
448a1(dkon brtsegs): med la sgra dang / tshig med pa la ni/ nges par yod ce'am/ med ces brjod du med pas/ khyed ni/ rnam par nges pa'i don dam pa la 'bras bu yin par
448a2(dkon brtsegs): 'dod la/ rnam par nges pa'i don dam pa la ni/ sems can yang med/ sems can gyi ming yang med pas/ de'i phyir khyod kyis sems can yod do/ /zhes gang smras pa'i tshig de rang
448a3(dkon brtsegs): nyid kyis bshig pa yin no/ /zhes smros shig /gzhan yang glang po che'i lag /de bzhin gshegs pa'i bstan pa las chos rnams 'gag pa med par gsungs pa yang sdug bsngal
448a4(dkon brtsegs): nye bar zhig bar mdzad pa yin te/ ngas de ltar chos rnams kyi de kho na nyid kyi mtshan nyid rab tu rtogs pas ji ltar thugs su chud pa'i chos rnams sems can la mngon par zhen pa med
448a5(dkon brtsegs): pa dang / rab tu dben pa dang / spros pa med pa dang / mngon par 'du bya ba med cing 'byung ba med pa nyid du bstan pa yin no/ /glang po che'i lag /gang gis de ltar ngas bstan pa'i chos kyi don shes
448a6(dkon brtsegs): pa des ci yod pa dang / med pa'i ched du las kyi spyod pa slong bar mi byed do/ /gang gis yod pa dang / med pa'i ched du las kyi spyod pa mi slong ba des ji ltar sems can yod pa dang /
448a7(dkon brtsegs): sems can med par mthong bar mi 'gyur te/ glang po che'i lag/ 'di ni/ rtag par chos rnams kyi de kho na nyid kyi mtshan nyid la gnas pa zhes bya ste/ 'di la ni/ rjes su dran
448b1(dkon brtsegs): ba'i 'du shes kyi rnam par rtog pa yang med/ dri ma yang med/ yongs su dag pa yang med/ 'ong ba yang med/ 'gro ba yang med/ lam yang med/ lam gyi 'bras bu yang med/
448b2(dkon brtsegs): ring po yang med/ thung du yang med/ gru bzhi yang med/ zlum po yang med/ dbyibs kyang med/ kha dog kyang med pas de'i phyir chos rnams ni/ sgo gcig kho na ste/ 'di
448b3(dkon brtsegs): ltar ting nge 'dzin gyi sgo zhes bstan pa yin no/ /glang po che'i lag /'di ni/ chos kyi sgo mthong ba zhes bya ste/ gang gis chos mthong ba'i sgor zhugs pa 'di ni/ sangs rgyas
448b4(dkon brtsegs): mthong ba zhes bya'o/ /glang po che'i lag /'di ji snyam du sems/ chos gang gis sangs rgyas mthong bar 'gyur ba'i chos de ci 'gag pa dang / 'gag pa dang / 'gag par 'gyur
448b5(dkon brtsegs): ba'i 'gag pa'i mtshan nyid gcig yin snyam mam/ bcom ldan 'das/ de ni/ ma lags so/ /'di ji snyam du sems/ chos gang gis sangs rgyas mthong bar 'gyur ba'i
448b6(dkon brtsegs): chos de ci skyes pa dang / skye ba dang / skye bar 'gyur ba'i skye ba'i mtshan nyid gcig yin snyam mam/ bcom ldan 'das/ de ni/ ma lags so/ /glang po che'i lag /gal
448b7(dkon brtsegs): te de ltar na/ de bzhin gshegs pa ni/ 'gag pa zhes mi bya'o/ /bcom ldan 'das/ de de ltar lags so/ /glang po che'i lag /des gal te 'di skad du sku'i mtshan dang
449a1(dkon brtsegs): ldan pas/ bdag de'i phyir de bzhin gshegs pa yongs su mya ngan las 'das par zhugs nas slar ldog par mi 'gyur ro/ /zhes smras pa
449a2(dkon brtsegs): sku'i mtshan nyid phyir mi ldog par mthong ba'i phyir de bzhin gshegs pa 'gag pa zhes bya'o/ /zhes zer na/ de la 'di skad du dris shig /ci khyod sku'i mtshan yongs
449a3(dkon brtsegs): su grub pa la de bzhin gshegs pa zhes bya bar 'dod dam/ des gal te 'di skad du bdag ni/ sku'i mtshan yongs su grub pa la de bzhin gshegs pa zhes bya
449a4(dkon brtsegs): bar 'dod do/ /zhes zer na/ de la 'di skad du smros shig /de bzhin gshegs pas gsungs pa'i gsung rab las ni/ sku'i mtshan la de bzhin gshegs pa zhes
449a5(dkon brtsegs): bya'o| |zhes ma gsungs te/ gal te sku'i mtshan yang de bzhin gshegs pa yin no/ /zhes brjod na ni/ gyo mo dang / rdo ba dang / ri dang / klung dang / rtswa shing thams
449a6(dkon brtsegs): cad kyang de bzhin gshegs pa yin par 'gyur ro/ /de gal te 'di skad du gyo mo dang / rdo dang / ri dang / klung dang / rtswa shing thams cad la ni/ skyes bu chen
449a7(dkon brtsegs): po'i mtshan sum cu rtsa gnyis med pas de bzhin gshegs pa zhes mi bya'o/ /zhes zer na/ de la 'di skad du smros shig /khyod kyis smras pa ltar mtshan sum cu rtsa
449b1(dkon brtsegs): gnyis dang ldan pa la de bzhin gshegs pa zhes bya na ni/ 'khor los bsgyur ba'i rgyal po yang de bzhin gshegs pa yin pa'i rigs so/ /de ci'i phyir zhe na/ 'khor los
449b2(dkon brtsegs): bsgyur ba'i rgyal po yang mtshan sum cu rtsa gnyis dang ldan pas so/ /des gal te 'di skad du mtshan ni/ mtshan gyi ches la 'jug par 'gyur bas mtshan shes pa'i bram
449b3(dkon brtsegs): zes kyang sangs rgyas su 'gyur ro/ /zhes lung bstan pa'i dngos po de bden pas so/ /zhes zer na/ de la 'di skad du smros shig /gal te mtshan sum cu rtsa gnyis dang ldan
449b4(dkon brtsegs): pa de bzhin gshegs pa yin na ni/ khyod bdag nyid kyis mtshan mkhan gyis mtshan sum cu rtsa gnyis dang ldan par mthong bas mngon par rdzogs par sangs rgyas
449b5(dkon brtsegs): par 'gyur ro/ /zhes lung bstan pa yin no/ /zhes smras pas deng khyod kyis kyang de bzhin gshegs pa'i mtshan shod cig /de gal te 'di skad du bdag ni/ de bzhin
449b6(dkon brtsegs): gshegs pa'i stobs bcu dang / mi 'jigs pa bzhi dang / ma 'dres pa'i chos bco brgyad dang / zag pa med pa'i dbang po dang / stobs dang / byang chub kyi yan
449b7(dkon brtsegs): lag dang / lam dang / bsam gtan dang / rnam par thar pa dang / ting nge 'dzin la sogs pa de bzhin gshegs pa'i mtshan nyid du bstan to/ /zhes zer na/ de
450a1(dkon brtsegs): la 'di skad du smros shig / khyod kyis stobs bcu la sogs pa ni/ de bzhin gshegs pa'i mtshan nyid yin no/ /zhes smras pas/ deng
450a2(dkon brtsegs): khyod kyis de bzhin gshegs pa'i rang bzhin ji lta bu yin pa shod cig / de gal te 'di skad du ci sangs rgyas dang / mtshan tha dad pa zhig yin nam zhes zer na/ de
450a3(dkon brtsegs): la 'di skad du khyod nyid mtshan sangs rgyas yin no/ /zhes zer bar zad kyi/ mtshan ni/ sangs rgyas ma yin no/ /zhes smros shig /des gal te yang 'di skad du
450a4(dkon brtsegs): dbyibs med cing kha dog med pa'i chos gzhan zhig sangs rgyas kyi stobs bcu la sogs pa'i mtshan nyid byed par 'gyur ram zhes zer na/ de la 'di skad du smros
450a5(dkon brtsegs): shig / dbyibs med cing kha dog med pa'i chos ji ltar dbyibs dang bcas shing kha dog dang bcas pa'i mtshan nyid byed par 'gyur/ gzhan yang khyod kyis
450a6(dkon brtsegs): gal te dbyibs med cing kha dog med pa'i chos la sangs rgyas zhes bya'o/ /zhes zer na/ 'o na ni/ gzhan dbyibs med cing kha dog med pa'i chos thams cad
450a7(dkon brtsegs): sangs rgyas yin par 'gyur ba'i rigs so/ /gal te chos de dag sangs rgyas yin par gyur na ni/ stobs bcu dang / mi 'jigs pa bzhi dang / ma 'dres pa'i
450b1(dkon brtsegs): chos bco brgyad dang / dbang po dang / stobs dang / byang chub kyi yan lag dang / lam dang / bsam gtan dang / rnam par thar ba dang / ting nge 'dzin la sogs pa yang de'i mtshan
450b2(dkon brtsegs): nyid byed par 'gyur ba'i rigs so/ /zhes brjod par bya'o/ /glang po che'i lag /nga'i nyan thos rnams ni/ de ltar skyes bu blun po rnams rab tu 'dul bar byed do/ /gzhan yang
450b3(dkon brtsegs): glang po che'i lag / ngas sngon bla na med pa yang dag par rdzogs pa'i byang chub mngon par rdzogs par sangs rgyas nas sems can thams cad yongs su bzla bar bya'o/ /zhes
450b4(dkon brtsegs): smon lam btab mod kyi/ nga byang chub kyi snying po la 'dug nas bla na med pa yang dag par rdzogs pa'i byang chub mngon par rdzogs par sangs rgyas pa na sems can yang mi
450b5(dkon brtsegs): dmigs/ sems can gyi ming yang mi dmigs pas/ nga byang chub kyi snying po la 'dug pa'i tshe rten cing 'brel bar 'byung ba'i yan lag bcu gnyis pa'i chos dngos po yod
450b6(dkon brtsegs): pa'i phyir dngos po 'di yod/ dngos po med pa'i phyir dngos po 'di med par rtogs pa kho nar zad do/ /dngos po gang yod pa'i phyir dngos po gang yod/ dngos po gang
450b7(dkon brtsegs): med pa'i phyir dngos po gang med par 'gyur zhe na/ 'di lta ste/ ma rig pa'i rkyen gyis 'du byed rnams yod par 'gyur/ 'du byed kyi rkyen gyis rnam par shes pa/ rnam par
451a1(dkon brtsegs): shes pa'i rkyen gyis ming dang gzugs/ ming dang gzugs kyi rkyen gyis skye mched drug /skye mched drug gi rkyen gyis reg pa/ reg pa'i rkyen
451a2(dkon brtsegs): gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi/ rga shi'i
451a3(dkon brtsegs): rkyen gyis mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams yod par 'gyur te/ de ltar sdug bsngal gyi phung
451a4(dkon brtsegs): po chen po 'ba' zhig po 'di dag 'byung bar 'gyur ro/ /ma rig pa 'gags pa'i phyir 'du byed rnams 'gag /'du byed rnams 'gags pa'i phyir rnam par shes pa
451a5(dkon brtsegs): 'gag / rnam par shes pa 'gags pa'i phyir ming dang gzugs 'gag /ming dang gzugs 'gags pa'i phyir skye mched drug 'gag /skye mched drug 'gags
451a6(dkon brtsegs): pa'i phyir reg pa 'gag / reg pa 'gags pa'i phyir tshor ba 'gag /tshor ba 'gags pa'i phyir sred pa 'gag /sred pa'i 'gags pa'i phyir len pa 'gag /len pa
451a7(dkon brtsegs): 'gags pa'i phyir srid pa 'gag / srid pa 'gags pa'i phyir skye ba 'gag /skye ba 'gags pa'i phyir rga shi 'gag /rga shi 'gags pa'i phyir mya ngan dang / smre sngags
451b1(dkon brtsegs): 'don pa dang / sdug bsngal ba dang / yid mi bde ba dang / 'khrug pa rnams 'gag par 'gyur te/ de ltar sdug bsngal gyi phung po chen po 'ba' zhig po 'di dag 'gag par
451b2(dkon brtsegs): 'gyur ro/ /nga de las mig dang / ye shes dang / rig pa dang / blo skyes pas 'di ltar dbus dang / mtha' med pa dang / 'jigs pa med pa'i rnam par grol ba rab tu
451b3(dkon brtsegs): rtogs par gyur to/ /de bzhin gshegs pas rnam par grol ba de rab tu rtogs pa'i phyir chos gzhan gang yang thob par gyur pa med kyi/ rgyu dang / rkyen las byung ba'i chos
451b4(dkon brtsegs): dmigs pa kho nar zad do/ /glang po che'i lag /de bzhin gshegs pa ni/ ji ltar chos rnams rab tu rtogs pa de bzhin du sems can rnams la yang dag par rab tu ston to/ /
451b5(dkon brtsegs): glang po che'i lag /de bzhin gshegs pa rnams byung yang rung / de bzhin gshegs pa rnams ma byung yang rung ste/ chos rnams kyi chos nyid ni/ 'gyur ba med par rtag tu
451b6(dkon brtsegs): gnas pas 'di lta ste/ ming dang gzugs kyang stong par mi 'gyur la/ phan tshun 'gal ba yang med/ skye ba yang med/ 'byung ba yang med do/ /glang po che'i lag /nga ni/
451b7(dkon brtsegs): rtag par de ltar chos ston pas khyod kyis kyang nga'i dgongs pa bzhin du rig par bya'o/ /ngas khyed la de lta bu'i chos bstan na/ khyed kyis kyang de bzhin du nan tan gyis bsgrub
452a1(dkon brtsegs): par bya'o/ /glang po che'i lag /ston pa chen pos slob pa rnams la gang bya ba'i rigs pa de dag ngas ma lus par byas zin pas/ khyed kyis
452a2(dkon brtsegs): ji skad bstan pa bzhin du mngon par bsgrubs nas chos rnams las ye shes kyi snang ba thob par bya'o/ /de nas bcom ldan 'das la tshe dang ldan pa glang po che'i lag gis
452a3(dkon brtsegs): 'di skad ces gsol to/ /bcom ldan 'das/ gal te 'ga' zhig 'di skad du de bzhin gshegs pas gsungs pa'i yang dag pa'i chos nub par 'gyur ba zhig yin
452a4(dkon brtsegs): na| su zhig lam ston par 'gyur/ lam ston pa med pa'i phyir dam pa'i chos nub pa zhes bya'o/ /dam pa'i chos nub par gyur pa'i phyir de bzhin gshegs pa yang
452a5(dkon brtsegs): nub pa zhes bya bas 'di yang sems can thams cad yongs su ma bzlas pa'o/ /zhes mchi na/ de la ji skad du lan gdab par bgyi lags/ bcom ldan 'das kyis bka'
452a6(dkon brtsegs): stsal pa| glang po che'i lag / gal te de skad du 'dri ba yod na/ de la 'di skad du lan gdab par bya'o/ /de bzhin gshegs pa ni/ thams cad mkhyen pa yin par skye bo
452a7(dkon brtsegs): mang po kun gyis kyang shes shing mthong la/ rtag par sems can bzla ba'i dus la gzhes pas yongs su mya ngan las 'das par gyur kyang da dung phan pa mdzad pa yin no/ /
452b1(dkon brtsegs): gzhan yang de bzhin gshegs pas ma 'ongs pa'i dus su sangs rgyas rnams la byang chub mngon par rdzogs par 'tshang rgya bar 'gyur bar lung ston par mdzad pas de nyid
452b2(dkon brtsegs): sangs rgyas kyi gdung bsab cing rgyun mi gcod par mdzad pa yin te/ sangs rgyas thams cad kyi chos ni/ sangs rgyas gcig gi chos yin pas de'i phyir de bzhin gshegs
452b3(dkon brtsegs): pa'i chos zhes bya'o/ /zhes bstan to/ /de bzhin gshegs pa'i chos gang yin pa de ni/ sangs rgyas kyi chos yin pas de lta bas na/ de bzhin gshegs pa ni/ sngon byang
452b4(dkon brtsegs): chub sems dpa'i spyad pa spyod pa'i tshe ji skad bstan pa bzhin du spyod cing ji ltar spyod pa bzhin du gsungs pa yin par rig par bya'o/ /zhes brjod par bya'o/ /bcom ldan 'das
452b5(dkon brtsegs): la tshe dang ldan pa glang po che'i lag gis 'di skad ces gsol to/ /bcom ldan 'das/ de bzhin gshegs pa ni/ chos thams cad yongs su tshol ba legs par thugs su
452b6(dkon brtsegs): chud pa lags te/ chos thams cad legs par thugs su chud pa'i slad du sku dang / gsung dang / thugs kyi 'phrin las mkhyen pa sngon du gtong zhing mkhyen pa'i rjes su
452b7(dkon brtsegs): 'brang bas na/ bcom ldan 'das sngon byang chub sems dpa'i spyad pa spyod pa'i tshe ji skad bstan pa bzhin du mdzad cing / ji ltar mdzad pa bzhin du gsungs par gyur pa ni/
453a1(dkon brtsegs): shin tu ngo mtshar che lags so/ /bcom ldan 'das kyis bka' stsal pa/ glang po che'i lag /de de bzhin no/ /de de bzhin te/ glang po che'i
453a2(dkon brtsegs): lag / khyod kyis ji skad smras pa bzhin du nga ni/ sngon byang chub sems dpa'i spyad pa spyod pa'i tshe ji skad bstan pa bzhin du spyod cing ji ltar spyod pa bzhin du smras par gyur
453a3(dkon brtsegs): pa yin no/ /glang po che'i lag /yang dag par smra ba gang la la zhig 'di skad du su zhig nor ba med par 'jig rten du byung nas sems can la phan 'dogs pas lha dang /
453a4(dkon brtsegs): bcas pa'i 'jig rten bde ba la dgod pa dang / thams cad kun gyi ston pa chen por gyur nas yang dag pa'i lam ston pa dang / yang dag pa'i ye shes kyis rnam
453a5(dkon brtsegs): par grol bas spros pa mi mnga' bar pha rol tu byon nas da dung ma brgal ba dag yongs su zlos zhes zer ba la/ de ni/ sangs rgyas bcom ldan 'das nga yin no/ /zhes
453a6(dkon brtsegs): smra ba gang yin pa de ni/ yang dag par smra bas smra ba yin no/ /glang po che'i lag /yang dag par smra ba gang la la zhig 'di skad du su zhig slu ba med cing bya ba byas pa'i
453a7(dkon brtsegs): drin gzo ba yin zhes zer ba la de ni/ nga yin no/ /zhes smra ba gang yin pa de ni/ yang dag par smra bas smra ba yin te/ sems can gang la la zhig nga la bya ba
453b1(dkon brtsegs): cung zad cig byas pa'i dngos po de dag chud za bar mi 'gyur ro/ /glang po che'i lag /nga ni/ dang po bla na med pa yang dag par rdzogs pa'i byang chub tu sems bskyed pa tshun
453b2(dkon brtsegs): chad par der nam yang sems la ldog cing gyur pa yang med la/ nyan thos dang / rang sangs rgyas kyi theg pa la mngon par zhen cing mos par gyur pa yang dag par
453b3(dkon brtsegs): rjes su mi dran yang ngas chos de bstan pas/ nga'i 'khor rnams las sems rtse gcig tu nyan thos dang / rang sangs rgyas kyi 'bras bu yongs su gnyer ba dag gzud pa'i
453b4(dkon brtsegs): phyir 'dun par gyur pa kho nar zad do/ /glang po che'i lag /sngon byung ba 'das pa'i dus na nga mu stegs can gyi drang srong du gyur pa'i tshe shes rab gsal zhing rno la mang du thos
453b5(dkon brtsegs): shing spobs pa dang ldan par gyur pas chos zab mo'i bzod pa thob par gyur to/ /de'i tshe bram ze gzhon nu lnga brgya zhig khyim na gnas pa dang / 'dod pa lnga'i nyes dmigs
453b6(dkon brtsegs): mthong zhing rab tu byung ba'i phan yon mthong nas khyim nas khyim med par rab tu byung ste lam bsgoms par gyur to/ /de dag thams cad nga'i thad du 'ongs pa dang / ngas chos
453b7(dkon brtsegs): bstan pas rang sangs rgyas kyi lam thob par gyur nas mngon par shes pa drug dang ldan zhing sems la rang dbang thob pa dang / rdzu 'phrul gyi rkang pa dang ldan par gyur pas
454a1(dkon brtsegs): rtag par rdzu 'phrul gyi stobs kyis nam mkha' la mngon par 'phags nas grong dang / grong khyer dang / grong rdal dag tu zhugs te/ bsod
454a2(dkon brtsegs): snyoms bslangs nas nga la rim gro byas so/ /nga de'i tshe 'di snyam du 'di ltar 'di dag ni/ yongs su dag pa'i ye shes chen po dang ldan pa yin pas/ bdag gis
454a3(dkon brtsegs): 'di dag gi mchod pa blang ba'i mi rigs so/ /snyam du sems par gyur to/ /drang srong de dag ngas rjes su bstan pa'i phyir de lta bu'i chos thob par gyur kyang ngas thob par
454a4(dkon brtsegs): ma gyur pas chos de thob par bya zhing / mngon sum du mi byas pa mngon sum du bya ba'i phyir nan tan brtson 'grus bskyed par gyur to/ /glang po che'i lag /ngas nan tan
454a5(dkon brtsegs): b rtson 'grus bskyed nas chos de mngon sum du byas pa'i tshe gnas gtsang ma'i ris kyi lha zhig 'ongs te mngon du lus bstan nas nga la 'di skad du kye ye shes 'di la
454a6(dkon brtsegs): mngon par zhen par ma byed cig / khyod ni/ bla na med pa yang dag par rdzogs pa'i byang chub mngon par sangs rgyas nas sems can tshad med dpag tu med pa rnams
454a7(dkon brtsegs): yongs su bzla bar 'gyur ro/ /zhes bsgo'o/ /glang po che'i lag /ngas de'i tshe de skad bsgo ba thos nas lam sgom pa btang bas/ sems mchog tu dga' ba thob par gyur
454b1(dkon brtsegs): nas zla ba phyed kyi bar du dben par 'dug pa'i tshe dga' bas lus kun tu khyab par gyur to/ /glang po che'i lag /byang chub sems dpa' chos bzhi dang ldan par gyur na/ lha
454b2(dkon brtsegs): rnams kyis go bar byed cing rab tu dga' ba'i sems kyang thob par 'gyur la/ bdag nyid kyang bla na med pa yang dag par rdzogs pa'i byang chub thob par rig par bya'o/ /
454b3(dkon brtsegs): bzhi gang zhe na/ byang chub sems dpa' ni/ bdag nyid bla na med pa'i byang chub tu sems rab tu bskyed nas gzhan dag kyang sems bskyed par bskul ba yin/ theg pa
454b4(dkon brtsegs): chen por sems bskyed pa dag mthong na phrag dog kyang mi byed la/ bla na med pa yang dag par rdzogs pa'i byang chub ni/ bdag gcig pus thob par bya ba yin gyi /
454b5(dkon brtsegs): gzhan gyis thob par bya ba ma yin no/ /snyam du mi sems pa yin/ sems can nyes par spyod pa de dag la dus dus su rjes su 'doms shing sems bzang pos gtam dag
454b6(dkon brtsegs): smras nas de dag gi dge ba yongs su srung bar byed pa yin/ bdag nyid rtag par rab tu brtson pa'i sems kyis chos rnams rgya cher gnyer zhing gzhan dag la bstan nas
454b7(dkon brtsegs): ser sna med par gyur pa yin te/ glang po che'i lag /byang chub sems dpa' sems dpa' chen po gang chos bzhi po 'di dag dang ldan par gyur na/ lha rnams kyis kyang
455a1(dkon brtsegs): go bar byed la bdag nyid kyang mngon par rdzogs par 'tshang rgya bar 'gyur bar rig par bya'o/ /de nas de'i tshe bcom ldan 'das kyis don 'di
455a2(dkon brtsegs): nyid rab tu gsal bar bstan pa'i phyir tshigs su bcad de bka' stsal pa/ byang chub sems dpa' brtan sems kyis/ /bla med theg la rab gnas shing / /sems can
455a3(dkon brtsegs): dag kyang bskul byas nas/ /theg pa de la 'god par byed/ /byang chub sems dpa' spyad pa spyod tshe/ /rtag par phrag dog khong khro med/ /nan tan brtson 'grus rtsom byed
455a4(dkon brtsegs): pas| |dga' ba'i sems ni 'phel bar 'gyur/ /sems can sdig spyod mthong gyur na/ /'du shes rjes su 'doms par byed/ /rtag par byams dang snying rjer ldan/ /
455a5(dkon brtsegs): khong khro dag ni med pa yin/ /rtag par nan tan chos gnyer nas/ /sems can rnams la spel bar byed/ /ji ltar char ni rlan byed ltar/ /chos kyis thams cad tshim
455a6(dkon brtsegs): par byed/ /chos bzhi 'di dag gang spyod pa/ /khyod ni sangs rgyas 'grub 'gyur bas/ /the tshom sems ni ma skyed ces/ /lha rnams kyis ni go bar byed/ /byang chub
455a7(dkon brtsegs): sems dpas de thos nas/ /nan tan brtson 'grus skyed par byed/ /dngos po 'di ni nges bden bas/ /bdag ni sangs rgyas nges grub sems/ /byang chub sems
455b1(dkon brtsegs): dpa' de dag ni/ /brtson 'grus dang ni smon lam dang / /dran pa dang ni shes rab dag /bdag nyid rgya cher 'phel bar 'gyur/ /gal te de bzhin gshegs pa rnams/ /
455b2(dkon brtsegs): 'jig rten du ni byung gyur na/ /byang chub sems dpa' de dag ni/ /'di 'dra'i yon tan ldan par 'gyur/ /gang zag chen pos bkur 'gyur zhing / /rgyal po blon po dmangs//
455b3(dkon brtsegs): rnams kyang / /thams cad sems ni rab dga' zhing / /lam ldan yin par rig par 'gyur/ /bstan bcos gtsug lag tshig dang don/ /tshig 'bru tshigs bcad rtsis
455b4(dkon brtsegs): dang grangs/ /de dag thams cad legs rtogs pas/ /sems can kun gyi mchog tu 'gyur/ /dbang po rno zhing shes rab ldan/ /bya ba stobs la mi ltos par/ /thabs dang /
455b5(dkon brtsegs): ldan pa 'ba' zhig gis/ /thams cad yongs su grub par nus/ /dgra rnams rab tu dul ba yang / /lus kyi zho shar mi ltos par/ /shes rab stobs ni 'ba' zhig gis/ /
455b6(dkon brtsegs): rang gi sems ni 'dul bar byed/ /sems can rab tu brtse ba'i phyir/ /'jig rten du ni skyes pas na/ /rgyal po blon po dmangs rnams kyang / /ngo mtshar che zhes bsngags par
455b7(dkon brtsegs): 'gyur| |lha rnams kun kyang smra bas na/ /de yi ya mtshan kun gyis rig /ci'i phyir de ltar rig ce na/ /bdag sems shes zhes sems phyir ro/ /byang chub sems dpa' de
456a1(dkon brtsegs): rtag tu| |sangs rgyas rnams ni mthong bas na/ /der song chos ni rab zhugs nas/ /sems can rgya cher phan yang 'dogs/ /sangs rgyas zhus
456a2(dkon brtsegs): lan gsungs pas na/ /the tshom dag ni chad par 'gyur/ /sems can rnams ni phan 'dogs pas/ /thams cad dga' ba thob par 'gyur/ /sangs rgyas rdzu 'phrul mthu
456a3(dkon brtsegs): bstan nas/ /sangs rgyas 'gyur bar lung ston pas/ /de phyir byang chub sems dpa' de/ /sems ni dga' ba thob par 'gyur/ /shin tu 'phags pa'i nor rnams dang / /
456a4(dkon brtsegs): phyi nang kun la chags med pas/ /de phyir dga' ba chen po yis/ /bdag nyid sangs rgyas grub par shes/ /sangs rgyas rnams kyis bsngags pa yi/ /bzod pa gya nom
456a5(dkon brtsegs): thob pas na/ /de phyir dga' ba chen po yis/ /bdag nyid sangs rgyas grub par shes/ /chos rnams kun la mi gnas shing / /chos bstan mi rung rig pas na/ /de 'dra'i
456a6(dkon brtsegs): shes rab thob gyur nas/ /lus ni mkha' la 'phags par 'gyur/ /de yi sems ni nang mi gnas/ /phyi rol na yang mi gnas te/ /'du shes thams cad 'das pas
456a7(dkon brtsegs): na| |de phyir bzod pa bla med thob/ /yun ring byams dang snying rje yis/ /sems can kun la sems pas na/ /de phyir bsod nams de yi dbang / /sangs rgyas tshad med
456b1(dkon brtsegs): mthong bar 'gyur/ /de yi lus ni thams cad kun/ /sangs rgyas sku dang khyad par med/ /de 'dra'i bzod pa thob pas ni/ /chos kyis bdag nyid 'phel bar byed/ /byang chub
456b2(dkon brtsegs): tu ni sems bskyed la/ /su zhig rjes su slob mi byed/ /rab brtan dam chos gang gnas pa/ /de 'dra'i yon tan thob par 'gyur/ /de phyir lam ni gnyer ba dag /rtag par
456b3(dkon brtsegs): nan tan chos gnyer bya/ /chos kyis bdag gi kha btsal nas/ /byang chub la ni phan gdags bya/ /brgal ba'i lan gdab pa'i le'u ste/ bdun pa'o// //de nas bcom ldan 'das la tshe dang ldan pa byams ma'i bu gang pos 'di skad ces gsol to/ /bcom ldan 'das/ bcom ldan 'das kyis 'das pa'i dus na byang chub
456b4(dkon brtsegs): sems dpa'i spyad pa spyod pa'i tshe dge ba'i chos rnams pa sna tshogs la shin tu brtan par gnas par gyur pa ni/ ngo mtshar che lags so/ /bcom ldan 'das kyis bka'
456b5(dkon brtsegs): stsal pa| gang po/ de de bzhin no/ /de de bzhin te/ nga ni/ yun ring po nas byang chub sems dpa'i spyad pa spyod pa'i tshe dge ba'i chos la shin tu brtan par gnas par
456b6(dkon brtsegs): gyur to| |de nas de'i tshe bcom ldan 'das kyis don 'di nyid rab tu gsal bar bstan pa'i phyir tshigs su bcad de bka' stsal pa/ chos gnyer chos ni gang thob pa/ /de
457a1(dkon brtsegs): ni sangs rgyas lam gzhi ni/ /rtag tu chos la gang brtson pa/ /chos ma yin pa spong bar 'gyur/ /rtag tu yang dag lam spyod pa/ /log
457a2(dkon brtsegs): pa'i lam ni spong bar byed/ /sangs rgyas chos la rtag brten pa/ /de ni lam la brten par 'gyur/ /des ni mi khom rnam spangs nas/ /khom ldan dag ni thob par 'gyur/ /
457a3(dkon brtsegs): khom ldan gnas ni thob gyur na/ /brtson 'grus brtsams pa chud mi za/ /gnas gnyis su ni mchog tu btsun/ /kha dog gzugs ni mchog tu 'gyur/ /g.yog
457a4(dkon brtsegs): 'khor dag ni phun tshogs shing / /thams cad kun gyi mchog tu 'gyur/ /brtan pa'i sems kyis rtag tu ni/ /tshul khrims bzod pa'i phyogs la gnas/ /brtson 'grus
457a5(dkon brtsegs): phyogs la rab gnas shing / /bsam gtan shes rab 'phel bar byed/ /rtag tu sems can thams cad kyi/ /gtso mchog dag ni byed par 'gyur/ /yon tan kun
457a6(dkon brtsegs): gyi mchog gyur pas/ /don rig 'jigs pa ci yang med/ /de nas bcom ldan 'das la tshe dang ldan pa gang bos 'di skad ces gsol to/ /bcom ldan 'das/ 'di
457a7(dkon brtsegs): lta bu'i chos gya nom pa dag la su zhig slob par mi bgyid de/ bdag cag ni/ sngon dang po nas le lo can du gyur pas sangs rgyas kyi mkhyen pa la re ba ma mchis
457b1(dkon brtsegs): shing / bdag cag sangs rgyas kyi mkhyen pa 'di lta bu thob par 'gyur bar mngon par yid ches pa ma mchis pas na/ 'di ltar nyan thos kyi theg pas bdag nyid nges
457b2(dkon brtsegs): par 'byung bar 'gyur ba lags so/ /snyam du sems lags so/ /bcom ldan 'das/ bdag ni/ deng slan chad byang chub sems dpa' rnams la gzengs bstod cing
457b3(dkon brtsegs): spro ba bskyed nas sangs rgyas kyi chos la dgod par bgyid lags so/ /de ci'i slad du zhe na/ sangs rgyas bcom ldan 'das rnams ni/ shin tu dka' ba mdzad pa
457b4(dkon brtsegs): lags pas/ bcom ldan 'das sngon byang chub sems dpa'i spyad pa spyod pa'i tshe sems can gyi ched du rtag par de lta bu'i shin tu dka' ba'i dngos po sha stag mdzad
457b5(dkon brtsegs): de| de lta bu'i dngos po de ni/ dgra bcom pa dang / rang sangs rgyas thams cad la yang ma mchis na/ sems can gzhan la lta smos kyang ci 'tshal bas so/ /bcom
457b6(dkon brtsegs): ldan 'das/ de lta bu'i shin tu dka' ba'i dngos po de dag ni/ byang chub sems dpa' sems dpa' chen por gyur pa 'ba' zhig gis sems can thams cad la snying
457b7(dkon brtsegs): brtse ba'i slad du byang chub sems dpa'i spyad pa spyod pa'i tshe shin tu dka' ba'i dngos po chen po de lta bu tshad ma mchis/ dpag tu ma mchis/ grangs ma mchis pa dag
458a1(dkon brtsegs): spyad pas/ bcom ldan 'das/ byang chub sems dpa' de dag de lta bu'i shin tu dka' ba'i dngos po chen po spyod de bla na med pa yang
458a2(dkon brtsegs): dag par rdzogs pa'i byang chub mngon par rdzogs par sangs rgyas nas chos kyi 'khor lo yongs su bskor te/ sems can sdug bsngal gyis gzir ba rnams yongs
458a3(dkon brtsegs): su bzla bar bgyid lags so/ /bcom ldan 'das kyis bka' stsal pa/ gang po/ de de bzhin no/ /de de bzhin te/ khyod kyis ji skad smras pa de bzhin du byang chub
458a4(dkon brtsegs): sems dpa' sems dpa' chen po rnams ni/ bla na med pa yang dag par rdzogs pa'i byang chub tu sems bskyed nas sems can thams cad kyi phan pa dang / bde
458a5(dkon brtsegs): ba yongs su gnyer ba'i phyir sems can thams cad la byams pa dang / snying rje chen po dang ldan pa yin pas sems can thams cad kyi ched du byang chub sems
458a6(dkon brtsegs): dpa'i spyad pa spyod pa'i tshe de lta bu'i smon lam chen po dang / dka' ba'i dngos po chen po shin tu zab pa/ shin tu dka' ba/ tshad med dpag tu med grangs
458a7(dkon brtsegs): med pa dang ldan pa yin no/ /bcom ldan 'das kyis bka' stsal nas tshe dang ldan pa gang po dang / 'khor bzhi po rnams dang / lha dang / mi dang / klu dang / gnod
458b1(dkon brtsegs): sbyin dang / dri za dang / lha ma yan du bcas pa thams cad bcom ldan 'das kyis gsungs pa la rab tu dga' zhing yid ches pas mngon par bstod do/ /tshe dang ldan
458b2(dkon brtsegs): pa gang po'i le'u ste/ brgyad pa'o// //'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ gang pos
458b3(dkon brtsegs): zhus pa'i le'u ste/ bcu bdun pa rdzogs so// //rgya gar skad du/ A R+Ya rASh+Ta pA la pa ri pr-i ts+tsha nA ma ma hA yA na sU tra/ bod skad du/ 'phags pa yul
458b4(dkon brtsegs): 'khor skyong gis zhus pa zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis
458b5(dkon brtsegs): thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang / byang chub
458b6(dkon brtsegs): sems dpa' lnga stong thams cad kyang spobs pa thogs pa med pa/ bzod pa thob pa/ bdud dang phyir rgol ba bcom pa/ sangs rgyas kyi chos thams cad la shin tu nye
458b7(dkon brtsegs): bar gyur pa/ skye ba gcig gis thogs pa/ gzungs thob pa/ ting nge 'dzin thob pa/ spobs pa mtha' yas pa thob pa/ mi 'jigs pa thogs pa med pa thob pa/ rdzu
459a1(dkon brtsegs): 'phrul gyi stobs dang / dbang dam pa'i pha rol tu son pa nas yon tan gyi tshogs thams cad zad mi shes pa sha stag la 'di lta ste/ byang
459a2(dkon brtsegs): chub sems dpa' sems dpa' chen po kun tu bzang po dang / kun tu mig dang / kun tu lta ba dang / kun tu 'od zer dang / kun tu 'od dang / blo gros mchog
459a3(dkon brtsegs): dang / blo gros 'phel dang / blo gros mtha' yas dang / blo gros rgya chen dang / blo gros mi zad pa dang / sa 'dzin dang / 'gro ba 'dzin dang / rgyal ba'i blo
459a4(dkon brtsegs): gros dang / khyad par blo gros dang / byang chub sems dpa' sems dpa' chen po gzungs kyi dbang phyug gi rgyal po dang / 'jam dpal la sogs pa sems
459a5(dkon brtsegs): dpa' dpe med drug cu dang / bzang skyong la sogs pa skyes bu dam pa bcu drug dang / mi mjed kyi bdag po tshangs pa dang / lha'i dbang po brgya byin dang / 'jig
459a6(dkon brtsegs): rten skyong ba bzhi dang / lha'i bu mtshams bzang dang / lha'i bu blo gros legs gnas dang / lha'i dbang bo thams cad dang / klu'i dbang po dang / mi 'am ci'i
459a7(dkon brtsegs): dbang po dang / dri ze'i dbang po dang / gnod sbyin gyi dbang po dang / lha ma yin gyi dbang po dang / nam mkha' lding gi dbang po'i 'khor brgya stong du ma yod pa
459b1(dkon brtsegs): thams cad dang / 'khor de nyid du 'dus te 'khod pa rnams dang thabs cig tu bzhugs so/ /de nas bcom ldan 'das dpal gyi snying po'i seng+ge'i khri la bzhugs te/ lhun
459b2(dkon brtsegs): po ltar 'khor gyi dkyil 'khor thams cad las ni/ mngon par 'phags/ nyi ma ltar 'jig rten thams cad la ni/ snang / zla ba ltar 'gro ba thams cad la ni/ snang
459b3(dkon brtsegs): bar mdzad/ tshangs pa ltar rab tu zhi bar ni/ bzhugs/ brgya byin ltar sku ni/ bsnyen par dka'/ 'khor los bsgyur ba ltar byang chub kyi yan lag gi rin po
459b4(dkon brtsegs): che bdun dang ni/ ldan/ seng+ge ltar chos thams cad bdag med pa dang stong par ni/ sgrog /me'i phung po chen po ltar 'gro ba thams cad la snang ba'i sku dang ni/ ldan/
459b5(dkon brtsegs): lha thams cad snang ba'i nor bu rin po che kun nas bsdus pa'i nor bu rin po che'i rgyal po ltar gzi brjid kyis shin tu 'bar zhing stong gsum gyi stong chen po'i 'jig rten
459b6(dkon brtsegs): g yi khams thams cad snang bas khyab par mdzad nas don shin tu rnam par nges pas chos thams cad kyi dam pa'i pha rol tu byon pa 'khor gyi nang na bzhugs shing
459b7(dkon brtsegs): tshangs pa'i sgra dbyangs bsgrags pa/ sems can thams cad kyi go bar byed pa dang ldan pa'i dbyangs kyis chos ston te/ tshangs par spyod pa/ thog mar dge ba/
460a1(dkon brtsegs): bar du dge ba/ tha mar dge ba/ don bzang po/ /tshig 'bru bzang po/ /ma 'dres pa/ yongs su rdzogs pa/ yongs su dag pa/ yongs
460a2(dkon brtsegs): su byang ba yang dag par rab tu ston to/ /de nas byang chub sems dpa' sems dpa' chen po mchog tu dga' ba'i rgyal po zhes bya ba 'khor de nyid du 'dus par
460a3(dkon brtsegs): gyur te 'dug pa des bcom ldan 'das seng+ge'i khri la bzhugs pa/ nyi ma stong las lhag pa'i 'od kyis 'khor gyi dkyil 'khor thams cad zil du rlag par mdzad
460a4(dkon brtsegs): nas shin tu lhang nger bzhugs pa mthong ste/ dga' ba dang / mgu ba dang / dad pas 'dun pa'i sems kyis stan las langs nas thal mo sbyar te bcom
460a5(dkon brtsegs): ldan 'das la tshul dang mthun pa'i tshigs su bcad pa 'di dag gis mngon par bstod do/ /lha tshogs lha ma yin dang mi 'am ci/ /klu dang nyan thos dag dang
460a6(dkon brtsegs): sangs rgyas sras/ /'gro ba 'di dag rgyal bas gzi yangs kyis/ /zil mnan khyod ni gser gyi ri ltar gsal/ /rgya mtsho'i dbus na gnas kyang rnam mdzes
460a7(dkon brtsegs): pa| |lhun po lha yi tshogs kyi gnas lta bur/ /thugs rje'i rgya mtsho'i dbus su de bzhugs te/ /'od zer stong phrag brgya dag 'gyed par mdzad/ /tshangs pa'i gnas
460b1(dkon brtsegs): la gnas pa'i tshangs pa de/ /tshangs pa'i mdun na gnas te mngon mdzes ltar/ /bsam gtan rnam thar ting nge 'dzin bzhugs pa/ /sems can dam pa 'gro ba kun la
460b2(dkon brtsegs): gsal| |brgya phyin sum cu rtsa gsum lha nang du/ /gnas nas gzi brjid yangs pas mdzes pa ltar/ /mtshan gyis spras pa ye shes yon tan phyug /thub pa'i rgyal po 'gro
460b3(dkon brtsegs): ba kun la gsal/ /gling bzhi mi yi bdag po snang ldan pa/ /'jig rten 'di la ston pa mdzes pa ltar/ /'phags pa'i lam du 'jug pa rab mdzad cing / /thugs rjes dgongs
460b4(dkon brtsegs): pa'i thugs mnga' 'di yang mdzes/ /mkha' la nyi ma lham me thal le ba/ /nor bu me 'od mog mog byed 'di ltar/ /nyi ma stong bas khyad par 'phags pa'i 'od/ /sangs
460b5(dkon brtsegs): rgyas nyi ma 'gro ba 'di na gsal/ /dri med zla ba nam gyi gung gsal ltar/ /shin tu rnam dag 'gro ba kun la gsal/ /rgyal ba'i zhal ras zla ba nya ba 'dra/ /kun 'od
460b6(dkon brtsegs): zil gyis mnan nas rnam par mdzes/ /ji ltar ri bo'i zom la me 'bar ba/ /mtshan mo mi nyal tsam na kun snang ltar/ /gti mug mun pa ma lus bcom nas ni/ /drang
460b7(dkon brtsegs): srong chen po'i ye shes 'od kyang gsal/ /seng+ge ri sul brten pa'i sgra sgrog cing / /sa la ri dwags tshogs rnams skrag bgyid ltar/ /mi dbang stong pa bdag med gsung
461a1(dkon brtsegs): sgrog cing / /pha rol mu stegs can rnams skrag par mdzad/ /nor bu'i rgyal po bzang ba gzi brjid 'bar/ /nor bu thams cad zil
461a2(dkon brtsegs): mnan lham me ltar/ /rgyal ba'i sku ni gser gyi mdog 'dra ba/ /'gro kun zil gyis mnan nas lham mer bzhugs/ /'jig rten gang na'ang khyod dang mtshungs
461a3(dkon brtsegs): ma mchis/ /lhag pa'i sems can mchis par ga la 'gyur/ /bsod nams ye shes brtson 'grus thabs rnams dang / /yon tan kun gyis khyod dang mtshungs
461a4(dkon brtsegs): ma mchis/ /mi yi dpa' bo 'gro la lham me ba/ /mgon po yon tan rgya mtsho bdag gis mthong / /gus pa skyes shing dga' ba rnam par 'phel/ /rgyal ba'i zhabs
461a5(dkon brtsegs): kyi mthil la bdag gis gtugs/ /yon tan kun gyi 'byung gnas 'jig rten sgron/ /grags pa dam pa rgya chen thugs mnga' ba/ /bdag gis bstod de bsod
461a6(dkon brtsegs): nams 'dis thob des/ /'gro ba thams cad byang chub mchog reg shog /de nas byang chub sems dpa' sems dpa' chen po mchog tu dga' ba'i rgyal pos
461a7(dkon brtsegs): bcom ldan 'das la tshigs su bcad pa 'di dag gis mngon par bstod nas thal mo sbyar te mig gnyis mi 'dzum par de bzhin gshegs pa'i sku la ni / blta| chos kyi dbyings nyid la ni/
461b1(dkon brtsegs): rnam par dpyod/ zab pa dang / gting dpag dka' ba dang / mthong bar dka' ba dang / khong du chud par dka' ba dang / brtag
461b2(dkon brtsegs): mi nus pa dang / rtog ge'i spyod pa ma yin pa dang / zhi ba dang phra ba la ni/ 'jug /sangs rgyas kyi spyod yul bsam gyis mi khyab pa la ni/ rjes su rnam par dpyod/ de
461b3(dkon brtsegs): bzhin gshegs pa'i ye shes chos kyi dbyings thams cad du zhugs pa la ni/ rjes su rnam par sems/ sangs rgyas kyi yul mi mnyam pa dang mnyam pa la ni/ yang
461b4(dkon brtsegs): dag par blta/ de bzhin gshegs pa'i thabs kyi yul gyi spyod yul bsam gyis mi khyab pa la ni/ 'jug /sangs rgyas bcom ldan 'das rnams kyi chos kyi dbyings
461b5(dkon brtsegs): gcig gi tshul gyi ngo bo nyid la 'jug pa la ni/ rtog /sangs rgyas bcom ldan 'das rnams kyi gnas med pa nam mkha' spyod yul du ni/ yang dag par blta/ chos
461b6(dkon brtsegs): thams cad yang dag pa'i mtha' mtha' ma yin pa'i rang bzhin la 'jug pa la ni/ mos/ sangs rgyas kyi rnam par thar pa sgrib pa med pa la ni/ mngon par 'dod/ sangs rgyas
461b7(dkon brtsegs): bcom ldan 'das rnams kyi sku rtag pa dang / zhi ba dang / ther zug pa la ni/ 'jug /de bzhin gshegs pa'i sku zhing rab 'byams thams cad kyi rjes su song ba dang /
462a1(dkon brtsegs): sems can thams cad la mngon du phyogs pa la ni/ 'jug /sangs rgyas bcom ldan 'das rnams kyi yon tan gyi phyi ma'i mtha'i bskal
462a2(dkon brtsegs): pa'i mur yang thug pa med pa ni/ rjes su dran par byed/ chos kyi dbyings nyid la rnam pa dpyod cing byang chub sems dpa' sems dpa' chen po mchog tu dga'
462a3(dkon brtsegs): ba'i rgyal po yang cang mi smra bar gyur to/ /de'i tshe tshe dang ldan pa yul 'khor skyong mnyan yod du dbyar zla ba gsum gnas par dam bcas te/ de zla ba gsum
462a4(dkon brtsegs): 'das nas chos gos byas te chos gos zin nas de lhung bzed dang chos gos thogs te dge slong gi dge 'dun dang / gsar bu las dang po rab tu byung nas ring
462a5(dkon brtsegs): po ma lon pa dag dang lhan cig tu mthar gyis yul rgyu ba rgyu zhing / rgyal po'i khab kyi grong khyer chen po ga la ba dang / bya rgod kyi phung po'i ri ga la ba der song ngo / /
462a6(dkon brtsegs): de nas tshe dang ldan pa yul 'khor skyong bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te bcom ldan 'das
462a7(dkon brtsegs): la lan gsum bskor ba byas nas phyogs gcig tu 'dug go / phyogs gcig tu 'dug nas kyang tshe dang ldan pa yul 'khor skyong gis thal mo sbyar te tshigs su
462b1(dkon brtsegs): bcad pa 'di dag gis bcom ldan 'das la mngon par bstod do/ /mi mchog 'od mdzad pa la phyag 'tshal lo/ /nam mkha' mtshungs pa'i thugs la phyag 'tshal lo/ /
462b2(dkon brtsegs): rgyal ba yid gnyis gcod la phyag 'tshal lo/ /srid gsum mthar byon thub la phyag 'tshal lo/ /zhing rnams bye ba rab 'byams kun tu yang / /'dren pa dag ni khyod kyi
462b3(dkon brtsegs): bsngags pa gsung / /rgyal ba'i sras kyis thos nas rab dga' zhing / /yon tan rgya mtsho thub pa mchod du mchi/ /bde gshegs tshul dang mthun pas mchod bgyis te/ /thub pa
462b4(dkon brtsegs): che las rdul bral chos thos nas/ /de dag khyod kyi yon tan phreng brjod cing / /yid rab dga' nas rang gi zhing du mchi/ /byang chub dam pa mchog ni tshol ba na/ /khyed kyi
462b5(dkon brtsegs): thugs ni skyo ba mi mnga' bar/ /bskal pa bye ba khrag khrig bsam yas su/ /sems can rnams kyi ched du spyod pa spyad/ /'dren pa khyod kyi sbyin dang tshul khrims spyad/ /bzod
462b6(dkon brtsegs): dang brtson 'grus dang ni bsam gtan bslab/ /shes rab thabs dang dbang gi pha rol gshegs/ /des na rnam 'dren che la phyag 'tshal lo/ /rdzu 'phrul rkang dag mngon
462b7(dkon brtsegs): shes mchog la mkhas/ /dbang po stobs dang rnam par thar pa bslab/ /sems can kun gyi spyod pa thugs chud rtogs/ /mnyam med ye shes gtso la phyag 'tshal lo/ /'gro
463a1(dkon brtsegs): ba rnams kyi sems rgyud rab tu mkhyen/ /spyod pa gang dang ji ltar las 'byung dang / /tshul sgo gang gis rnam par grol 'gyur ba/ /de ni
463a2(dkon brtsegs): bcom ldan mi yi mchog gis mkhyen/ /'dod chags zhe sdang gti mug 'byung ba spong / /gang gis sems can ngan song gsum mchi dang / /gang gis bde 'gror
463a3(dkon brtsegs): mchi bar 'gyur ba'i las/ /'gro bas legs bgyis pa dang nongs bgyis mkhyen/ /'gro la phan mdzad gang dag 'das rnams dang / /de ltar lha dang mi yis mchod
463a4(dkon brtsegs): rnams dang / /gang dag ma byon yon tan mchog mthar phyin/ /bde gshegs de dag thams cad rab tu mkhyen/ /dag pa'i zhing dang phun sum tshogs 'khor
463a5(dkon brtsegs): dang / /byang chub sems dpa' tshogs dang nyan thos dang / /drang srong chen po rnams kyi sku tshe'i tshad/ /rnam pa kun tu ma lus rnam par mkhyen/ /mya ngan 'das ni
463a6(dkon brtsegs): chos gnas ci 'dra dang / /rgyal ba'i ring bsrel mchod pa ci 'dra dang / /der ni chos mdzod 'dzin pa ci 'dra ba/ /de dag ma lus mi yi dam pas mkhyen/ /dus
463a7(dkon brtsegs): gsum rnams su rtag par stobs bcu yi/ /ye shes mkhyen pa sgrib pa mi mnga' 'jug /chos rnams kun la thugs ni chags mi mnga'/ /phyag 'tshal rgyal ba
463b1(dkon brtsegs): ye shes mtsho khyod la/ /khyod dang mtshungs mnyam ma mchis rab tu lhag /skar ma rnams kyis nam mkha' spras pa ltar/ /mtshan rnams kyis kyang sku ni rab spras pa/ /mi
463b2(dkon brtsegs): mchog thub pa mchog la phyag 'tshal lo/ /gzugs kyang mtshungs pa ma mchis yid du mchi/ /lhar bcas 'gro ba zil du rlag par bgyid/ /tshangs pa brgya byin 'og
463b3(dkon brtsegs): min lha yi rnams/ /khyod kyi spyan sngar de dag mdzes ma lags/ /khyod ni gser gyi ri ltar dri mi mnga'/ /dbu snum 'jam zhing g.yas su 'khyil bar gnas/ /lhun
463b4(dkon brtsegs): po'i rgyal po lta bur spyi gtsug 'phags/ /bsod nams rgya cher byung ba lham mer bzhugs/ /'od zer bye ba khrag khrig rab 'gyed cing / /khyod kyi smin ma'i mtshams
463b5(dkon brtsegs): kyi mdzod spu mdzes/ /'gro la thugs rje dgongs pas gang gzigs pa/ /spyan ni ut+pal 'dra zhing yid du mchi/ /zla nyi dri med mkha' la ji lta bar/ /rnam 'dren khyod kyi
463b6(dkon brtsegs): zhal ni lham me ste/ /lha pa'i skye bo ngoms par mi 'gyur ba/ /zhal bzang mi yi mchog la phyag 'tshal lo/ /ngan pa rma bya ri dwags rgyal gyi stabs/ /glang po dregs pa
463b7(dkon brtsegs): dal gyis mchi stabs kyis/ /sa rnams g.yo bar mdzad cing rab gshegs pa/ /stobs bcu brtul zhugs brtan la phyag 'tshal lo/ /phyag gi sor mo ring zhing zlum
464a1(dkon brtsegs): la mdzes/ /sen mo zangs mdog dag cing dra bas spras/ /bzhengs kyang pus mo'i lha ngar reg cing sleb/ /sku mdog gser mdog 'dra
464a2(dkon brtsegs): la phyag 'tshal lo/ /'khor lo dra bas khyab pa'i zhabs 'dor bar/ /sa steng ri mor mdzad cing rab tu gshegs/ /zhabs kyi 'od zer gyis ni yongs smin pa'i/ /mi
464a3(dkon brtsegs): rnams gum nas lha yi 'jig rten mchi/ /chos kyi rgyal po nor bdun sbyin pa po/ /chos kyi sbyin bdag dul ba'i thugs mnga' ba/ /chos kyi spyod pas 'gro ba
464a4(dkon brtsegs): rjes ston pa/ /'dren pa chos kyi rje la phyag 'tshal lo/ /byams pa'i go che dran pa'i ral gri mchog /tshul khrims gzhu dang shes rab thabs kyi mda'/ /de yis
464a5(dkon brtsegs): skye 'chi srid sred 'phel bgyid pa/ /nyon mongs dgra dag rnam par bcom par gyur/ /brgal nas sems can khrag khrig rnams kyang sgrol/ /grol nas 'ching
464a6(dkon brtsegs): pa las ni 'gro ba 'grel/ /bde gshegs gang gis zhi ba'i gnas mchi ba/ /bde ba rims nad ma mchis lam yang ston/ /gang na skye dang 'chi ba ma
464a7(dkon brtsegs): mchis shing / /'phral ba'i sdug bsngal 'byung bar mi 'gyur ba/ /gnas mchog zhi ba 'dus ma bgyis pa de/ /thugs rjes brnyes nas khyed kyis bstan pa
464b1(dkon brtsegs): mdzad| |chos kun dbang gi pha rol gshegs pa'i rgyal/ /thub pa chen po 'jig rten mchog bstod pas/ /bdag gis 'dir ni bsod nams gang bsags des//
464b2(dkon brtsegs): 'gro ba byang chub mngon par 'tshang rgya shog /de nas tshe dang ldan pa yul 'khor skyong gis bcom ldan 'das la tshigs su bcad pa 'di dag gis mngon par
464b3(dkon brtsegs): b stod nas thal mo sbyar te stan las langs nas bla gos phrag pa gcig tu gzar te pus mo g.yas pa'i lha nga sa la btsugs nas bcom ldan 'das ga la ba de logs
464b4(dkon brtsegs): su thal mo sbyar ba btud de bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skyabs phye
464b5(dkon brtsegs): na| bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu lags so/ /de skad ces
464b6(dkon brtsegs): gsol pa dang / bcom ldan 'das kyis tshe dang ldan pa yul 'khor skyong la 'di skad ces bka' stsal to/ /yul 'khor skyong / khyod ci dad ci 'dod pa dris shig
464b7(dkon brtsegs): dang / ngas dris pa de dang de nyid kyi lung bstan pas ngas khyod kyi sems rangs par bya'o/ /de skad ces bka' stsal pa dang / tshe dang ldan pa yul 'khor skyong gis
465a1(dkon brtsegs): bcom ldan 'das la 'di skad ces gsol to/ /bcom ldan 'das/ byang chub sems dpa' sems dpa' chen po chos du dang
465a2(dkon brtsegs): ldan na/ chos thams cad kyi yon tan gyi khyad par thob par gyur/ /gzhan la rag ma las pa'i shes pa 'thob/ myur ba'i shes rab 'thob/ spobs
465a3(dkon brtsegs): pa rnam par nges pa 'thob/ snang ba 'thob/ thams cad mkhyen pa nyid la 'jug pa dang / sems can yongs su smin par bgyid pa dang / yid gnyis
465a4(dkon brtsegs): spong ba dang / som nyi spong ba dang / thams cad mkhyen pa nyid du rnam par nges pa 'thob/ sems can 'dzud pa la mkhas pa dang / ji skad smras pa de
465a5(dkon brtsegs): bzhin du bgyid pa dang / ldem po dag yang dag pa dang / sems can gyi khams la mkhas pa dang / sangs rgyas rjes su dran pa 'thob pa dang / zhu
465a6(dkon brtsegs): ba thams cad zhu ba dang / chos thams cad 'dzin pa dang / myur du thams cad mkhyen pa nyid 'thob par 'gyur/ de nas tshe dang ldan pa yul 'khor
465a7(dkon brtsegs): skyong gis de'i tshe tshigs su bcad pa 'di dag gsol to/ /byang chub sems dpa'i spyod pa rab nges pa/ /yang dag nyid du ji ltar nges 'byung dang / /ye shes
465b1(dkon brtsegs): rgya mtsho'i bka' mchid rnam nges pa/ /mi mchog rgyal ba bdag la bshad du gsol/ /shin tu sbyangs pa'i gser gyi gzugs lta bu/ /sems can dam pa
465b2(dkon brtsegs): bsod nams tshogs bsags pa/ /khyod ni skyabs dang gnas dang dpung gnyen lags/ /byang chub spyod mchog dri med deng bdag gsungs/ /gzungs
465b3(dkon brtsegs): dang bdud rtsi byang chub 'byung ba yi/ /ye shes mi zad ji ltar 'thob par 'gyur/ /gang gis skye bo'i dogs pa gcod 'gyur ba/ /shes rab rgya mtsho ji ltar
465b4(dkon brtsegs): rnam par dag / 'khor bar bskal pa bye ba mang por ni/ /'jig rten sdug bsngal nyen pa blta bgyid kyang / /skyo ba'i blo ni nam yang mi bskyed cing / /de dag don
465b5(dkon brtsegs): dge bsten par 'gyur ba dang / /dag pa'i zhing dang phun sum tshogs 'khor dang / /tshe mchog dang ni phun sum tshogs zhing dang / /sems can ched kyi bka'
465b6(dkon brtsegs): mchid bla med dang / /byang chub spyod pa dri med bshad du gsol/ /bdud 'joms mdzad pa lta ngan sbyong ba po/ /sred pa skem pa rnam grol reg mdzad pas/ /chos
465b7(dkon brtsegs): kyi tshul yang bskyud par mi 'gyur ba/ /sems can rin chen spyod mchog bstan du gsol/ /gzugs dang longs spyod spobs pa phun sum tshogs/ /snum pa'i
466a1(dkon brtsegs): gsung gis 'khor rnams tshim par mdzad/ /bde gshegs sprin ltar 'gro ba tshim mdzad pa/ /sangs rgyas spyod yul legs par
466a2(dkon brtsegs): bstan du gsol/ /ka la ping+ka'i sgra snyan gsung 'byin pa/ /tshangs pa'i dbyangs kyis blo ngan rab 'jig pa/ /chos 'tshal gyur pa'i 'khor rnams lhags lags kyi/ /
466a3(dkon brtsegs): gtso bo bdud rtsi'i ro yis tshim par mdzod/ /byang chub dam pa'i mchog la 'dun pa mchis/ /chos dang 'dun pa bzlog pa mi rigs te/ /'dren pa bstan pa mdzad
466a4(dkon brtsegs): pa'i dus 'di lags/ /rin chen dam pa bsgrag pa'i dus la bab/ /thub pa bdag ni byang chub re ba mchis/ /bdag gi bsam pa rgyal bas rab tu mkhyen/ /rgyal ba co
466a5(dkon brtsegs): 'dri ma lags don du gnyer/ /spyod pa dam pa legs par bshad du gsol/ /de skad ces gsol pa dang / /bcom ldan 'das kyis tshe dang ldan pa yul 'khor
466a6(dkon brtsegs): skyong la 'di skad ces bka' stsal to/ /yul 'khor skyong / khyod legs so/ /yul 'khor skyong / /khyod skye bo mang po la phan pa'i phyir zhugs pa dang / yul 'khor
466a7(dkon brtsegs): skyong / khyod skye bo mang po la bde ba dang / lha dang mi rnams kyi don dang / phan pa dang / da ltar dang / ma 'ongs pa'i byang chub sems dpa' sems dpa'
466b1(dkon brtsegs): chen po rnams yongs su gzung ba'i phyir de bzhin gshegs pa la don 'di dri bar sems pa ni/ legs so/ /yul 'khor skyong / khyod de'i phyir legs par rab tu nyon
466b2(dkon brtsegs): la yid la zungs shig dang ngas khyod la bshad do/ /bcom ldan 'das/ legs so/ /zhes gsol to/ /tshe dang ldan pa yul 'khor skyong gis bcom ldan 'das kyi
466b3(dkon brtsegs): ltar nyan pa dang / bcom ldan 'das kyis de la 'di skad ces bka' stsal to/ /yul 'khor skyong / byang chub sems dpa' sems dpa' chen po chos bzhi
466b4(dkon brtsegs): dang ldan na/ yongs su dag pa 'di dag 'thob bo/ /bzhi gang zhe na/ 'di lta ste/ bsam pa dang lhag pa'i bsam pas nan tan byed pa dang / sems can thams
466b5(dkon brtsegs): cad la sems mnyam pa dang / stong pa nyid sgom pa dang / ji skad smras pa de bzhin byed pa ste/ yul 'khor skyong / byang chub sems dpa' sems dpa' chen po
466b6(dkon brtsegs): chos bzhi po de dag dang ldan na/ yongs su dag pa 'di dag 'thob bo/ /'di la 'di ni/ chos nyid yin te/ de la 'di skad ces bya'o/ /bsam pa thag pas rtag tu
466b7(dkon brtsegs): mngon brtson pa/ /byang chub lam las mi ldog yid ldan pa/ /g.yo med tha ba med cing sgyu med pa/ /ye shes mtha' med ldan la de dag yod/ /skye dang nga dang rga dang
467a1(dkon brtsegs): 'chis gzir ba/ /sems can mgon med sdug bsngal mthong nas ni/ /srid pa'i mtsho las 'gro ba bsgral ba'i phyir/ /de dag chos kyi
467a2(dkon brtsegs): gru ni yang dag sbyor/ /nges pa sems can kun la sems mnyam pa/ /bu gcig pa bzhin 'gro ba rnams la blta/ /'di dag thams cad bdag gis dgrol
467a3(dkon brtsegs): lo zhes| |gang zag mchog gi bsam pa de 'dra'o/ /stong nyid rtag tu rtogs par khong du chud/ /bdag yod ma yin sems can yod ma yin/ /'dus byas
467a4(dkon brtsegs): sgyu ma rmi lam 'dra ba la/ /byis pa mi mkhas 'di la rnam par rmongs/ /mkhas pa de dag ji skad tshig smras pa/ /de la nan tan byed cing kun tu gnas/ /dul zhing zhi
467a5(dkon brtsegs): la rtag tu skyon rnams spangs/ /rgyal ba'i sras rnams byang chub lam la dga'/ /yul 'khor skyong / bzhi po 'di dag ni/ byang chub sems dpa' rnams kyi
467a6(dkon brtsegs): dbugs 'byin pa 'thob pa ste/ /bzhi gang zhe na/ gzungs 'thob pa dang / dge ba'i bshes gnyen rnyed pa dang / chos zab mo la bzod pa thob pa dang / tshul khrims
467a7(dkon brtsegs): yongs su dag par spyod pa ste/ yul 'khor skyong / bzhi po de dag ni/ byang chub sems dpa' rnams kyi dbugs 'byin pa 'thob pa'o/ /'di la 'di ni/ chos nyid
467b1(dkon brtsegs): yin te| de la 'di skad ces bya'o/ /gang gis sangs rgyas kun gyis gsungs pa'i chos mchog 'dzin 'gyur pa/ /gzungs rnams grags pa chen po de dag gis ni rtag
467b2(dkon brtsegs): tu 'thob/ /nam yang chud zar mi 'gyur phyir zhing blo gros rab tu 'phel/ /de dag ye shes chags pa med cing chos kun pha rol phyin/ /byang chub yan lag 'phel bar
467b3(dkon brtsegs): byed pa'i dge ba'i bshes gnyen rnyed/ /de dag 'dren pa rnams ni gang nas bzhud pa'i lam mchog ston/ /de dag sdig pa'i grogs po dag la brten pa ma yin te/ /
467b4(dkon brtsegs): tshig byed bdag nyid me ltar ring du rnam par spong / /dpa' bo stong pa nyid dang ldan pa'i zab mo'i chos thos nas/ /de dag bdag dang sems can srog tu lta ba kun
467b5(dkon brtsegs): mi 'byung / /de dag tshul khrims skyon med dul zhing zhi ba'i yid dang ldan/ /sangs rgyas tshul khrims bla na med la sems can rnams kyang sbyor/ /yul 'khor skyong /
467b6(dkon brtsegs): bzhi po 'di dag ni/ byang chub sems dpa' 'khor ba na 'khod pa rnams dga' bar byed pa'i chos te/ bzhi gang zhe na/ yul 'khor skyong / sangs rgyas mthong
467b7(dkon brtsegs): bas byang chub sems dpa' 'khor ba na 'khod pa rnams dga' bar byed pa'i chos dang / yul 'khor skyong / rjes su mthun pa'i chos thos pa byang chub sems dpa'
468a1(dkon brtsegs): 'khor ba na 'khod pa rnams dga' bar byed pa'i chos dang / yul 'khor skyong / bdog pa thams cad yongs su gtong ba byang chub
468a2(dkon brtsegs): sems dpa' 'khor ba na 'khod pa rnams dga' bar byed pa'i chos dang / yul 'khor skyong / dmigs su med pa'i chos la bzod pa byang chub sems dpa'
468a3(dkon brtsegs): 'khor ba na 'khod pa rnams dga' bar byed pa'i chos te/ yul 'khor skyong / bzhi po de dag ni/ byang chub sems dpa' 'khor ba na 'khod pa rnams dga'
468a4(dkon brtsegs): bar byed pa'i chos so/ /'di la 'di ni/ chos nyid yin te/ de la 'di skad ces bya'o/ /gzi brjid kyis ni 'jig rten thams cad kun nas snang mdzad pa'i/ /
468a5(dkon brtsegs): rdzogs pa'i sangs rgyas mi mchog tshe rabs kun tu de dag mthong / /byang chub dam pa mchog tshol tshe na sems can dgrol ba'i phyir/ /dga' zhing gus par gnas
468a6(dkon brtsegs): na de ltar mi dbang rgyal po mchod/ /'dren pa rnams las zhi ba rjes su mthun pa'i chos kyang nyan/ /thos nas bsam pa thag pas brtan pa tshul bzhin rab tu sbyor/ /
468a7(dkon brtsegs): dmigs med chos thos chos 'di thams cad sems can med pa dang / /'di la bdag med par ni chos la som nyi de mi skye/ /de ni bdog pa thams cad yongs
468b1(dkon brtsegs): gtang rtag tu kun 'dzin med/ /slong ba nye bar 'ongs pa mthong na sems ni rab tu dga'/ /grong dang yul 'khor sa dang srog dang bu dang chung ma dang / /thams cad
468b2(dkon brtsegs): gtong zhing de yi sems ni gang du'ang g.yo ba med/ /yul 'khor skyong / byang chub sems dpas chos bzhi la blta bar mi bya ste/ bzhi gang zhe na/ yul 'khor
468b3(dkon brtsegs): skyong / /byang chub sems dpas khyim gyi gnas la blta bar mi bya ba dang / yul 'khor skyong / byang chub sems dpas rab tu byung nas rnyed pa dang bkur sti la
468b4(dkon brtsegs): blta bar mi bya ba dang / yul 'khor skyong / byang chub sems dpas khyim la 'dris par bya ba la blta bar mi bya ba dang / yul 'khor skyong / byang chub sems
468b5(dkon brtsegs): dpas lus dang / srog la blta bar mi bya ste/ yul 'khor skyong / byang chub sems dpas chos bzhi po de dag la blta bar mi bya'o/ /'di la 'di ni/ chos
468b6(dkon brtsegs): nyid yin te/ de la 'di skad ces bya'o/ /skyon gyis gzings pa mtha' yas ldan pa'i khyim spangs rtag tu nor mi blta/ /yon tan ldan pa nges pa de dag dgon
468b7(dkon brtsegs): par dga' zhing dbang po dul/ /de dag gang du'ang bud med rnams dang skyes pa dag dang 'dris mi byed/ /bse ltar gcig pur gnas shing bsam pa dri med dag la
469a1(dkon brtsegs): dri ma bral/ /de dag rnyed pa rnams kyis dga' bar mi 'gyur mi thob yid zhum med/ /'dod pa chung ste ngan ngon tsam la dga' zhing
469a2(dkon brtsegs): sgyu dang tshul 'chos spangs/ /sems can don phyir brtson 'grus yid ldan sbyin dang dul la rab tu gnas/ /sangs rgyas ye shes don gnyer bsam gtan
469a3(dkon brtsegs): brtson 'grus yon tan pha rol phyin/ /lus dang de bzhin srog la mi lta sdug pa'i rtsa lag rnam spangs te/ /bsam pa rdo rje lta bur rab brtan rtag tu byang chub
469a4(dkon brtsegs): lam la sbyor/ /lus ni dum bu dum bur bcad kyang de dag sems la g.yo ba med/ /thams cad mkhyen pa nyid res phyir zhing brtson 'grus shin tu brtan
469a5(dkon brtsegs): 'dir rtsom/ /yul 'khor skyong / bzhi po 'di dag ni/ byang chub sems dpa' rnams kyi gdung ba med par byed pa'i chos te/ bzhi gang zhe na/ yul 'khor skyong /
469a6(dkon brtsegs): tshul khrims skyon med pa byang chub sems dpa' rnams kyi gdung ba med par byed pa'i chos dang / yul 'khor skyong / dgon pa la gnas pa mi gtong ba byang chub
469a7(dkon brtsegs): sems dpa' rnams kyi gdung ba med par byed pa'i chos dang / yul 'khor skyong / 'phags pa'i rigs bzhi dang mthun par byed pa byang chub sems dpa' rnams
469b1(dkon brtsegs): kyi gdung ba med par byed pa'i chos dang / yul 'khor skyong / mang du thos pa thob par byed pa byang chub sems dpa' rnams kyi gdung ba med par byed pa'i chos te/ yul
469b2(dkon brtsegs): 'khor skyong / bzhi po de dag ni/ byang chub sems dpa' rnams kyi gdung ba med par byed pa'i chos so/ /'di la 'di ni/ chos nyid yin te/ de la 'di skad ces bya'o/ /
469b3(dkon brtsegs): sangs rgyas tshul khrims dam pa 'di la 'dod byed cing / /tshul khrims dri med nor bu rin chen 'dra ba srung / /de dag nga ni khrims ldan legs sdom yin mi sems/ /
469b4(dkon brtsegs): tshul khrims de nyid la ni rtag tu sems can sbyor/ /de dag stong pa dgon par rtag tu gnas par byed/ /de dag bdag gi 'du shes srog gi 'du shes med/ /gzugs
469b5(dkon brtsegs): kun rtswa dang shing dang rtsig pa 'dra bar mthong / /'di la skyes pa bud med bdag gi med par mthong / /'phags rigs bzhi la dga' zhing g.yo med tshul 'chos med/ /
469b6(dkon brtsegs): bag yod de dag bsam pa thag pas rab tu sbyor/ /thos dang yon tan rnams la rtag tu brtson par byed/ /bde bar gshegs pa'i yon tan mthu chen don du gnyer/ /
469b7(dkon brtsegs): skye rga 'chi bas bcom zhing nad kyis gzir gyur pa/ /'gro ba mgon med srid pa'i btson ra 'dir bltas nas/ /zhi ba dam pa mchog gi chos kyi gru sbyar te/ /srid pa'i rgya
470a1(dkon brtsegs): mtsho'i chu las skye bo sgrol bar byed/ /'dus byas gyur par 'jig rten 'khyams pas skyabs mgon dang / /dpung gnyer byed pa gzhan ni
470a2(dkon brtsegs): gang yang yod min gyi/ /bdag gis sems can 'di dag thams cad yongs dgrol zhes/ /de phyir byang chub mchog tu bdag gis smon lam gdab/ /yul
470a3(dkon brtsegs): 'khor skyong / byang chub sems dpas bzhi po 'di dag ni/ cang shes kyi 'gros su shes par bya ste/ bzhi gang zhe na/ bde 'gro thob ste/ de yang sangs rgyas
470a4(dkon brtsegs): 'byung ba dang phrad pa dang / bla ma la srid zhu byed de/ de yang zang zing med pa'i sems kyis bsten pa dang / bas mtha'i gnas mal la mngon par dga' ste/ de
470a5(dkon brtsegs): yang rnyed pa dang bkur sti la mi lta ba dang / spobs pa thob ste/ de yang zab mo la bzod pa dang ldan pa ste/ yul 'khor skyong / byang chub sems dpas chos bzhi
470a6(dkon brtsegs): po de dag ni/ cang shes kyi 'gros su shes par bya'o/ /'di la 'di ni/ chos nyid yin te/ de la 'di skad ces bya'o/ /brten pa nags dang sul na rtag tu
470a7(dkon brtsegs): gnas par byed/ /de dag rtag tu khor mor rnyed pa don gnyer min/ /chags med blo can rtag tu spobs dang ldan pa yin/ /zab mo'i chos la mkhas shing spros pa rnams
470b1(dkon brtsegs): dang bral/ /rtag tu khor mor bla ma rnams la sri zhu byed/ /de dag ji skad smras pa de bzhin de dag sbyor/ /bde gshegs dpag tu med pa mang po mnyes par byed/ /rgyal ba'i ye
470b2(dkon brtsegs): shes ched du mchod pa rgya chen byed/ /grags pa chen po rnams kyi 'gro ba gtso bor 'gyur/ /lha mi rnams kyi nang na spyi bor phyin pa yin/ /rdzogs pa'i byang chub lam la rtag tu
470b3(dkon brtsegs): sems can 'dzud/ /dge ba bcu po dag la'ang yang dag sbyor bar byed/ /sangs rgyas yon tan thos nas de dag dgar 'gyur te/ /de dag ring por mi thogs nga dang nye bar 'gyur/ /
470b4(dkon brtsegs): de dag byang chub rdul bral dam pa sangs rgyas nas/ /sems can khrag khrig sdug bsngal mtha' yas rnams las 'gro la/ /yul 'khor skyong / bzhi po 'di dag ni/ byang chub sems
470b5(dkon brtsegs): dpa' rnams kyi byang chub sems dpa'i spyod pa yongs su spyod pa'i chos te/ bzhi gang zhe na/ khong khro ba med pa'i sems byang chub sems dpa'i spyod pa dang / tshul 'chos pa dang / kha
470b6(dkon brtsegs): gsag dang / thob kyis 'jal ba yongs su spangs te dgon par gnas pa dang / bdog pa thams cad yongs su gtong zhing rnam par smin pa la re ba med pa dang / nyin mtshan du chos
470b7(dkon brtsegs): 'dod cing chos smra ba rnams la 'khrul ba mi tshol ba ste/ yul 'khor skyong / bzhi po de dag ni/ byang chub sems dpa' rnams kyi byang chub sems dpa'i spyod pa yongs su spyod pa'i chos
471a1(dkon brtsegs): so| |de nas bcom ldan 'das kyis de'i tshe tshigs su bcad pa 'di dag bka' stsal to/ /bla na med pa'i byang chub 'dod pa na/ tha ba dri ma med cing khro sems med/ /
471a2(dkon brtsegs): de ni su la'ang skyon tshol byed ma yin/ /g.yo med tshul 'chos med cing spros sems med/ /khyim gyi blo gros yang mya ngan rtsa/ /skye bo ngan 'grogs tshul bzhin ring 'gyur ba/ /spangs
471a3(dkon brtsegs): te de la mi lta rab byung nas/ /thar pa 'dod pa ri khrod gnas par byed/ /dgon pa bas mtha'i rnam par bsten pas na/ /shes khe thob pa kun la mi rton zhing / /lus dang srog la'ang lta
471a4(dkon brtsegs): bar mi byed la/ /seng+ge lta bur gnas shing dgra las rgyal/ /byang chub lam phyir ye shes tshol ba na/ /ngan ngom tsam gyis chog par 'dzin byed cing / /rtag tu bya ltar gsog pa spangs
471a5(dkon brtsegs): nas ni| |'jig rten kun la gnas pa ma yin no/ /dper na bse ltar gcig pur gnas byed cing / /seng+ge lta bur 'jigs pa yod ma yin/ /ri dwags lta bur gsar 'jigs yid mi
471a6(dkon brtsegs): rton/ /de ni mchod pas khengs par 'gyur ba med/ /g.yang sar lhung ba'i 'gro ba 'di bltas nas/ /rab tu thar par bya phyir 'bad par byed/ /gal te bag yod dge ba'i chos spyod na/ /
471a7(dkon brtsegs): bdag kyang 'gro ba 'di yi dpung gnyen 'gyur/ /mi mchog spyod pa 'di dag 'dod pa na/ /'dzum pa'i bzhin gyis rab snyan tshig smra zhing / /sdug dang mi sdug rtag tu rnyog sems med/ /
471b1(dkon brtsegs): rlung dang 'dra bar chags pa med par gnas/ /stong pa nyid dang mtshan ma med la mos/ /'dus byas kun la sgyu ma ltar bur rtog/ yangs pa'i blo can zhi dang dul la dga'/ /de ni rtag tu bdud rtsi'i ro
471b2(dkon brtsegs): yis mgu/ /ci nas byang chub lam ni grub byed cing / /de ni rtag tu bsam pa yongs su sbyong / /gzungs dang spobs pa tshol bar byed pa na/ /yon tan 'dod pa sdug bsngal brgya dag bzod/ /byang
471b3(dkon brtsegs): chub sems dpa'i spyod pa 'di bltas nas/ /gang zhig don du gnyer de dgar 'gyur ro/ /gang zhig byang chub 'di la ma mos pa/ /blo chung de ni nyes pa brgya yang bskyed/ /yul 'khor skyong / bzhi po 'di
471b4(dkon brtsegs): dag ni/ byang chub sems dpa'i g.yang sa ste/ bzhi gang zhe na/ yul 'khor skyong / ma gus pa byang chub sems dpa' rnams kyi g.yang sa dang / yul 'khor skyong / byas pa mi gzo zhing g.yo la brten pa byang
471b5(dkon brtsegs): chub sems dpa' rnams kyi g.yang sa dang / yul 'khor skyong / rnyed pa dang bkur sti la chags pa byang chub sems dpa' rnams kyi g.yang sa dang / yul 'khor skyong / /tshul 'chos pa dang kha gsag gis
471b6(dkon brtsegs): rnyed pa dang bkur sti sgrub pa byang chub sems dpa' rnams kyi g.yang sa ste/ yul 'khor skyong / /bzhi po dag ni/ byang chub sems dpa' rnams kyi g.yang sa'o/ /de nas bcom
471b7(dkon brtsegs): ldan 'das kyis de'i tshe tshigs su bcad pa 'di dag bka' stsal to/ /'phags pa bla ma rnams dang pha ma la/ /de dag rtag tu gus pa med pa yin/ /de dag byas pa mi
472a1(dkon brtsegs): gzo g.yon can te/ rtag tu kun tu ma bsdams spyod cing rmongs/ /rnyed la rtag tu chags shing zhen pa ste/ /de dag tshul 'chos pa dang g.yo sbyor
472a2(dkon brtsegs): dga'| |kha cig tshul khrims brtul zhugs ji ltas kyang / /'di na bdag dang mtshungs pa med ces smra/ /de dag phan tshun sdang bar sems pa ste/ /glags tshol ba la rtag
472a3(dkon brtsegs): tu brtson pa yin/ /de dag zhing gi las dang tshong la dga'/ /de dag dge sbyong yon tan shin tu ring / /phyi ma'i dus na 'di ltar ma bsdams pa'i/ /dge slong tshul khrims yon
472a4(dkon brtsegs): tan rab ring ba/ /de dag mtshang 'dru ba dang 'thab pa dang / /phrag dog dbang gis chos 'di nub par byed/ /byang chub lam las rtag par shin tu ring / /'phags pa'i nor las
472a5(dkon brtsegs): de dag shin tu ring / /'phags lam gya nom rnam par spangs nas ni/ /de dag 'gro pa lngar ni 'khyams par 'gyur/ /yul 'khor skyong / /bzhi po 'di dag ni/ byang chub sems
472a6(dkon brtsegs): dpa' rnams kyi byang chub la bgegs byed pa'i chos te/ bzhi gang zhe na/ yul 'khor skyong / le lo byang chub sems dpa' rnams kyi byang chub la bgegs byed pa'i chos
472a7(dkon brtsegs): dang / yul 'khor skyong / ma dad pa byang chub sems dpa' rnams kyi byang chub la bgegs byed pa'i chos dang / yul 'khor skyong / nga rgyal byang chub sems dpa' rnams
472b1(dkon brtsegs): kyi byang chub la bgegs byed pa'i chos dang / yul 'khor skyong / pha rol gyi mchod pa la phrag dog dang ser sna'i sems dang ldan pa byang chub sems dpa' rnams kyi byang chub
472b2(dkon brtsegs): la bgegs byed pa'i chos te/ yul 'khor skyong / bzhi po de dag ni/ byang chub sems dpa' rnams kyi byang chub la bgegs byed pa'i chos so/ /de nas bcom ldan 'das
472b3(dkon brtsegs): kyis de'i tshe tshigs su bcad pa 'di dag bka' stsal to/ /ma dad le lo rtag tu rmongs pa'i sems/ /de dag mngon pa'i nga can rtag tu khro/ /bzod ldan rtag brtson dge
472b4(dkon brtsegs): slong mthong nas ni/ /gtsug lag khang nas 'gro tshe dbyug pas brdeg /pha rol mchod phyir 'di ni phrag dog skye/ /de dag sems ni gnas pa yod ma yin/ /glags lta
472b5(dkon brtsegs): byed cing 'khrul pa tshol ba can/ /su la 'khrul yod gang la gleng bya snyam/ /de dag nga yi bstan pa 'di las ring / /de dag yon tan sdang zhing ngan song gzhol/ /de
472b6(dkon brtsegs): dag rgyal ba'i bstan pa bor nas ni/ /ngan song shin tu mi zad 'bar bar 'gro/ /de dag rnams kyi sdig pa'i spyod pa dang / /chos min ldan 'gro rab sdig 'dir thos nas/ /
472b7(dkon brtsegs): rtag tu 'khor mor byang chub lam la sbyor/ /ngan 'gror skyes shing gdung bar gyur ta re/ /sangs rgyas 'jig rten phan pa drang srong che/ /bskal pa bye mang brgya lam 'byung bar
473a1(dkon brtsegs): 'gyur| |de ltar dal ba dam pa rnyed pa la/ /gal te thar 'dod bag med spang bar gyis/ /yul 'khor skyong / gang zag bzhi po 'di dag ni/
473a2(dkon brtsegs): byang chub sems dpas bsten par mi bya ba ste/ /bzhi gang zhe na/ yul 'khor skyong / byang chub sems dpas sdig pa'i bshes gnyen gyi gang zag bsten par mi bya ba
473a3(dkon brtsegs): dang / yul 'khor skyong / byang chub sems dpas dmigs par lta ba can gyi gang zag bsten par mi bya ba dang / yul 'khor skyong / byang chub sems dpas dam pa'i
473a4(dkon brtsegs): chos spang pa'i gang zag bsten par mi bya ba dang / yul 'khor skyong / byang chub sems dpas zang zing la brkam pa'i gang zag bsten par mi bya ba ste/ yul 'khor
473a5(dkon brtsegs): skyong / gang zag bzhi po 'di dag ni/ byang chub sems dpas bstan par mi bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /gang
473a6(dkon brtsegs): dag sdig pa'i bshes gnyen rnam spong zhing / /gang dag dge ba'i bshes gnyen sten byed pa/ /de dag rtag tu byang chub lam la 'phel/ /dper na mkha' la zla ba yar ngo
473a7(dkon brtsegs): bzhin| |dmigs par lta la rtag tu zhen pa dang / /bdag dang srog dang gso bar zhen pa dang / /de dag dug phyis bzhin du rtag tu spang / /gang dag sangs rgyas ye shes don mi
473b1(dkon brtsegs): gnyer ro| |gang dag mi mchog rnams kyi zhi ba'i chos/ /'dod chags bral ba'i bdud rtsi mthun spong ba/ /de dag dper na ngan skyug ji bzhin spang / /gang zhig byang chub dam
473b2(dkon brtsegs): pa 'tshang rgyar 'dod/ /zang zing dag dang chos gos ltung bzed chags/ /rtag tu khyim la 'dris par byed brtson pa/ /de dag rnams dang 'dres par mi bya ste/ /de dag me yi
473b3(dkon brtsegs): 'obs bzhin spang bar bya/ /gang zhig bdud ni gdul bar bya ba dang / /'khor lo dam pa bla med bskor ba dang / /de ltar sems can don yangs byed 'dod pa/ /des ni sdig pa'i
473b4(dkon brtsegs): bshes gnyen spang bar bya/ /gang zhig byang chub dam pa 'tshang rgyar 'dod/ /de yis rnyed dang sdug dang mi sdug dang / /grags dang mtshang 'dru phrag dog nga spangs te/ /
473b5(dkon brtsegs): sangs rgyas ye shes rtag tu btsal bar bya/ /yul 'khor skyong / bzhi po 'di dag ni/ byang chub sems dpa' rnams kyi sdug bsngal rnam par smin pa'i chos te/ /bzhi
473b6(dkon brtsegs): gang zhe na/ yul 'khor skyong / shes pas mngon par rlom sems su byed pa byang chub sems dpa' rnams kyi sdug bsngal rnam par smin pa'i chos dang / yul 'khor
473b7(dkon brtsegs): skyong / phrag dog dang ser sna dang ldan pa'i sems byang chub sems dpa' rnams kyi sdug bsngal rnam par smin pa'i chos dang / yul 'khor skyong / ma mos pa byang
474a1(dkon brtsegs): chub sems dpa' rnams kyi sdug bsngal rnam par smin pa'i chos dang / yul 'khor skyong / yongs su ma dag pa'i shes pa dang / bzod pa'i longs
474a2(dkon brtsegs): spyod yongs su tshol ba byang chub sems dpa' rnams kyi sdug bsngal rnam par smin pa'i chos te/ yul 'khor skyong / bzhi po de dag ni/ byang chub sems dpa' rnams
474a3(dkon brtsegs): kyi sdug bsngal rnam par smin pa'i chos so/ /de nas bcom ldan 'das kyis de'i tshe tshigs su bcad pa 'di dag bka' stsal to/ /gang dag sa la chos ni 'dzin gyur cing //
474a4(dkon brtsegs): 'gro ba thams cad kyis kyang mchod 'gyur ba/ /de la mi shes pas ni brnyas byed na/ /des na de ni sdug bsngal mtha' yas rnyed/ /yang bas ni gang zhig longs spyod tshul/ /
474a5(dkon brtsegs): shes pa ma dag rtag tu 'dun cing 'dod/ /gang zhig rtag tu nga rgyal khengs gyur la/ /bla ma 'phags pa'i skye bo mi 'dud cing / /sangs rgyas la yang mos pa yod min
474a6(dkon brtsegs): la| |chos dang tshogs la de ni mos pa med/ /bslab dang sbyangs pa rnams la de mi mos/ /sdig pa'i blo can ngan song gsum phyogs pa/ /de ni mi nang 'di nas shi 'phos nas/ /
474a7(dkon brtsegs): las kyi dbang gis mi mkhas rnam par rmongs/ /dmyal ba'am 'on te dud 'gro'i skye gnas sam/ /yi dwags 'gro ba rnams su sdug bsngal rnyed/ /gang zhig 'jig rten
474b1(dkon brtsegs): sgron 'gyur blo ldan zhing / mi yi dpa' bo sdug bsngal mthar 'byin pa/ /de yis ngan song lam rnams rab spangs te/ /byang chub lam ni rtag tu bsten par bya// //bam po gnyis
474b2(dkon brtsegs): pa| |yul 'khor skyong / bzhi po 'di dag ni/ byang chub sems dpa' rnams kyi 'ching ba ste/ bzhi gang zhe na/ pha rol la brnyes pa byang chub sems dpa' rnams kyi
474b3(dkon brtsegs): 'ching ba dang / 'jig rten pa'i thabs kyis bsgom pa la sbyor ba dang / mtshan ma'i 'du shes byang chub sems dpa' rnams kyi 'ching ba dang / kun 'dzin pa'i sems
474b4(dkon brtsegs): dang ldan pa dang / ye shes dang bral ba dang / bag med pa la brten par byed pa byang chub sems dpa' rnams kyi 'ching ba dang / phyir 'brang ba'i sems kyis khyim la 'dris par byed pa
474b5(dkon brtsegs): byang chub sems dpa' rnams kyi 'ching ba ste/ yul 'khor skyong / bzhi po de dag ni/ byang chub sems dpa' rnams kyi 'ching ba'o/ /de nas bcom ldan 'das kyis
474b6(dkon brtsegs): de'i tshe tshigs su bcad pa 'di dag bka' stsal to/ /rtag tu gzhan dag la ni brnyas byed cing / /rtag tu 'jig rten pa yis bsam gtan sgom/ /ltar gyur 'di dag gis
474b7(dkon brtsegs): ni de bcings te/ /glang po lus ring 'dam du song ba bzhin/ /khyim la 'dris byed 'ching dang ldan pa dang / /gang zhig bag med rtag tu kun 'dzin sems/ /ye shes spangs
475a1(dkon brtsegs): shing blo gros rmongs gyur pa/ /mi rigs spyod pa 'di dag rnams kyis bcings/ /gang zhig sdug bsngal 'jig pa 'di dag dang / /skye rga
475a2(dkon brtsegs): na 'chi la sogs las grol 'dod/ /brnyas par byed dang rlom sems bor nas ni/ /byang chub lam la rtag tu brtson par 'gyur/ /sdug bsngal mtha' yas ma
475a3(dkon brtsegs): lus bzod bya ste/ /bde ba kun la chags pa med gyur nas/ /sdug dang mi sdug gnyen pa ma lus btang / /brtan pa dag ni sdig bral sangs rgyas 'gyur/ /pha rol
475a4(dkon brtsegs): phyin drug sa dang yon tan dang / /stobs dang dbang po dag dang shes la sbyor/ /yon tan kun dang rtag tu ldan gyur nas/ /'gro ba'i dra ba grol ba'i sangs rgyas 'gyur/ /
475a5(dkon brtsegs): bskal pa bsam gyis mi khyab sngon spyad tshe/ /sems can phan phyir byang chub mchog don du/ /sbyin dang dul dang de la rtag tu spyad/ /gnyen pa spangs nas bde bar gnas par
475a6(dkon brtsegs): 'gyur| |bas mtha'i nags su rtag par nga dga' ste/ /byang chub ched du bsam pa rnam par sbyang / /brgya lam na yang brtson 'grus nyams ma gyur/ /skyes chen rnams kyi ye shes
475a7(dkon brtsegs): de 'dra'o/ /srid pa'i brtson rar 'gro ba lnga 'khyams pas/ /sems can 'khyams pa'i 'gro ba mthong nas ni/ /sngon chad 'dir ni snying rje rgya chen bskyed/ /'gro ba'i
475b1(dkon brtsegs): don du byang chub dam pa bsgrubs/ /bskal pa mang por byang chub mchog tshol zhing / /rang gi bu pho bu mo chung ma sdug /phangs pa'i srog dang shin tu 'byor pa dang / /grong khyer nor
475b2(dkon brtsegs): dang 'bru rnams mang po btang / /me tog 'bras bu chu 'byor nyams dga' ba'i/ /nags su thub pa nga ni bzod dgar gyur/ /sum mtshan rgyal pos lag pa rkang pa bcad/ /de tshe
475b3(dkon brtsegs): nga ni sdang ba'i yid ma gyur/ /nags dang sul na sngo bsangs zhes bya ba'i/ /thub pas bla ma rgos pa gso ba na/ /mi yi dbang pos sra ba'i mdas bsnan kyang / /yid ni yongs su
475b4(dkon brtsegs): gnod par sems ma gyur/ /legs par gsungs pa'i ched du g.yang sa nas/ /lus la ma bltas rab tu mchongs par gyur/ /nga ni byang chub mchog gi rgyu yi phyir/ /lus dang
475b5(dkon brtsegs): srog la bltas par ma gyur to/ /stag mo bu dang bcas pa'i srog gi phyir/ /lus btang nas ni stag mi tshim par byas/ /nam mkha' las ni lha yi tshogs rnams kyis/ /skyes
475b6(dkon brtsegs): chen brtson 'grus bstan pa legs zhes bsgrags/ /gang tshe sngon chad srid par spyod pa na/ /sbyin la rab dga' bram ze khye'ur gyur tshe/ /rin chen ched du rgya mtsho bskams
475b7(dkon brtsegs): nas ni| |nor bu rnyed nas sems can bde bar byas/ /rgyal bo zla nga'i bu zhes byar gyur te/ /brjod pa grags shing nga ni spyod pa'i tshe/ /nga yis bden pa'i tshul gyis rgyal po
476a1(dkon brtsegs): brgya| |bsad par byas pa myur du thar par byas/ /dbul zhing sdug bsngal ba yi mi mthong nas/ /nga yis phangs pa'i lus ni btang byas
476a2(dkon brtsegs): te| |nga yis nor rnyed de ni phyug por byas/ /de tshe nga ni kun spyin rgyal por gyur/ /nga 'dir mi yi rgyal por gyur pa'i tshe/ /skyabs su 'ongs pa'i phug ron mthong
476a3(dkon brtsegs): nas ni| |rang gi lus las sha yang bcad byas te/ /rang lus ngas btang 'jigs pas phongs ma btang / /rgyal po ral pa can zhes sngon gyur tshe/ /sman pa
476a4(dkon brtsegs): mchog gis nga yi ched du ni/ /mtshungs med sman rnams ma lus sbyar ba yang / /srog btang nas ni de dag gzhan la byin/ /'gro ba'i don phyir sngon chad spyod pa
476a5(dkon brtsegs): na| |rgyal bu mche ba bzang zhes byar gyur tshe/ /chung ma ma dris khyo las mi 'phyo ba/ /bur bcas bu mo ma chags ma bltas btang / /gang tshe brtson 'grus 'bar
476a6(dkon brtsegs): zhes byar gyur tshe/ /nga sngon lo ni stong du tshang bar yang / /bya dka' brgyad cu rtsa bzhi bzod par byas/ /nor dang dpal yang sngon chad ngas btang ngo / /rgyal bu
476a7(dkon brtsegs): gzi brjid dri ma med gyur tshe/ /nga yis rgyal ba'i ring bsrel mchod rten bdun/ /mchog tu gus pas lus la me btang ste/ /stobs bcu mnga' ba rnams la
476b1(dkon brtsegs): mchod pa byas/ /nga ni rgyal po zla 'od gyur ba'i tshe/ /mi bzad mig can khros par gyur na ni/ /de yis nga yi mgo bo bslangs pa na/ /de tshe nga yis mgo bo bcad de
476b2(dkon brtsegs): byin| |nga ni bsod nams mnyam zhes byar gyur tshe/ /grong dang grong khyer dag dang lam srang sgo/ /thams cad du yang rgya cher sman gyi rnams/ /de dag sems can don
476b3(dkon brtsegs): phyir ngas bzhag go / srid pa rnams na spyod pa gang gi tshe/ /nga sngon rgyal po dge bar gyur pa na/ /bud med gzugs bzang gser dang mu tig gis/ /lus brgyan stong dag
476b4(dkon brtsegs): ngas ni btang ba byas/ /gang tshe nga sngon mi yi rgyal po ni/ /rin chen gtsug phud gyur tshe me tog dang / /spos mchog rnams dang gser gyis brgyan pa yi/ /cod pan dpal
476b5(dkon brtsegs): ldan dam pa ngas btang ngo / /nga sngon rgyal po mos ldan gyur pa'i tshe/ /shing bal 'dab ma 'jam pa lta bu dang / /pad+ma'i 'dab mnyen lta bur 'jam gzhon pa'i/ /lag
476b6(dkon brtsegs): ba rkang pa dag kyang ngas btang ngo / /ded dpon seng+ge 'dzin du gyur pa na/ /snying rje med cing mi bzad rab gtum pa/ /srin mo brgya dag shin tu tshar bcad nas/ /rgya shug
476b7(dkon brtsegs): gling du mi rnams bkod par gyur/ /gang tshe mig bzang zhes byar gyur pa na/ /byis pa 'dod dang ldan zhing yid rmongs pa/ /srin mo dag la na chung 'du shes pa/ /tshong pa
477a1(dkon brtsegs): lnga brgya de dag thar par byas/ /gang tshe bsod nams 'od zer gyur pa na/ /lha yi bu mo lta bu'i gzugs ldan pa'i/ /bud med bye ba phrag
477a2(dkon brtsegs): bzhi spangs nas su/ /rgyal ba'i bstan pa la ni rab tu byung / /sems can don phyir nga ni spyod pa na/ /dri med dag pa'i gser gyi mdog can gyi/ /rgyal por gang tshe
477a3(dkon brtsegs): nga ni gyur pa na/ /sor mo dra bas 'brel ba rgya chen btang / /rgyal po ut+pal mig ces byar gyur tshe/ /pad+ma sngon po bzang po'i mdog 'dra'i mig /yid du 'ong zhing snying
477a4(dkon brtsegs): du sdug gyur pa/ /'gro ba'i don du nga yis btang ba byas/ /sman pa'i rgyal po skra 'drar gyur pa'i tshe/ /sdug dang bral bas nyen pa mthong nas ni/ /bud med cha byad
477a5(dkon brtsegs): gzugs dang blo nyams pa/ /ngas ni snying rjes yongs su thar par byas/ /sngon gyi srid par kun mthong gyur pa na/ /nad kyis btab pa nad pa'i mi mthong nas/ /nga yis rang
477a6(dkon brtsegs): gi khrag kyang byin gyur te/ /mi de ngas ni nad dang bral bar byas/ /rgyal po me tog bzang zhes bya gyur tshe/ /nga yis lus las rus pa phyung nas ni/ /nad kyis rid par gyur
477a7(dkon brtsegs): la rkang byin te/ /ngas ni nam yang sems can ma btang ngo / /rgyal po don grub ces byar sngon gyur tshe/ /rang gi mdzod rnams thams cad ngas btang zhing / /phangs shing yid
477b1(dkon brtsegs): du 'ong ba'i srog btang ste/ /phongs par gyur pa'i mi ni thar par byas/ /rgyal po phyogs kyi tog tu gyur pa'i tshe/ /byang chub 'dod nas 'gro ba'i don gyi phyir/ /'khor lo'i
477b2(dkon brtsegs): mtshan can pad+ma lta bu yi/ /lag pa phrugs kyang mi blta rab tu byin/ /rgyal po thams cad mthong du gyur pa'i tshe/ /snying rje ldan zhing 'gro don phan 'dod de/ /skyes pa bud med
477b3(dkon brtsegs): dag gis rgyas pa yi/ /gling bzhi pa yang ngas ni btang bar byas/ /rgyal po'i bu mo ye shes ldan gyur tshe/ /'jam zhing mnyen la dri med dkar ba'i brla/ /dga' zhing mgu
477b4(dkon brtsegs): ba'i yid kyis bcad nas ni/ /rang gi sha dang khrag kyang ngas byin no/ /bud med gzugs ldan zhes ni byar gyur tshe/ /bud med bkres skom nyam thag ngas mthong nas/ /
477b5(dkon brtsegs): gser ltar ser zhing shin tu gzhon pa yin/ /nu ma snying du sdug pa gnyi ga btang / /rgyal po dpal grags zhes byar gyur pa na/ /shin tu nyams dga' ba yi rgyan mchog
477b6(dkon brtsegs): dang / /rin chen du ma gos dang shing rta bzhin/ /gtang bar dka' ba rnam pa du ma dang / /rgyal po byas pa gzo bar gyur pa'i tshe/ /rgya mtsho las ni byas pa mi gzo bsgral/ /
477b7(dkon brtsegs): rin chen phyir ni de yis nga mig phyung / /'on kyang nga la khros pa'i sems med do/ /srog chags go d+har sngon srid gyur pa'i tshe/ /grog sbur dag ni 'chi bar gyur dogs
478a1(dkon brtsegs): nas| |lus kyi dam pa ma bltas btang bar byas/ /de tshe nga yi sems ni g.yo ba med/ /spyad pa spyod tshe bya sreg gyur pa na/ /rgan la bsnyen bkur bya bar rtag dga' ste/ /nga
478a2(dkon brtsegs): ni rim gro gus la rab tu dga'/ /nga rgyal ldan pa ma yin khengs pa med/ /skyabs su 'ongs pa'i don phyir nga yis ni/ /snying rje bskyed pa byas nas lus btang ste/ /gdol pa mi yis mda' rnams bsnun
478a3(dkon brtsegs): kyang ni/ /spre'u gyur ngas ni mi de ma btang ngo / /rgyal po dbang du gyur tshe nga yis ni/ /glang po bla ma rgan dran lus bskams te/ /shin tu yid 'ong zas kyang ngas ma zos/ /de tshe glang po bdag nyid thar bar gyur//
478a4(dkon brtsegs): bgrod dka' gangs can ri la dred dbang gyur/ /nga yis zhag bdun bar du bsrungs pa'i mi/ /de yis gsod pa nga la btang byas kyang / /ngas ni de tshe khong khro byas pa med/ /kha ba kun da 'dra
478a5(dkon brtsegs): ba'i glang por gyur/ /byang chub mchod rten sangs rgyas yon tan tshol/ /dug dang bcas pa'i mda' yis bsnun kyang ni/ /mche ba dam pa byin gyi khros pa med/ /dum bu'i gling du nags tshal spyod
478a6(dkon brtsegs): yul ba/ /sreg pa'i phrug gu byams la gnas gyur tshe/ /mthong ba tsam gyis me de zhi gyur nas/ /lha tshogs dag gis me tog rnams kyang gtor/ /ri dwags gyur tshe gang+gA'i
478a7(dkon brtsegs): rlabs shugs kyis/ /khyer ba zhig ni nga yis bsgral byas pa/ /de yis gsod phyir nga gan khrid de 'ongs/ /'on kyang nga ni de la yid ma khros/ /rgya mtsho'i dbus su son te
478b1(dkon brtsegs): mgon med pa/ /tshong pa lnga brgya dag ni bsgral byas nas/ /bkres pa de dag rnams kyis bsad gyur tshe/ /rus sbal skye gnas gyur kyang byams dang ldan/ /nga ni byang
478b2(dkon brtsegs): chub spyad pa spyod pa na/ /sngon chad chu na rgyu ba'i nyar gyur tshe/ /sems can phan phyir nga yis lus btang ste/ /srog chags brgya stong dag gis zos par gyur/ /srog chags
478b3(dkon brtsegs): nges par gang tshe gyur pa na/ /nad brgyas gzir ba'i 'gro ba mthong nas ni/ /lus ni sman lta bur yang bsgyur byas te/ /sems can bde zhing nad kyang med par byas/ /
478b4(dkon brtsegs): ri dwags rgyal po seng+ger gyur pa'i tshe/ /mthu stobs ldan par gyur cing snying rje ldan/ /mda' yis bsnun kyang khros pa'i sems med de/ /de tshe gsod la nga yis byams pa
478b5(dkon brtsegs): byas| |dung dang ba mo lta bu'i rta rgyal du/ /nga sngon rgya mtsho'i dogs su gyur pa'i tshe/ /srin mo'i nang du song ba'i tshong pa rnams/ /nga yis snying brtse snying rje bskyed nas bsgral/ /
478b6(dkon brtsegs): 'gro ba'i don du byang chub spyad spyod tshe/ /'dab chags kun lar ni nga gyur tshe/ /'dod pa'i yon tan nyes pa mang spangs nas/ /bud med dbang du nga ni song ma gyur/ /gel
478b7(dkon brtsegs): ba'i nags gnas ri bong gyur pa'i tshe/ /legs spyad ri bong tshogs gyur de la bstan/ /thub pa gnas la gnas pa bkres phongs pa/ /de yi ched du ngas ni lus kyang
479a1(dkon brtsegs): btang / /sdong po me tog 'bras rgyas ne tso'i tshe/ /sdong po bskams kyang ngas ni de ma btang / /de tshe brgya byin byas gzos sang mthong nas/ /sdong po de
479a2(dkon brtsegs): ni lo 'bras rgyas par byas/ /nga ni spra yi rgyal por gyur pa'i tshe/ /mi yi rgyal po klu yis yul bcom ste/ /spra yi tshogs la gnod pa byung mthong nas/ /rgyal
479a3(dkon brtsegs): po'i 'jigs las de dag ngas bton no/ /nga sngon ne tsor gyur te pha ma'i phyir/ /sA lu blangs tshe mi yis bzung nas ni/ /ne tso ci phyir nga yi sA lu len/ /lo tog
479a4(dkon brtsegs): smin 'di ma rungs byar sems sam/ /ne tso des smras bzang po gsan du gsol/ /bdag ni rku bas khyod kyi 'bras mi len/ /pha ma rgan rgon gnyis ni gso ba'i phyir/ /de
479a5(dkon brtsegs): la snying rjes bdag gis sA lu blangs/ /gang tshe thog ma sa bon 'dabs pa'i tshe/ /'gro ba kun la cha shas sbyin no zhes/ /de skad tshig smras de ni bdag thos te/ /des na bdag
479a6(dkon brtsegs): ni rku ba gzhar mi 'gyur/ /ne tso legs so sA lu ci dgar khyer/ /sri zhu 'di ni mi yi nang na dkon/ /khyod ni mi yin nga 'dir dud 'gro yin/ /legs so khyod ni dul
479a7(dkon brtsegs): zhing yang dag bsdams/ /byang chub rdul bral dam pa tshol ba na/ /sngon chad spyod pa de la sogs pa rnams/ /spyad pa'i tshe na dka' ba brgya la yang / /nga yi yid ni
479b1(dkon brtsegs): skyo bar gyur pa med/ /nang gi dag gam 'on te phyir yang rung / /nga yis dngos po ma btang gang yang med/ /tshul khrims bzod dang de bzhin brtson 'grus dang / /bsam gtan thabs
479b2(dkon brtsegs): dang shes rab ngas spyad do/ /sha dang pags pa de bzhin rkang dang khrag /de dag rang gi lus las sbyin pa byas/ /bas mtha' dag dang phug na rgyu ba'i tshe/ /ngas ni de tshe lus ni bskams
479b3(dkon brtsegs): bar byas/ /gang la sbyar na rgyal bar 'gyur ba yi/ /sbyangs pa gang dag rgyal bas bstan mdzad pa/ /sbyangs pa de la rtag tu rab brtson te/ /sngon spyad tshe na nga ni rtag tu 'jug /spyod
479b4(dkon brtsegs): pa'i tshe na nga yis gang bsten pa/ /brtul zhugs rgya chen de 'dra de dag dang / /spyod pa 'di thos nas ni de dag rnams/ /tshig gcig la yang 'dun par mi 'gyur ro/ /'di thos
479b5(dkon brtsegs): gyur nas de yi tshe na ni/ /bstan pa 'di nyid la ni 'phya bar 'gyur/ /de dag zas dang 'khrig pa lhur len cing / /rtag tu gnyid non khab ltar g.yo ngan 'gyur/ /rtag tu 'phags
479b6(dkon brtsegs): pa ma yin chos la sdang / /bstan pa sun 'byin byed cing yon tan nyams/ /zhi ba'i chos 'di thos par gyur pa na/ /'di ni rgyal bas gsungs pa min zhes 'dzer/ /nga yi slob
479b7(dkon brtsegs): dpon thos pa rgya mtshor gyur/ /mang du thos pa smra ba'i gtso bo yi/ /de yis 'di ni rnam pa ji ltar yang / /sangs rgyas bka' ma yin zhes dgag pa byas/ /pha rol las kyang rgan
480a1(dkon brtsegs): par gyur de yi/ /bla ma de ni dpag med yon tan chung / /des kyang 'di ni blang ba ma byas kyi/ /'di lam 'jug pa 'di ni nor ba yin/ /gang la
480a2(dkon brtsegs): bdag yod ma yin srog med dang / /rnam pa cis kyang gang zag med bstan pa/ /tshul khrims sbyor dang sdom pa'i bya ba la/ /gang 'bad de yi ngal ba don med 'gyur/ /
480a3(dkon brtsegs): gal te rdeg pa chen po yod na ni/ /'di la bdag dang sems can shed skyes med/ /gang la bdag dang sems can mi dmigs pa/ /de la bdag gis ngal byas don
480a4(dkon brtsegs): med 'gyur/ /sdig pa'i blo dang mu stegs ngan mtshungs pas/ /rang gi blo yis rang bzo byed pa ste/ /dge slong 'khor gyi nang du rgyal ba ni/ /tshig 'di gsung bar
480a5(dkon brtsegs): nam yang mi 'gyur ro/ /ngo tsha khrel dang 'dzem dang bral ba dang / /khwa ltar spyi rtol che la rgod gtum zhing / /phrag dog nga rgyal rgyags pas tshig pa yi/ /dge slong dag
480a6(dkon brtsegs): ni nga yi bstan la 'byung / /lag pa dang ni rkang pa rdob byed cing / /chos gos gra rnams kyang ni dkyog par byed/ /chos gos thogs shing chang dang rgyags myos nas/ /
480a7(dkon brtsegs): grong dang khyim dag tu ni rnam par rgyu/ /de dag sangs rgyas rgyal mtshan thogs nas ni/ /khyim na gnas pa'i skye bo sten par byed/ /bstan pa yon tan phung po 'di spangs
480b1(dkon brtsegs): nas| |de dag rtag tu 'phrin yig 'khyer bar byed/ /de dag ba lang rta dang bong bu dang / /de dag phyugs dang bran mo bran pho bsrel/ /zhing gi las dang tshong gi sbyor pa la/ /brtson
480b2(dkon brtsegs): yid ldan zhing rtag tu 'phags ma yin/ /de dag 'phags min tshigs kyang mi smra med/ /bya ba ma yin pa yang gang yang med/ /de dag rnams la mchod rten nor dang ni/ /dge
480b3(dkon brtsegs): 'dun gyi dang gang zag nor dang mtshungs/ /dge slong yon tan 'byor pa mthong nas ni/ /de dag la yang mi snyan rjod byed de/ /tshul khrims 'chal pa slu ba zhugs nas ni/ /bud
480b4(dkon brtsegs): med 'jigs byed mi bzad rab ces brjod/ /rab tu byung ba de dag brkam pa ltar/ /khyim pa 'dod pas brkam pa de lta min/ /khyim pa mtshungs pa de dag chung ma dang / /bu
480b5(dkon brtsegs): dang bu mo dag kyang yod par 'gyur/ /gang gi khyim du de dag chos gos dang / /lus dang longs spyod dag gis bsnyen bkur bya/ /de yi chung ma la ni yongs chags shing / /nyon
480b6(dkon brtsegs): mongs dbang 'gro rtag tu 'phags pa min/ /'dod pa 'di dag bsten bya ma yin te/ /dud 'gro yi dwags dmyal bar lhung byed ces/ /de dag khyim pa rnams la rtag smra zhing / /
480b7(dkon brtsegs): de dag bdag nyid ma dul nyer zhi min/ /ji ltar de dag bdag nyid ma dul ba/ /de dag slob ma tshogs kyang rab ma dul/ /kha zas dag kyang 'khrig pa'i gtam rnams la/ /de
481a1(dkon brtsegs): dag nyin dang mtshan du bgro bar byed/ /bstan pa'i phyir gyi yon tan phyir min te/ /de dag la ni de dag bsdu ba sbyin/ /'gro las rtag 'dir
481a2(dkon brtsegs): mchod pa thob snyam nas/ /rang gi slob ma'i tshogs kyis bdag kyang bskor/ /de dag skye bo rnams la smra ba ni/ /bdag gis snying rjes 'di dag sdud byed kyi/ /slob ma'i tshogs
481a3(dkon brtsegs): de dag las nam yang ni/ /rim gro don du gnyer ba med ces smra/ /de la nad kyis non dang mdze can mang / /lus la sha kra can dang gzugs mi sdug /rtag tu 'phags
481a4(dkon brtsegs): min mi dag kha cig kyang / /'ongs shing lhag pa rab tu 'byin par 'gyur/ /lung nod pa dang sdom pa rnam par nyams/ /de dag dge slong yon tan rtag mi brtson/ /de dag
481a5(dkon brtsegs): khyim pa ma yin dge slong min/ /de dag spangs pa dur khrod shing dang mtshungs/ /de dag so sor thar dang bslab pa dang / /'dul ba la yang gus par byed mi 'gyur/ /de dag
481a6(dkon brtsegs): rang nyams rang dbang 'gro ba ste/ /lcags kyo btang ba'i glang po'i dbang po 'dra/ /de dag nags su gnas par gyur kyang ni/ /sems ni grong du 'gro bar 'gyur ba ste/ /
481a7(dkon brtsegs): nyon mongs me yis rtag tu rab gdungs la/ /de dag sems kyang gnas pa med par 'gyur/ /de dag sangs rgyas yon tan thams cad dang / /bslab dang sbyangs dang thabs
481b1(dkon brtsegs): kyang brjed nas ni/ /rgyags dang nga rgyal grags pa yongs rgyas te/ /de dag mi zad mnar med lhung bar 'gyur/ /de dag rgyal po'i gtam la rtag dga' zhing / /kun po'i gtam
481b2(dkon brtsegs): brjod pa la'ang rtag tu dga'/ /nye du bsten la'ang rab tu dga' ba ste/ /de dag nyin dang mtshan du sems par byed/ /bsam gtan dang ni kha ton btang nas su/ /rtag tu
481b3(dkon brtsegs): gtsug lag khang gi las la brtson/ /gnas la bkram zhing khro gnyer 'byin par byed/ /de dag slob ma 'khor kyang ma dul ba/ /nga ni gtsug lag khang gi lag gi bla/ /bdag
481b4(dkon brtsegs): gi ched du 'di ni ngas byas te/ /dge slong gang dag nga yi rjes mthun pa/ /gtsug lag khang 'dir de dag gnas yod do/ /gang dag tshul khrims ldan zhing yon tan ldan/ /
481b5(dkon brtsegs): chos 'dzin skye bo'i don la mngon brtson la/ /dul zhing yang dag sdom la rtag brtson pa/ /de dag rnams ni sdug par mi byed do/ /'di ni nga yi gnas su bskos pa ste/ /
481b6(dkon brtsegs): 'di ni nga yi lhan gcig gnas pa yin/ /'di ni nga yi dga' bar byed pa yin/ /khyod kyi gnas ni gang yang med kyi song / /'di ni dge slong dag kyang mang bkod de/ /mal
481b7(dkon brtsegs): cha rnams kyang ma lus bgos zin la/ /'di na rnyed pa 'byung ba yod ma yin/ /'dir ni ci zhig spyod kyi dge slong song / /de dag la ni mal stan bgo bya ba/ /nam du'ang srid
482a1(dkon brtsegs): par 'byung ba ma yin te/ /de dag khyim pa lta bur gsog 'gyur zhing / /'tshog chas rnams dang g.yog 'khor mang bar 'gyur/ /phyi ma'i dus
482a2(dkon brtsegs): na nga yi bu de dag / kun tu smad pa byas par gyur pa ni/ /de dag nga yi tshig ni dran 'gyur te/ /bas mtha' dag dang nags su de tshe gnas/ /kye hud rnyed pas zil non yon
482a3(dkon brtsegs): tan sdang / /dge slong mang po gang du byung gyur pa/ /rgyal ba dam pa yi ni bstan pa dag /ring por mi thogs par yang 'jig par 'gyur/ /phyi dus tshul khrims yon
482a4(dkon brtsegs): tan ldan pa dag / rtag par yongs su brnyas par 'gyur ba ste/ /de dag grong dang yul 'khor grong khyer rnams/ /spangs nas dgon pa nags su gnas par 'gyur/ /
482a5(dkon brtsegs): 'byed dang zur zer 'thab mo dga' ba dang / /yon tan nyams la rtag tu bsti stang byed/ /de dag skye ba'i ston par grags gyur te/ /de dag nga rgyal rgyags pas tshig
482a6(dkon brtsegs): par 'gyur/ /'dir ni nga yi bstan pa yon tan gter/ /yon tan kun gyi 'byung gnas mchog dga' ba/ /'di ni tshul khrims nyams dang phrag dog dang / /rgyags
482a7(dkon brtsegs): pa'i skyon rnams kyis ni 'jig par 'gyur/ /ji ltar rin chen 'byung gnas bsubs pa dang / /pad+ma'i rdzing bu yongs su bskams pa dang / /rin chen mchod sdong chag par
482b1(dkon brtsegs): gnas pa ltar/ /phyi ma'i dus na bstan pa 'jig par 'gyur/ /phyi ma'i dus kyi tshe na dam pa'i chos/ /rnam par 'jig 'gyur shin tu mi bzad tshe/ /dge slong dul pa ma yin de
482b2(dkon brtsegs): 'dra ba| |de dag nga yi bstan 'di 'jig pa yin/ /spyod pa 'di la brten par dga' ba rnams/ /de dag bzang 'gro ga la yod de ring / /'di nas shi 'phos yi dwags 'gro ba dang /
482b3(dkon brtsegs): dud 'gro'i 'gro dang sems can dmyal bar gnas/ /lo brgya du mar sdug bsngal mtha' yas pa/ /mi bzad drag po nyams su myong bar 'gyur/ /ci ste de yis mi yi lus rnyed
482b4(dkon brtsegs): kyang | |rtag tu sdug bsngal mya ngan ldan par 'gyur/ /sdig pa'i spyod pa 'di dag rtag bsten pa/ /long ba'am 'on pa'am zhar bar skye bar 'gyur/ /lus la rtag tu sha bkra
482b5(dkon brtsegs): 'byung bar 'gyur/ /'jigs pa'i gzugs can mthong na 'jigs par 'gyur/ /gang zhig ya nga'i spyod pa bsten pa ni/ /de dag su yang yid rton mi 'gyur te/ /de yi tshig la
482b6(dkon brtsegs): yid ches mi 'gyur zhing / /de ni rtag tu sma 'bab par yang 'gyur/ /de dag nad dang sdug bsngal brgya yis gdungs| /mtshon dang shing dang bong ba rnams kyis bsnun/ /bkres dang
482b7(dkon brtsegs): skom pa'i 'jigs pas yongs su gdungs/ /yang na de ni rtag par rab tu brnyas/ /sdug bsngal mtha' yas pa dag thos nas ni/ /nges pa rnams kyi sdig pa'i spyod bor la/ /lag
483a1(dkon brtsegs): pa'i spyod la rtag tu brten par gyis/ /'di nas phyin chad 'gyod par gyur te re/ /gang zhig sangs rgyas tshogs dang 'phags tshogs dang / /bslab dang
483a2(dkon brtsegs): sbyangs pa'i chos la dga' gyur pa/ /gnyen dang rnyed dang grags brjod spang byos la/ /de ltar rtag tu mngon par brtson par gyis/ /'dus byas 'di ni sgyu ma lta bu dang / /'jig par
483a3(dkon brtsegs): 'gyur dang rmi lam lta bu dang / /sdug pa kun dang mi ring 'bral 'gyur zhing / /'di la rtag pa gang yang med rtogs la/ /pha rol phyin dang sa dang stobs rnams la/ /rtag tu rab tu
483a4(dkon brtsegs): sbyor zhing 'bad par gyis/ /ji srid byang chub mchog sangs ma rgyas pa/ /de srid brtson 'grus nam yang nyams mi bya/ /gleng gzhi'i le'u zhes bya ba ste/ dang po'o// //
483a5(dkon brtsegs): yul 'khor skyong / /byang chub sems dpa'i theg pa pa'i gang zag phal cher la skyon de dag 'byung bar 'gyur te/ mi brtson pa dag ni mi brtson pa dag la mchod par 'gyur/
483a6(dkon brtsegs): g.yo dang ldan pa dag ni/ g.yo dang ldan pa dag la mchod par 'gyur/ mi shes pa dag ni/ mi shes pa dag la bsti stang byed par 'gyur/ zang zing la
483a7(dkon brtsegs): dga' bar 'gyur zhing / chags pa mang ba dang / khyim la ser sna byed pa dang / g.yo dang ldan pa dang / bya khwa ltar mu cor smra ba dang / tshul 'chos pa dang /
483b1(dkon brtsegs): nye du lhur len par 'gyur/ phan tshun bsngags pa smra bas rnyed pa sgrub par 'gyur/ rnyed pa yongs su btsal ba'i phyir de dag grong du 'jug gi /sems can yongs su smin par
483b2(dkon brtsegs): bya ba'i phyir ma yin/ sems can la snying brtse ba'i phyir ma yin par 'gyur/ de dag mi shes bzhin du ji ltar na bdag la pha rol gyis mang du thos pa dang / dge ba'i chos dang
483b3(dkon brtsegs): ldan par shes par 'gyur snyam du bdag shes pa dang ldan par khas 'che bar 'gyur/ ji ltar 'dir mi brtson pa de bzhin du zhe sa med par 'gyur/ snod chag pa bzhin du
483b4(dkon brtsegs): 'gyur/ gcig la gcig 'khrul pa tshol ba dang / sbyor ba nyams pa dang / mi shes pa dang / le lo can dang / phan tshun mi mthun pa'i chos 'gro ba skyed pas ye shes la mi rtog pa mang
483b5(dkon brtsegs): ba dang | rang dgar byed pa dang / shar gnyer ba dam pa dang / gnod sems kyis rgyas pa dang / rigs pa ma yin pa'i 'khor gyi skye bo dang 'gro ba byed pas bstan pa 'di la spyod par
483b6(dkon brtsegs): 'gyur| yongs su mi 'dri ba'i ngang tshul can dang / chos mnyan pa don du mi gnyer bar 'gyur/ mi rigs pa'i spyod pas dbul po'i khyim rnams su skye ba yongs su 'dzin par
483b7(dkon brtsegs): 'gyur| de dag dbul po'i khyim nas rab tu byung nas rnyed pa tsam gyis bstan pa 'di la dga' ba bskyed par 'gyur ro/ /de dag la nyes pa bshags pa yang med par 'gyur na/
484a1(dkon brtsegs): ye shes mngon par rtogs pa lta smos kyang ci dgos/ de dag gis sangs rgyas kyi yon tan rnams bor nas shes kyi khe dang rnyed pa tsam gyis bdag
484a2(dkon brtsegs): dge sbyong ngo / /zhes bdag nyid khas 'che bar 'gyur te/ yul 'khor skyong / nga ni/ gang zag de lta bu de dag la rjes su mthun pa'i bzod pa yang mi smra na/ sangs rgyas kyi
484a3(dkon brtsegs): ye shes lta ga la zhig / de dag la ni bde 'gro yang ring na/ byang chub lta smos kyang ci dgos/ yul 'khor skyong / gang zag de lta bu de dag la byang chub kyi bar chad byed
484a4(dkon brtsegs): pa'i chos brgyad yod par smra ste/ brgyad gang zhe na/ ngan song gsum du skye ba dang / mtha' 'khob pa'i mi'i nang du skye ba dang / dbul po'i khyim du skye ba dang / rigs
484a5(dkon brtsegs): dma' bar skye ba dang / mdog ngan cing rtogs pa zhan pa dang / sdig pa'i bshes gnyen dang phrad pa dang / nang mang ba dang / ya nga ba ma spangs pas 'chi ba'i dus byed
484a6(dkon brtsegs): par 'gyur ba ste/ yul 'khor skyong / chos brgyad po de dag ni/ byang chub kyi bar chad byed par brjod do/ /de ci'i phyir zhe na/ yul 'khor skyong / tshig gis khas 'che
484a7(dkon brtsegs): ba la nga byang chub ces mi smra'o/ /tshul 'chos pa la spyod pa yongs su dag pa zhes nga mi smra'o/ /g.yo byed pa la byang chub kyi spyod pa zhes nga mi smra'o/ /zang zing lhur
484b1(dkon brtsegs): len pa la sangs rgyas la mchod pa zhes nga mi smra'o/ /mngon pa'i nga rgyal can la shes rab yongs su dag pa zhes nga mi smra'o/ /shes rab 'chal pa la the tshom gcod pa zhes
484b2(dkon brtsegs): nga mi smra'o/ /ser sna can la bsam pa yongs su dag pa zhes nga mi smra'o/ /mi brtson pa mang ba la gzungs thob ces nga mi smra'o/ /yang dag pa'i yon tan ma yin pa yongs su tshol
484b3(dkon brtsegs): ba la bde 'gro thob ces nga mi smra'o/ /khyim la ser sna byed pa la lus yongs su dag pa zhes nga mi smra'o/ /spyod lam bcos ma can la sangs rgyas dang phrad pa zhes nga mi smra'o/ /
484b4(dkon brtsegs): khyim la chags pa la ngag yongs su dag pa zhes nga mi smra'o/ /ma gus pa la sems yongs su dag pa zhes nga mi smra'o/ /tshod mi shes pa la chos 'dod pa zhes nga mi smra'o/ /lus
484b5(dkon brtsegs): dang srog la lta ba dang bcas pa la chos yongs su tshol ba zhes nga mi smra'o/ /yul 'khor skyong / ji ltar skyes bu blun po de dag la smad pa ltar ston pa drug la de ltar nga mi smod
484b6(dkon brtsegs): do| |de ci'i phyir zhe na/ de dag ni/ gzhan du smra la gzhan du byed pa'o/ /lha dang bcas pa'i 'jig rten la slu ba'o/ /de nas bcom ldan 'das kyis de'i tshe tshigs su bcas pa
484b7(dkon brtsegs): 'di dag bka' stsal to/ /yang dag ma bsdams rgod cing khengs pa can/ /ma gus nga rgyal ldan zhing chags shas che/ /nyon mongs zil non tha ba nyon mongs bcas/ /de 'dra
485a1(dkon brtsegs): dag la byang chub mchog rab ring / /chags bas zil gyis non na le lo 'phel/ /le los zil gyis non na dad pa nyams/ /dad pa nyams na
485a2(dkon brtsegs): tshul khrims rab tu nyams/ /tshul khrims 'chal bar gyur na bzang 'gro nyams/ /dbul por gyur pas rab tu byung gyur te/ /mchod pa rnyed nas dbul las grol par
485a3(dkon brtsegs): gyur| |de dag gser gyi khur ni bor nas su/ /gso ma'i khur ni len par byed dang mtshungs/ /rnyed pa don du gnyer bas dgon par 'gro/ /der song nas kyang gos dang
485a4(dkon brtsegs): nye du tshol/ /mngon shes rig dang spobs pa phun sum tshogs/ /bor nas de ni phyir yang nye du 'dzin/ /rmongs nas nga rgyal dbang gis ngan song sa/ /mi khom 'gro ba rnams
485a5(dkon brtsegs): dang dbul po dang / /dma' ba'i rigs su skye dang long ba dang / /mdog ngan pa dang mthu chung de dag 'dzin/ /de dag tshul dang spyod pa yongs nyams dngos/ /bag med rnyed
485a6(dkon brtsegs): nas dran pa rab tu nyams/ /g.yang sa chen po mi bzad lhung bar 'gyur/ /de nas bskal pa bye bar thar pa med/ /gal te 'dir ni 'thob pas byang chub na/ /de phyir lhas
485a7(dkon brtsegs): sbyin gyis kyang byang chub 'thob/ /rnam par 'thor rlung gis ni bya lhung ltar/ /chags pas kyang ni de ltar mi rigs so/ /bsod nams nyams shing gzhan gyi chung mar
485b1(dkon brtsegs): chags| |tshul khrims ma dag dge ba rnams las nyams/ /byang chub sems kyis ye shes gang ma thob/ /de dag bstan la mi dgos dur shing bzhin/ /byang chub don
485b2(dkon brtsegs): gnyer sangs rgyas chos tshol ba/ /dper na thar pa de bzhin mi gnas so/ /de ni rnyong gis spre'u la dam byas ltar/ /nga rgyal zil non byang chub de 'dra'o/ /byang chub don
485b3(dkon brtsegs): du gnyer bas chos tshig phyir/ /nga yi rang gi srog ni phangs pa'ang btang / /chos de btang nas brtson dang mi ldan pa/ /don med gyur nas bstan las lhung bar 'gyur/ /nga ni
485b4(dkon brtsegs): sngon chad legs par bshad don phyir/ /g.yang sa chen po me lce 'bar bar mchongs/ /de thos nas ni sdug dang mi sdug pa/ /thams cad rnam par spangs te nan tan gnas//
485b5(dkon brtsegs): bstan pa sna tshogs yon tan 'byor thos la/ /de dag nam yang 'dod pa mi skye na/ /chos min 'dod la byang chub ga la yod/ /dper na long ba lam sel med dang mtshungs//
485b6(dkon brtsegs): yul 'khor skyong / sngon byung ba 'das pa'i dus na bskal pa grangs med pa'i yang ches grangs med pa/ rgya che ba/ bsam gyis mi khyab pa/ mtshungs pa med pa/ dpag tu med
485b7(dkon brtsegs): pa| tshad med par gyur pa de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs
486a1(dkon brtsegs): pa| 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das
486a2(dkon brtsegs): don grub blo zhes bya ba 'jig rten du byung ngo / /yul 'khor skyong / de'i tshe de'i dus na rgyal po 'od zer ldan zhes bya ba zhig byung ngo / /yul 'khor skyong / rgyal po 'od
486a3(dkon brtsegs): zer ldan ni/ 'dzam bu'i gling dpag tshad khri drug stong la rgyal srid byed do/ /yul 'khor skyong / de'i tshe de'i dus na 'dzam bu'i gling de na grong khyer nyi khri dang khyim
486a4(dkon brtsegs): bye ba phrag stong yod do/ /yul 'khor skyong / rgyal po 'od zer ldan de rgyal po pho brang gang na gnas pa rgyal po 'od zer ldan de'i grong khyer rin po che snang ba zhes bya
486a5(dkon brtsegs): pa shar nub tu chur dpag tshad bcu gnyis yod pa/ lho byang du rgyar dpag tshad bdun yod pa/ rin po che sna bdun gyi phyir ra ba rim pa bdun dang / mig mang ris su bris
486a6(dkon brtsegs): pas mdzes par byas pa yod do/ /de'i tshe sems can rnams kyi tshe'i tshad ni/ lo bye ba phrag bcu thub par gyur to/ /yul 'khor skyong / rgyal po 'od zer ldan gyi bu
486a7(dkon brtsegs): bsod nams kyi 'od zer zhes bya ba gzugs bzang ba/ mdzes pa/ blta na sdug pa/ kha dog bzang po rgyas pa mchog dang ldan pa zhig yod de/ de btsas ma thag tu rin
486b1(dkon brtsegs): po che sna bdun gyi gter stong byung bar gyur to/ /rgyal po'i khang bzang gi nang du yang rin po che sna bdun gter gyi mi bcu'i tshad tsam byung bar gyur te yul 'khor skyong / rgyal bu
486b2(dkon brtsegs): gzhon nu bsod nams kyi 'od zer de btsas ma thag tu 'dzam bu'i gling pa'i sems can thams cad yid rangs par gyur to/ /sems can gang dag brtson ra na 'khod pa de dag kyang
486b3(dkon brtsegs): brtson ra nas thar par gyur to/ /yul 'khor skyong / rgyal bu gzhon nu bsod nams kyi 'od zer des nyi ma bdun gyis 'jig rten pa'i sgyu rtsal ji snyed pa de dag thams cad rtogs
486b4(dkon brtsegs): par gyur to/ /yul 'khor skyong / de nas gnas gtsang ma'i ris kyi lha rnams kyis nam gyi gung gi dus la bab pa dang / rgyal bu gzhon nu bsod nams kyi 'od zer la gzhon nu/
486b5(dkon brtsegs): khyod bag yod par gyis shig /mi rtag par so sor brtag pa la mkhas par gyis shig /gzhon nu/ mi rnams kyi srog ni/ chen po med pa ste/ tshe 'pho bar 'gro ba yin gyi/ 'jig
486b6(dkon brtsegs): rten pha rol la 'jigs par blta bar bya zhing las dang bya ba dang mi 'gal bar gyis shig / ces bskul te/ de'i tshe lha'i bu de dag gis tshigs su bcad pa 'di dag kyang smras
486b7(dkon brtsegs): so| |gzhon nu bag med par ni gyur ta re/ /bag med dbang du song bar gyur ta re/ /bde bar gshegs pas bag yod rab bstod cing / /bde gshegs rnams kyis bag med rnams
487a1(dkon brtsegs): kyang smad/ /nges pa gang dag 'di na bag yod cing / /legs sdom dga' la ser sna byed pa dang / /sems can kun la snying rje byams yid ldan/ /de
487a2(dkon brtsegs): dag ring por mi thogs mi mchog 'gyur/ /bde bar gshegs pa gang dag 'das pa dang / /'di na da ltar dag dang gang ma byon/ /de dag thams cad dge ba rnams kyis 'phags
487a3(dkon brtsegs): bag yod lam nyid la yang shin tu gnas/ /bza' dang btung dang gos dang kha zas dang / /gser dang dngul dang nor bu mu tig dang / /bskal pa bye bar de dag rnams kyis
487a4(dkon brtsegs): btang | |byang chub dam pa 'di ni don du gnyer/ /rkang pa lag pa de bzhin rna ba sna/ /slong ba rnams la rab tu dgos byin na/ /byang chub yon tan kun gyis bsam rdzogs nas//
487a5(dkon brtsegs): de dag ring por mi thogs mi mchog 'gyur/ /rgyal srid bde dang sdug pa'i bud med dang / /nor rnams thams cad du yang rnam spangs te/ /'dus byas gang la blta dang sgyu ma
487a6(dkon brtsegs): 'dras| |'dod pa med par dgon par gnas par gyis/ /srog ni brtan pa med de rtag tu g.yo/ /'dzim pa'i bum pa lta bur 'jig pa can/ /brnyan ma 'dra zhing rtag tu
487a7(dkon brtsegs): ther zug min/ /gzhon nu 'di lta rtag med dge ma yin/ /ngan 'gror lhung ba'i tshe na 'di na ni/ /pha dang ma yang 'dzin par byed pa med/ /de yis dge dang mi dge gang byas
487b1(dkon brtsegs): ba| |de ni rtag tu phyi bzhin 'brang bar 'gyur/ /'dod pa'i rgyu yis bskal mang rgya mtshor ni/ /don med par yang gcig gis gcig bsad de/ /khyod kyis mi phan ma byas ci yang med/ /
487b2(dkon brtsegs): don med nyid du ngal ba bsten par gyur/ /da ltar khyod kyis 'gro phan byang chub zhi/ /mtshungs med go 'phang dam pa btsal ba'i phyir/ /rkang dang sha dang pags pa de bskams kyang / /da lta
487b3(dkon brtsegs): na yang khyod ni ngal ma sems/ /bde bar gshegs pa 'byung ba rnyed par dga'/ /zhi ba'i chos thos pa yang shin tu dka'/ /bsgrim pa byas te bdud kyi phyogs bsal na/ /sangs rgyas
487b4(dkon brtsegs): ye shes ring por mi thogs thob/ /bshes gnyen bzang la rtag tu yongs brten cing / /sdig pa'i bshes gnyen yongs su spang bar gyis/ /de dag rtag tu bzang lam khrid par byed//
487b5(dkon brtsegs): lam gol las kyang rtag tu zlog par byed/ /brtson 'grus shin tu brtan pa legs byos te/ /lus dang srog la 'dod pa rnams spangs nas/ /rdo rje lta bu snying gi bsam gtan
487b6(dkon brtsegs): par| |sangs rgyas lam 'di nyid la gnas par gyis/ /sngon gyi mi mchog dam pa 'od byed pa/ /kun kyang go 'phang dam pa bla med pa/ /tshol ba'i tshe na spyod yul dgon par
487b7(dkon brtsegs): dga'| |khyod kyang de dag spyod pa'i lam du phyogs/ /dgon par gnas la rtag tu dga' bar gyis/ /pha dang ma dang bu dang sdug pa'i gnyen/ /skye bo snying du sdug pa kun spongs
488a1(dkon brtsegs): la| |lus dang srog la sred par ma byed par/ /bde gshegs ye shes rgya chen btsal bar gyis/ /yul 'khor skyong / de nas rgyal bu
488a2(dkon brtsegs): gzhon nu bsod nams kyi 'od zer gyis de nas bzung ste lo bcu'i bar du nam yang rmugs pa dang / gnyid kyis non par ma gyur/ nam yang rgod par ma gyur/ rtses par
488a3(dkon brtsegs): ma gyur| dga' ba byed par ma gyur/ yongs su spyad par ma gyur/ nam yang skyed mos tshal du ma song / nam yang grogs po mthong nas ngo mtshar du mi 'dzin/ nam
488a4(dkon brtsegs): yang glu la dga' bar ma gyur/ rgyal srid dang / nor dang / khyim dang / grong khyer rnams la 'dod pa bskyed par ma gyur te/ de ltar dngos po thams cad la mi lta bar
488a5(dkon brtsegs): gcig pur sems shing gnas par gyur to/ /nang du yang dag 'jog lhur len cing 'jig rten la snying po med pa dang / 'jig pa dang / dbugs 'byin pa med pa dang /
488a6(dkon brtsegs): mi sdug pa dang phrad pa dang / sdug pa dang bral ba dang / byis pa 'drid pa dang / 'khor ba la dga' ba ro bro ba med pa dang / rgyal srid kyi bde ba slu ba'i chos can dang /
488a7(dkon brtsegs): srid pa la mngon par dga' bas chog mi shes pa dang / so so'i skye bo nyid rtag tu mi mthun par rnam par sems shing / bdag ni/ byis pa'i skye bo mi brtson pa'i nang
488b1(dkon brtsegs): na gnas kyi/ bdag gis cang mi smra bas 'da' bar bya'o/ /snyam nas de phyogs gcig tu cang mi smra bar gyur te/ bag yod pa la sems shing sdug pa dang bral bar gcig
488b2(dkon brtsegs): bu gnas par gyur to/ /yul 'khor skyong / de nas rgyal po 'od zer ldan gyis gzhon nu'i longs spyod kyi phyir sa phyogs shig tu grong khyer dga' mchog ces bya ba byas te/
488b3(dkon brtsegs): lho dang byang gi ngos su lam srang bdun brgya bdun brgya byas so/ /rin po che sna bdun gyi phyir dril bu g.yer ka'i dra bas bres pa/ mu tig gi dra ba dang / rin po che'i srog
488b4(dkon brtsegs): shing bla re dang ldan pa rim pa bdun gyis kun nas bskor to/ /lam srang thams cad kyi sgor yang rin po che'i srog shing stong btsugs so/ /rin po che'i srog shing thams
488b5(dkon brtsegs): cad kyang rin po che'i skud pa drug khris sbrel to/ /rin po che'i skud pa thams cad kyang phyogs bzhi nas shing ta la'i phreng ba bye bas sbrel to/ /de dag rlung gis bskyod de
488b6(dkon brtsegs): bskul na/ 'di lta ste/ dper na/ rol mo'i sil snyan brgya stong gi sgra snyan pa lta bu'i sgra 'byung ngo / /lam srang gi sgo thams cad na bu mo glu mkhas pa/ gar mkhas
488b7(dkon brtsegs): pa| dbang po dar la bab pa/ skye bo thams cad kyis spyad pa'i 'os su gyur pa lnga brgya lnga brgya bkod do/ /de dag thams cad la rgyal po 'od zer ldan gyis khyed nyin mtshan
489a1(dkon brtsegs): du glu dang / gar dang / rol mo'i sgras gang dag phyogs bzhi nas lhags pa'i sems can rnams yang dag par dga' bar bya zhing / ci nas
489a2(dkon brtsegs): gzhon nu dga' bar bya ba'i sems bskyed par bya ba ma gtogs par gtam gzhan ma byed cig / sems can gang la yang yid du mi 'ong ba ma smra zhig /ces
489a3(dkon brtsegs): bsgo'o| |lam srang de dag thams cad kyi sgor yang bza' ba 'dod pa rnams la ni/ bza' ba/ btung ba 'dod par nams la ni/ btung ba/ bzhon pa 'dod pa rnams la ni/
489a4(dkon brtsegs): bzhon pa nas gos dang / spos dang / phreng ba dang / byug pa dang / mal dang / rgyab rten dang / 'tsho ba'i yo byad rnams dang / gser dang / dngul dang / nor bu dang / mu tig dang /
489a5(dkon brtsegs): bai DUR+Ya dang / dung dang / man shel dang / byi ru dang / sa le sbram dang / dngul sil ma dang / glang po che dang / rta dang / shing rta dang / ba lang dang / nor dang / rgyan thams cad
489a6(dkon brtsegs): byin zhing / skye bo thams cad kyi yongs su spyad pa'i phyir rin po che'i phung po yang bzhag par gyur to/ /de'i tshe grong khyer gyi dbus su gzhon nu'i longs spyod kyi phyir khyim khor
489a7(dkon brtsegs): yug tu dpag tshad tsam yod pa/ rin po che na bdun mig mang ris su bris pa/ rta babs brgyas rab tu brgyan pa byas so/ /de'i nang du khang bzang zhig byas te/ der gzhon
489b1(dkon brtsegs): nu'i longs spyod kyi phyir mal bye ba phrag bzhi bshams so/ /de'i dbus su skyed mos tshal byas te me tog gi shing ljon pa thams cad dang / 'bras bu'i shing ljon pa thams cad
489b2(dkon brtsegs): dang | rin po che'i shing ljon pa thams cad kyis khyab par bkod do/ /yul 'khor skyong / skyed mos tshal de'i dbus su rin po che thams cad kyi rdzing rin po che sna bzhi'i them skas
489b3(dkon brtsegs): dang ldan pa byas pa 'di lta ste/ gser dang / dngul dang / bai DUR+Ya dang / shel lo/ /gang nas spos chu 'bab pa'i seng+ge'i kha brgya rtsa brgyad btsugs so/ /rdzing de'i seng+ge'i kha brgya rtsa
489b4(dkon brtsegs): brgyad po de nas kyang chu 'bab bo/ /me tog ut+pal dang / ku mu ta dang / pad+ma dkar po rnams rtag par rgyun du rgyas so/ /khor yug tu rin po che'i shing ljon pas yongs su
489b5(dkon brtsegs): bskor to/ /dus thams cad pa'i me tog dang / 'bras bu'i shing ljon pa rnams kyis kyang yongs su rgyas so/ /rdzing de'i 'gram du rin po che'i shing ljon pa brgyad brgyad bskyed de/
489b6(dkon brtsegs): rin po che'i shing ljon pa thams cad kyang rin po che'i skud pa rnams kyis sprel cing thams cad du yang shing ta la'i phreng ba bye bas sbrel to/ /de dag kyang rlung gis bskyod cing
489b7(dkon brtsegs): rlung gis bsgul na/ 'di lta ste/ dper na/ rol mo'i sil snyan brgya stong blangs pa lta bu'i sgra 'byung ngo / /gzhon nu'i lus la sa dang rdul gyis reg tu 'ong ngo / /zhes rdzing de'i
490a1(dkon brtsegs): steng rin po che'i dra bas bkab par gyur to/ /de'i tshe khang bzang der rin po che sna bdun gyi khri bye ba phrag bzhi bshams te/ khri thams cad kyi steng
490a2(dkon brtsegs): du yang ras bcos bu lnga brgya lnga brgya bting bar gyur to/ /gang du rgyal bu gzhon nu bsod nams kyi 'od zer 'dug par gyur pa'i khri rin po che sna bdun las byas pa 'phang du
490a3(dkon brtsegs): mi bdun tsam yod pa bshams pa dbus ma der ras bcos bu bye ba khrag brgyad cu rtsa bdun bting bar gyur to/ /khri thams cad kyi drung du yang pog por nas a ga rus
490a4(dkon brtsegs): bdugs shing / nyin lan gsum mtshan lan gsum du me tog 'grem par byed do/ /gser gyi lda ldi bres so/ /gser gyi pad+ma rab tu dpyangs so/ /mu tig dang nor bu'i dra bas
490a5(dkon brtsegs): bres so| |nor bu rin po che'i 'od kyis snang bar byas so/ /rin po che'i dra ba brgyad khri rab tu dpyangs so/ /rin po che'i shing ljon pa thams cad la yang ba dan brgya brgya dpyangs so//
490a6(dkon brtsegs): skyed mos tshal kun tu yang nor bu rin po che'i 'od dpag tshad tsam yod pa 'bum phrag dgu bcu rtsa dgu bzhag par gyur te/ de dag gi 'od kyis 'jig rten thams cad snang bar
490a7(dkon brtsegs): gyur to| |yul 'khor skyong / skyed mos tshal de na bya'i tshogs mi'i skad du smra ba ne tso dang / ri skegs dang / khrung khrung dang / khu byug dang / rma bya dang / ngang pa dang / ngur pa dang /
490b1(dkon brtsegs): kun la dang / ka la ping+ka dang / shang shang te'u rnams 'khod do/ /de dag skad 'byin cing sgra sgrog pa na dga' tshal gyi lha rnams rgyags par 'gyur pa lta bu'i sgra 'byung ngo / /gzhon
490b2(dkon brtsegs): nu'i longs spyod kyi phyir ro'i rnam pa thams cad phun sum tshogs pa ro rnam pa lnga brgya ba'i kha zas rnams rtag par rgyun du bshams par gyur to/ /de'i tshe gzhon nu lo bcu
490b3(dkon brtsegs): drug lon pa nyi shu lon pa'i shed dang ldan pa dag grong khyer thams cad nas bsdus nas grong khyer der btsud do/ /thams cad kyang bzo'i gnas dang / las kyi gnas kyi
490b4(dkon brtsegs): bya ba shes pa/ thams cad kyang 'jig rten pa'i dga' ba dang / 'tshog chas kyi bya ba shes pa bye ba phrag brgyad cu grong khyer der btsud par gyur to/ /pha ma gnyis kyis de
490b5(dkon brtsegs): la bu mo bye ba byin no/ /nye du'i tshogs kyis bye ba dang / grong rdal ba'i mis bye ba dang / rgyal po thams cad kyis bu mo bye ba byin par gyur te/ de dag thams cad gzugs
490b6(dkon brtsegs): bzang ba/ mdzes pa/ blta na sdug pa sha stag go /thams cad kyang na tshod lo bcu drug lon pa glu mkhas pa/ rol mo'i sgra mkhas pa/ gar mkhas pa/ rgod mkhas pa/
490b7(dkon brtsegs): skyes bu'i gan du 'gro mkhas pa/ drang ba/ gzhon pa/ mnyen pa/ yan lag 'jam pa/ gsong por smra ba/ bzhin 'dzum pa/ tshul mkhas pa/ sgyu rtsal thams cad kyi bya
491a1(dkon brtsegs): ba la mkhas pa/ ha cang yang mi ring ba/ ha cang yang mi thung ba/ ha cang yang mi skem pa/ ha cang yang mi sbom pa/ ha cang yang mi dkar ba/ ha cang
491a2(dkon brtsegs): yang mi sngo ba/ kha nas me tog ut+pa la'i bsung 'byung ba/ lus rnams las tsan+dan gyi dri 'byung ba/ lha'i bu mo ltar gsal ba/ shin tu yid du 'ong ba'i tshul dang ldan pa/
491a3(dkon brtsegs): glu dbyangs len pa de dag gi nang na rgyal bu gzhon nu bsod nams kyi 'od zer gnas so/ /glu dbyangs dang rol mo'i sgra de la kye ma'o bdag dang mi mdza' ba'i tshogs chen po
491a4(dkon brtsegs): dang / bdag gi dge ba'i chos yongs su nyams par byed pa byung ste/ blta bar mi bya'o/ /snyam pa'i sems bskyed do/ /de de'i tshe 'di lta ste/ dper na/ gsad par bya ba'i mis
491a5(dkon brtsegs): gshed ma mthong na/ ngo mtshar gyi sems mi bskyed pa de bzhin du rgyal bu gzhon nu bsod nams kyi 'od zer yang bud med de dag mthong na/ ngo mtshar du mi 'dzin to/ /grong khyer
491a6(dkon brtsegs): de la yang grogs dang lhan gcig ngo mtshar du mi 'dzin to/ /lo bcu po de dag gi bar du bdag nam zhig na mi mdza' ba'i tshogs rnams pa 'di lta bu'i nang nas thar par 'gyur
491a7(dkon brtsegs): snyam pa dang / bdag nam zhig na bag yod pa'i spyad pa spyod cing des bdag thar par 'gyur zhig gu snyam pa de lta bu'i sems 'jug pa ma gtogs par nam yang gzugs
491b1(dkon brtsegs): kyi mtshan ma bzung bar ma gyur te/ de bzhin du sgra'i mtshan ma dang / dri'i mtshan ma dang / ro'i mtshan ma dang / reg gi mtshan ma bzung bar ma gyur to/ /de nas bu mo de dag gis
491b2(dkon brtsegs): rgyal po 'od zer ldan la lha/ gzhon nu ni/ mi rol to/ /dgyes par mi mdzad do/ /dgyes rgur mi spyod do/ /zhes smras so/ /bam po gsum pa ste/ tha ma/ yul 'khor skyong / de nas rgyal
491b3(dkon brtsegs): p o 'od zer ldan rgyal po brgyad khri dang lhan cig tu rgyal bu gzhon nu bsod nams kyi 'od zer ga la ba der song ste phyin nas gdong las mchi ma 'dzag cing lus 'dar te mya
491b4(dkon brtsegs): ngan gyis sa la 'gyel to/ /de sa las langs nas rgyal bu gzhon nu bsod nams kyi 'od zer la tshigs su bcad de smras pa/ bu gcig rin chen dam pa nga la ltos shing smros//
491b5(dkon brtsegs): nga ni mya ngan gzir te khyim nang sa la 'gyel/ /su yis khyod mi dga' byas de myur nga la smros/ /de 'dir de'u re chad pa chen pos gcad par bya/ /khyed kyi ched du ngas 'dir
491b6(dkon brtsegs): yid kyis gang smras pa/ /lha yi khyim ltar nyams dga' grong khyer der ltos shig /'di la yan lag ma tshang ci yod de myur smros/ /brgya byin lta bu'i 'byor pa de ring khyod
491b7(dkon brtsegs): la bstan/ /pad+ma'i mig can mig mdzes mya ngan nyam thag pa/ /lha yi bu mo lta bu'i bud med tshogs smra ltos/ /mya ngan thul te de dag rnams dang de ring rtses/ /ci phyir zug
492a1(dkon brtsegs): rngus zug bzhin lus dman sems shing 'dug / de dag rab dga' tshul mkhas dbyangs kyi yan lag snyan/ /glu dbyangs pheg rdob dus kyi
492a2(dkon brtsegs): rnam par nges pa shes/ /khyod dga' dus la deng bab mya ngan ma byed cig /pad+ma rnying pa lta bur ci phyir deng lus dman/ /me tog 'bras bu yal ga 'dab rgyas skyed
492a3(dkon brtsegs): mos tshal/ /sna tshogs stong bzhag lha yi sna tshogs shing rta 'dra/ /soms shig khyod kyi na tshod 'di ni thog ma yin/ /dga' ba'i dus la bab kyi deng 'dir bu dga'
492a4(dkon brtsegs): gyis| |khyod kyi khrus chen rdzing 'di lha rnams kyi yang 'dra/ /ut+pa la dang pad+ma dag gi tshal gyis gang / /pad+ma rnams kyang bung ba rgyags pa mchog gis brgyan/ /de la
492a5(dkon brtsegs): bu soms su zhig 'di la dga' mi byed/ /ngang pa rma bya ne tso khu byug ri skegs dang / /ka la ping+ka shang shang te'u dang kun la/ /yid 'ong sgra ldan gang nye spos ngad ldang
492a6(dkon brtsegs): 'dra ba| |thos nas mi gang 'di la dga' ba thob mi 'gyur/ /gzhal med khang dag mu tig dra ra bcas nor bu btsugs/ /gser dang bai DUR+Ya spras rnam rgyal khang pa
492a7(dkon brtsegs): 'dra| |rin chen khri mchog dam pa rnams kyang rab bting ba/ /gser dril g.yer ka ta la'i phreng ba sgra snyan pa/ /zab cing brtan pa mchog gi sil snyan sgra bsgrags
492b1(dkon brtsegs): pa| |khyod kyi ched du srang rnams su yang sbyin rgya che/ /bu mo stong dag glu mchog snyan pa'i sgra 'byin pa/ /dga' tshal lha yi bu mo rnams kyi 'dra ba sgrog /mtho ris 'dra ba'i
492b2(dkon brtsegs): gnas yid 'ong la ci yi phyir/ /rnam par g.yeng ba'i sems kyis 'di la dga' mi byed/ /gzhon nu khyod kyi rtsed grogs lta bu'i bu 'dra ba/ /bu mo de dag rnams dang lhan
492b3(dkon brtsegs): cig rtsed mo gyis/ /khyod kyi pha dang ma yang mchi mas brnangs shing 'dug /skye bo 'di la sdug bsngal snying rje med dam ci/ /'dus byas yid byung dor ba'i longs spyod don mi
492b4(dkon brtsegs): gnyer| |yon tan bsags pa srid pa'i skyon mthong des smras pa/ /'khor ba'i dra bar chud pa'i 'gro ba 'di bltas nas/ /thar pa don gnyer pha la smras pa yab gson cig /
492b5(dkon brtsegs): lha cig sus kyang bdag la mi dga' bgyis ma mchis/ /bdag ni de ltar 'dod pa'i yon tan mos ma lags/ /nyon mongs gang dag ngan 'gro'i g.yang sar lhung byed pa//
492b6(dkon brtsegs): sdug pa thams cad dgra dang mtshungs te rjes mi srung / /mi mkhas bus pa skye bo bud med de dag dga'/ /bdud kyi zhags pa yon tan 'ching ba g.yang sa che/ /rtag tu 'phags
492b7(dkon brtsegs): ba'i skye bos de dag de ltar smad/ /sems dmyal ngan 'gro mya ngan rtsa ba ci phyir bstan/ /bud med 'di dag pags pa'i gzugs kyis dga' ba tsam/ /bdag ni rus rgyus
493a1(dkon brtsegs): 'khrul 'khor mi gtsang don mi gnyer/ /khrag dang gcin dang mi gtsang ba dang dri ma 'dzag /gsal bar dur khrod 'dra la ji ltar dga' bar bgyi||
493a2(dkon brtsegs): glu dang gar dang rol mo'i dbyangs sgra gzung mi bgyi/ /dga' ba rmi lam 'dra ba mi mkhas rmongs par bgyid/ /kun tu rtog pa sred gyur mi mkhas 'di brlag gi /ci phyir byis
493a3(dkon brtsegs): pa'i skye bo lta bur nyon mongs khol/ /shing lcug 'di dag thams cad dgun gyi dus byung na/ /dgon dung shing ltar 'gyur te dga' bar 'gyur ma lags/ /mi rtag 'di yis
493a4(dkon brtsegs): dpa' rnams thams cad bshig gyur te/ /srog g.yor gyur kyang gti mug gis ni bag med gyur/ /sems kyi rgya mtsho lta bur tshim par byed mi nus/ /srid par rab tu 'phel
493a5(dkon brtsegs): la dga' bas phyir zhing 'dod/ /'dod rgyus phan tshun gsod pa'i 'gro ba bltas nas su/ /'dir ni ji ltar lhun po rlung gis mi bskyod bzhin/ /rgyal po khyod dang pha dang lhan
493a6(dkon brtsegs): cig skyes pa dang / /gnyen gyi skye bo chung ma ngan song bdag skyabs min/ /bdag cag thams cad rtswa rtse'i zil pa 'dra ba ste/ sems kyi dbang du 'gro bar ma gyur bag
493a7(dkon brtsegs): yod mdzod/ /mi dbang dar la bab pa mi rtag cir mi rung / /srog kyang ri yi chu ltar myur 'gro cir mi rung / /'dus byas 'di zad glog sprin 'dra ste cir mi rung / /rgyal po mkhas la
493b1(dkon brtsegs): srid gsum 'dod la chags pa ngan/ /lha rnams kyis ni bdag la bag yod 'gyur gyis shig/ byang chub sems dpa' yul la chags pa min zhes bskul/ /'jig rten phan pa'i snying
493b2(dkon brtsegs): brtse sangs rgyas 'dir 'gyur bgyi/ /rgyal po bag med spyod la byang chub yod ma lags/ /rgyal po gang zhig 'dod pas g.yen spyo sems 'khol ba/ /de ni bsod nams chud za
493b3(dkon brtsegs): dga' zhing mtho ris ldog / 'tshe ba shin tu rgyags pa nam yang spyad mi bgyi/ /skon par bcug pa'i bya ltar ji ltar dbugs phyin 'gyur/ /khams rnams sbrul dang 'dra zhing phung
493b4(dkon brtsegs): po gshed ma 'dra/ /zag dang bcas pa'i sems ni don med grong stong mtshungs/ /rgyal po 'di ni dug sdong me tog rgyas 'dra lus/ /chu bo rnams kyis bdas na bdag 'dir ji
493b5(dkon brtsegs): ltar dga'/ /rab tu gsal nas 'bar ba nam mkha' lta bu dang / 'gro ba ngan zhugs 'gro ba 'di la bdag bltas nas/ /rgyal po de ring 'dir ni de dag dgrol ba dang / /gnyid
493b6(dkon brtsegs): log sad par bgyi dang nad pa gso ba dang / /zug rngu rtsad nas gdon dang lam log bzlog pa'i phyir/ /bdag gis zhi ba'i chos kyi gru ni rab tu sbyar/ /stong chen du ni bcings pa
493b7(dkon brtsegs): rnam grol rab bsgrags nas/ /legs par bshad pas ring nas dbul ba tshim par bgyi/ /ngan 'gro'i lam du lhung ba dag kyang gdon par bgyi/ /long ba mig sbyin sred pa'i
494a1(dkon brtsegs): 'khri shing bskam par bgyi/ /rnam grol mchog phyir shes rab 'od zer mar me byas/ /de yis srid gsum gar la blta bar 'drar mthong 'gyur//
494a2(dkon brtsegs): byams dang snying brtses snying rje pha rol phyin pa'i sprin/ /sems can bde 'brug lha mthong glog gi phreng ba dang / /byang chub yan lag bde bsil char rgyun 'dra ba yis/ /'gro
494a3(dkon brtsegs): ba yun ring dus nas gdungs pa bsil bar bgyi/ /rgyal po bdag ni de dran gyur nas 'dir mchis te/ /bdag ni 'dus byas 'dod pa kun la smon ma mchis/ /byang chub don
494a4(dkon brtsegs): gnyer sems can ched du 'dir spyad bgyi/ gcig tu nges te bdag ni srid la dga' ma mchis/ /rgyal po 'di na shes bzhin su zhig dgra khrod gnas/ /blo dang ldan pa su
494a5(dkon brtsegs): zhig 'jigs bcas lam du 'gro/ /mi dang ldan pa su zhig 'di na g.yang sar ltung / /byang chub lam shes nas ni su zhig bag med 'gyur/ /'gro ba thams cad rgyun
494a6(dkon brtsegs): 'gro dag ni rgyun zlog pa/ /rgyal po tshig tsam gyis ni byang chub thob mi nus/ /lhun po'i rtse nas rgya mtsho'i nang du mchong spro yi/ /bdag 'dir 'dod pa rnams kyis
494a7(dkon brtsegs): yid dga' de lta min/ /rgyal po dam pa rang gnyer thabs cig myur du bzhud/ /yul 'khor dga' ba thams cad 'jig rten kun la stsol/ /gang bdag bsam pa
494b1(dkon brtsegs): ji bzhin blangs nas mchi bar 'gyur/ /yab bdag bag med rgyal srid bye ba 'tshal ma lags/ /bud med tshogs kyi nang du gnas pas byang chub dang / /grub bde zhi ba bla med
494b2(dkon brtsegs): gnas ni thob mi nus/ /dgon par dgyes pas rgyal bas byang chub brnyes pas na/ /bdag ni ri dang nags khrod mchis te gnas par bgyi/ /yul 'khor skyong / de nas rgyal
494b3(dkon brtsegs): bu gzhon nu bsod nams kyi 'od zer khang bzang gi nang na 'dug bzhin du yid byung ba dang ldan pa'i sems kyis bud med de dag dang lhan cig 'chag cing de spyod lam/ gsum gyis gnas so/
494b4(dkon brtsegs): /gsum gang zhe na/ 'di lta ste/ 'greng ba dang / 'gro ba dang / 'dug pa ste/ rmugs pa dang / gnyid yongs su spangs so/ /khang pa'i steng du song ste sa brgyad
494b5(dkon brtsegs): la gnas nas de nam gyi gung la bab pa'i dus kyi tshe gnas gtsang ma'i ris kyi lha rnams sangs rgyas kyi bsngags pa rgya cher brjod cing bar snang la 'gro ba dang / chos dang / dge
494b6(dkon brtsegs): 'dun gyi bsngags pa rgya cher brjod cing 'gro ba thos so/ /thos nas kyang yul 'khor skyong / rgyal bu gzhon nu bsod nams kyi 'od zer spu zing zhes byed par gyur nas mchi ma zag
494b7(dkon brtsegs): cing skyo ba skyes te thal mo sbyar nas lha rnams la tshigs su bcad de smras pa/ lha rnams sdug bsngal bdag la thugs rje bskyed nas ni/ /gal te skyo mi mdzad na cung zhig zhu bar
495a1(dkon brtsegs): bgyi| |su yi yon tan brjod cing bar snang 'di las bzhud/ /tshig de thos nas bdag 'dir yid ni bde bar gyur/ /yul 'khor skyong / /de nas lha de
495a2(dkon brtsegs): dag gis rgyal bu gzhon nu bsod nams kyi 'od zer la tshigs su bcad pas slar smras pa/ gzhon nu khyod kyis sangs rgyas thos par ma gyur tam/ /don grub blo zhes bya ste skyabs
495a3(dkon brtsegs): med rnams kyi skyabs/ /de bzhin spyod mkhas bsod nams shes rab yon tan mchog /de yi dge 'dun khrag khrig stong bcu bsam gtan pa/ /bsod nams 'od zer gyis
495a4(dkon brtsegs): smras pa/ bdag ni rgyal ba lta 'tshal de yi gzugs ci 'dra/ /de yi kha dog ci 'dra thams cad bka' stsol cig /ji ltar spyad na sems can kun mgon gcig gyur pa/ /byang chub
495a5(dkon brtsegs): spyod pa ci 'dra bdag ni yongs su 'dri/ /de nas lha de dag gis rgyal bu gzhon nu bsod nams kyi 'od zer la tshigs su bcad pas slar smras pa/ de yi gtsug tor ri yi rtse la
495a6(dkon brtsegs): gser mdzes bzhin/ /dbu skra 'jam zhing mdzes la g.yas su 'khyil pa ste/ /de yi mdzod spu mkha' la nyi ltar lham me ba/ /nor bu shel ltar rnam par dag cing g.yas
495a7(dkon brtsegs): su 'khyil/ /spyan dag bung ba'i tshogs dang ut+pal sngon po 'dra/ /mi dbang seng+ge'i 'gram pa rang byung bim pa'i sgros/ /sems can lhan cig 'od zer bye ba mtha' yas 'gyed//
495b1(dkon brtsegs): stong gsum rgyas par 'gengs shing ngan 'gro rnams kyang skem/ /de yi tshems ni rab dkar kha ba dngul ltar dag /bzhi bcu mnyam zhing thags bzang rmad byung legs par grub//
495b2(dkon brtsegs): rgyal ba dam pa mchog de'i tshems kyi mche ba bzhi/ /de yi ljags ni rab yangs rang gi zhal gdong khebs/ /rgyal ba de yi gsung ni ri mchog 'dra ba'i don/ /shin tu tshim
495b3(dkon brtsegs): byed 'brel cing gya gyu med pa ste/ /tshangs dbyangs shin tu snyan pa sil snyan stong 'dra ba/ /yid gnyis 'joms pa 'dod pa rnams ni tshim byed pa/ /rgyal ba'i gsung ni lha yi sgra
495b4(dkon brtsegs): skad tshim byed pa/ /yon tan sna tshogs tshang ba byang chub yan lag mthun/ /chos kyi phreng pa yid 'ong brgya stong rab brgyus pa/ /sil snyan dga' ba bsgrags pa lha klu nyams dga'
495b5(dkon brtsegs): ba| |mi ci ka la ping+ka khu byug ngur pa dang / /rma bya ngang pa sgra snyan ku na la yi sgra/ /tshangs pa'i sgra dbyangs mi ci dbyangs kyi yan lag 'dra/ /ma 'khrul sdig med don rnams thams
495b6(dkon brtsegs): cad rtogs byed pa/ /rmad byung shel ltar 'jam zhing mkhas pa'i yid 'ong ba/ /skul ba 'dul bar 'gyur ba spyod pa dgar 'gyur ba/ /gzhan gyi spyod dang mthun pa zhus na
495b7(dkon brtsegs): tshim byed pa/ /chos kyi dbang phyug de yi gsung gi yon tan 'di/ /ston pa'i mgul mdzes dung dang 'dra zhing dpung mgo zlum/ /dbyug pa lta bur phyag ring de yi bdun
496a1(dkon brtsegs): yang mtho/ /phyag mdzes sna tshogs sor mo rnams ni ring zhing zlum/ /rgyal ba de yi sku ni btso ma gser gyi mdog /ba spu g.yas su 'khyil cing
496a2(dkon brtsegs): gyen du re re skyes/ /lte ba mtha' dag zab cing gsang sbubs rta yi 'dra/ /rang byung e na ya yi byin pa glang po'i sna 'dra'i brla/ /zhabs mthil mdzes par bris pa bkra shis
496a3(dkon brtsegs): 'khor lo'i mtshan/ /glang po'i dbang po'i 'gros thabs seng+ge'i rtsal gyi stobs/ /khyu mchog 'gying pa'i stabs can dbang po'i mchod stong rgyas/ /mkha' las me tog
496a4(dkon brtsegs): char 'bab me tog gdugs su gyur/ /gshegs pa'i rjes 'gro 'di dag de yi rmad byung chos/ /rgyal ba rnyed dang ma rnyed bde dang sdug bsngal dang / /grags dang ma grags
496a5(dkon brtsegs): de bzhin bstod dang smad pa yis/ /pad+ma chus ltar thams cad du yang gos pa med/ /mi yi seng+ge de 'dra mtshungs pa'i sems can med/ /yul 'khor skyong / de nas rgyal bu
496a6(dkon brtsegs): gzhon nu bsod nams kyi 'od zer gyis sangs rgyas kyi bsngags pa thos shing / chos dang / dge 'dun gyi bsngags pa thos nas tshim zhing mgu la yid rangs shing rab tu dga'
496a7(dkon brtsegs): ste| dga' ba dang / bde ba skyes par gyur to/ /yul 'khor skyong / de nas rgyal bu gzhon nu bsod nams kyi 'od zer 'di snyam du sems te/ sangs rgyas bcom ldan 'das de ci
496b1(dkon brtsegs): 'dra ba dang / de'i dge 'dun phun sum tshogs pa ci 'dra ba dang / des mngon sum du byas pa'i chos ci 'dra ba dang / de'i slob ma phun sum tshogs pa ci 'dra ba dang / ji ltar 'khor ba
496b2(dkon brtsegs): ya nga ba dang phrad pa dang / byas pa mi gzo ba dang / ji ltar 'khor ba na byis pa so so'i skye bo dag byas pa mi gzo ba dang / ji ltar 'jig tshogs la lta ba ya nga ba dang / ji ltar khyim gyi
496b3(dkon brtsegs): gnas nyes dmigs mang ba dang / ji ltar 'dod pa dag nyes pa mang ba dang / ji ltar mkhas pa rnams kyis bag med pa smod pa dang / ji ltar ma rig pa'i mun nag rmongs pa dang /
496b4(dkon brtsegs): ji ltar 'du byed rnams rtogs par dka' ba dang / ji ltar sems gdul bar dka' ba dang / ji ltar ming dang gzugs zab pa dang / ji ltar skye mched drug dbugs 'byin pa med
496b5(dkon brtsegs): pa dang / ji ltar reg pa yongs su ma shes te sdug bsngal rnam par smin pa dang / ji ltar tshor ba nyes dmigs mang ba dang / ji ltar sred pa'i 'ching ba dam pa dang / ji ltar nye bar
496b6(dkon brtsegs): len pa las 'byung bar dka' ba dang / ji ltar srid pa'i sred pa 'phags pa ma yin pa dang / ji ltar srid pa yod na skye ba rgyun gcad dka' ba dang / ji ltar rga ba rnam par 'gyur
496b7(dkon brtsegs): bar byed pa dang / ji ltar nad kyis rnam par 'jig par byed pa dang / ji ltar 'chi ba rjes su mi srung ba dang / ji ltar 'jug pa ro bro ba chung ba dang / ji ltar srid pa mngon par 'grub
497a1(dkon brtsegs): pa nyes dmigs mang ba dang / ji ltar de bzhin gshegs pa'i bstan pa nyams dga' ba ltar 'di mi nus te/ 'dod pa'i khol po nyon mongs pa'i
497a2(dkon brtsegs): rmongs pa/ sems tha ba can bag med pa la dga' ba/ byis pa'i nang na 'dug pa/ tshul bzhin ma yin pa'i sems dang ldan pa/ 'khor ba la chags pa'i sems
497a3(dkon brtsegs): dang ldan pa/ skye bo ma rungs pa'i nang na 'dug pa ni/ bde 'gro'i lam yang rnam par spyad par mi nus na/ bla na med pa yang dag par rdzogs pa'i byang chub mngon par rdzogs
497a4(dkon brtsegs): par sangs rgyas par lta ga la 'gyur snyam mo/ /de yang 'di snyam du sems te/ bdag sgo nas byung na ni/ nye du'i tshogs kyi bar chad byas su 'ong gi /bdag khang steng 'di
497a5(dkon brtsegs): nas thur du mchong ngo / /snyam mo/ /yul 'khor skyong / de nas rgyal bu gzhon nu bsod nams kyi 'od zer bcom ldan 'das de bzhin gshegs pa don grub blo de ga la ba de
497a6(dkon brtsegs): logs su phyogs te/ khang pa de nas mchongs nas tshig 'di skad du gal te de bzhin gshegs pa de thams cad mkhyen cing thams cad gzigs she na/ de bzhin gshegs
497a7(dkon brtsegs): pa de bdag la dgongs su gsol zhes kyang smras so/ /yul 'khor skyong / de nas de bzhin gshegs pa dgra bcom pa yang dag par rdzogs pa'i sangs rgyas don grub
497b1(dkon brtsegs): blos phyag g.yas pa brkyangs te/ 'od phyung nas 'od des rgyal bu gzhon nu bsod nams kyi 'od zer la reg go /'od de las kyang pad+ma 'dab ma brgya stong yod pa shing rta'i 'phang lo tsam
497b2(dkon brtsegs): byung bar gyur to/ /pad+ma de las kyang 'od zer brgya stong byung ste snang ba chen por gyur nas snang ba des rgyal bu gzhon nu bsod nams kyi 'od zer khyab par gyur to/ /yul 'khor skyong /
497b3(dkon brtsegs): de nas rgyal bu gzhon nu bsod nams kyi 'od zer pad+ma de la 'dug nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas
497b4(dkon brtsegs): don grub blo de ga la ba de logs su thal mo sbyar ba btud de sangs rgyas la phyag 'tshal lo/ /zhes lan gsum ched du brjod pa ched du brjod do/ /yul 'khor skyong / de nas de
497b5(dkon brtsegs): bzhin gshegs pa don grub blo des 'od de brtul ba dang / gzhon nu de sdong bu bcad pa sgyel ba bzhin du de bzhin gshegs pa'i zhabs kyi drung du babs te/ de bzhin gshegs
497b6(dkon brtsegs): pa de la lan brgya stong du phyag 'tshal lo/ /yul 'khor skyong / de nas rgyal bu gzhon nu bsod nams kyi 'od zer gyis bcom ldan 'das de bzhin gshegs pa don grub blo
497b7(dkon brtsegs): la tshigs su bcad de gsol pa/ /bdag ni ring nas na ste ring nas ldongs/ /chegs chen sman pa'i rgyal po khyod rnyed do/ /ji ltar bde gshegs bstan la gnas nas ni/ /bdag
498a1(dkon brtsegs): gis thob 'gyur mgon po bstan du gsol/ /'dren pa bdag gis bag mchis thos pa ni/ /mtshan mo bar snang lha las thos lags te/ /thos
498a2(dkon brtsegs): nas skyo ste bdag ni 'dir mchis na/ /mi rnams bag mchis 'gyur ba ji lta bu/ /lam mnyam pa la de ring ston gyur cig /ldongs par gyur pa'i mig tu deng gyur cig /dad pa'i
498a3(dkon brtsegs): 'byung gnas gso mdzad thugs rje ldan/ /g.yang sa chen po 'di las bdag phyung zhing / /dbul por gyur pa bdag ni bsdu bar mdzod/ /mgon po bcings pa bdag ni deng grol
498a4(dkon brtsegs): mdzod| |som nyi bcas pa'i yid gnyis gcad du gsol/ /byang chub lam la spyod pa bdag lung ston/ /chus khyer bdag la 'gram ni bstan du gsol/ /mun pa bdag la sgron
498a5(dkon brtsegs): ma mdzad du gsol/ /rmar gyur bdag la rma med mdzad du gsol/ /sman pa'i rgyal po bdag gi zug rngu phyung / /khyod kyis ngan 'gro dag las bdag thar mdzod/ /srid par dmigs pa 'dzin
498a6(dkon brtsegs): pa gcad du gsol/ /yan lag brgyad pa'i lam gyi lam chen gyis/ /mya ngan chu chen pha rol bsgral du gsol/ /srog ni zad pa'i chos can tshe yang thung / /dge ba bar chad mang po 'byung
498a7(dkon brtsegs): ba ste| |bsod nams rnam smin ring por mi thogs 'grub/ /bdag gis dal ba gdod rnyed gcig nges gsungs/ /byang chub sems dpa' ji ltar bag mchis 'gyur/ /ji ltar byang chub
498b1(dkon brtsegs): spyod pa mchog spyad na/ /'gro ba srid pa'i 'ching las thar 'gyur ba/ /'jig rten mgon po de dag bdag lung ston/ yul 'khor skyong / de nas de bzhin gshegs pa don grub blos rgyal
498b2(dkon brtsegs): bu gzhon nu bsod nams kyi 'od zer gyi lhag pa'i bsam pa mkhyen nas byang chub sems dpa'i spyod pa rgya cher yang dag par bstan no/ /rgyal bu gzhon nu bsod nams kyi 'od zer gyis
498b3(dkon brtsegs): de thos nas rnam par thar pa zhes bya ba'i gzungs thob bo/ /mngon par shes pa lnga yang thob ste/ de nam mkha' la gnas nas me tog rnams mngon par sprul te/ de bzhin gshegs
498b4(dkon brtsegs): pa de la gtor/ mngon par gtor to/ /yul 'khor skyong / de nas rgyal po gzhon nu bsod nams kyi 'od zer bar snang de las babs te bcom ldan 'das de bzhin gshegs
498b5(dkon brtsegs): pa don grub blo de la tshigs su bcad de mngon par bstod pa/ mtshan mchog ldan pa dri med zla ba'i zhal/ /gser mdog 'dra ba khyod la phyag 'tshal lo/ /rdul bral khyod
498b6(dkon brtsegs): 'dra srid pa gsum ma mchis/ /mnyam med mkhyen chen khyod la phyag 'tshal lo/ /rgyal ba'i dbu skra 'jam mdzes snum zhing bzang / /khyod kyi gtsug tor 'di ni ri rgyal bzhin/ /
498b7(dkon brtsegs): gtsug tor mi mthong khyod dang mtshungs ma mchis/ /thub pa khyod ni smin mtshams mdzod spu mdzes/ /kun da zla ba kha ba dung ltar dkar/ /thugs rje gang gis 'gro ba 'di
499a1(dkon brtsegs): gzigs pa/ /spyan mchog bzang po ut+pal sngon po 'dra/ /rgyal ba dri med spyan la phyag 'tshal lo/ /ljags yangs srab la zangs kyi
499a2(dkon brtsegs): mdog 'dra ba/ /de yis rang gi zhal gyi gdong yang khebs/ /chos gsung bas ni 'gro ba 'dul bar bgyid/ /'jam snum gsung ldan khyod la phyag 'tshal lo/ /tshems
499a3(dkon brtsegs): bzang shin tu brtan pa rdo rje dang / /bcu dang sum cu snyoms shing thags bzang ba/ /'dzum pa mdzad nas 'gro ba 'dul bar bgyid/ /bden gtam snyan pa khyod la phyag 'tshal
499a4(dkon brtsegs): lo| |rgyal ba khyod kyi gzugs dang mtshungs ma mchis/ /'od kyis zhing brgya dag kyang snang bar bgyid/ /'jig rten na ni tshangs dbang skyong de dag /bcom ldan khyod kyi 'od kyis
499a5(dkon brtsegs): zil du rlag / e na'i byin pa mnyam med bcom ldan 'das/ /glang po'i rgyal po rma bya seng+ge'i stabs/ /bcom ldan gnya' shing gang du gzigs shing gshegs/ /sa dang
499a6(dkon brtsegs): ri dang dam pa g.yo bar mdzad/ /bcom ldan khyod sku mtshan gyis brgyan pa ste/ /khyod kyi pags pa 'jam zhing gser mdog 'dra/ /'gro ba gzugs 'di blta bas ngoms
499a7(dkon brtsegs): mi 'gyur/ /khyod ni mtshungs pa ma mchis gzugs dang ldan/ /khyod sngon bskal pa brgyar ni dka' thub spyad/ /khyod gtong dul dang sbyin pa kun la dgyes/ /sems can
499b1(dkon brtsegs): kun la thugs rje byams thugs ldan/ /mchog tu thugs rje can la phyag 'tshal lo/ /khyod ni sbyin dang tshul khrims rtag tu dgyes/ /khyod ni bzod dang brtson 'grus dgyes rab brtan/ /
499b2(dkon brtsegs): khyod ni bsam gtan shes rab 'od gzi mnga'/ /mtshungs med ye shes mnga' la phyag 'tshal lo/ /khyod ni smra ba ngan pa'i tshogs can 'joms/ /khyod ni seng+ge lta bur 'khor du sgrog /khyod ni
499b3(dkon brtsegs): sman pa'i rgyal po dri gsum sel/ /mchog tu dga' mdzad khyod la phyag 'tshal lo/ /thub pa sku gsung thugs ni rnam par dag /pad+ma chu ltar srid pa gsum mi gos/ /khyod ni tshangs
499b4(dkon brtsegs): dbyangs ka la ping+ka'i skad/ /srid gsum pha rol gshegs la phyag 'tshal lo/ /khyod kyis 'gro 'di sgyu ma lta bu dang / /gar la lta dang rmi lam 'dra ba dang / /bdag med sems can med
499b5(dkon brtsegs): cing srog 'gro med/ /chos rnams smig rgyu chu zla 'dra bar mkhyen/ /stong pa zhi ba skye ba med pa'i tshul/ /mi shes pas ni 'gro ba 'khyams gyur to/ /thugs rje thabs tshul rigs pa
499b6(dkon brtsegs): brgya dag gis/ /de dag rnams ni 'dzud par mdzad pa lags/ /'dod chags la sogs nad mang brgya dag gis/ /skrag par gyur pa'i 'gro la rtag gzigs te/ /bder gshegs
499b7(dkon brtsegs): sems can brgya dag yongs 'grel cing / /bla med sman pa lta bur rnam par rgyu/ /skye dang rga dang 'chi dang mya ngan non/ /sdug dang bral dang smre sngags 'don pa brgyas/ /rtag tu na ba'i sdug
500a1(dkon brtsegs): bsngal gzigs pas ni/ /thub pa thugs rjes yongs su 'grel cing rgyu/ /dud 'gro yid dwags dmyal ba'i 'gro rnams su/ /'gro kun shing rta'i
500a2(dkon brtsegs): 'phang lo bzhin du 'khor/ /glen pa dmigs bu ma mchis mgon ma mchis/ /de la lam gyi dam pa ston par mdzad/ /gtso bo mtshungs pa med pas gang bstan pa/ /
500a3(dkon brtsegs): 'phags lam de nyid gang dag sngon chad kyi/ /chos kyi dbang phyug 'gro ba'i don mdzad pa/ /rgyal ba de dag rnams kyis rab tu gsungs/ /'jam zhing mnyen la yid du 'ong
500a4(dkon brtsegs): ba'i mchog / tshangs las lhag par mchog tu dga' bgyid pa/ /dri za mi ci lha yi bu mo mchog /sgra de zil gyis mnan nas gsungs pa mdzad/ /bden dang drang ba mi zad thabs
500a5(dkon brtsegs): tshul gyis/ /yongs sbyangs yon tan mtha' yas ldan pa'i gsung / /de thos sems can khrag khrig phrag brgya dag /theg pa gsum gyis zhi bar mchi bar bgyid/ /khyod
500a6(dkon brtsegs): la mchod pas lha yi bde ba ni/ /rnam pa mang dang de bzhin mi yi thob/ /mi yi bdag po 'gro la phan bgyid pa/ /phyug cing nor che 'byor pa chen por 'gyur/ /mtshungs
500a7(dkon brtsegs): med khyod la dad pa bskyed pa ni/ /gling bzhi'i bdag po 'khor los bsgyur ba mchog /'gro la dge ba bcu po kun byed pa/ /rin chen rab bzang bdun ldan thob par 'gyur/ /rgyal
500b1(dkon brtsegs): ba khyod la mchod pa bgyis pas ni/ /tshangs pa brgya byin 'jig rten bdag po dang / /yongs su dga' ldan lha yi bdag po dang / /gzhan 'phrul ba dang 'thab bral rab dgar 'gyur//
500b2(dkon brtsegs): 'gro ba'i sdug bsngal rnam mang sel mdzad pa/ /mnyam med khyod la mchod dang mthong ba dang / /thos pa'ang de ltar 'bras bu mchis lags te/ /gnas mchog rga shi med pa
500b3(dkon brtsegs): 'thob par 'gyur/ /bcom ldan lam la mkhas shing lam mkhyen pa/ /'jig rten 'di ni ngan pa'i lam las bzlog /bcom ldan 'gro ba dag ni 'phags pa'i lam/ /
500b4(dkon brtsegs): bde ba zhi ba rdul dang bral la 'god/ /bsod nams gter khyod bsod nams don gnyer ba'i/ /bsod nams bgyid pa rtag tu mi bas te/ /byang chub dam pa ma thob bar du
500b5(dkon brtsegs): ni| |bskal pa bye ba mang po bas mi 'gyur/ /gzhan 'phrul 'dra ba rtag tu dga' bgyid pa/ /yongs su dag cing mdzes pa thob par 'gyur/ /dam pa'i zhing du lus dang ngag yid
500b6(dkon brtsegs): kyis| |sems can dag ni rnam par dag par 'gyur/ /rgyal ba mchod pa'i mi yis 'di la sogs/ /yon tan rnam pa du ma thob par 'gyur/ /mtho ris thar pa mi yi bde ba
500b7(dkon brtsegs): dang / /'gro ba kun gyi bsod nams gter thob 'gyur/ /khyod kyi brjod dang grags pa rgya chen po/ /phyogs rnams kun gyi zhing mang brgyar yang mchis/ /rgyal ba khyod kyi bsngags
501a1(dkon brtsegs): pa'i phreng ba ni/ /bde bar gshegs rnams 'khor du rtag par sgrog /rims nad bral zhing 'gro ba thar mdzad pa/ /mthong na dga' ba thugs rje
501a2(dkon brtsegs): mchog ldan pa/ /bcom ldan dbang po zhi ba zhi bgyid pa/ /mi mchog dam pa khyod la phyag 'tshal lo/ /bdag gis rgyal ba khyod kyi gsung thos nas/ /mngon par
501a3(dkon brtsegs): shes pa lnga thob mkha' la gnas/ /dpa' bo bde gshegs mtshungs par bdag gyur te/ /dri med chos ni 'gro la rnam par 'byed/ /lha dang mi dang klus mchod bde
501a4(dkon brtsegs): bar gshegs/ /yon tan kun gyi mthar phyin deng bstod pas/ /bsod nams rgya chen gang bsgrubs gyur pa des/ /'gro ba sangs rgyas go 'phang thob par shog /yul 'khor
501a5(dkon brtsegs): skyong / de nas mtshan mo de'i nam nangs pa dang / rgyal po 'od zer ldan gyis gzhon nu'i bud med kyi khor du ba'i sgra thos so/ /thos nas kyang myur ba myur bar rings pa'i
501a6(dkon brtsegs): gzugs kyis grong khyer dga' mchog ga la ba der song ste phyin nas 'di skad ces smras so/ /khyod ci'i phyir ngu / de dag gis smras pa/ rgyal bu gzhon nu bsod nams
501a7(dkon brtsegs): kyi 'od zer mi gda' ba'i slad du'o/ /yul 'khor skyong / de nas rgyal po 'od zer ldan gzhon nu'i phyir shing bcad pa bsgyel ba ltar sa la 'gyel te langs nas ngu
501b1(dkon brtsegs): zhing grong khyer der lan stong du yongs su btsal lo/ /yul 'khor skyong / de nas grong khyer de na grong khyer gyi lha gang yin pa des rgyal po 'od zer ldan la 'di skad ces smras so/ /
501b2(dkon brtsegs): rgyal po chen po/ gzhon nu ni/ de bzhin gshegs pa don grub blo la blta ba dang / phyag bya ba dang / mchod pa dang / bsnyen bkur bya ba'i phyir shar phyogs logs su song ngo / /
501b3(dkon brtsegs): yul 'khor skyong / de nas rgyal po 'od zer ldan gzhon nu btsal ba'i phyir btsun mo'i 'khor dang / srog chags bye ba khrag khrig brgya stong phrag brgyad cu rtsa bzhi dang lhan cig
501b4(dkon brtsegs): tu shar gyi phyogs cha ga la ba der song ste/ de bzhin gshegs pa dgra bcom pa yang dag par rdzogs pa'i sangs rgyas don grub blo ga la ba der song nas phyin pa dang / bcom
501b5(dkon brtsegs): ldan 'das kyi zhabs la mgo bos phyag 'tshal te phyogs gcig tu 'dug go / phyogs gcig tu 'dug nas kyang rgyal po 'od zer ldan gyis bcom ldan 'das la tshigs
501b6(dkon brtsegs): su bcad pas mngon par bstod pa/ srid gsum khyod mtshungs ma mchis lhag pa ga la mchis/ /sems can dam pa lha dbang lha min rgyal pos bkur/ /skye bo khyod kyi
501b7(dkon brtsegs): gzugs la blta bas ngoms mi 'gyur/ /yon tan ye shes rgya mtsho dpa' la phyag 'tshal lo/ /rgyal ba khyod sku sum cu rtsa gnyis mtshan rab dag /lhun po rin chen mchog
502a1(dkon brtsegs): gis spras ltar yongs su dag / rgyal ba sdug cing 'jam pa gser gyi kha dog 'dra/ /blta sdug gzugs mnga' thub pa'i sku la phyag 'tshal
502a2(dkon brtsegs): lo| |bskal pa bye brgya bsam gyis mi khyab brtul zhugs spyad/ /bskal pa bye ba brgya mang sangs rgyas bsti stang mdzad/ /sngon chad mchod sbyin brgya phrag bsam gyis
502a3(dkon brtsegs): mi khyab mdzad/ /des na khyod sku bzang zhing shin tu mdzes pa lags/ /sbyin dang tshul khrims ting nge 'dzin dang shes rab dang / /bzod dang brtson 'grus bsam gtan thabs
502a4(dkon brtsegs): kyis khyod gzugs sbyangs/ /khyod kyi spyan sngar brgya byin tshangs 'od gsal ma lags/ /chu shel nor bu glog gi 'od kyang mdzes ma lags/ /'gro ba'i don du yid du mchi
502a5(dkon brtsegs): ba'i gzugs kyang ston/ /chu zla 'dra zhing sgyu ma 'dra bar gda' ba lags/ /rang gi phyogs rnams kun tu rgyal ba'i sku yang gda'/ /bder gshegs rnams kyi sku yi tshad ni
502a6(dkon brtsegs): gda' ma lags/ /khyod ni dga' ldan 'ga' zhig na yang bzhugs par gda'/ /'chi 'pho mdzad cing rab dga' glang por gyur nas ni/ /dpa' bo yum gyi lhums su
502a7(dkon brtsegs): gshegs par gda' bar mdzad/ /thub chen nam mkha' lta bur thams cad rjes su zhugs/ /bcom ldan phyogs 'gar bltams par ston pa'ang mdzad pa ste/ /sa
502b1(dkon brtsegs): dga' dag tu gom pa bdun por gda' ba mdzad/ /nga ni lha mir bcas 'gro nang gtso shin tu lta/ /'gro ba sdug bsngal mtsho las gdon zhes gsung yang phyung / /thub khyod chos
502b2(dkon brtsegs): gang la yang the tshom mi mnga' yang / /yi ge shes pa slob ltar 'jig rten dag na gda'/ /bsam gtan ting 'dzin spyod yul zhi ba brnyes gyur kyang / /kha cig tu ni bud med
502b3(dkon brtsegs): nang na zhugs par gda'/ /yab dang yum dang sras dang bud med rnams kyang btang / /gnyen rnams mya ngan non te rnam par brgyal zhing ngu / /sems can dam pa bye ba brgya
502b4(dkon brtsegs): yis yongs bskor nas/ /nags gnas gnas gcig pu nas 'byung bar gda' ba'ang mdzad/ /khyod ni bdud bzhi pham par mdzad nas yun ring yang / /zhing na bdud
502b5(dkon brtsegs): 'dul ba yang gda' ba ston pa mdzad/ /sngon chad 'khor lo bsam gyis mi khyab bskor gyur kyang / /khyod ni thugs rjes 'khor lo bskor bar gda' ba mdzad/ /rtag tu rtag lta
502b6(dkon brtsegs): 'du shes ldan pa'i 'gro gzigs nas/ /mya ngan 'da' zhes 'khor gyi nang du tshig tu gsungs/ /rtag tu 'khor bar dga' ba'i 'gro ba gzigs nas ni/ /khyod ni zhi ba bsil
502b7(dkon brtsegs): gyur mya ngan 'das pa gsung / /khyod kyi bsod nams ye shes shes rab thabs mtshungs med/ /thub pa khyod sku 'od kyis zhing mang rgyas par 'gengs/ /phyogs rnams dag na 'dren pa
503a1(dkon brtsegs): khyod kyi bsngags pa gsung / /kun tu spyod yul thub pa'i rgyal la phyag 'tshal lo/ /chos nyid ma lus brnyes par gyur la phyag 'tshal lo/ /sems
503a2(dkon brtsegs): can kun gyi bgyi ba sgyu ma ltar gda' yang / /thub pa khyod ni gang du bzhud pa'am byon ma lags/ /sgyu ma'i chos tshul gnas la mngon par phyag 'tshal lo/ /'gro ba'i don du
503a3(dkon brtsegs): gang gis byang chub mchog thob pa/ /lam mchog mi yi dpa' bo khyod kyis legs gsungs pa/ /bdag gis chos nyid 'di ni myur du sangs rgyas nas/ /mi dpa' 'gro ba'i don
503a4(dkon brtsegs): du chos nyid bshad par bgyi/ /mi yi dpa' bo thub pa kun mkhyen rims bral ba/ /srid gsum mtshungs pa ma mchis lhag pa ga la zhig /bdag gis 'dir bstod
503a5(dkon brtsegs): bsod nams mtha' yas gang bsgrubs des/ /'jig rten byang chub bla med zhi mchog thob par shog /yul 'khor skyong / de nas de bzhin gshegs pa don grub
503a6(dkon brtsegs): b lo des rgyal po 'od zer ldan de'i lhag pa'i bsam pa mkhyen nas ci nas thams cad bla na med pa yang dag par rdzogs pa'i byang chub las phyir mi ldog par 'gyur
503a7(dkon brtsegs): ba de ltar chos bstan to/ /yul 'khor skyong / de nas rgyal bu gzhon nu bsod nams kyi 'od zer gyis bcom ldan 'das de bzhin gshegs pa don grub blo de la
503b1(dkon brtsegs): 'di skad ces gsol to/ /bcom ldan 'das sang bdag gi grong khyer du gdugs tshod gsol bar gnang bar mdzad du gsol/ /bcom ldan 'das kyis rgyal bu
503b2(dkon brtsegs): gzhon nu bsod nams kyi 'od zer la thugs brtse bar dgongs te cang mi gsung bar gyur pas gnang ngo / /yul 'khor skyong / de nas rgyal bu gzhon nu bsod nams kyi 'od zer
503b3(dkon brtsegs): gyis pha ma de gnyis dang / grogs po de dag dang / bud med de dag la smras pa/ khyed cag thams cad rjes su yi rang bar gyis shig /ci nas grong khyer dga' mchog brgyan
503b4(dkon brtsegs): te ma chags par de bzhin gshegs pa la dbul du rung bar gyis shig / de dag gis sgra skad gcig tu rjes su yi rang ngo / /yul 'khor skyong / de nas rgyal po gzhon nu
503b5(dkon brtsegs): bsod nams kyi 'od zer gyis ci nas grong khyer dga' mchog brgyan te ma chags par de bzhin gshegs pa la phul lo/ /ro bro ba bkod pa lnga brgya pa'i zhal zas kyang de
503b6(dkon brtsegs): bzhin gshegs pa dge slong gi dge 'dun dang bcas pa de la gsol to/ /dge slong de dag thams cad kyi phyir rin po che sna bdun gyis g.yogs pa'i gtsug lag khang
503b7(dkon brtsegs): nor bu'i 'chags bshams pa/ steng du rin po che'i dra bas bla re bres pa/ g.yas g.yon du me tog gi shing ljon pa legs par yongs su grub par byas pa/ me tog
504a1(dkon brtsegs): pad+ma dkar po'i rdzing gis mdzes par byas pa/ ras bcos bu mu gnyis dri ma med pa brgya stong bting ba'i mal bshams pa/ dge slong re re la gos
504a2(dkon brtsegs): kha na ma tho ba med pa gang spyin pa de/ phyi de nyin mi sbyin gyi/ nyin gcig bzhin gos gzhan dang / gzhan sbyin par 'gyur bar byas so/ /de lo bye ba phrag gsum gyi bar
504a3(dkon brtsegs): du rmugs pa dang gnyid kyis non par ma gyur/ bdag la dga' ba ma byas/ sangs rgyas la mchod pa'i phyir gzhan yid la ma byas so/ /bar skabs der 'dod pa
504a4(dkon brtsegs): la rnam par rtog pa dang / gnod sems kyi rnam par rtog pa dang / 'tshe ba'i rnam par rtog pas rnam par rtog par ma gyur/ rgyal srid la sred par ma gyur te/ lus
504a5(dkon brtsegs): dang srog la yang mi lta na/ dngos po gzhan la lta smos kyang ci dgos/ bar skabs der bcom ldan 'das kyis gang gsungs pa de thams cad kun tu bzung ste/ de
504a6(dkon brtsegs): bzhin gshegs pa la lan gnyis su ma zhus so/ /bar skabs der khrus ma byas/ mar dang 'bru mar gyis lus la ma bskus/ rkang pa ma bkrus/ ngal ba'i 'du shes
504a7(dkon brtsegs): ma bskyed do/ /zan za ba dang / bshang gci byed pa ma gtogs par nam yang 'dug par ma gyur to/ /gang gi tshe de bzhin gshegs pa de yongs su mya ngan las 'das
504b1(dkon brtsegs): pa de'i tshe tsan+dan dmar po'i zhugs la bzhen pa byas so/ /gang du de bzhin gshegs pa de zhugs la bzhen pa'i sa phyogs de nyid du 'dzam bu'i gling thams cad pa'i me tog thams
504b2(dkon brtsegs): cad dang / phreng ba thams cad dang / spos thams cad dang / rol mo'i sgra thams cad kyis lo brgya stong du ring bsrel la mchod pa byas par gyur ba nas rgyu rkyen thams cad bsags
504b3(dkon brtsegs): te phyis mchod rten bye ba phrag brgyad cu rtsa bzhi'i bar du byas so/ /mchod rten de dag la yang rin po che sna bdun gyi rin po che'i dra bas g.yogs so/ /mu tig gi dra ba'i bla re dag
504b4(dkon brtsegs): bres so| |mchod rten re re la yang rin po che sna bdun gyi gdugs lnga brgya lnga brgya phul lo/ /mchod rten de dag thams cad la yang sil snyan brgya stong phul lo/ /'dzam bu'i
504b5(dkon brtsegs): gling khor yug tu me tog gi shing ljon pa bskrun to/ /mchod rten re re la yang mar me'i rdza bo brgya stong las mar me bus so/ /mar me'i rdza bo re re nas kyang spos kyi 'bru mar
504b6(dkon brtsegs): drug cu rtsa bzhi pa stong gi mar me bus so/ /spos dang / phreng ba dang / byug pa thams cad kyis kyang mchod pa byas so/ /tshul de lta bus lo bye ba'i bar du mchod pa byas te/
504b7(dkon brtsegs): phyis rab tu byung ngo / /de rab tu byung nas kyang chos gos gsum par gyur cing rtag tu bsod snyoms sbyin pa dang / rtag tu tsog bu pa ste/ nam yang glos ma phab bo/ /nam yang
505a1(dkon brtsegs): rmugs pa dang gnyid kyis non par ma gyur to/ /de zang zing med pa'i sems kyis lo bye ba phrag bzhi'i bar du chos kyi sbyin pa byin te/ de gzhan la
505a2(dkon brtsegs): tha na legs so/ /zhes bya ba tsam la yang re bar ma gyur na/ rnyed pa dang bkur sti lta smos kyang ci dgos/ de chos nyan pa'am chos bshad pas kyang ngal bar ma gyur to/ /
505a3(dkon brtsegs): de la lha rnams kyang bsnyen bkur byed do/ /yul 'khor gyi mi thams cad dang / btsun mo'i 'khor dang / nang mi thams cad dang / grogs po thams cad kyang de'i rjes
505a4(dkon brtsegs): su bslab ste rab tu byung ngo / /yul 'khor skyong / de nas gnas gtsang ma'i ris kyi lha'i bu rnams 'di snyam du sems te/ bsod nams kyi 'od zer gyi rjes su slob pa'i
505a5(dkon brtsegs): yul gyi mi thams cad rab tu byung gi / bdag cag gis de la rim gro dang bsnyen bkur byas na/ dkon mchog gsum la rim gro byas par 'gyur ro/ /snyam mo/ de
505a6(dkon brtsegs): bzhin gshegs pa de yongs su mya ngan las 'das nas kyang dam pa'i chos lo bye ba phrag drug cu rtsa bzhi'i bar du gnas te/ dge slong bsod nams kyi 'od zer gyis
505a7(dkon brtsegs): thams cad yongs su bzung ngo / /tshul 'di lta bus sangs rgyas bye ba khrag khrig stong phrag dgu bcu rtsa bzhi la rnam pa de lta bu'i mchod pa byas so/ /yul 'khor skyong /
505b1(dkon brtsegs): de'i tshe de'i dus na rgyal po 'od zer ldan zhes bya bar gyur pa de gzhan zhig yin pa snyam du khyod de ltar dogs shing the tshom za'am yid gnyis su gyur na/ khyod kyis de ltar mi
505b2(dkon brtsegs): blta'o| |de ci'i phyir zhe na/ de bzhin gshegs pa 'od dpag med de'i tshe de'i dus na rgyal po 'od zer ldan zhes bya bar gyur to/ /yul 'khor skyong / de'i tshe de'i dus na rgyal
505b3(dkon brtsegs): bu gzhon nu bsod nams kyi 'od zer zhes bya bar gyur pa de gzhan zhig yin snyam du khyod de ltar dogs shing the tshom za'am yid gnyis su gyur na/ khyod kyis de ltar mi blta'o//
505b4(dkon brtsegs): de ci'i phyir zhe na/ nga nyid de'i tshe de'i dus na rgyal bu gzhon nu bsod nams kyi 'od zer zhes bya bar gyur to/ /grong khyer gyi lha gang yin pa de ni/ de bzhin gshegs pa mi 'khrugs
505b5(dkon brtsegs): par gyur to/ /yul 'khor skyong / de lta bas na/ byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par sangs
505b6(dkon brtsegs): rgyas par 'dod pas lhag pa'i bsam pas bsgrubs pa dang / sdug pa dang mi sdug pa yongs su spangs pa dang / bag yod pa'i spyod pas rgyal bu bsod nams kyi 'od
505b7(dkon brtsegs): zer de'i rjes su bslab par bya'o/ /ngas bya dka' ba mngon par 'du bya ba de lta bus bla na med pa yang dag par rdzogs pa'i byang chub thob bo/ /de lta bas na/ de dag mi
506a1(dkon brtsegs): brtson pa dang / rnyed pa dang / bkur sti dang / tshigs su bcad pa lhur len pa dang / shes kyi khe la chags pa dang / nga rgyal gyis bcom pa dang /
506a2(dkon brtsegs): 'dod pa'i rgyus nyon mongs shing sha thang pa dang / 'dod pa'i rgyus bstan pa las ring du gyur pa dang / rab tu byung ba don med pa dang / dge sbyong sun par byed pa dang / byang
506a3(dkon brtsegs): chub sems dpa' dmu rgod dang / lus dang / ngag dang / sems mi drang ba dang / ltas lta ba dang / khas 'che ba nor ba dang / rang gi dam bcas pa las nyams pa dang /
506a4(dkon brtsegs): gos dang / zas dang / mal cha dang / na ba'i ched kyi sman dang / yo byad kyi mtshan ma la chags pa dang / ngo tsha mi shes pa dang / khrel med pa dang / cho ga nyams pa dang /
506a5(dkon brtsegs): dam pa'i chos ma yin pa la 'jug pa dang / spyod yul dang bral ba dang / sangs rgyas kyi spyod yul las ring du gyur pa dang / sangs rgyas kyi theg pa dang bral ba dang /
506a6(dkon brtsegs): rdzogs pa'i byang chub kyi sems dang bral bar gyur to/ /yul 'khor skyong / de lta bas na/ rnam pa 'di lta bu'i chos 'di thos nas sdig pa'i bshes gnyen rigs pa med pa
506a7(dkon brtsegs): rnyed pa don du gnyer ba dang mi bsten par shes par bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /stobs bcu mnga' ba'i spyod
506b1(dkon brtsegs): pa dpag med na/ snying ni thob dang shes kyi khe la song / /byang chub yon tan brgyas khebs por nas ni/ /de dag thob phyir gzhan gyi khyim la dga'/ /khwa 'dra sdang ba khrel dang mos blo
506b2(dkon brtsegs): bral| |shes kyi khe phyir bdud kyi dbang du song / /nyon mongs rag lus srid pa'i 'gro bar gzhol/ /bdag 'dir yon tan ldan zhes de skad smra/ /lus ni dgon na dran pa grong
506b3(dkon brtsegs): khyer du| |thob phyir de dag rnam par rtog pas spyod/ /gnam dang sa ltar thar las ring ba ste/ /de 'dra de dag sprul ltar ring du spang / /de dag sangs rgyas chos dang ji bzhin
506b4(dkon brtsegs): du| |dge 'dun yon tan brgyas gang dga' ma yin/ /mtho ris bor nas ngan pa'i lam du song / /sdug pas phongs nas srid pa'i 'gro bar 'khyams/ /nga yi spyod pa nye
506b5(dkon brtsegs): bar bstan pa 'di thos nas/ /yang dag lhag pa'i bsam pa'i sgrub pas 'di la sbyor/ /bskal pa bye ba mang pos rnyed dka' dal rnyed kyi/ /de ltar ji skad bstan pa'i chos
506b6(dkon brtsegs): nyid ston pa 'dir brtson gyis/ /gang zhig theg mchog byang chub dam pa 'tshang rgyar 'dod/ /de yis rgyal po de yi yon tan dran par bya/ /bsam ste yang dag ji bzhin
506b7(dkon brtsegs): tshul bzhin gnas par bya/ /de ltas bde gshegs rnams kyi byang chub chags med 'grub/ /yon tan 'di dag rtogs pas 'phags pa'i rigs la brten/ /rang gis
507a1(dkon brtsegs): 'dir ni kun tu shes pa bskyed par bya/ /bstan pa yon tan snying po 'di 'dra ma spangs shig /byis pa lta bur 'gro ba lngar ni 'khyams sa re/ /
507a2(dkon brtsegs): 'dir ni ri dang dgon pa phug tu gnas par bya/ /der gnas nas ni bdag mi snyems shing gzhan mi smad/ /sngon chad sangs rgyas bye ba phrag brgya mnyes ma byas/ /rjes su
507a3(dkon brtsegs): dran nas rtag par rgyun du bdag la spyos/ /lus dang srog la sred pa ma chags spang bar bya/ /gus pa drag po bskyed nas chos la brtson par bgyi/ /nga yis mdo 'dir
507a4(dkon brtsegs): sgrub pa bshad pa 'dir gnas na/ /de dag rnams kyis phyi nas byang chub rnyed mi dka'/ /gang dag rgyal ba'i theg pa 'di la dga' brtson pa/ /thos nas phyir zhing yid ni
507a5(dkon brtsegs): 'jug par bya ba'i rigs/ /de lta bas na bstan la mos pa bskyed par bya/ /rnam par rgyu ba'i tshe na phyis 'gyod gyur ta re/ /yul 'khor skyong / byang chub sems dpa'
507a6(dkon brtsegs): gang zhig pha rol tu phyin pa lnga la spyod la/ yang gang zhig bdag 'di la bslab bo/ /bdag sdom pa 'di la gnas par bya'o/ /snyam du chos kyi rnam grangs 'di la nan
507a7(dkon brtsegs): tan gyis bsgrubs na/ bsod nams kyi phung po de bsod nams kyi phung po 'di'i gan na brgya'i char yang nye bar mi 'gro ste/ stong gi cha dang / brgya stong gi cha dang / bye
507b1(dkon brtsegs): ba brgya stong gi cha dang / grangs dang / cha dang / bgrang ba dang / dpe dang / rgyur yang nye bar mi 'gro'o/ /bcom ldan 'das kyis chos kyi rnam grangs 'di bshad pa na sngon sems ma
507b2(dkon brtsegs): bskyed pa'i lha dang / mi dang / lha ma yin du bcas pa'i skye rgu khrag khrig phrag sum cu bla na med pa yang dag par rdzogs pa'i byang chub tu sems bskyed nas bla na med pa yang
507b3(dkon brtsegs): dag par rdzogs pa'i byang chub las phyir mi ldog par gyur to/ /dge slong bdun stong ni len pa med par zag pa rnams las sems rnam par grol lo/ /de nas bcom ldan
507b4(dkon brtsegs): 'das la tshe dang ldan pa yul 'khor skyong gis 'di skad ces gsol to/ /bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ de
507b5(dkon brtsegs): skad ces gsol pa dang / bcom ldan 'das kyis tshe dang ldan pa yul 'khor skyong la 'di skad ces bka' stsal to/ /yul 'khor skyong / de lta bas na/ khyod kyis chos kyi
507b6(dkon brtsegs): rnam grangs 'di dam bcas pa don yod pa rnam par dag ba zhes bya bar zungs shig / skyes bu dam pa rnam par rol pa dang / byang chub sems dpa'i spyod pa rnam par nges pa zhes
507b7(dkon brtsegs): bya bar yang zungs shig / don yongs su rdzogs pa zhes bya bar yang zungs shig /bcom ldan 'das kyis de skad ces bka' stsal nas tshe dang ldan pa yul 'khor skyong
508a1(dkon brtsegs): dang / lha dang / mi dang / lha ma yin dang / dri zar bcas pa'i 'jig rten yid rang ste/ bcom ldan 'das kyis gsungs pa la mngon par
508a2(dkon brtsegs): bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ yul 'khor skyong gis zhus pa'i le'u zhes bya
508a3(dkon brtsegs): ste| 'dus pa bco brgyad pa rdzogs so/ / //rgya gar gyi mkhan po dzi na mi tra dang / dA na shI la dang / mu ni warma dang / zhu chen gyi lots+tsha ba ban+d+he ye shes
508a4(dkon brtsegs): sdes bsgyur cing zhus te/ skad gsar bcad kyis kyang bcos nas gtan la phab pa/ //

